<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='Bible.Vulgata' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='Bible.Vulgata'>
        <title>Biblia Sacra Vulgata</title>
        <contributor>The Free Bible Group</contributor>
        <creator>NoName</creator>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>Bible.Vulgata</identifier>
        <source/>
        <language type='IETF'>la</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Prov'>
      <chapter osisID='Prov.1'>
        <verse osisID='Prov.1.1'>parabolae Salomonis filii David regis Israhel</verse>
        <verse osisID='Prov.1.2'>ad sciendam sapientiam et disciplinam</verse>
        <verse osisID='Prov.1.3'>ad intellegenda verba prudentiae et suscipiendam eruditionem doctrinae iustitiam et iudicium et aequitatem</verse>
        <verse osisID='Prov.1.4'>ut detur parvulis astutia adulescenti scientia et intellectus</verse>
        <verse osisID='Prov.1.5'>audiens sapiens sapientior erit et intellegens gubernacula possidebit</verse>
        <verse osisID='Prov.1.6'>animadvertet parabolam et interpretationem verba sapientium et enigmata eorum</verse>
        <verse osisID='Prov.1.7'>timor Domini principium scientiae sapientiam atque doctrinam stulti despiciunt</verse>
        <verse osisID='Prov.1.8'>audi fili mi disciplinam patris tui et ne dimittas legem matris tuae</verse>
        <verse osisID='Prov.1.9'>ut addatur gratia capiti tuo et torques collo tuo</verse>
        <verse osisID='Prov.1.10'>fili mi si te lactaverint peccatores ne adquiescas</verse>
        <verse osisID='Prov.1.11'>si dixerint veni nobiscum insidiemur sanguini abscondamus tendiculas contra insontem frustra</verse>
        <verse osisID='Prov.1.12'>degluttiamus eum sicut infernus viventem et integrum quasi descendentem in lacum</verse>
        <verse osisID='Prov.1.13'>omnem pretiosam substantiam repperiemus implebimus domos nostras spoliis</verse>
        <verse osisID='Prov.1.14'>sortem mitte nobiscum marsuppium unum sit omnium nostrum</verse>
        <verse osisID='Prov.1.15'>fili mi ne ambules cum eis prohibe pedem tuum a semitis eorum</verse>
        <verse osisID='Prov.1.16'>pedes enim illorum ad malum currunt et festinant ut effundant sanguinem</verse>
        <verse osisID='Prov.1.17'>frustra autem iacitur rete ante oculos pinnatorum</verse>
        <verse osisID='Prov.1.18'>ipsique contra sanguinem suum insidiantur et moliuntur fraudes contra animas suas</verse>
        <verse osisID='Prov.1.19'>sic semitae omnis avari animas possidentium rapiunt</verse>
        <verse osisID='Prov.1.20'>sapientia foris praedicat in plateis dat vocem suam</verse>
        <verse osisID='Prov.1.21'>in capite turbarum clamitat in foribus portarum urbis profert verba sua dicens</verse>
        <verse osisID='Prov.1.22'>usquequo parvuli diligitis infantiam et stulti ea quae sibi sunt noxia cupiunt et inprudentes odibunt scientiam</verse>
        <verse osisID='Prov.1.23'>convertimini ad correptionem meam en proferam vobis spiritum meum et ostendam verba mea</verse>
        <verse osisID='Prov.1.24'>quia vocavi et rennuistis extendi manum meam et non fuit qui aspiceret</verse>
        <verse osisID='Prov.1.25'>despexistis omne consilium meum et increpationes meas neglexistis</verse>
        <verse osisID='Prov.1.26'>ego quoque in interitu vestro ridebo et subsannabo cum vobis quod timebatis advenerit</verse>
        <verse osisID='Prov.1.27'>cum inruerit repentina calamitas et interitus quasi tempestas ingruerit quando venerit super vos tribulatio et angustia</verse>
        <verse osisID='Prov.1.28'>tunc invocabunt me et non exaudiam mane consurgent et non invenient me</verse>
        <verse osisID='Prov.1.29'>eo quod exosam habuerint disciplinam et timorem Domini non susceperint</verse>
        <verse osisID='Prov.1.30'>nec adquieverint consilio meo et detraxerint universae correptioni meae</verse>
        <verse osisID='Prov.1.31'>comedent igitur fructus viae suae suisque consiliis saturabuntur</verse>
        <verse osisID='Prov.1.32'>aversio parvulorum interficiet eos et prosperitas stultorum perdet illos</verse>
        <verse osisID='Prov.1.33'>qui autem me audierit absque terrore requiescet et abundantia perfruetur malorum timore sublato</verse>
      </chapter>
      <chapter osisID='Prov.2'>
        <verse osisID='Prov.2.1'>fili mi si susceperis sermones meos et mandata mea absconderis penes te</verse>
        <verse osisID='Prov.2.2'>ut audiat sapientiam auris tua inclina cor tuum ad noscendam prudentiam</verse>
        <verse osisID='Prov.2.3'>si enim sapientiam invocaveris et inclinaveris cor tuum prudentiae</verse>
        <verse osisID='Prov.2.4'>si quaesieris eam quasi pecuniam et sicut thesauros effoderis illam</verse>
        <verse osisID='Prov.2.5'>tunc intelleges timorem Domini et scientiam Dei invenies</verse>
        <verse osisID='Prov.2.6'>quia Dominus dat sapientiam et ex ore eius scientia et prudentia</verse>
        <verse osisID='Prov.2.7'>custodiet rectorum salutem et proteget gradientes simpliciter</verse>
        <verse osisID='Prov.2.8'>servans semitas iustitiae et vias sanctorum custodiens</verse>
        <verse osisID='Prov.2.9'>tunc intelleges iustitiam et iudicium et aequitatem et omnem semitam bonam</verse>
        <verse osisID='Prov.2.10'>si intraverit sapientia cor tuum et scientia animae tuae placuerit</verse>
        <verse osisID='Prov.2.11'>consilium custodiet te prudentia servabit te</verse>
        <verse osisID='Prov.2.12'>ut eruaris de via mala ab homine qui perversa loquitur</verse>
        <verse osisID='Prov.2.13'>qui relinquunt iter rectum et ambulant per vias tenebrosas</verse>
        <verse osisID='Prov.2.14'>qui laetantur cum malefecerint et exultant in rebus pessimis</verse>
        <verse osisID='Prov.2.15'>quorum viae perversae et infames gressus eorum</verse>
        <verse osisID='Prov.2.16'>ut eruaris a muliere aliena et ab extranea quae mollit sermones suos</verse>
        <verse osisID='Prov.2.17'>et relinquit ducem pubertatis suae</verse>
        <verse osisID='Prov.2.18'>et pacti Dei sui oblita est inclinata est enim ad mortem domus eius et ad impios semitae ipsius</verse>
        <verse osisID='Prov.2.19'>omnes qui ingrediuntur ad eam non revertentur nec adprehendent semitas vitae</verse>
        <verse osisID='Prov.2.20'>ut ambules in via bona et calles iustorum custodias</verse>
        <verse osisID='Prov.2.21'>qui enim recti sunt habitabunt in terra et simplices permanebunt in ea</verse>
        <verse osisID='Prov.2.22'>impii vero de terra perdentur et qui inique agunt auferentur ex ea</verse>
      </chapter>
      <chapter osisID='Prov.3'>
        <verse osisID='Prov.3.1'>fili mi ne obliviscaris legis meae et praecepta mea custodiat cor tuum</verse>
        <verse osisID='Prov.3.2'>longitudinem enim dierum et annos vitae et pacem adponent tibi</verse>
        <verse osisID='Prov.3.3'>misericordia et veritas non te deserant circumda eas gutturi tuo et describe in tabulis cordis tui</verse>
        <verse osisID='Prov.3.4'>et invenies gratiam et disciplinam bonam coram Deo et hominibus</verse>
        <verse osisID='Prov.3.5'>habe fiduciam in Domino ex toto corde tuo et ne innitaris prudentiae tuae</verse>
        <verse osisID='Prov.3.6'>in omnibus viis tuis cogita illum et ipse diriget gressus tuos</verse>
        <verse osisID='Prov.3.7'>ne sis sapiens apud temet ipsum time Dominum et recede a malo</verse>
        <verse osisID='Prov.3.8'>sanitas quippe erit umbilico tuo et inrigatio ossuum tuorum</verse>
        <verse osisID='Prov.3.9'>honora Dominum de tua substantia et de primitiis omnium frugum tuarum</verse>
        <verse osisID='Prov.3.10'>et implebuntur horrea tua saturitate et vino torcularia redundabunt</verse>
        <verse osisID='Prov.3.11'>disciplinam Domini fili mi ne abicias nec deficias cum ab eo corriperis</verse>
        <verse osisID='Prov.3.12'>quem enim diligit Dominus corripit et quasi pater in filio conplacet sibi</verse>
        <verse osisID='Prov.3.13'>beatus homo qui invenit sapientiam et qui affluit prudentia</verse>
        <verse osisID='Prov.3.14'>melior est adquisitio eius negotiatione argenti et auro primo fructus eius</verse>
        <verse osisID='Prov.3.15'>pretiosior est cunctis opibus et omnia quae desiderantur huic non valent conparari</verse>
        <verse osisID='Prov.3.16'>longitudo dierum in dextera eius in sinistra illius divitiae et gloria</verse>
        <verse osisID='Prov.3.17'>viae eius viae pulchrae et omnes semitae illius pacificae</verse>
        <verse osisID='Prov.3.18'>lignum vitae est his qui adprehenderint eam et qui tenuerit eam beatus</verse>
        <verse osisID='Prov.3.19'>Dominus sapientia fundavit terram stabilivit caelos prudentia</verse>
        <verse osisID='Prov.3.20'>sapientia illius eruperunt abyssi et nubes rore concrescunt</verse>
        <verse osisID='Prov.3.21'>fili mi ne effluant haec ab oculis tuis custodi legem atque consilium</verse>
        <verse osisID='Prov.3.22'>et erit vita animae tuae et gratia faucibus tuis</verse>
        <verse osisID='Prov.3.23'>tunc ambulabis fiducialiter in via tua et pes tuus non inpinget</verse>
        <verse osisID='Prov.3.24'>si dormieris non timebis quiesces et suavis erit somnus tuus</verse>
        <verse osisID='Prov.3.25'>ne paveas repentino terrore et inruentes tibi potentias impiorum</verse>
        <verse osisID='Prov.3.26'>Dominus enim erit in latere tuo et custodiet pedem tuum ne capiaris</verse>
        <verse osisID='Prov.3.27'>noli prohibere benefacere eum qui potest si vales et ipse benefac</verse>
        <verse osisID='Prov.3.28'>ne dicas amico tuo vade et revertere et cras dabo tibi cum statim possis dare</verse>
        <verse osisID='Prov.3.29'>ne moliaris amico tuo malum cum ille in te habeat fiduciam</verse>
        <verse osisID='Prov.3.30'>ne contendas adversus hominem frustra cum ipse tibi nihil mali fecerit</verse>
        <verse osisID='Prov.3.31'>ne aemuleris hominem iniustum nec imiteris vias eius</verse>
        <verse osisID='Prov.3.32'>quia abominatio Domini est omnis inlusor et cum simplicibus sermocinatio eius</verse>
        <verse osisID='Prov.3.33'>egestas a Domino in domo impii habitacula autem iustorum benedicentur</verse>
        <verse osisID='Prov.3.34'>inlusores ipse deludet et mansuetis dabit gratiam</verse>
        <verse osisID='Prov.3.35'>gloriam sapientes possidebunt stultorum exaltatio ignominia</verse>
      </chapter>
      <chapter osisID='Prov.4'>
        <verse osisID='Prov.4.1'>audite filii disciplinam patris et adtendite ut sciatis prudentiam</verse>
        <verse osisID='Prov.4.2'>donum bonum tribuam vobis legem meam ne derelinquatis</verse>
        <verse osisID='Prov.4.3'>nam et ego filius fui patris mei tenellus et unigenitus coram matre mea</verse>
        <verse osisID='Prov.4.4'>et docebat me atque dicebat suscipiat verba mea cor tuum custodi praecepta mea et vives</verse>
        <verse osisID='Prov.4.5'>posside sapientiam posside prudentiam ne obliviscaris neque declines a verbis oris mei</verse>
        <verse osisID='Prov.4.6'>ne dimittas eam et custodiet te dilige eam et servabit te</verse>
        <verse osisID='Prov.4.7'>principium sapientiae posside sapientiam et in omni possessione tua adquire prudentiam</verse>
        <verse osisID='Prov.4.8'>arripe illam et exaltabit te glorificaberis ab ea cum eam fueris amplexatus</verse>
        <verse osisID='Prov.4.9'>dabit capiti tuo augmenta gratiarum et corona inclita proteget te</verse>
        <verse osisID='Prov.4.10'>audi fili mi et suscipe verba mea ut multiplicentur tibi anni vitae</verse>
        <verse osisID='Prov.4.11'>viam sapientiae monstravi tibi duxi te per semitas aequitatis</verse>
        <verse osisID='Prov.4.12'>quas cum ingressus fueris non artabuntur gressus tui et currens non habebis offendiculum</verse>
        <verse osisID='Prov.4.13'>tene disciplinam ne dimittas eam custodi illam quia ipsa est vita tua</verse>
        <verse osisID='Prov.4.14'>ne delecteris semitis impiorum nec tibi placeat malorum via</verse>
        <verse osisID='Prov.4.15'>fuge ab ea ne transeas per illam declina et desere eam</verse>
        <verse osisID='Prov.4.16'>non enim dormiunt nisi malefecerint et rapitur somnus ab eis nisi subplantaverint</verse>
        <verse osisID='Prov.4.17'>comedunt panem impietatis et vinum iniquitatis bibunt</verse>
        <verse osisID='Prov.4.18'>iustorum autem semita quasi lux splendens procedit et crescit usque ad perfectam diem</verse>
        <verse osisID='Prov.4.19'>via impiorum tenebrosa nesciunt ubi corruant</verse>
        <verse osisID='Prov.4.20'>fili mi ausculta sermones meos et ad eloquia mea inclina aurem tuam</verse>
        <verse osisID='Prov.4.21'>ne recedant ab oculis tuis custodi ea in medio cordis tui</verse>
        <verse osisID='Prov.4.22'>vita enim sunt invenientibus ea et universae carni sanitas</verse>
        <verse osisID='Prov.4.23'>omni custodia serva cor tuum quia ex ipso vita procedit</verse>
        <verse osisID='Prov.4.24'>remove a te os pravum et detrahentia labia sint procul a te</verse>
        <verse osisID='Prov.4.25'>oculi tui recta videant et palpebrae tuae praecedant gressus tuos</verse>
        <verse osisID='Prov.4.26'>dirige semitam pedibus tuis et omnes viae tuae stabilientur</verse>
        <verse osisID='Prov.4.27'>ne declines ad dexteram et ad sinistram averte pedem tuum a malo</verse>
      </chapter>
      <chapter osisID='Prov.5'>
        <verse osisID='Prov.5.1'>fili mi adtende sapientiam meam et prudentiae meae inclina aurem tuam</verse>
        <verse osisID='Prov.5.2'>ut custodias cogitationes et disciplinam labia tua conservent</verse>
        <verse osisID='Prov.5.3'>favus enim stillans labia meretricis et nitidius oleo guttur eius</verse>
        <verse osisID='Prov.5.4'>novissima autem illius amara quasi absinthium et acuta quasi gladius biceps</verse>
        <verse osisID='Prov.5.5'>pedes eius descendunt in mortem et ad inferos gressus illius penetrant</verse>
        <verse osisID='Prov.5.6'>per semitam vitae non ambulat vagi sunt gressus eius et investigabiles</verse>
        <verse osisID='Prov.5.7'>nunc ergo fili audi me et ne recedas a verbis oris mei</verse>
        <verse osisID='Prov.5.8'>longe fac ab ea viam tuam et ne adpropinques foribus domus eius</verse>
        <verse osisID='Prov.5.9'>ne des alienis honorem tuum et annos tuos crudeli</verse>
        <verse osisID='Prov.5.10'>ne forte impleantur extranei viribus tuis et labores tui sint in domo aliena</verse>
        <verse osisID='Prov.5.11'>et gemas in novissimis quando consumpseris carnes et corpus tuum et dicas</verse>
        <verse osisID='Prov.5.12'>cur detestatus sum disciplinam et increpationibus non adquievit cor meum</verse>
        <verse osisID='Prov.5.13'>nec audivi vocem docentium me et magistris non inclinavi aurem meam</verse>
        <verse osisID='Prov.5.14'>paene fui in omni malo in medio ecclesiae et synagogae</verse>
        <verse osisID='Prov.5.15'>bibe aquam de cisterna tua et fluenta putei tui</verse>
        <verse osisID='Prov.5.16'>deriventur fontes tui foras et in plateis aquas tuas divide</verse>
        <verse osisID='Prov.5.17'>habeto eas solus nec sint alieni participes tui</verse>
        <verse osisID='Prov.5.18'>sit vena tua benedicta et laetare cum muliere adulescentiae tuae</verse>
        <verse osisID='Prov.5.19'>cerva carissima et gratissimus hinulus ubera eius inebrient te omni tempore in amore illius delectare iugiter</verse>
        <verse osisID='Prov.5.20'>quare seduceris fili mi ab aliena et foveris sinu alterius</verse>
        <verse osisID='Prov.5.21'>respicit Dominus vias hominis et omnes gressus illius considerat</verse>
        <verse osisID='Prov.5.22'>iniquitates suae capiunt impium et funibus peccatorum suorum constringitur</verse>
        <verse osisID='Prov.5.23'>ipse morietur quia non habuit disciplinam et multitudine stultitiae suae decipietur</verse>
      </chapter>
      <chapter osisID='Prov.6'>
        <verse osisID='Prov.6.1'>fili mi si spoponderis pro amico tuo defixisti apud extraneum manum tuam</verse>
        <verse osisID='Prov.6.2'>inlaqueatus es verbis oris tui et captus propriis sermonibus</verse>
        <verse osisID='Prov.6.3'>fac ergo quod dico fili mi et temet ipsum libera quia incidisti in manu proximi tui discurre festina suscita amicum tuum</verse>
        <verse osisID='Prov.6.4'>ne dederis somnum oculis tuis nec dormitent palpebrae tuae</verse>
        <verse osisID='Prov.6.5'>eruere quasi dammula de manu et quasi avis de insidiis aucupis</verse>
        <verse osisID='Prov.6.6'>vade ad formicam o piger et considera vias eius et disce sapientiam</verse>
        <verse osisID='Prov.6.7'>quae cum non habeat ducem nec praeceptorem nec principem</verse>
        <verse osisID='Prov.6.8'>parat aestate cibum sibi et congregat in messe quod comedat</verse>
        <verse osisID='Prov.6.9'>usquequo piger dormis quando consurges ex somno tuo</verse>
        <verse osisID='Prov.6.10'>paululum dormies paululum dormitabis paululum conseres manus ut dormias</verse>
        <verse osisID='Prov.6.11'>et veniet tibi quasi viator egestas et pauperies quasi vir armatus</verse>
        <verse osisID='Prov.6.12'>homo apostata vir inutilis graditur ore perverso</verse>
        <verse osisID='Prov.6.13'>annuit oculis terit pede digito loquitur</verse>
        <verse osisID='Prov.6.14'>pravo corde machinatur malum et in omni tempore iurgia seminat</verse>
        <verse osisID='Prov.6.15'>huic extemplo veniet perditio sua et subito conteretur nec habebit ultra medicinam</verse>
        <verse osisID='Prov.6.16'>sex sunt quae odit Dominus et septimum detestatur anima eius</verse>
        <verse osisID='Prov.6.17'>oculos sublimes linguam mendacem manus effundentes innoxium sanguinem</verse>
        <verse osisID='Prov.6.18'>cor machinans cogitationes pessimas pedes veloces ad currendum in malum</verse>
        <verse osisID='Prov.6.19'>proferentem mendacia testem fallacem et eum qui seminat inter fratres discordias</verse>
        <verse osisID='Prov.6.20'>conserva fili mi praecepta patris tui et ne dimittas legem matris tuae</verse>
        <verse osisID='Prov.6.21'>liga ea in corde tuo iugiter et circumda gutturi tuo</verse>
        <verse osisID='Prov.6.22'>cum ambulaveris gradiantur tecum cum dormieris custodiant te et evigilans loquere cum eis</verse>
        <verse osisID='Prov.6.23'>quia mandatum lucerna est et lex lux et via vitae increpatio disciplinae</verse>
        <verse osisID='Prov.6.24'>ut custodiant te a muliere mala et a blanda lingua extraneae</verse>
        <verse osisID='Prov.6.25'>non concupiscat pulchritudinem eius cor tuum nec capiaris nutibus illius</verse>
        <verse osisID='Prov.6.26'>pretium enim scorti vix unius est panis mulier autem viri pretiosam animam capit</verse>
        <verse osisID='Prov.6.27'>numquid abscondere potest homo ignem in sinu suo ut vestimenta illius non ardeant</verse>
        <verse osisID='Prov.6.28'>aut ambulare super prunas et non conburentur plantae eius</verse>
        <verse osisID='Prov.6.29'>sic qui ingreditur ad mulierem proximi sui non erit mundus cum tetigerit eam</verse>
        <verse osisID='Prov.6.30'>non grandis est culpae cum quis furatus fuerit furatur enim ut esurientem impleat animam</verse>
        <verse osisID='Prov.6.31'>deprehensus quoque reddet septuplum et omnem substantiam domus suae tradet</verse>
        <verse osisID='Prov.6.32'>qui autem adulter est propter cordis inopiam perdet animam suam</verse>
        <verse osisID='Prov.6.33'>turpitudinem et ignominiam congregat sibi et obprobrium illius non delebitur</verse>
        <verse osisID='Prov.6.34'>quia zelus et furor viri non parcet in die vindictae</verse>
        <verse osisID='Prov.6.35'>nec adquiescet cuiusquam precibus nec suscipiet pro redemptione dona plurima</verse>
      </chapter>
      <chapter osisID='Prov.7'>
        <verse osisID='Prov.7.1'>fili mi custodi sermones meos et praecepta mea reconde tibi</verse>
        <verse osisID='Prov.7.2'>serva mandata mea et vives et legem meam quasi pupillam oculi tui</verse>
        <verse osisID='Prov.7.3'>liga eam in digitis tuis scribe illam in tabulis cordis tui</verse>
        <verse osisID='Prov.7.4'>dic sapientiae soror mea es et prudentiam voca amicam tuam</verse>
        <verse osisID='Prov.7.5'>ut custodiat te a muliere extranea et ab aliena quae verba sua dulcia facit</verse>
        <verse osisID='Prov.7.6'>de fenestra enim domus meae per cancellos prospexi</verse>
        <verse osisID='Prov.7.7'>et video parvulos considero vecordem iuvenem</verse>
        <verse osisID='Prov.7.8'>qui transit in platea iuxta angulum et propter viam domus illius graditur</verse>
        <verse osisID='Prov.7.9'>in obscuro advesperascente die in noctis tenebris et caligine</verse>
        <verse osisID='Prov.7.10'>et ecce mulier occurrit illi ornatu meretricio praeparata ad capiendas animas garrula et vaga</verse>
        <verse osisID='Prov.7.11'>quietis inpatiens nec valens in domo consistere pedibus suis</verse>
        <verse osisID='Prov.7.12'>nunc foris nunc in plateis nunc iuxta angulos insidians</verse>
        <verse osisID='Prov.7.13'>adprehensumque deosculatur iuvenem et procaci vultu blanditur dicens</verse>
        <verse osisID='Prov.7.14'>victimas pro salute debui hodie reddidi vota mea</verse>
        <verse osisID='Prov.7.15'>idcirco egressa sum in occursum tuum desiderans te videre et repperi</verse>
        <verse osisID='Prov.7.16'>intexui funibus lectum meum stravi tapetibus pictis ex Aegypto</verse>
        <verse osisID='Prov.7.17'>aspersi cubile meum murra et aloe et cinnamomo</verse>
        <verse osisID='Prov.7.18'>veni inebriemur uberibus donec inlucescat dies et fruamur cupitis amplexibus</verse>
        <verse osisID='Prov.7.19'>non est enim vir in domo sua abiit via longissima</verse>
        <verse osisID='Prov.7.20'>sacculum pecuniae secum tulit in die plenae lunae reversurus est domum suam</verse>
        <verse osisID='Prov.7.21'>inretivit eum multis sermonibus et blanditiis labiorum protraxit illum</verse>
        <verse osisID='Prov.7.22'>statim eam sequitur quasi bos ductus ad victimam et quasi agnus lasciviens et ignorans quod ad vincula stultus trahatur</verse>
        <verse osisID='Prov.7.23'>donec transfigat sagitta iecur eius velut si avis festinet ad laqueum et nescit quia de periculo animae illius agitur</verse>
        <verse osisID='Prov.7.24'>nunc ergo fili audi me et adtende verba oris mei</verse>
        <verse osisID='Prov.7.25'>ne abstrahatur in viis illius mens tua neque decipiaris semitis eius</verse>
        <verse osisID='Prov.7.26'>multos enim vulneratos deiecit et fortissimi quique interfecti sunt ab ea</verse>
        <verse osisID='Prov.7.27'>viae inferi domus eius penetrantes interiora mortis</verse>
      </chapter>
      <chapter osisID='Prov.8'>
        <verse osisID='Prov.8.1'>numquid non sapientia clamitat et prudentia dat vocem suam</verse>
        <verse osisID='Prov.8.2'>in summis excelsisque verticibus super viam in mediis semitis stans</verse>
        <verse osisID='Prov.8.3'>iuxta portas civitatis in ipsis foribus loquitur dicens</verse>
        <verse osisID='Prov.8.4'>o viri ad vos clamito et vox mea ad filios hominum</verse>
        <verse osisID='Prov.8.5'>intellegite parvuli astutiam et insipientes animadvertite</verse>
        <verse osisID='Prov.8.6'>audite quoniam de rebus magnis locutura sum et aperientur labia mea ut recta praedicent</verse>
        <verse osisID='Prov.8.7'>veritatem meditabitur guttur meum et labia mea detestabuntur impium</verse>
        <verse osisID='Prov.8.8'>iusti sunt omnes sermones mei non est in eis pravum quid neque perversum</verse>
        <verse osisID='Prov.8.9'>recti sunt intellegentibus et aequi invenientibus scientiam</verse>
        <verse osisID='Prov.8.10'>accipite disciplinam meam et non pecuniam doctrinam magis quam aurum eligite</verse>
        <verse osisID='Prov.8.11'>melior est enim sapientia cunctis pretiosissimis et omne desiderabile ei non potest conparari</verse>
        <verse osisID='Prov.8.12'>ego sapientia habito in consilio et eruditis intersum cogitationibus</verse>
        <verse osisID='Prov.8.13'>timor Domini odit malum arrogantiam et superbiam et viam pravam et os bilingue detestor</verse>
        <verse osisID='Prov.8.14'>meum est consilium et aequitas mea prudentia mea est fortitudo</verse>
        <verse osisID='Prov.8.15'>per me reges regnant et legum conditores iusta decernunt</verse>
        <verse osisID='Prov.8.16'>per me principes imperant et potentes decernunt iustitiam</verse>
        <verse osisID='Prov.8.17'>ego diligentes me diligo et qui mane vigilant ad me invenient me</verse>
        <verse osisID='Prov.8.18'>mecum sunt divitiae et gloria opes superbae et iustitia</verse>
        <verse osisID='Prov.8.19'>melior est fructus meus auro et pretioso lapide et genimina mea argento electo</verse>
        <verse osisID='Prov.8.20'>in viis iustitiae ambulo in medio semitarum iudicii</verse>
        <verse osisID='Prov.8.21'>ut ditem diligentes me et thesauros eorum repleam</verse>
        <verse osisID='Prov.8.22'>Dominus possedit me initium viarum suarum antequam quicquam faceret a principio</verse>
        <verse osisID='Prov.8.23'>ab aeterno ordita sum et ex antiquis antequam terra fieret</verse>
        <verse osisID='Prov.8.24'>necdum erant abyssi et ego iam concepta eram necdum fontes aquarum eruperant</verse>
        <verse osisID='Prov.8.25'>necdum montes gravi mole constiterant ante colles ego parturiebar</verse>
        <verse osisID='Prov.8.26'>adhuc terram non fecerat et flumina et cardines orbis terrae</verse>
        <verse osisID='Prov.8.27'>quando praeparabat caelos aderam quando certa lege et gyro vallabat abyssos</verse>
        <verse osisID='Prov.8.28'>quando aethera firmabat sursum et librabat fontes aquarum</verse>
        <verse osisID='Prov.8.29'>quando circumdabat mari terminum suum et legem ponebat aquis ne transirent fines suos quando adpendebat fundamenta terrae</verse>
        <verse osisID='Prov.8.30'>cum eo eram cuncta conponens et delectabar per singulos dies ludens coram eo omni tempore</verse>
        <verse osisID='Prov.8.31'>ludens in orbe terrarum et deliciae meae esse cum filiis hominum</verse>
        <verse osisID='Prov.8.32'>nunc ergo filii audite me beati qui custodiunt vias meas</verse>
        <verse osisID='Prov.8.33'>audite disciplinam et estote sapientes et nolite abicere eam</verse>
        <verse osisID='Prov.8.34'>beatus homo qui audit me qui vigilat ad fores meas cotidie et observat ad postes ostii mei</verse>
        <verse osisID='Prov.8.35'>qui me invenerit inveniet vitam et hauriet salutem a Domino</verse>
        <verse osisID='Prov.8.36'>qui autem in me peccaverit laedet animam suam omnes qui me oderunt diligunt mortem</verse>
      </chapter>
      <chapter osisID='Prov.9'>
        <verse osisID='Prov.9.1'>sapientia aedificavit sibi domum excidit columnas septem</verse>
        <verse osisID='Prov.9.2'>immolavit victimas suas miscuit vinum et proposuit mensam suam</verse>
        <verse osisID='Prov.9.3'>misit ancillas suas ut vocarent ad arcem et ad moenia civitatis</verse>
        <verse osisID='Prov.9.4'>si quis est parvulus veniat ad me et insipientibus locuta est</verse>
        <verse osisID='Prov.9.5'>venite comedite panem meum et bibite vinum quod miscui vobis</verse>
        <verse osisID='Prov.9.6'>relinquite infantiam et vivite et ambulate per vias prudentiae</verse>
        <verse osisID='Prov.9.7'>qui erudit derisorem ipse sibi facit iniuriam et qui arguit impium generat maculam sibi</verse>
        <verse osisID='Prov.9.8'>noli arguere derisorem ne oderit te argue sapientem et diliget te</verse>
        <verse osisID='Prov.9.9'>da sapienti et addetur ei sapientia doce iustum et festinabit accipere</verse>
        <verse osisID='Prov.9.10'>principium sapientiae timor Domini et scientia sanctorum prudentia</verse>
        <verse osisID='Prov.9.11'>per me enim multiplicabuntur dies tui et addentur tibi anni vitae</verse>
        <verse osisID='Prov.9.12'>si sapiens fueris tibimet ipsi eris si inlusor solus portabis malum</verse>
        <verse osisID='Prov.9.13'>mulier stulta et clamosa plenaque inlecebris et nihil omnino sciens</verse>
        <verse osisID='Prov.9.14'>sedit in foribus domus suae super sellam in excelso urbis loco</verse>
        <verse osisID='Prov.9.15'>ut vocaret transeuntes viam et pergentes itinere suo</verse>
        <verse osisID='Prov.9.16'>quis est parvulus declinet ad me et vecordi locuta est</verse>
        <verse osisID='Prov.9.17'>aquae furtivae dulciores sunt et panis absconditus suavior</verse>
        <verse osisID='Prov.9.18'>et ignoravit quod gigantes ibi sint et in profundis inferni convivae eius</verse>
      </chapter>
      <chapter osisID='Prov.10'>
        <verse osisID='Prov.10.1'>parabolae Salomonis filius sapiens laetificat patrem filius vero stultus maestitia est matris suae</verse>
        <verse osisID='Prov.10.2'>non proderunt thesauri impietatis iustitia vero liberabit a morte</verse>
        <verse osisID='Prov.10.3'>non adfliget Dominus fame animam iusti et insidias impiorum subvertet</verse>
        <verse osisID='Prov.10.4'>egestatem operata est manus remissa manus autem fortium divitias parat</verse>
        <verse osisID='Prov.10.5'>qui congregat in messe filius sapiens est qui autem stertit aestate filius confusionis</verse>
        <verse osisID='Prov.10.6'>benedictio super caput iusti os autem impiorum operit iniquitatem</verse>
        <verse osisID='Prov.10.7'>memoria iusti cum laudibus et nomen impiorum putrescet</verse>
        <verse osisID='Prov.10.8'>sapiens corde praecepta suscipiet stultus caeditur labiis</verse>
        <verse osisID='Prov.10.9'>qui ambulat simpliciter ambulat confidenter qui autem depravat vias suas manifestus erit</verse>
        <verse osisID='Prov.10.10'>qui annuit oculo dabit dolorem stultus labiis verberabitur</verse>
        <verse osisID='Prov.10.11'>vena vitae os iusti et os impiorum operiet iniquitatem</verse>
        <verse osisID='Prov.10.12'>odium suscitat rixas et universa delicta operit caritas</verse>
        <verse osisID='Prov.10.13'>in labiis sapientis invenietur sapientia et virga in dorso eius qui indiget corde</verse>
        <verse osisID='Prov.10.14'>sapientes abscondunt scientiam os autem stulti confusioni proximum est</verse>
        <verse osisID='Prov.10.15'>substantia divitis urbs fortitudinis eius pavor pauperum egestas eorum</verse>
        <verse osisID='Prov.10.16'>opus iusti ad vitam fructus impii ad peccatum</verse>
        <verse osisID='Prov.10.17'>via vitae custodienti disciplinam qui autem increpationes relinquit errat</verse>
        <verse osisID='Prov.10.18'>abscondunt odium labia mendacia qui profert contumeliam insipiens est</verse>
        <verse osisID='Prov.10.19'>in multiloquio peccatum non deerit qui autem moderatur labia sua prudentissimus est</verse>
        <verse osisID='Prov.10.20'>argentum electum lingua iusti cor impiorum pro nihilo</verse>
        <verse osisID='Prov.10.21'>labia iusti erudiunt plurimos qui autem indocti sunt in cordis egestate morientur</verse>
        <verse osisID='Prov.10.22'>benedictio Domini divites facit nec sociabitur ei adflictio</verse>
        <verse osisID='Prov.10.23'>quasi per risum stultus operatur scelus sapientia autem est viro prudentia</verse>
        <verse osisID='Prov.10.24'>quod timet impius veniet super eum desiderium suum iustis dabitur</verse>
        <verse osisID='Prov.10.25'>quasi tempestas transiens non erit impius iustus autem quasi fundamentum sempiternum</verse>
        <verse osisID='Prov.10.26'>sicut acetum dentibus et fumus oculis sic piger his qui miserunt eum</verse>
        <verse osisID='Prov.10.27'>timor Domini adponet dies et anni impiorum breviabuntur</verse>
        <verse osisID='Prov.10.28'>expectatio iustorum laetitia spes autem impiorum peribit</verse>
        <verse osisID='Prov.10.29'>fortitudo simplicis via Domini et pavor his qui operantur malum</verse>
        <verse osisID='Prov.10.30'>iustus in aeternum non commovebitur impii autem non habitabunt in terram</verse>
        <verse osisID='Prov.10.31'>os iusti parturiet sapientiam lingua pravorum peribit</verse>
        <verse osisID='Prov.10.32'>labia iusti considerant placita et os impiorum perversa</verse>
      </chapter>
      <chapter osisID='Prov.11'>
        <verse osisID='Prov.11.1'>statera dolosa abominatio apud Dominum et pondus aequum voluntas eius</verse>
        <verse osisID='Prov.11.2'>ubi fuerit superbia ibi erit et contumelia ubi autem humilitas ibi et sapientia</verse>
        <verse osisID='Prov.11.3'>simplicitas iustorum diriget eos et subplantatio perversorum vastabit illos</verse>
        <verse osisID='Prov.11.4'>non proderunt divitiae in die ultionis iustitia autem liberabit a morte</verse>
        <verse osisID='Prov.11.5'>iustitia simplicis diriget viam eius et in impietate sua corruet impius</verse>
        <verse osisID='Prov.11.6'>iustitia rectorum liberabit eos et in insidiis suis capientur iniqui</verse>
        <verse osisID='Prov.11.7'>mortuo homine impio nulla erit ultra spes et expectatio sollicitorum peribit</verse>
        <verse osisID='Prov.11.8'>iustus de angustia liberatus est et tradetur impius pro eo</verse>
        <verse osisID='Prov.11.9'>simulator ore decipit amicum suum iusti autem liberabuntur scientia</verse>
        <verse osisID='Prov.11.10'>in bonis iustorum exultabit civitas et in perditione impiorum erit laudatio</verse>
        <verse osisID='Prov.11.11'>benedictione iustorum exaltabitur civitas et ore impiorum subvertetur</verse>
        <verse osisID='Prov.11.12'>qui despicit amicum suum indigens corde est vir autem prudens tacebit</verse>
        <verse osisID='Prov.11.13'>qui ambulat fraudulenter revelat arcana qui autem fidelis est animi celat commissum</verse>
        <verse osisID='Prov.11.14'>ubi non est gubernator populus corruet salus autem ubi multa consilia</verse>
        <verse osisID='Prov.11.15'>adfligetur malo qui fidem facit pro extraneo qui autem cavet laqueos securus erit</verse>
        <verse osisID='Prov.11.16'>mulier gratiosa inveniet gloriam et robusti habebunt divitias</verse>
        <verse osisID='Prov.11.17'>benefacit animae suae vir misericors qui autem crudelis est et propinquos abicit</verse>
        <verse osisID='Prov.11.18'>impius facit opus instabile seminanti autem iustitiam merces fidelis</verse>
        <verse osisID='Prov.11.19'>clementia praeparat vitam et sectatio malorum mortem</verse>
        <verse osisID='Prov.11.20'>abominabile Domino pravum cor et voluntas eius in his qui simpliciter ambulant</verse>
        <verse osisID='Prov.11.21'>manus in manu non erit innocens malus semen autem iustorum salvabitur</verse>
        <verse osisID='Prov.11.22'>circulus aureus in naribus suis mulier pulchra et fatua</verse>
        <verse osisID='Prov.11.23'>desiderium iustorum omne bonum est praestolatio impiorum furor</verse>
        <verse osisID='Prov.11.24'>alii dividunt propria et ditiores fiunt alii rapiunt non sua et semper in egestate sunt</verse>
        <verse osisID='Prov.11.25'>anima quae benedicit inpinguabitur et qui inebriat ipse quoque inebriabitur</verse>
        <verse osisID='Prov.11.26'>qui abscondit frumenta maledicetur in populis benedictio autem super caput vendentium</verse>
        <verse osisID='Prov.11.27'>bene consurgit diluculo qui quaerit bona qui autem investigator malorum est opprimetur ab eis</verse>
        <verse osisID='Prov.11.28'>qui confidet in divitiis suis corruet iusti autem quasi virens folium germinabunt</verse>
        <verse osisID='Prov.11.29'>qui conturbat domum suam possidebit ventos et qui stultus est serviet sapienti</verse>
        <verse osisID='Prov.11.30'>fructus iusti lignum vitae et qui suscipit animas sapiens est</verse>
        <verse osisID='Prov.11.31'>si iustus in terra recipit quanto magis impius et peccator</verse>
      </chapter>
      <chapter osisID='Prov.12'>
        <verse osisID='Prov.12.1'>qui diligit disciplinam diligit scientiam qui autem odit increpationes insipiens est</verse>
        <verse osisID='Prov.12.2'>qui bonus est hauriet a Domino gratiam qui autem confidit cogitationibus suis impie agit</verse>
        <verse osisID='Prov.12.3'>non roborabitur homo ex impietate et radix iustorum non commovebitur</verse>
        <verse osisID='Prov.12.4'>mulier diligens corona viro suo et putredo in ossibus eius quae confusione res dignas gerit</verse>
        <verse osisID='Prov.12.5'>cogitationes iustorum iudicia et consilia impiorum fraudulentia</verse>
        <verse osisID='Prov.12.6'>verba impiorum insidiantur sanguini os iustorum liberabit eos</verse>
        <verse osisID='Prov.12.7'>verte impios et non erunt domus autem iustorum permanebit</verse>
        <verse osisID='Prov.12.8'>doctrina sua noscetur vir qui autem vanus et excors est patebit contemptui</verse>
        <verse osisID='Prov.12.9'>melior est pauper et sufficiens sibi quam gloriosus et indigens pane</verse>
        <verse osisID='Prov.12.10'>novit iustus animas iumentorum suorum viscera autem impiorum crudelia</verse>
        <verse osisID='Prov.12.11'>qui operatur terram suam saturabitur panibus qui autem sectatur otium stultissimus est</verse>
        <verse osisID='Prov.12.12'>desiderium impii munimentum est pessimorum radix autem iustorum proficiet</verse>
        <verse osisID='Prov.12.13'>propter peccata labiorum ruina proximat malo effugiet autem iustus de angustia</verse>
        <verse osisID='Prov.12.14'>de fructu oris sui unusquisque replebitur bonis et iuxta opera manuum suarum retribuetur ei</verse>
        <verse osisID='Prov.12.15'>via stulti recta in oculis eius qui autem sapiens est audit consilia</verse>
        <verse osisID='Prov.12.16'>fatuus statim indicat iram suam qui autem dissimulat iniuriam callidus est</verse>
        <verse osisID='Prov.12.17'>qui quod novit loquitur index iustitiae est qui autem mentitur testis est fraudulentus</verse>
        <verse osisID='Prov.12.18'>est qui promittit et quasi gladio pungitur conscientiae lingua autem sapientium sanitas est</verse>
        <verse osisID='Prov.12.19'>labium veritatis firmum erit in perpetuum qui autem testis est repentinus concinnat linguam mendacii</verse>
        <verse osisID='Prov.12.20'>dolus in corde cogitantium mala qui autem ineunt pacis consilia sequitur eos gaudium</verse>
        <verse osisID='Prov.12.21'>non contristabit iustum quicquid ei acciderit impii autem replebuntur malo</verse>
        <verse osisID='Prov.12.22'>abominatio Domino labia mendacia qui autem fideliter agunt placent ei</verse>
        <verse osisID='Prov.12.23'>homo versutus celat scientiam et cor insipientium provocabit stultitiam</verse>
        <verse osisID='Prov.12.24'>manus fortium dominabitur quae autem remissa est tributis serviet</verse>
        <verse osisID='Prov.12.25'>maeror in corde viri humiliabit illud et sermone bono laetificabitur</verse>
        <verse osisID='Prov.12.26'>qui neglegit damnum propter amicum iustus est iter autem impiorum decipiet eos</verse>
        <verse osisID='Prov.12.27'>non inveniet fraudulentus lucrum et substantia hominis erit auri pretium</verse>
        <verse osisID='Prov.12.28'>in semita iustitiae vita iter autem devium ducit ad mortem</verse>
      </chapter>
      <chapter osisID='Prov.13'>
        <verse osisID='Prov.13.1'>filius sapiens doctrina patris qui autem inlusor est non audit cum arguitur</verse>
        <verse osisID='Prov.13.2'>de fructu oris homo saturabitur bonis anima autem praevaricatorum iniqua</verse>
        <verse osisID='Prov.13.3'>qui custodit os suum custodit animam suam qui autem inconsideratus est ad loquendum sentiet mala</verse>
        <verse osisID='Prov.13.4'>vult et non vult piger anima autem operantium inpinguabitur</verse>
        <verse osisID='Prov.13.5'>verbum mendax iustus detestabitur impius confundit et confundetur</verse>
        <verse osisID='Prov.13.6'>iustitia custodit innocentis viam impietas vero peccato subplantat</verse>
        <verse osisID='Prov.13.7'>est quasi dives cum nihil habeat et est quasi pauper cum in multis divitiis sit</verse>
        <verse osisID='Prov.13.8'>redemptio animae viri divitiae suae qui autem pauper est increpationem non sustinet</verse>
        <verse osisID='Prov.13.9'>lux iustorum laetificat lucerna autem impiorum extinguetur</verse>
        <verse osisID='Prov.13.10'>inter superbos semper iurgia sunt qui autem agunt cuncta consilio reguntur sapientia</verse>
        <verse osisID='Prov.13.11'>substantia festinata minuetur quae autem paulatim colligitur manu multiplicabitur</verse>
        <verse osisID='Prov.13.12'>spes quae differtur adfligit animam lignum vitae desiderium veniens</verse>
        <verse osisID='Prov.13.13'>qui detrahit alicui rei ipse se in futurum obligat qui autem timet praeceptum in pace versabitur</verse>
        <verse osisID='Prov.13.14'>lex sapientis fons vitae ut declinet a ruina mortis</verse>
        <verse osisID='Prov.13.15'>doctrina bona dabit gratiam in itinere contemptorum vorago</verse>
        <verse osisID='Prov.13.16'>astutus omnia agit cum consilio qui autem fatuus est aperit stultitiam</verse>
        <verse osisID='Prov.13.17'>nuntius impii cadet in malum legatus fidelis sanitas</verse>
        <verse osisID='Prov.13.18'>egestas et ignominia ei qui deserit disciplinam qui autem adquiescit arguenti glorificabitur</verse>
        <verse osisID='Prov.13.19'>desiderium si conpleatur delectat animam detestantur stulti eos qui fugiunt mala</verse>
        <verse osisID='Prov.13.20'>qui cum sapientibus graditur sapiens erit amicus stultorum efficietur similis</verse>
        <verse osisID='Prov.13.21'>peccatores persequetur malum et iustis retribuentur bona</verse>
        <verse osisID='Prov.13.22'>bonus relinquet heredes filios et nepotes et custoditur iusto substantia peccatoris</verse>
        <verse osisID='Prov.13.23'>multi cibi in novalibus patrum et alii congregantur absque iudicio</verse>
        <verse osisID='Prov.13.24'>qui parcit virgae suae odit filium suum qui autem diligit illum instanter erudit</verse>
        <verse osisID='Prov.13.25'>iustus comedit et replet animam suam venter autem impiorum insaturabilis</verse>
      </chapter>
      <chapter osisID='Prov.14'>
        <verse osisID='Prov.14.1'>sapiens mulier aedificavit domum suam insipiens instructam quoque destruet manibus</verse>
        <verse osisID='Prov.14.2'>ambulans recto itinere et timens Deum despicitur ab eo qui infami graditur via</verse>
        <verse osisID='Prov.14.3'>in ore stulti virga superbiae labia sapientium custodiunt eos</verse>
        <verse osisID='Prov.14.4'>ubi non sunt boves praesepe vacuum est ubi autem plurimae segetes ibi manifesta fortitudo bovis</verse>
        <verse osisID='Prov.14.5'>testis fidelis non mentietur profert mendacium testis dolosus</verse>
        <verse osisID='Prov.14.6'>quaerit derisor sapientiam et non inveniet doctrina prudentium facilis</verse>
        <verse osisID='Prov.14.7'>vade contra virum stultum et nescito labia prudentiae</verse>
        <verse osisID='Prov.14.8'>sapientia callidi est intellegere viam suam et inprudentia stultorum errans</verse>
        <verse osisID='Prov.14.9'>stultis inludet peccatum inter iustos morabitur gratia</verse>
        <verse osisID='Prov.14.10'>cor quod novit amaritudinem animae suae in gaudio eius non miscebitur extraneus</verse>
        <verse osisID='Prov.14.11'>domus impiorum delebitur tabernacula iustorum germinabunt</verse>
        <verse osisID='Prov.14.12'>est via quae videtur homini iusta novissima autem eius deducunt ad mortem</verse>
        <verse osisID='Prov.14.13'>risus dolore miscebitur et extrema gaudii luctus occupat</verse>
        <verse osisID='Prov.14.14'>viis suis replebitur stultus et super eum erit vir bonus</verse>
        <verse osisID='Prov.14.15'>innocens credit omni verbo astutus considerat gressus suos</verse>
        <verse osisID='Prov.14.16'>sapiens timet et declinat malum stultus transilit et confidit</verse>
        <verse osisID='Prov.14.17'>inpatiens operabitur stultitiam et vir versutus odiosus est</verse>
        <verse osisID='Prov.14.18'>possidebunt parvuli stultitiam et astuti expectabunt scientiam</verse>
        <verse osisID='Prov.14.19'>iacebunt mali ante bonos et impii ante portas iustorum</verse>
        <verse osisID='Prov.14.20'>etiam proximo suo pauper odiosus erit amici vero divitum multi</verse>
        <verse osisID='Prov.14.21'>qui despicit proximum suum peccat qui autem miseretur pauperi beatus erit</verse>
        <verse osisID='Prov.14.22'>errant qui operantur malum misericordia et veritas praeparant bona</verse>
        <verse osisID='Prov.14.23'>in omni opere erit abundantia ubi autem verba sunt plurima frequenter egestas</verse>
        <verse osisID='Prov.14.24'>corona sapientium divitiae eorum fatuitas stultorum inprudentia</verse>
        <verse osisID='Prov.14.25'>liberat animas testis fidelis et profert mendacia versipellis</verse>
        <verse osisID='Prov.14.26'>in timore Domini fiducia fortitudinis et filiis eius erit spes</verse>
        <verse osisID='Prov.14.27'>timor Domini fons vitae ut declinet a ruina mortis</verse>
        <verse osisID='Prov.14.28'>in multitudine populi dignitas regis et in paucitate plebis ignominia principis</verse>
        <verse osisID='Prov.14.29'>qui patiens est multa gubernatur prudentia qui autem inpatiens exaltat stultitiam suam</verse>
        <verse osisID='Prov.14.30'>vita carnium sanitas cordis putredo ossuum invidia</verse>
        <verse osisID='Prov.14.31'>qui calumniatur egentem exprobrat factori eius honorat autem eum qui miseretur pauperis</verse>
        <verse osisID='Prov.14.32'>in malitia sua expelletur impius sperat autem iustus in morte sua</verse>
        <verse osisID='Prov.14.33'>in corde prudentis requiescit sapientia et indoctos quoque erudiet</verse>
        <verse osisID='Prov.14.34'>iustitia elevat gentem miseros facit populos peccatum</verse>
        <verse osisID='Prov.14.35'>acceptus est regi minister intellegens iracundiam eius inutilis sustinebit</verse>
      </chapter>
      <chapter osisID='Prov.15'>
        <verse osisID='Prov.15.1'>responsio mollis frangit iram sermo durus suscitat furorem</verse>
        <verse osisID='Prov.15.2'>lingua sapientium ornat scientiam os fatuorum ebullit stultitiam</verse>
        <verse osisID='Prov.15.3'>in omni loco oculi Domini contemplantur malos et bonos</verse>
        <verse osisID='Prov.15.4'>lingua placabilis lignum vitae quae inmoderata est conteret spiritum</verse>
        <verse osisID='Prov.15.5'>stultus inridet disciplinam patris sui qui autem custodit increpationes astutior fiet</verse>
        <verse osisID='Prov.15.6'>domus iusti plurima fortitudo et in fructibus impii conturbatur</verse>
        <verse osisID='Prov.15.7'>labia sapientium disseminabunt scientiam cor stultorum dissimile erit</verse>
        <verse osisID='Prov.15.8'>victimae impiorum abominabiles Domino vota iustorum placabilia</verse>
        <verse osisID='Prov.15.9'>abominatio est Domino via impii qui sequitur iustitiam diligetur ab eo</verse>
        <verse osisID='Prov.15.10'>doctrina mala deserenti viam qui increpationes odit morietur</verse>
        <verse osisID='Prov.15.11'>infernus et perditio coram Domino quanto magis corda filiorum hominum</verse>
        <verse osisID='Prov.15.12'>non amat pestilens eum qui se corripit nec ad sapientes graditur</verse>
        <verse osisID='Prov.15.13'>cor gaudens exhilarat faciem in maerore animi deicitur spiritus</verse>
        <verse osisID='Prov.15.14'>cor sapientis quaerit doctrinam et os stultorum pascetur inperitia</verse>
        <verse osisID='Prov.15.15'>omnes dies pauperis mali secura mens quasi iuge convivium</verse>
        <verse osisID='Prov.15.16'>melius est parum cum timore Domini quam thesauri magni et insatiabiles</verse>
        <verse osisID='Prov.15.17'>melius est vocare ad holera cum caritate quam ad vitulum saginatum cum odio</verse>
        <verse osisID='Prov.15.18'>vir iracundus provocat rixas qui patiens est mitigat suscitatas</verse>
        <verse osisID='Prov.15.19'>iter pigrorum quasi sepes spinarum via iustorum absque offendiculo</verse>
        <verse osisID='Prov.15.20'>filius sapiens laetificat patrem et stultus homo despicit matrem suam</verse>
        <verse osisID='Prov.15.21'>stultitia gaudium stulto et vir prudens dirigit gressus</verse>
        <verse osisID='Prov.15.22'>dissipantur cogitationes ubi non est consilium ubi vero plures sunt consiliarii confirmantur</verse>
        <verse osisID='Prov.15.23'>laetatur homo in sententia oris sui et sermo oportunus est optimus</verse>
        <verse osisID='Prov.15.24'>semita vitae super eruditum ut declinet de inferno novissimo</verse>
        <verse osisID='Prov.15.25'>domum superborum demolietur Dominus et firmos facit terminos viduae</verse>
        <verse osisID='Prov.15.26'>abominatio Domini cogitationes malae et purus sermo pulcherrimus</verse>
        <verse osisID='Prov.15.27'>conturbat domum suam qui sectatur avaritiam qui autem odit munera vivet</verse>
        <verse osisID='Prov.15.28'>mens iusti meditatur oboedientiam os impiorum redundat malis</verse>
        <verse osisID='Prov.15.29'>longe est Dominus ab impiis et orationes iustorum exaudiet</verse>
        <verse osisID='Prov.15.30'>lux oculorum laetificat animam fama bona inpinguat ossa</verse>
        <verse osisID='Prov.15.31'>auris quae audit increpationes vitae in medio sapientium commorabitur</verse>
        <verse osisID='Prov.15.32'>qui abicit disciplinam despicit animam suam qui adquiescit increpationibus possessor est cordis</verse>
        <verse osisID='Prov.15.33'>timor Domini disciplina sapientiae et gloriam praecedit humilitas</verse>
      </chapter>
      <chapter osisID='Prov.16'>
        <verse osisID='Prov.16.1'>hominis est animum praeparare et Dei gubernare linguam</verse>
        <verse osisID='Prov.16.2'>omnes viae hominum patent oculis eius spirituum ponderator est Dominus</verse>
        <verse osisID='Prov.16.3'>revela Domino opera tua et dirigentur cogitationes tuae</verse>
        <verse osisID='Prov.16.4'>universa propter semet ipsum operatus est Dominus impium quoque ad diem malum</verse>
        <verse osisID='Prov.16.5'>abominatio Domini omnis arrogans etiam si manus ad manum fuerit non erit innocens</verse>
        <verse osisID='Prov.16.6'>misericordia et veritate redimitur iniquitas et in timore Domini declinatur a malo</verse>
        <verse osisID='Prov.16.7'>cum placuerint Domino viae hominis inimicos quoque eius convertet ad pacem</verse>
        <verse osisID='Prov.16.8'>melius est parum cum iustitia quam multi fructus cum iniquitate</verse>
        <verse osisID='Prov.16.9'>cor hominis disponet viam suam sed Domini est dirigere gressus eius</verse>
        <verse osisID='Prov.16.10'>divinatio in labiis regis in iudicio non errabit os eius</verse>
        <verse osisID='Prov.16.11'>pondus et statera iudicia Domini sunt et opera eius omnes lapides sacculi</verse>
        <verse osisID='Prov.16.12'>abominabiles regi qui agunt impie quoniam iustitia firmatur solium</verse>
        <verse osisID='Prov.16.13'>voluntas regum labia iusta qui recta loquitur diligetur</verse>
        <verse osisID='Prov.16.14'>indignatio regis nuntii mortis et vir sapiens placabit eam</verse>
        <verse osisID='Prov.16.15'>in hilaritate vultus regis vita et clementia eius quasi imber serotinus</verse>
        <verse osisID='Prov.16.16'>posside sapientiam quia auro melior est et adquire prudentiam quia pretiosior est argento</verse>
        <verse osisID='Prov.16.17'>semita iustorum declinat mala custos animae suae servat viam suam</verse>
        <verse osisID='Prov.16.18'>contritionem praecedit superbia et ante ruinam exaltatur spiritus</verse>
        <verse osisID='Prov.16.19'>melius est humiliari cum mitibus quam dividere spolia cum superbis</verse>
        <verse osisID='Prov.16.20'>eruditus in verbo repperiet bona et qui in Domino sperat beatus est</verse>
        <verse osisID='Prov.16.21'>qui sapiens corde est appellabitur prudens et qui dulcis eloquio maiora percipiet</verse>
        <verse osisID='Prov.16.22'>fons vitae eruditio possidentis doctrina stultorum fatuitas</verse>
        <verse osisID='Prov.16.23'>cor sapientis erudiet os eius et labiis illius addet gratiam</verse>
        <verse osisID='Prov.16.24'>favus mellis verba conposita dulcedo animae et sanitas ossuum</verse>
        <verse osisID='Prov.16.25'>est via quae videtur homini recta et novissimum eius ducit ad mortem</verse>
        <verse osisID='Prov.16.26'>anima laborantis laborat sibi quia conpulit eum os suum</verse>
        <verse osisID='Prov.16.27'>vir impius fodit malum et in labiis eius ignis ardescit</verse>
        <verse osisID='Prov.16.28'>homo perversus suscitat lites et verbosus separat principes</verse>
        <verse osisID='Prov.16.29'>vir iniquus lactat amicum suum et ducit eum per viam non bonam</verse>
        <verse osisID='Prov.16.30'>qui adtonitis oculis cogitat prava mordens labia sua perficit malum</verse>
        <verse osisID='Prov.16.31'>corona dignitatis senectus in viis iustitiae repperietur</verse>
        <verse osisID='Prov.16.32'>melior est patiens viro forte et qui dominatur animo suo expugnatore urbium</verse>
        <verse osisID='Prov.16.33'>sortes mittuntur in sinu sed a Domino temperantur</verse>
      </chapter>
      <chapter osisID='Prov.17'>
        <verse osisID='Prov.17.1'>melior est buccella sicca cum gaudio quam domus plena victimis cum iurgio</verse>
        <verse osisID='Prov.17.2'>servus sapiens dominabitur filiis stultis et inter fratres hereditatem dividet</verse>
        <verse osisID='Prov.17.3'>sicut igne probatur argentum et aurum camino ita corda probat Dominus</verse>
        <verse osisID='Prov.17.4'>malus oboedit linguae iniquae et fallax obtemperat labiis mendacibus</verse>
        <verse osisID='Prov.17.5'>qui despicit pauperem exprobrat factori eius et qui in ruina laetatur alterius non erit inpunitus</verse>
        <verse osisID='Prov.17.6'>corona senum filii filiorum et gloria filiorum patres sui</verse>
        <verse osisID='Prov.17.7'>non decent stultum verba conposita nec principem labium mentiens</verse>
        <verse osisID='Prov.17.8'>gemma gratissima expectatio praestolantis quocumque se verterit prudenter intellegit</verse>
        <verse osisID='Prov.17.9'>qui celat delictum quaerit amicitias qui altero sermone repetit separat foederatos</verse>
        <verse osisID='Prov.17.10'>plus proficit correptio apud prudentem quam centum plagae apud stultum</verse>
        <verse osisID='Prov.17.11'>semper iurgia quaerit malus angelus autem crudelis mittetur contra eum</verse>
        <verse osisID='Prov.17.12'>expedit magis ursae occurrere raptis fetibus quam fatuo confidenti sibi in stultitia sua</verse>
        <verse osisID='Prov.17.13'>qui reddit mala pro bonis non recedet malum de domo eius</verse>
        <verse osisID='Prov.17.14'>qui dimittit aquam caput est iurgiorum et antequam patiatur contumeliam iudicium deserit</verse>
        <verse osisID='Prov.17.15'>et qui iustificat impium et qui condemnat iustum abominabilis est uterque apud Dominum</verse>
        <verse osisID='Prov.17.16'>quid prodest habere divitias stultum cum sapientiam emere non possit</verse>
        <verse osisID='Prov.17.17'>omni tempore diligit qui amicus est et frater in angustiis conprobatur</verse>
        <verse osisID='Prov.17.18'>homo stultus plaudet manibus cum spoponderit pro amico suo</verse>
        <verse osisID='Prov.17.19'>qui meditatur discordiam diligit rixas et qui exaltat ostium quaerit ruinam</verse>
        <verse osisID='Prov.17.20'>qui perversi cordis est non inveniet bonum et qui vertit linguam incidet in malum</verse>
        <verse osisID='Prov.17.21'>natus est stultus in ignominiam suam sed nec pater in fatuo laetabitur</verse>
        <verse osisID='Prov.17.22'>animus gaudens aetatem floridam facit spiritus tristis exsiccat ossa</verse>
        <verse osisID='Prov.17.23'>munera de sinu impius accipit ut pervertat semitas iudicii</verse>
        <verse osisID='Prov.17.24'>in facie prudentis lucet sapientia oculi stultorum in finibus terrae</verse>
        <verse osisID='Prov.17.25'>ira patris filius stultus et dolor matris quae genuit eum</verse>
        <verse osisID='Prov.17.26'>non est bonum damnum inferre iusto nec percutere principem qui recta iudicat</verse>
        <verse osisID='Prov.17.27'>qui moderatur sermones suos doctus et prudens est et pretiosi spiritus vir eruditus</verse>
        <verse osisID='Prov.17.28'>stultus quoque si tacuerit sapiens putabitur et si conpresserit labia sua intellegens</verse>
      </chapter>
      <chapter osisID='Prov.18'>
        <verse osisID='Prov.18.1'>occasiones quaerit qui vult recedere ab amico omni tempore erit exprobrabilis</verse>
        <verse osisID='Prov.18.2'>non recipit stultus verba prudentiae nisi ea dixeris quae versantur in corde eius</verse>
        <verse osisID='Prov.18.3'>impius cum in profundum venerit peccatorum contemnit sed sequitur eum ignominia et obprobrium</verse>
        <verse osisID='Prov.18.4'>aqua profunda verba ex ore viri et torrens redundans fons sapientiae</verse>
        <verse osisID='Prov.18.5'>accipere personam impii non est bonum ut declines a veritate iudicii</verse>
        <verse osisID='Prov.18.6'>labia stulti inmiscunt se rixis et os eius iurgia provocat</verse>
        <verse osisID='Prov.18.7'>os stulti contritio eius et labia illius ruina animae eius</verse>
        <verse osisID='Prov.18.8'>verba bilinguis quasi simplicia et ipsa perveniunt usque ad interiora ventris</verse>
        <verse osisID='Prov.18.9'>qui mollis et dissolutus est in opere suo frater est sua opera dissipantis</verse>
        <verse osisID='Prov.18.10'>turris fortissima nomen Domini ad ipsum currit iustus et exaltabitur</verse>
        <verse osisID='Prov.18.11'>substantia divitis urbs roboris eius et quasi murus validus circumdans eum</verse>
        <verse osisID='Prov.18.12'>antequam conteratur exaltatur cor hominis et antequam glorificetur humiliatur</verse>
        <verse osisID='Prov.18.13'>qui prius respondit quam audiat stultum se esse demonstrat et confusione dignum</verse>
        <verse osisID='Prov.18.14'>spiritus viri sustentat inbecillitatem suam spiritum vero ad irascendum facilem quis poterit sustinere</verse>
        <verse osisID='Prov.18.15'>cor prudens possidebit scientiam et auris sapientium quaerit doctrinam</verse>
        <verse osisID='Prov.18.16'>donum hominis dilatat viam eius et ante principes spatium ei facit</verse>
        <verse osisID='Prov.18.17'>iustus prior est accusator sui venit amicus eius et investigavit eum</verse>
        <verse osisID='Prov.18.18'>contradictiones conprimit sors et inter potentes quoque diiudicat</verse>
        <verse osisID='Prov.18.19'>frater qui adiuvatur a fratre quasi civitas firma et iudicia quasi vectes urbium</verse>
        <verse osisID='Prov.18.20'>de fructu oris viri replebitur venter eius et genimina labiorum illius saturabunt eum</verse>
        <verse osisID='Prov.18.21'>mors et vita in manu linguae qui diligunt eam comedent fructus eius</verse>
        <verse osisID='Prov.18.22'>qui invenit mulierem invenit bonum et hauriet iucunditatem a Domino</verse>
        <verse osisID='Prov.18.23'>cum obsecrationibus loquetur pauper et dives effabitur rigide</verse>
        <verse osisID='Prov.18.24'>vir amicalis ad societatem magis amicus erit quam frater</verse>
      </chapter>
      <chapter osisID='Prov.19'>
        <verse osisID='Prov.19.1'>melior est pauper qui ambulat in simplicitate sua quam torquens labia insipiens</verse>
        <verse osisID='Prov.19.2'>ubi non est scientia animae non est bonum et qui festinus est pedibus offendit</verse>
        <verse osisID='Prov.19.3'>stultitia hominis subplantat gressus eius et contra Deum fervet animo suo</verse>
        <verse osisID='Prov.19.4'>divitiae addunt amicos plurimos a paupere autem et hii quos habuit separantur</verse>
        <verse osisID='Prov.19.5'>testis falsus non erit inpunitus et qui mendacia loquitur non effugiet</verse>
        <verse osisID='Prov.19.6'>multi colunt personam potentis et amici sunt dona tribuenti</verse>
        <verse osisID='Prov.19.7'>fratres hominis pauperis oderunt eum insuper et amici procul recesserunt ab eo qui tantum verba sectatur nihil habebit</verse>
        <verse osisID='Prov.19.8'>qui autem possessor est mentis diligit animam suam et custos prudentiae inveniet bona</verse>
        <verse osisID='Prov.19.9'>testis falsus non erit inpunitus et qui loquitur mendacia peribit</verse>
        <verse osisID='Prov.19.10'>non decent stultum deliciae nec servum dominari principibus</verse>
        <verse osisID='Prov.19.11'>doctrina viri per patientiam noscitur et gloria eius est iniqua praetergredi</verse>
        <verse osisID='Prov.19.12'>sicut fremitus leonis ita et regis ira et sicut ros super herbam ita hilaritas eius</verse>
        <verse osisID='Prov.19.13'>dolor patris filius stultus et tecta iugiter perstillantia litigiosa mulier</verse>
        <verse osisID='Prov.19.14'>domus et divitiae dantur a patribus a Domino autem proprie uxor prudens</verse>
        <verse osisID='Prov.19.15'>pigredo inmittit soporem et anima dissoluta esuriet</verse>
        <verse osisID='Prov.19.16'>qui custodit mandatum custodit animam suam qui autem neglegit vias suas mortificabitur</verse>
        <verse osisID='Prov.19.17'>feneratur Domino qui miseretur pauperis et vicissitudinem suam reddet ei</verse>
        <verse osisID='Prov.19.18'>erudi filium tuum ne desperes ad interfectionem autem eius ne ponas animam tuam</verse>
        <verse osisID='Prov.19.19'>qui inpatiens est sustinebit damnum et cum rapuerit aliud adponet</verse>
        <verse osisID='Prov.19.20'>audi consilium et suscipe disciplinam ut sis sapiens in novissimis tuis</verse>
        <verse osisID='Prov.19.21'>multae cogitationes in corde viri voluntas autem Domini permanebit</verse>
        <verse osisID='Prov.19.22'>homo indigens misericors est et melior pauper quam vir mendax</verse>
        <verse osisID='Prov.19.23'>timor Domini ad vitam et in plenitudine commorabitur absque visitatione pessimi</verse>
        <verse osisID='Prov.19.24'>abscondit piger manum suam sub ascella nec ad os suum adplicat eam</verse>
        <verse osisID='Prov.19.25'>pestilente flagellato stultus sapientior erit sin autem corripueris sapientem intelleget disciplinam</verse>
        <verse osisID='Prov.19.26'>qui adfligit patrem et fugat matrem ignominiosus est et infelix</verse>
        <verse osisID='Prov.19.27'>non cesses fili audire doctrinam nec ignores sermones scientiae</verse>
        <verse osisID='Prov.19.28'>testis iniquus deridet iudicium et os impiorum devorat iniquitatem</verse>
        <verse osisID='Prov.19.29'>parata sunt derisoribus iudicia et mallei percutientes stultorum corporibus</verse>
      </chapter>
      <chapter osisID='Prov.20'>
        <verse osisID='Prov.20.1'>luxuriosa res vinum et tumultuosa ebrietas quicumque his delectatur non erit sapiens</verse>
        <verse osisID='Prov.20.2'>sicut rugitus leonis ita terror regis qui provocat eum peccat in animam suam</verse>
        <verse osisID='Prov.20.3'>honor est homini qui separat se a contentionibus omnes autem stulti miscentur contumeliis</verse>
        <verse osisID='Prov.20.4'>propter frigus piger arare noluit mendicabit ergo aestate et non dabitur ei</verse>
        <verse osisID='Prov.20.5'>sicut aqua profunda sic consilium in corde viri sed homo sapiens exhauriet illud</verse>
        <verse osisID='Prov.20.6'>multi homines misericordes vocantur virum autem fidelem quis inveniet</verse>
        <verse osisID='Prov.20.7'>iustus qui ambulat in simplicitate sua beatos post se filios derelinquet</verse>
        <verse osisID='Prov.20.8'>rex qui sedet in solio iudicii dissipat omne malum intuitu suo</verse>
        <verse osisID='Prov.20.9'>quis potest dicere mundum est cor meum purus sum a peccato</verse>
        <verse osisID='Prov.20.10'>pondus et pondus mensura et mensura utrumque abominabile est apud Deum</verse>
        <verse osisID='Prov.20.11'>ex studiis suis intellegitur puer si munda et si recta sint opera eius</verse>
        <verse osisID='Prov.20.12'>aurem audientem et oculum videntem Dominus fecit utrumque</verse>
        <verse osisID='Prov.20.13'>noli diligere somnum ne te egestas opprimat aperi oculos tuos et saturare panibus</verse>
        <verse osisID='Prov.20.14'>malum est malum est dicit omnis emptor et cum recesserit tunc gloriabitur</verse>
        <verse osisID='Prov.20.15'>est aurum et multitudo gemmarum vas autem pretiosum labia scientiae</verse>
        <verse osisID='Prov.20.16'>tolle vestimentum eius qui fideiussor extitit alieni et pro extraneis aufer pignus ab eo</verse>
        <verse osisID='Prov.20.17'>suavis est homini panis mendacii et postea implebitur os eius calculo</verse>
        <verse osisID='Prov.20.18'>cogitationes consiliis roborantur et gubernaculis tractanda sunt bella</verse>
        <verse osisID='Prov.20.19'>ei qui revelat mysteria et ambulat fraudulenter et dilatat labia sua ne commiscearis</verse>
        <verse osisID='Prov.20.20'>qui maledicit patri suo et matri extinguetur lucerna eius in mediis tenebris</verse>
        <verse osisID='Prov.20.21'>hereditas ad quam festinatur in principio in novissimo benedictione carebit</verse>
        <verse osisID='Prov.20.22'>ne dicas reddam malum expecta Dominum et liberabit te</verse>
        <verse osisID='Prov.20.23'>abominatio est apud Deum pondus et pondus statera dolosa non est bona</verse>
        <verse osisID='Prov.20.24'>a Domino diriguntur gressus viri quis autem hominum intellegere potest viam suam</verse>
        <verse osisID='Prov.20.25'>ruina est hominis devorare sanctos et post vota tractare</verse>
        <verse osisID='Prov.20.26'>dissipat impios rex sapiens et curvat super eos fornicem</verse>
        <verse osisID='Prov.20.27'>lucerna Domini spiraculum hominis quae investigat omnia secreta ventris</verse>
        <verse osisID='Prov.20.28'>misericordia et veritas custodiunt regem et roboratur clementia thronus eius</verse>
        <verse osisID='Prov.20.29'>exultatio iuvenum fortitudo eorum et dignitas senum canities</verse>
        <verse osisID='Prov.20.30'>livor vulneris absterget mala et plagae in secretioribus ventris</verse>
      </chapter>
      <chapter osisID='Prov.21'>
        <verse osisID='Prov.21.1'>sicut divisiones aquarum ita cor regis in manu Domini quocumque voluerit inclinabit illud</verse>
        <verse osisID='Prov.21.2'>omnis via viri recta sibi videtur adpendit autem corda Dominus</verse>
        <verse osisID='Prov.21.3'>facere misericordiam et iudicium magis placent Domino quam victimae</verse>
        <verse osisID='Prov.21.4'>exaltatio oculorum et dilatatio cordis lucerna impiorum peccatum</verse>
        <verse osisID='Prov.21.5'>cogitationes robusti semper in abundantia omnis autem piger semper in egestate</verse>
        <verse osisID='Prov.21.6'>qui congregat thesauros lingua mendacii vanus est et inpingetur ad laqueos mortis</verse>
        <verse osisID='Prov.21.7'>rapinae impiorum detrahent eos quia noluerunt facere iudicium</verse>
        <verse osisID='Prov.21.8'>perversa via viri aliena est qui autem mundus est rectum opus eius</verse>
        <verse osisID='Prov.21.9'>melius est sedere in angulo domatis quam cum muliere litigiosa et in domo communi</verse>
        <verse osisID='Prov.21.10'>anima impii desiderat malum non miserebitur proximo suo</verse>
        <verse osisID='Prov.21.11'>multato pestilente sapientior erit parvulus et si sectetur sapientem sumet scientiam</verse>
        <verse osisID='Prov.21.12'>excogitat iustus de domo impii ut detrahat impios in malum</verse>
        <verse osisID='Prov.21.13'>qui obturat aurem suam ad clamorem pauperis et ipse clamabit et non exaudietur</verse>
        <verse osisID='Prov.21.14'>munus absconditum extinguet iras et donum in sinu indignationem maximam</verse>
        <verse osisID='Prov.21.15'>gaudium iusto est facere iudicium et pavor operantibus iniquitatem</verse>
        <verse osisID='Prov.21.16'>vir qui erraverit a via doctrinae in coetu gigantum commorabitur</verse>
        <verse osisID='Prov.21.17'>qui diligit epulas in egestate erit qui amat vinum et pinguia non ditabitur</verse>
        <verse osisID='Prov.21.18'>pro iusto datur impius et pro rectis iniquus</verse>
        <verse osisID='Prov.21.19'>melius est habitare in terra deserta quam cum muliere rixosa et iracunda</verse>
        <verse osisID='Prov.21.20'>thesaurus desiderabilis et oleum in habitaculo iusti et inprudens homo dissipabit illud</verse>
        <verse osisID='Prov.21.21'>qui sequitur iustitiam et misericordiam inveniet vitam et iustitiam et gloriam</verse>
        <verse osisID='Prov.21.22'>civitatem fortium ascendit sapiens et destruxit robur fiduciae eius</verse>
        <verse osisID='Prov.21.23'>qui custodit os suum et linguam suam custodit ab angustiis animam suam</verse>
        <verse osisID='Prov.21.24'>superbus et arrogans vocatur indoctus qui in ira operatur superbiam</verse>
        <verse osisID='Prov.21.25'>desideria occidunt pigrum noluerunt enim quicquam manus eius operari</verse>
        <verse osisID='Prov.21.26'>tota die concupiscit et desiderat qui autem iustus est tribuet et non cessabit</verse>
        <verse osisID='Prov.21.27'>hostiae impiorum abominabiles quia offeruntur ex scelere</verse>
        <verse osisID='Prov.21.28'>testis mendax peribit vir oboediens loquitur victoriam</verse>
        <verse osisID='Prov.21.29'>vir impius procaciter obfirmat vultum suum qui autem rectus est corrigit viam suam</verse>
        <verse osisID='Prov.21.30'>non est sapientia non est prudentia non est consilium contra Dominum</verse>
        <verse osisID='Prov.21.31'>equus paratur ad diem belli Dominus autem salutem tribuet</verse>
      </chapter>
      <chapter osisID='Prov.22'>
        <verse osisID='Prov.22.1'>melius est nomen bonum quam divitiae multae super argentum et aurum gratia bona</verse>
        <verse osisID='Prov.22.2'>dives et pauper obviaverunt sibi utriusque operator est Dominus</verse>
        <verse osisID='Prov.22.3'>callidus vidit malum et abscondit se innocens pertransiit et adflictus est damno</verse>
        <verse osisID='Prov.22.4'>finis modestiae timor Domini divitiae et gloria et vita</verse>
        <verse osisID='Prov.22.5'>arma et gladii in via perversi custos animae suae longe recedit ab eis</verse>
        <verse osisID='Prov.22.6'>proverbium est adulescens iuxta viam suam etiam cum senuerit non recedet ab ea</verse>
        <verse osisID='Prov.22.7'>dives pauperibus imperat et qui accipit mutuum servus est fenerantis</verse>
        <verse osisID='Prov.22.8'>qui seminat iniquitatem metet mala et virga irae suae consummabitur</verse>
        <verse osisID='Prov.22.9'>qui pronus est ad misericordiam benedicetur de panibus enim suis dedit pauperi</verse>
        <verse osisID='Prov.22.10'>eice derisorem et exibit cum eo iurgium cessabuntque causae et contumeliae</verse>
        <verse osisID='Prov.22.11'>qui diligit cordis munditiam propter gratiam labiorum suorum habebit amicum regem</verse>
        <verse osisID='Prov.22.12'>oculi Domini custodiunt scientiam et subplantantur verba iniqui</verse>
        <verse osisID='Prov.22.13'>dicit piger leo foris in medio platearum occidendus sum</verse>
        <verse osisID='Prov.22.14'>fovea profunda os alienae cui iratus est Dominus incidet in eam</verse>
        <verse osisID='Prov.22.15'>stultitia conligata est in corde pueri et virga disciplinae fugabit eam</verse>
        <verse osisID='Prov.22.16'>qui calumniatur pauperem ut augeat divitias suas dabit ipse ditiori et egebit</verse>
        <verse osisID='Prov.22.17'>inclina aurem tuam et audi verba sapientium adpone autem cor ad doctrinam meam</verse>
        <verse osisID='Prov.22.18'>quae pulchra erit tibi cum servaveris eam in ventre tuo et redundabit in labiis tuis</verse>
        <verse osisID='Prov.22.19'>ut sit in Domino fiducia tua unde et ostendi eam tibi hodie</verse>
        <verse osisID='Prov.22.20'>ecce descripsi eam tibi tripliciter in cogitationibus et scientia</verse>
        <verse osisID='Prov.22.21'>ut ostenderem tibi firmitatem et eloquia veritatis respondere ex his illi qui misit te</verse>
        <verse osisID='Prov.22.22'>non facias violentiam pauperi quia pauper est neque conteras egenum in porta</verse>
        <verse osisID='Prov.22.23'>quia Dominus iudicabit causam eius et configet eos qui confixerint animam eius</verse>
        <verse osisID='Prov.22.24'>noli esse amicus homini iracundo neque ambules cum viro furioso</verse>
        <verse osisID='Prov.22.25'>ne forte discas semitas eius et sumas scandalum animae tuae</verse>
        <verse osisID='Prov.22.26'>noli esse cum his qui defigunt manus suas et qui vades se offerunt pro debitis</verse>
        <verse osisID='Prov.22.27'>si enim non habes unde restituas quid causae est ut tollat operimentum de cubili tuo</verse>
        <verse osisID='Prov.22.28'>ne transgrediaris terminos antiquos quos posuerunt patres tui</verse>
        <verse osisID='Prov.22.29'>vidisti virum velocem in opere suo coram regibus stabit nec erit ante ignobiles</verse>
      </chapter>
      <chapter osisID='Prov.23'>
        <verse osisID='Prov.23.1'>quando sederis ut comedas cum principe diligenter adtende quae posita sunt ante faciem tuam</verse>
        <verse osisID='Prov.23.2'>et statue cultrum in gutture tuo si tamen habes in potestate animam tuam</verse>
        <verse osisID='Prov.23.3'>ne desideres de cibis eius in quo est panis mendacii</verse>
        <verse osisID='Prov.23.4'>noli laborare ut diteris sed prudentiae tuae pone modum</verse>
        <verse osisID='Prov.23.5'>ne erigas oculos tuos ad opes quas habere non potes quia facient sibi pinnas quasi aquilae et avolabunt in caelum</verse>
        <verse osisID='Prov.23.6'>ne comedas cum homine invido et ne desideres cibos eius</verse>
        <verse osisID='Prov.23.7'>quoniam in similitudinem arioli et coniectoris aestimat quod ignorat comede et bibe dicet tibi et mens eius non est tecum</verse>
        <verse osisID='Prov.23.8'>cibos quos comederas evomes et perdes pulchros sermones tuos</verse>
        <verse osisID='Prov.23.9'>in auribus insipientium ne loquaris quia despicient doctrinam eloquii tui</verse>
        <verse osisID='Prov.23.10'>ne adtingas terminos parvulorum et agrum pupillorum ne introeas</verse>
        <verse osisID='Prov.23.11'>propinquus enim eorum Fortis est et ipse iudicabit contra te causam illorum</verse>
        <verse osisID='Prov.23.12'>ingrediatur ad doctrinam cor tuum et aures tuae ad verba scientiae</verse>
        <verse osisID='Prov.23.13'>noli subtrahere a puero disciplinam si enim percusseris eum virga non morietur</verse>
        <verse osisID='Prov.23.14'>tu virga percuties eum et animam eius de inferno liberabis</verse>
        <verse osisID='Prov.23.15'>fili mi si sapiens fuerit animus tuus gaudebit tecum cor meum</verse>
        <verse osisID='Prov.23.16'>et exultabunt renes mei cum locuta fuerint rectum labia tua</verse>
        <verse osisID='Prov.23.17'>non aemuletur cor tuum peccatores sed in timore Domini esto tota die</verse>
        <verse osisID='Prov.23.18'>quia habebis spem in novissimo et praestolatio tua non auferetur</verse>
        <verse osisID='Prov.23.19'>audi fili mi et esto sapiens et dirige in via animum tuum</verse>
        <verse osisID='Prov.23.20'>noli esse in conviviis potatorum nec in comesationibus eorum qui carnes ad vescendum conferunt</verse>
        <verse osisID='Prov.23.21'>quia vacantes potibus et dantes symbola consumentur et vestietur pannis dormitatio</verse>
        <verse osisID='Prov.23.22'>audi patrem tuum qui genuit te et ne contemnas cum senuerit mater tua</verse>
        <verse osisID='Prov.23.23'>veritatem eme et noli vendere sapientiam et doctrinam et intellegentiam</verse>
        <verse osisID='Prov.23.24'>exultat gaudio pater iusti qui sapientem genuit laetabitur in eo</verse>
        <verse osisID='Prov.23.25'>gaudeat pater tuus et mater tua et exultet quae genuit te</verse>
        <verse osisID='Prov.23.26'>praebe fili mi cor tuum mihi et oculi tui vias meas custodiant</verse>
        <verse osisID='Prov.23.27'>fovea enim profunda est meretrix et puteus angustus aliena</verse>
        <verse osisID='Prov.23.28'>insidiatur in via quasi latro et quos incautos viderit interficit</verse>
        <verse osisID='Prov.23.29'>cui vae cuius patri vae cui rixae cui foveae cui sine causa vulnera cui suffusio oculorum</verse>
        <verse osisID='Prov.23.30'>nonne his qui morantur in vino et student calicibus epotandis</verse>
        <verse osisID='Prov.23.31'>ne intuearis vinum quando flavescit cum splenduerit in vitro color eius ingreditur blande</verse>
        <verse osisID='Prov.23.32'>sed in novissimo mordebit ut coluber et sicut regulus venena diffundet</verse>
        <verse osisID='Prov.23.33'>oculi tui videbunt extraneas et cor tuum loquetur perversa</verse>
        <verse osisID='Prov.23.34'>et eris sicut dormiens in medio mari et quasi sopitus gubernator amisso clavo</verse>
        <verse osisID='Prov.23.35'>et dices verberaverunt me sed non dolui traxerunt me et ego non sensi quando evigilabo et rursum vina repperiam</verse>
      </chapter>
      <chapter osisID='Prov.24'>
        <verse osisID='Prov.24.1'>ne aemuleris viros malos nec desideres esse cum eis</verse>
        <verse osisID='Prov.24.2'>quia rapinas meditatur mens eorum et fraudes labia eorum loquuntur</verse>
        <verse osisID='Prov.24.3'>sapientia aedificabitur domus et prudentia roborabitur</verse>
        <verse osisID='Prov.24.4'>in doctrina replebuntur cellaria universa substantia pretiosa et pulcherrima</verse>
        <verse osisID='Prov.24.5'>vir sapiens et fortis est et vir doctus robustus et validus</verse>
        <verse osisID='Prov.24.6'>quia cum dispositione initur bellum et erit salus ubi multa consilia sunt</verse>
        <verse osisID='Prov.24.7'>excelsa stulto sapientia in porta non aperiet os suum</verse>
        <verse osisID='Prov.24.8'>qui cogitat malefacere stultus vocabitur</verse>
        <verse osisID='Prov.24.9'>cogitatio stulti peccatum est et abominatio hominum detractor</verse>
        <verse osisID='Prov.24.10'>si desperaveris lassus in die angustiae inminuetur fortitudo tua</verse>
        <verse osisID='Prov.24.11'>erue eos qui ducuntur ad mortem et qui trahuntur ad interitum liberare ne cesses</verse>
        <verse osisID='Prov.24.12'>si dixeris vires non suppetunt qui inspector est cordis ipse intellegit et servatorem animae tuae nihil fallit reddetque homini iuxta opera sua</verse>
        <verse osisID='Prov.24.13'>comede fili mi mel quia bonum est et favum dulcissimum gutturi tuo</verse>
        <verse osisID='Prov.24.14'>sic et doctrina sapientiae animae tuae quam cum inveneris habebis in novissimis et spes tua non peribit</verse>
        <verse osisID='Prov.24.15'>ne insidieris et quaeras impietatem in domo iusti neque vastes requiem eius</verse>
        <verse osisID='Prov.24.16'>septies enim cadet iustus et resurget impii autem corruent in malum</verse>
        <verse osisID='Prov.24.17'>cum ceciderit inimicus tuus ne gaudeas et in ruina eius ne exultet cor tuum</verse>
        <verse osisID='Prov.24.18'>ne forte videat Dominus et displiceat ei et auferat ab eo iram suam</verse>
        <verse osisID='Prov.24.19'>ne contendas cum pessimis nec aemuleris impios</verse>
        <verse osisID='Prov.24.20'>quoniam non habent futurorum spem mali et lucerna impiorum extinguetur</verse>
        <verse osisID='Prov.24.21'>time Dominum fili mi et regem et cum detractoribus non commiscearis</verse>
        <verse osisID='Prov.24.22'>quoniam repente consurget perditio eorum et ruinam utriusque quis novit</verse>
        <verse osisID='Prov.24.23'>haec quoque sapientibus cognoscere personam in iudicio non est bonum</verse>
        <verse osisID='Prov.24.24'>qui dicit impio iustus es maledicent ei populi et detestabuntur eum tribus</verse>
        <verse osisID='Prov.24.25'>qui arguunt laudabuntur et super ipsos veniet benedictio</verse>
        <verse osisID='Prov.24.26'>labia deosculabitur qui recta verba respondet</verse>
        <verse osisID='Prov.24.27'>praepara foris opus tuum et diligenter exerce agrum tuum ut postea aedifices domum tuam</verse>
        <verse osisID='Prov.24.28'>ne sis testis frustra contra proximum tuum nec lactes quemquam labiis tuis</verse>
        <verse osisID='Prov.24.29'>ne dicas quomodo fecit mihi sic faciam ei reddam unicuique secundum opus suum</verse>
        <verse osisID='Prov.24.30'>per agrum hominis pigri transivi et per vineam viri stulti</verse>
        <verse osisID='Prov.24.31'>et ecce totum repleverant urticae operuerant superficiem eius spinae et maceria lapidum destructa erat</verse>
        <verse osisID='Prov.24.32'>quod cum vidissem posui in corde meo et exemplo didici disciplinam</verse>
        <verse osisID='Prov.24.33'>parum inquam dormies modicum dormitabis pauxillum manus conseres ut quiescas</verse>
        <verse osisID='Prov.24.34'>et veniet quasi cursor egestas tua et mendicitas quasi vir armatus</verse>
      </chapter>
      <chapter osisID='Prov.25'>
        <verse osisID='Prov.25.1'>haec quoque parabolae Salomonis quas transtulerunt viri Ezechiae regis Iuda</verse>
        <verse osisID='Prov.25.2'>gloria Dei celare verbum et gloria regum investigare sermonem</verse>
        <verse osisID='Prov.25.3'>caelum sursum et terra deorsum et cor regum inscrutabile</verse>
        <verse osisID='Prov.25.4'>aufer robiginem de argento et egredietur vas purissimum</verse>
        <verse osisID='Prov.25.5'>aufer impietatem de vultu regis et firmabitur iustitia thronus eius</verse>
        <verse osisID='Prov.25.6'>ne gloriosus appareas coram rege et in loco magnorum ne steteris</verse>
        <verse osisID='Prov.25.7'>melius est enim ut dicatur tibi ascende huc quam ut humilieris coram principe</verse>
        <verse osisID='Prov.25.8'>quae viderunt oculi tui ne proferas in iurgio cito ne postea emendare non possis cum dehonestaveris amicum tuum</verse>
        <verse osisID='Prov.25.9'>causam tuam tracta cum amico tuo et secretum extraneo non reveles</verse>
        <verse osisID='Prov.25.10'>ne forte insultet tibi cum audierit et exprobrare non cesset</verse>
        <verse osisID='Prov.25.11'>mala aurea in lectis argenteis qui loquitur verbum in tempore suo</verse>
        <verse osisID='Prov.25.12'>inauris aurea et margaritum fulgens qui arguit sapientem et aurem oboedientem</verse>
        <verse osisID='Prov.25.13'>sicut frigus nivis in die messis ita legatus fidelis ei qui misit eum animam illius requiescere facit</verse>
        <verse osisID='Prov.25.14'>nubes et ventus et pluviae non sequentes vir gloriosus et promissa non conplens</verse>
        <verse osisID='Prov.25.15'>patientia lenietur princeps et lingua mollis confringet duritiam</verse>
        <verse osisID='Prov.25.16'>mel invenisti comede quod sufficit tibi ne forte saturatus evomas illud</verse>
        <verse osisID='Prov.25.17'>subtrahe pedem tuum de domo proximi tui nequando satiatus oderit te</verse>
        <verse osisID='Prov.25.18'>iaculum et gladius et sagitta acuta homo qui loquitur contra proximum suum testimonium falsum</verse>
        <verse osisID='Prov.25.19'>dens putridus et pes lapsus qui sperat super infideli in die angustiae</verse>
        <verse osisID='Prov.25.20'>et amittit pallium in die frigoris acetum in nitro et qui cantat carmina cordi pessimo</verse>
        <verse osisID='Prov.25.21'>si esurierit inimicus tuus ciba illum et si sitierit da ei aquam bibere</verse>
        <verse osisID='Prov.25.22'>prunam enim congregabis super caput eius et Dominus reddet tibi</verse>
        <verse osisID='Prov.25.23'>ventus aquilo dissipat pluvias et facies tristis linguam detrahentem</verse>
        <verse osisID='Prov.25.24'>melius est sedere in angulo domatis quam cum muliere litigiosa et in domo communi</verse>
        <verse osisID='Prov.25.25'>aqua frigida animae sitienti et nuntius bonus de terra longinqua</verse>
        <verse osisID='Prov.25.26'>fons turbatus pede et vena corrupta iustus cadens coram impio</verse>
        <verse osisID='Prov.25.27'>sicut qui mel multum comedit non est ei bonum sic qui scrutator est maiestatis opprimitur gloria</verse>
        <verse osisID='Prov.25.28'>sicut urbs patens et absque murorum ambitu ita vir qui non potest in loquendo cohibere spiritum suum</verse>
      </chapter>
      <chapter osisID='Prov.26'>
        <verse osisID='Prov.26.1'>quomodo nix aestate et pluvia in messe sic indecens est stulto gloria</verse>
        <verse osisID='Prov.26.2'>sicut avis ad alia transvolans et passer quolibet vadens sic maledictum frustra prolatum in quempiam superveniet</verse>
        <verse osisID='Prov.26.3'>flagellum equo et camus asino et virga dorso inprudentium</verse>
        <verse osisID='Prov.26.4'>ne respondeas stulto iuxta stultitiam suam ne efficiaris ei similis</verse>
        <verse osisID='Prov.26.5'>responde stulto iuxta stultitiam suam ne sibi sapiens esse videatur</verse>
        <verse osisID='Prov.26.6'>claudus pedibus et iniquitatem bibens qui mittit verba per nuntium stultum</verse>
        <verse osisID='Prov.26.7'>quomodo pulchras frustra habet claudus tibias sic indecens est in ore stultorum parabola</verse>
        <verse osisID='Prov.26.8'>sicut qui mittit lapidem in acervum Mercurii ita qui tribuit insipienti honorem</verse>
        <verse osisID='Prov.26.9'>quomodo si spina nascatur in manu temulenti sic parabola in ore stultorum</verse>
        <verse osisID='Prov.26.10'>iudicium determinat causas et qui inponit stulto silentium iras mitigat</verse>
        <verse osisID='Prov.26.11'>sicut canis qui revertitur ad vomitum suum sic inprudens qui iterat stultitiam suam</verse>
        <verse osisID='Prov.26.12'>vidisti hominem sapientem sibi videri magis illo spem habebit stultus</verse>
        <verse osisID='Prov.26.13'>dicit piger leaena in via leo in itineribus</verse>
        <verse osisID='Prov.26.14'>sicut ostium vertitur in cardine suo ita piger in lectulo suo</verse>
        <verse osisID='Prov.26.15'>abscondit piger manus sub ascellas suas et laborat si ad os suum eas converterit</verse>
        <verse osisID='Prov.26.16'>sapientior sibi piger videtur septem viris loquentibus sententias</verse>
        <verse osisID='Prov.26.17'>sicut qui adprehendit auribus canem sic qui transit et inpatiens commiscetur rixae alterius</verse>
        <verse osisID='Prov.26.18'>sicut noxius est qui mittit lanceas et sagittas et mortem</verse>
        <verse osisID='Prov.26.19'>sic vir qui fraudulenter nocet amico suo et cum fuerit deprehensus dicit ludens feci</verse>
        <verse osisID='Prov.26.20'>cum defecerint ligna extinguetur ignis et susurrone subtracto iurgia conquiescunt</verse>
        <verse osisID='Prov.26.21'>sicut carbones ad prunam et ligna ad ignem sic homo iracundus suscitat rixas</verse>
        <verse osisID='Prov.26.22'>verba susurronis quasi simplicia et ipsa perveniunt ad intima ventris</verse>
        <verse osisID='Prov.26.23'>quomodo si argento sordido ornare velis vas fictile sic labia tumentia cum pessimo corde sociata</verse>
        <verse osisID='Prov.26.24'>labiis suis intellegitur inimicus cum in corde tractaverit dolos</verse>
        <verse osisID='Prov.26.25'>quando submiserit vocem suam ne credideris ei quoniam septem nequitiae sunt in corde illius</verse>
        <verse osisID='Prov.26.26'>qui operit odium fraudulenter revelabitur malitia eius in concilio</verse>
        <verse osisID='Prov.26.27'>qui fodit foveam incidet in eam et qui volvit lapidem revertetur ad eum</verse>
        <verse osisID='Prov.26.28'>lingua fallax non amat veritatem et os lubricum operatur ruinas</verse>
      </chapter>
      <chapter osisID='Prov.27'>
        <verse osisID='Prov.27.1'>ne glorieris in crastinum ignorans quid superventura pariat dies</verse>
        <verse osisID='Prov.27.2'>laudet te alienus et non os tuum extraneus et non labia tua</verse>
        <verse osisID='Prov.27.3'>grave est saxum et onerosa harena sed ira stulti utroque gravior</verse>
        <verse osisID='Prov.27.4'>ira non habet misericordiam nec erumpens furor et impetum concitati ferre quis poterit</verse>
        <verse osisID='Prov.27.5'>melior est manifesta correptio quam amor absconditus</verse>
        <verse osisID='Prov.27.6'>meliora sunt vulnera diligentis quam fraudulenta odientis oscula</verse>
        <verse osisID='Prov.27.7'>anima saturata calcabit favum anima esuriens et amarum pro dulce sumet</verse>
        <verse osisID='Prov.27.8'>sicut avis transmigrans de nido suo sic vir qui relinquit locum suum</verse>
        <verse osisID='Prov.27.9'>unguento et variis odoribus delectatur cor et bonis amici consiliis anima dulcoratur</verse>
        <verse osisID='Prov.27.10'>amicum tuum et amicum patris tui ne dimiseris et domum fratris tui ne ingrediaris in die adflictionis tuae melior est vicinus iuxta quam frater procul</verse>
        <verse osisID='Prov.27.11'>stude sapientiae fili mi et laetifica cor meum ut possim exprobranti respondere sermonem</verse>
        <verse osisID='Prov.27.12'>astutus videns malum absconditus est parvuli transeuntes sustinuere dispendia</verse>
        <verse osisID='Prov.27.13'>tolle vestimentum eius qui spopondit pro extraneo et pro alienis auferto pignus</verse>
        <verse osisID='Prov.27.14'>qui benedicit proximo suo voce grandi de nocte consurgens maledicenti similis erit</verse>
        <verse osisID='Prov.27.15'>tecta perstillantia in die frigoris et litigiosa mulier conparantur</verse>
        <verse osisID='Prov.27.16'>qui retinet eam quasi qui ventum teneat et oleum dexterae suae vocabit</verse>
        <verse osisID='Prov.27.17'>ferrum ferro acuitur et homo exacuit faciem amici sui</verse>
        <verse osisID='Prov.27.18'>qui servat ficum comedet fructus eius et qui custos est domini sui glorificabitur</verse>
        <verse osisID='Prov.27.19'>quomodo in aquis resplendent vultus prospicientium sic corda hominum manifesta sunt prudentibus</verse>
        <verse osisID='Prov.27.20'>infernus et perditio non replentur similiter et oculi hominum insatiabiles</verse>
        <verse osisID='Prov.27.21'>quomodo probatur in conflatorio argentum et in fornace aurum sic probatur homo ore laudantis</verse>
        <verse osisID='Prov.27.22'>si contuderis stultum in pila quasi tisanas feriente desuper pilo non auferetur ab eo stultitia eius</verse>
        <verse osisID='Prov.27.23'>diligenter agnosce vultum pecoris tui tuosque greges considera</verse>
        <verse osisID='Prov.27.24'>non enim habebis iugiter potestatem sed corona tribuetur in generatione generationum</verse>
        <verse osisID='Prov.27.25'>aperta sunt prata et apparuerunt herbae virentes et collecta sunt faena de montibus</verse>
        <verse osisID='Prov.27.26'>agni ad vestimentum tuum et hedi agri pretium</verse>
        <verse osisID='Prov.27.27'>sufficiat tibi lac caprarum in cibos tuos in necessaria domus tuae et ad victum ancillis tuis</verse>
      </chapter>
      <chapter osisID='Prov.28'>
        <verse osisID='Prov.28.1'>fugit impius nemine persequente iustus autem quasi leo confidens absque terrore erit</verse>
        <verse osisID='Prov.28.2'>propter peccata terrae multi principes eius et propter hominis sapientiam et horum scientiam quae dicuntur vita ducis longior erit</verse>
        <verse osisID='Prov.28.3'>vir pauper calumnians pauperes similis imbri vehementi in quo paratur fames</verse>
        <verse osisID='Prov.28.4'>qui derelinquunt legem laudant impium qui custodiunt succenduntur contra eum</verse>
        <verse osisID='Prov.28.5'>viri mali non cogitant iudicium qui autem requirunt Dominum animadvertunt omnia</verse>
        <verse osisID='Prov.28.6'>melior est pauper ambulans in simplicitate sua quam dives pravis itineribus</verse>
        <verse osisID='Prov.28.7'>qui custodit legem filius sapiens est qui pascit comesatores confundit patrem suum</verse>
        <verse osisID='Prov.28.8'>qui coacervat divitias usuris et fenore liberali in pauperes congregat eas</verse>
        <verse osisID='Prov.28.9'>qui declinat aurem suam ne audiat legem oratio eius erit execrabilis</verse>
        <verse osisID='Prov.28.10'>qui decipit iustos in via mala in interitu suo corruet et simplices possidebunt bona</verse>
        <verse osisID='Prov.28.11'>sapiens sibi videtur vir dives pauper autem prudens scrutabitur eum</verse>
        <verse osisID='Prov.28.12'>in exultatione iustorum multa gloria regnantibus impiis ruinae hominum</verse>
        <verse osisID='Prov.28.13'>qui abscondit scelera sua non dirigetur qui confessus fuerit et reliquerit ea misericordiam consequetur</verse>
        <verse osisID='Prov.28.14'>beatus homo qui semper est pavidus qui vero mentis est durae corruet in malum</verse>
        <verse osisID='Prov.28.15'>leo rugiens et ursus esuriens princeps impius super populum pauperem</verse>
        <verse osisID='Prov.28.16'>dux indigens prudentia multos opprimet per calumniam qui autem odit avaritiam longi fient dies eius</verse>
        <verse osisID='Prov.28.17'>hominem qui calumniatur animae sanguinem si usque ad lacum fugerit nemo sustentet</verse>
        <verse osisID='Prov.28.18'>qui ambulat simpliciter salvus erit qui perversis ingreditur viis concidet semel</verse>
        <verse osisID='Prov.28.19'>qui operatur terram suam saturabitur panibus qui sectatur otium replebitur egestate</verse>
        <verse osisID='Prov.28.20'>vir fidelis multum laudabitur qui autem festinat ditari non erit innocens</verse>
        <verse osisID='Prov.28.21'>qui cognoscit in iudicio faciem non facit bene iste et pro buccella panis deserit veritatem</verse>
        <verse osisID='Prov.28.22'>vir qui festinat ditari et aliis invidet ignorat quod egestas superveniat ei</verse>
        <verse osisID='Prov.28.23'>qui corripit hominem gratiam postea inveniet apud eum magis quam ille qui per linguae blandimenta decipit</verse>
        <verse osisID='Prov.28.24'>qui subtrahit aliquid a patre suo et matre et dicit hoc non est peccatum particeps homicidae est</verse>
        <verse osisID='Prov.28.25'>qui se iactat et dilatat iurgia concitat qui sperat in Domino saginabitur</verse>
        <verse osisID='Prov.28.26'>qui confidit in corde suo stultus est qui autem graditur sapienter iste salvabitur</verse>
        <verse osisID='Prov.28.27'>qui dat pauperi non indigebit qui despicit deprecantem sustinebit penuriam</verse>
        <verse osisID='Prov.28.28'>cum surrexerint impii abscondentur homines cum illi perierint multiplicabuntur iusti</verse>
      </chapter>
      <chapter osisID='Prov.29'>
        <verse osisID='Prov.29.1'>viro qui corripientem dura cervice contemnit repentinus superveniet interitus et eum sanitas non sequitur</verse>
        <verse osisID='Prov.29.2'>in multiplicatione iustorum laetabitur vulgus cum impii sumpserint principatum gemet populus</verse>
        <verse osisID='Prov.29.3'>vir qui amat sapientiam laetificat patrem suum qui autem nutrit scorta perdet substantiam</verse>
        <verse osisID='Prov.29.4'>rex iustus erigit terram vir avarus destruet eam</verse>
        <verse osisID='Prov.29.5'>homo qui blandis fictisque sermonibus loquitur amico suo rete expandit gressibus eius</verse>
        <verse osisID='Prov.29.6'>peccantem virum iniquum involvet laqueus et iustus laudabit atque gaudebit</verse>
        <verse osisID='Prov.29.7'>novit iustus causam pauperum impius ignorat scientiam</verse>
        <verse osisID='Prov.29.8'>homines pestilentes dissipant civitatem sapientes avertunt furorem</verse>
        <verse osisID='Prov.29.9'>vir sapiens si cum stulto contenderit sive irascatur sive rideat non inveniet requiem</verse>
        <verse osisID='Prov.29.10'>viri sanguinum oderunt simplicem iusti quaerunt animam eius</verse>
        <verse osisID='Prov.29.11'>totum spiritum suum profert stultus sapiens differt et reservat in posterum</verse>
        <verse osisID='Prov.29.12'>princeps qui libenter audit verba mendacii omnes ministros habebit impios</verse>
        <verse osisID='Prov.29.13'>pauper et creditor obviam fuerunt sibi utriusque inluminator est Dominus</verse>
        <verse osisID='Prov.29.14'>rex qui iudicat in veritate pauperes thronus eius in aeternum firmabitur</verse>
        <verse osisID='Prov.29.15'>virga atque correptio tribuet sapientiam puer autem qui dimittitur voluntati suae confundet matrem suam</verse>
        <verse osisID='Prov.29.16'>in multiplicatione impiorum multiplicabuntur scelera et iusti ruinas eorum videbunt</verse>
        <verse osisID='Prov.29.17'>erudi filium tuum et refrigerabit te et dabit delicias animae tuae</verse>
        <verse osisID='Prov.29.18'>cum prophetia defecerit dissipabitur populus qui custodit legem beatus est</verse>
        <verse osisID='Prov.29.19'>servus verbis non potest erudiri quia quod dicis intellegit et respondere contemnit</verse>
        <verse osisID='Prov.29.20'>vidisti hominem velocem ad loquendum stulti magis speranda est quam illius correptio</verse>
        <verse osisID='Prov.29.21'>qui delicate a pueritia nutrit servum suum postea illum sentiet contumacem</verse>
        <verse osisID='Prov.29.22'>vir iracundus provocat rixas et qui ad indignandum facilis est erit ad peccata proclivior</verse>
        <verse osisID='Prov.29.23'>superbum sequitur humilitas et humilem spiritu suscipiet gloria</verse>
        <verse osisID='Prov.29.24'>qui cum fure partitur odit animam suam adiurantem audit et non indicat</verse>
        <verse osisID='Prov.29.25'>qui timet hominem cito corruet qui sperat in Domino sublevabitur</verse>
        <verse osisID='Prov.29.26'>multi requirunt faciem principis et a Domino iudicium egreditur singulorum</verse>
        <verse osisID='Prov.29.27'>abominantur iusti virum impium et abominantur impii eos qui in recta sunt via</verse>
      </chapter>
      <chapter osisID='Prov.30'>
        <verse osisID='Prov.30.1'>verba Congregantis filii Vomentis visio quam locutus est vir cum quo est Deus et qui Deo secum morante confortatus ait</verse>
        <verse osisID='Prov.30.2'>stultissimus sum virorum et sapientia hominum non est mecum</verse>
        <verse osisID='Prov.30.3'>non didici sapientiam et non novi sanctorum scientiam</verse>
        <verse osisID='Prov.30.4'>quis ascendit in caelum atque descendit quis continuit spiritum manibus suis quis conligavit aquas quasi in vestimento quis suscitavit omnes terminos terrae quod nomen eius et quod nomen filii eius si nosti</verse>
        <verse osisID='Prov.30.5'>omnis sermo Dei ignitus clypeus est sperantibus in se</verse>
        <verse osisID='Prov.30.6'>ne addas quicquam verbis illius et arguaris inveniarisque mendax</verse>
        <verse osisID='Prov.30.7'>duo rogavi te ne deneges mihi antequam moriar</verse>
        <verse osisID='Prov.30.8'>vanitatem et verba mendacia longe fac a me mendicitatem et divitias ne dederis mihi tribue tantum victui meo necessaria</verse>
        <verse osisID='Prov.30.9'>ne forte saturatus inliciar ad negandum et dicam quis est Dominus et egestate conpulsus furer et peierem nomen Dei mei</verse>
        <verse osisID='Prov.30.10'>ne accuses servum ad dominum suum ne forte maledicat tibi et corruas</verse>
        <verse osisID='Prov.30.11'>generatio quae patri suo maledicit et quae non benedicit matri suae</verse>
        <verse osisID='Prov.30.12'>generatio quae sibi munda videtur et tamen non est lota a sordibus suis</verse>
        <verse osisID='Prov.30.13'>generatio cuius excelsi sunt oculi et palpebrae eius in alta subrectae</verse>
        <verse osisID='Prov.30.14'>generatio quae pro dentibus gladios habet et commandit molaribus suis ut comedat inopes de terra et pauperes ex hominibus</verse>
        <verse osisID='Prov.30.15'>sanguisugae duae sunt filiae dicentes adfer adfer tria sunt insaturabilia et quartum quod numquam dicit sufficit</verse>
        <verse osisID='Prov.30.16'>infernus et os vulvae et terra quae non satiatur aqua ignis vero numquam dicit sufficit</verse>
        <verse osisID='Prov.30.17'>oculum qui subsannat patrem et qui despicit partum matris suae effodiant corvi de torrentibus et comedant illum filii aquilae</verse>
        <verse osisID='Prov.30.18'>tria sunt difficilia mihi et quartum penitus ignoro</verse>
        <verse osisID='Prov.30.19'>viam aquilae in caelo viam colubri super petram viam navis in medio mari et viam viri in adulescentula</verse>
        <verse osisID='Prov.30.20'>talis est via mulieris adulterae quae comedit et tergens os suum dicit non sum operata malum</verse>
        <verse osisID='Prov.30.21'>per tria movetur terra et quartum non potest sustinere</verse>
        <verse osisID='Prov.30.22'>per servum cum regnaverit per stultum cum saturatus fuerit cibo</verse>
        <verse osisID='Prov.30.23'>per odiosam mulierem cum in matrimonio fuerit adsumpta et per ancillam cum heres fuerit dominae suae</verse>
        <verse osisID='Prov.30.24'>quattuor sunt minima terrae et ipsa sunt sapientiora sapientibus</verse>
        <verse osisID='Prov.30.25'>formicae populus infirmus quae praeparant in messe cibum sibi</verse>
        <verse osisID='Prov.30.26'>lepusculus plebs invalida quae conlocat in petra cubile suum</verse>
        <verse osisID='Prov.30.27'>regem lucusta non habet et egreditur universa per turmas</verse>
        <verse osisID='Prov.30.28'>stilio manibus nititur et moratur in aedibus regis</verse>
        <verse osisID='Prov.30.29'>tria sunt quae bene gradiuntur et quartum quod incedit feliciter</verse>
        <verse osisID='Prov.30.30'>leo fortissimus bestiarum ad nullius pavebit occursum</verse>
        <verse osisID='Prov.30.31'>gallus succinctus lumbos et aries nec est rex qui resistat ei</verse>
        <verse osisID='Prov.30.32'>et qui stultus apparuit postquam elatus est in sublime si enim intellexisset ori inposuisset manum</verse>
        <verse osisID='Prov.30.33'>qui autem fortiter premit ubera ad eliciendum lac exprimit butyrum et qui vehementer emungitur elicit sanguinem et qui provocat iras producit discordias</verse>
      </chapter>
      <chapter osisID='Prov.31'>
        <verse osisID='Prov.31.1'>verba Lamuhel regis visio qua erudivit eum mater sua</verse>
        <verse osisID='Prov.31.2'>quid dilecte mi quid dilecte uteri mei quid dilecte votorum meorum</verse>
        <verse osisID='Prov.31.3'>ne dederis mulieribus substantiam tuam et vias tuas ad delendos reges</verse>
        <verse osisID='Prov.31.4'>noli regibus o Lamuhel noli regibus dare vinum quia nullum secretum est ubi regnat ebrietas</verse>
        <verse osisID='Prov.31.5'>ne forte bibat et obliviscatur iudiciorum et mutet causam filiorum pauperis</verse>
        <verse osisID='Prov.31.6'>date siceram maerentibus et vinum his qui amaro sunt animo</verse>
        <verse osisID='Prov.31.7'>bibant ut obliviscantur egestatis suae et doloris non recordentur amplius</verse>
        <verse osisID='Prov.31.8'>aperi os tuum muto et causis omnium filiorum qui pertranseunt</verse>
        <verse osisID='Prov.31.9'>aperi os tuum decerne quod iustum est et iudica inopem et pauperem</verse>
        <verse osisID='Prov.31.10'>aleph mulierem fortem quis inveniet procul et de ultimis finibus pretium eius</verse>
        <verse osisID='Prov.31.11'>beth confidit in ea cor viri sui et spoliis non indigebit</verse>
        <verse osisID='Prov.31.12'>gimel reddet ei bonum et non malum omnibus diebus vitae suae</verse>
        <verse osisID='Prov.31.13'>deleth quaesivit lanam et linum et operata est consilio manuum suarum</verse>
        <verse osisID='Prov.31.14'>he facta est quasi navis institoris de longe portat panem suum</verse>
        <verse osisID='Prov.31.15'>vav et de nocte surrexit deditque praedam domesticis suis et cibaria ancillis suis</verse>
        <verse osisID='Prov.31.16'>zai consideravit agrum et emit eum de fructu manuum suarum plantavit vineam</verse>
        <verse osisID='Prov.31.17'>heth accinxit fortitudine lumbos suos et roboravit brachium suum</verse>
        <verse osisID='Prov.31.18'>teth gustavit quia bona est negotiatio eius non extinguetur in nocte lucerna illius</verse>
        <verse osisID='Prov.31.19'>ioth manum suam misit ad fortia et digiti eius adprehenderunt fusum</verse>
        <verse osisID='Prov.31.20'>caph manum suam aperuit inopi et palmas suas extendit ad pauperem</verse>
        <verse osisID='Prov.31.21'>lameth non timebit domui suae a frigoribus nivis omnes enim domestici eius vestiti duplicibus</verse>
        <verse osisID='Prov.31.22'>mem stragulam vestem fecit sibi byssus et purpura indumentum eius</verse>
        <verse osisID='Prov.31.23'>nun nobilis in portis vir eius quando sederit cum senatoribus terrae</verse>
        <verse osisID='Prov.31.24'>samech sindonem fecit et vendidit et cingulum tradidit Chananeo</verse>
        <verse osisID='Prov.31.25'>ain fortitudo et decor indumentum eius et ridebit in die novissimo</verse>
        <verse osisID='Prov.31.26'>phe os suum aperuit sapientiae et lex clementiae in lingua eius</verse>
        <verse osisID='Prov.31.27'>sade considerat semitas domus suae et panem otiosa non comedet</verse>
        <verse osisID='Prov.31.28'>coph surrexerunt filii eius et beatissimam praedicaverunt vir eius et laudavit eam</verse>
        <verse osisID='Prov.31.29'>res multae filiae congregaverunt divitias tu supergressa es universas</verse>
        <verse osisID='Prov.31.30'>sin fallax gratia et vana est pulchritudo mulier timens Dominum ipsa laudabitur</verse>
        <verse osisID='Prov.31.31'>thau date ei de fructu manuum suarum et laudent eam in portis opera eius</verse>
      </chapter>
    </div></osisText>
</osis>
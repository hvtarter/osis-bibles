<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='Bible.Vulgata' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='Bible.Vulgata'>
        <title>Biblia Sacra Vulgata</title>
        <contributor>The Free Bible Group</contributor>
        <creator>NoName</creator>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>Bible.Vulgata</identifier>
        <source/>
        <language type='IETF'>la</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Esd'>
      <chapter osisID='1Esd.1'>
        <verse osisID='1Esd.1.1'>et egit Iosias pascha in Hierosolymis Domino suo et immolavit phase quartadecima luna primi mensis,</verse>
        <verse osisID='1Esd.1.2'>statuens sacerdotes per vices stolas amictos in templo Domini.</verse>
        <verse osisID='1Esd.1.3'>et dixit Levitis sacris servis Israhel, ut sanctificarent se Domino in positione Domini sanctam arcam in domo, quam aedificavit Salomon filius David rex.</verse>
        <verse osisID='1Esd.1.4'>non erit vobis tollere super umeros eam. et nunc deservite Domino nostro et curam agite gentis illius Israhel et parate secundum pagos et tribus nostras</verse>
        <verse osisID='1Esd.1.5'>secundum scripturam David regis Israhel et secundum magnificentiam Salomonis filii eius. et omnes in templo et secundum particulam principatus paternam vestram eorum Levitarum, qui stant in conspectu fratrum vestrorum filiorum Israhel,</verse>
        <verse osisID='1Esd.1.6'>immolate pascha et sacrificia parate fratribus vestris et facite secundum praeceptum Domini, quod datum est Moysi.</verse>
        <verse osisID='1Esd.1.7'>et donavit Iosias in plebem quae inventa est oves agnorum et hedorum et caprarum triginta milia, vitulos tria milia.</verse>
        <verse osisID='1Esd.1.8'>haec de regalibus data sunt secundum promissionem populo et sacerdotibus in pascha et Levitis. et dedit Helchias et Zaccharias et Hellus praepositi domus ipsis sacerdotibus in pascha oves numero duo milia sescentas v trecentos.</verse>
        <verse osisID='1Esd.1.9'>et Iechonias et Sameas et Nathanahel frater et Asabias et Ozihel et Ioram tribuni dederunt Levitis in phase oves quinque milia, vitulos septingentos.</verse>
        <verse osisID='1Esd.1.10'>et haec cum fierent, eleganter steterunt sacerdotes et Levitae, habentes azyma per tribus</verse>
        <verse osisID='1Esd.1.11'>et secundum partes principatus patrum in conspectu populi, offerre Domino secundum ea quae in libro Moysi scripta sunt. et sic ad diluculum.</verse>
        <verse osisID='1Esd.1.12'>et assaverunt phase igne prout oportebat, et hostias coxerunt in aeniolis et ollis cum beneolentia,</verse>
        <verse osisID='1Esd.1.13'>et tulerunt omnibus qui erant ex plebe. et post haec paraverunt sibi et sacerdotibus.</verse>
        <verse osisID='1Esd.1.14'>sacerdotes enim offerebant hostias et adipes, usque dum finita esset hora, et Levitae paraverunt sibi et fratribus suis filiis Aaron.</verse>
        <verse osisID='1Esd.1.15'>et sacri cantores filii Asaph erant super ordinem eorum secundum praeceptum David, et Asaph et Zaccharias et Ieddinus qui erat a rege.</verse>
        <verse osisID='1Esd.1.16'>et ostiarii per singulas ianuas, ita ut non praevaricaret unusquisque suum vicem; fratres enim ipsorum Levitae paraverunt illis.</verse>
        <verse osisID='1Esd.1.17'>et consummata sunt quae pertinebant ad sacrificium Domini</verse>
        <verse osisID='1Esd.1.18'>illa die, agi phase et offerri hostias super Domini sacrarium secundum praeceptum regis Iosiae.</verse>
        <verse osisID='1Esd.1.19'>et egerunt filii Israhel qui inventi sunt in tempore illo phase et diem festum azymorum per dies septem.</verse>
        <verse osisID='1Esd.1.20'>et non est celebratum phase tale in Israhel a temporibus Samuhel prophetae.</verse>
        <verse osisID='1Esd.1.21'>et omnes reges Israhel non celebraverunt pascha tale, quale egit Iosias et sacerdotes et Levitae et Iudaei et omnis Israhel, qui inventi sunt in commoratione Hierosolymis.</verse>
        <verse osisID='1Esd.1.22'>octavodecimo anno regnante Iosia celebratum est phase.</verse>
        <verse osisID='1Esd.1.23'>et directa sunt opera Iosiae in conspectu Domini sui in corde pleno metuentia.</verse>
        <verse osisID='1Esd.1.24'>et quae circa illum quidem conscripta sunt in pristinis temporibus, de eis qui peccaverunt quique inreligiosi fuerunt in Dominum prae omnem gentem et regnum et qui non quaerunt ipsum et verba Domini super Israhel.</verse>
        <verse osisID='1Esd.1.25'>et post omnem actum hunc Iosiae ascendit Pharao rex Aegypti, veniens bellum abicere in Charchamis super Eufraten, et exivit in obviam illi Iosias.</verse>
        <verse osisID='1Esd.1.26'>et misit rex Aegypti ad Iosiam dicens: quid mihi et tibi est rex Iudaeae?</verse>
        <verse osisID='1Esd.1.27'>non sum ad te missus a Domino, super Eufraten enim bellum meum est, et Dominus mecum est festinans, descende.</verse>
        <verse osisID='1Esd.1.28'>et non est Iosias reversus super currum suum, sed expugnare eum conabatur, non adtendens verbum prophetiae ex ore Domini.</verse>
        <verse osisID='1Esd.1.29'>sed constituit ad eum bellum in campo Metedaus. et descenderunt principes ad regem Iosiam.</verse>
        <verse osisID='1Esd.1.30'>et dixit rex pueris suis: amovete me a proelio; infirmatus sum enim valde. et statim amoverunt eum pueri ipsius de acie.</verse>
        <verse osisID='1Esd.1.31'>et ascendit super currum secundarium suum, et perveniens Hierosolymam vita functus est, et sepultus est in paterno sepulchro.</verse>
        <verse osisID='1Esd.1.32'>et in tota Iudaea lugebant Iosiam, et lamentabat Hieremias propheta pro Iosiam, et qui praesidebant cum uxoribus lamentabant eum usque in hunc diem. et datum est hoc fieri semper in omne genus Israhel.</verse>
        <verse osisID='1Esd.1.33'>haec autem proscripta sunt in libro historiarum regum Iudaeae, et singula gesta actus Iosiae, eius gloriae et intellectus eius in lege Domini, quaeque gesta sunt ab eo et quae nunc, conscripta sunt in libro regum Israhel et Iuda.</verse>
        <verse osisID='1Esd.1.34'>et adsumentes qui erant ex gente Iechoniam filium Iosiae constituerunt regem pro Iosia patre suo, cum esset annorum viginti trium.</verse>
        <verse osisID='1Esd.1.35'>et regnavit super Israhel mensibus tribus. et amoto eo rex Aegypti ne regnaret Hierosolymis,</verse>
        <verse osisID='1Esd.1.36'>multavit gentem argenti talenta centum et auri talenta decem.</verse>
        <verse osisID='1Esd.1.37'>et constituit rex Aegypti regem Ioachim fratrem ipsius regem Iudaeae et Hierusalem.</verse>
        <verse osisID='1Esd.1.38'>et alligavit magistratus Ioachim, Zaracele fratrem suum adprehendens reduxit Aegypto.</verse>
        <verse osisID='1Esd.1.39'>annorum autem erat Ioachim viginti quinque, cum regnaret in terra Iudaeae et in Hierusalem, et fecit malignum in conspectu Domini.</verse>
        <verse osisID='1Esd.1.40'>post hunc autem ascendit Nabuchodonosor rex Babylonis, et alligans eum in aereo vinculo perduxit in Babyloniam.</verse>
        <verse osisID='1Esd.1.41'>et de sacris vasis Domini accepit Nabuchodonosor et tulit et consecravit in templo suo in Babylonia.</verse>
        <verse osisID='1Esd.1.42'>nam de inmunditia illius et inreligiositate scriptum est in libro temporum regum.</verse>
        <verse osisID='1Esd.1.43'>et regnavit Ioachim filius ipsius pro eo; cum autem constitutus esset, erat annorum octo.</verse>
        <verse osisID='1Esd.1.44'>regnavit autem menses tres et dies decem in Hierusalem, et fecit malignum in conspectu Domini.</verse>
        <verse osisID='1Esd.1.45'>et post annum mittens Nabuchodonosor transmigravit eum in Babyloniam simul cum sacris vasis Domini.</verse>
        <verse osisID='1Esd.1.46'>et constituit Sedeciam regem Iudaeae et Hierusalem, cum esset annorum viginti unius. regnavit autem annis undecim,</verse>
        <verse osisID='1Esd.1.47'>et fecit malignum in conspectu Domini, et non est veritus a verbis quae dicta sunt ab Hieremia propheta ex ore Domini.</verse>
        <verse osisID='1Esd.1.48'>et adiuratus a rege Nabuchodonosor in nomine Domini peierans discessit, et indurata cervice sua et corde suo transgressus est legitima Domini Dei Israhel.</verse>
        <verse osisID='1Esd.1.49'>et duces populi et sacerdotum multa inique gesserunt et impie egerunt super omnes inmunditias gentium, et polluerunt templum Domini quod sacratum erat in Hierosolymis.</verse>
        <verse osisID='1Esd.1.50'>et misit Deus patrum ipsorum per angelum suum revocare eos, propter quod parceret illis et tabernaculo suo.</verse>
        <verse osisID='1Esd.1.51'>ipsi vero subsannabant in angelis eius et, qua die locutus est Dominus, erant inludentes prophetas eius,</verse>
        <verse osisID='1Esd.1.52'>quoadusque ad iracundiam concitatus super gentem suam propter inreligiositates, praecepit ascendere reges Chaldeorum.</verse>
        <verse osisID='1Esd.1.53'>hii occiderunt iuvenes illorum in gladio in circuitu sancti templi eorum, et non pepercerunt iuveni et virgini et seni et adulescenti eorum.</verse>
        <verse osisID='1Esd.1.54'>sed omnes traditi sunt in manus ipsorum. et omnia sacra vasa Domini magna et pusilla et arcam Domini et regales apothecas resumentes tulerunt in Babyloniam.</verse>
        <verse osisID='1Esd.1.55'>et incenderunt domum Domini, et demolierunt muros Hierusalem et turres eius incenderunt in igne.</verse>
        <verse osisID='1Esd.1.56'>et consummaverunt et omnia honorifica eius ad nihilum redegerunt. et reliquos abduxerunt a gladio in Babylonem.</verse>
        <verse osisID='1Esd.1.57'>et erant servi illius et filii illius usque dum regnarent Persae, in repletione verbi Domini in ore Hieremiae,</verse>
        <verse osisID='1Esd.1.58'>quousque benigne ageret terra sabbata sua. omni tempore desertionis suae sabbatizavit in adimpletione annorum septuaginta.</verse>
      </chapter>
      <chapter osisID='1Esd.2'>
        <verse osisID='1Esd.2.1'>regnante Cyro Persarum anno primo, in consummatione verbi Domini in ore Hieremiae,</verse>
        <verse osisID='1Esd.2.2'>suscitavit Dominus spiritum Cyri regis Persarum. et praedicavit in toto regno suo et simul per scripturam</verse>
        <verse osisID='1Esd.2.3'>dicens: haec dicit rex Persarum Cyrus: me constituit regem orbi terrarum Dominus Israhel, Dominus excelsus.</verse>
        <verse osisID='1Esd.2.4'>et significavit mihi aedificare sibi domum in Hierusalem quae est in Iudaea.</verse>
        <verse osisID='1Esd.2.5'>si quis est ex genere vestro, sit Dominus ipsius cum eo, et ascendens in Hierusalem quae est in Iudaea aedificet domum Domino Israhel; hic est Dominus inhabitans Hierusalem.</verse>
        <verse osisID='1Esd.2.6'>quotquot ergo circa loca habitant, adiuvent eum qui sunt in loco ipsius in auro et argento,</verse>
        <verse osisID='1Esd.2.7'>in dationibus cum equis et iumentis cumque aliis quae secundum vota adponuntur in aedem Domini quae est in Hierusalem.</verse>
        <verse osisID='1Esd.2.8'>et stantes principes tribuum pagorum Iudae et tribus Beniamin et sacerdotes et Levitae, quos excitavit Dominus ascendere et aedificare domum Domini quae est in Hierusalem, et qui erant in circuitu eorum,</verse>
        <verse osisID='1Esd.2.9'>adiuverunt in omni argento et auro, equis et iumentis et votis quam pluribus, multi quorum sensus excitatus est.</verse>
        <verse osisID='1Esd.2.10'>et rex Cyrus protulit vasa sacra Domini, quae transtulit Nabuchodonosor ex Hierusalem et consecravit ea in suo idolo.</verse>
        <verse osisID='1Esd.2.11'>et proferens ea Cyrus rex Persarum tradidit Mitridati qui erat super thesauros ipsius.</verse>
        <verse osisID='1Esd.2.12'>per hunc autem tradita sunt Salamanassaro praesidi Iudaeae.</verse>
        <verse osisID='1Esd.2.13'>horum autem is numerus: libatoria aurea mille, argentea sescenta, thyiscae argenteae triginta, fialae aureae triginta, item argenteae duo milia trecentae et alia vasa mille.</verse>
        <verse osisID='1Esd.2.14'>omnia autem vasa aurea et argentea quattuor milia quadringenta sexaginta novem.</verse>
        <verse osisID='1Esd.2.15'>et evacuata sunt a Salamanassaro simul cum his qui ex captivitate Babyloniae in Hierosolymam.</verse>
        <verse osisID='1Esd.2.16'>in Artaxersis autem Persarum regis temporibus scripserunt ei, de his qui inhabitabant in Iudaea et in Hierusalem, Balsamus et Mitridatis et Sabellius et Rathimus et Beltemus et Samelius scriba et reliqui deservientes ei et inhabitantes in Samaria et ceteris locis subiectam epistulam: regi Artaxersi,</verse>
        <verse osisID='1Esd.2.17'>domine, pueri tui Rathimus ab accedentibus et Sabellius scriba et reliqui curiae suae iudices in Coelensyriam et Foenicen</verse>
        <verse osisID='1Esd.2.18'>et nunc notum sit domino regi, quoniam Iudaei qui ascenderunt a vobis ad nos, venientes in Hierusalem civitatem refugam et pessimam, aedificant foros eius et statuunt muros et templum suscitant.</verse>
        <verse osisID='1Esd.2.19'>quod si civitas ista et muri consummati fuerint, tributa non sustinebunt pendere, sed etiam regibus resistent.</verse>
        <verse osisID='1Esd.2.20'>et quia id agitur circa templum, recte habere arbitrati sumus non despicere hoc ipsum,</verse>
        <verse osisID='1Esd.2.21'>sed notum facere domino regi, ut, si videbitur regi, quaeratur in libris patrum tuorum.</verse>
        <verse osisID='1Esd.2.22'>et invenies in admonitionibus scripta de his et scies, quoniam civitas ista fuit refuga et reges et civitates concutiens,</verse>
        <verse osisID='1Esd.2.23'>et Iudaei refugae et proelia committentes in ea ab aeterno, ob quam causam civitas ista deserta est.</verse>
        <verse osisID='1Esd.2.24'>nunc ergo notum facimus tibi, rex domine, quoniam si civitas ista aedificata fuerit, et huius muri erecti fuerint descensus tibi non erit in Coelensyriam et Foenicen.</verse>
        <verse osisID='1Esd.2.25'>tunc rescripsit rex Rathimo qui scribebat accedentia et Beltemo et Sabellio scribae et ceteris constitutis et inhabitantibus in Syriam et Foenicen et Samariam ea quae subiecta sunt:</verse>
        <verse osisID='1Esd.2.26'>legi epistulam quam misistis mihi. praecepi ergo inquiri et inventum est, quoniam civitas illa est ab aevo regibus resistens,</verse>
        <verse osisID='1Esd.2.27'>et homines refugae et proelia in ea efficientes, et reges fortissimi erant in Hierusalem dominantes et tributa exigentes a Coelensyria et Foenice.</verse>
        <verse osisID='1Esd.2.28'>nunc ergo praecepi prohibere homines illos aedificare civitatem et providere, ne quid ultra haec fiant,</verse>
        <verse osisID='1Esd.2.29'>sed nec procedant in plurimum ea quae sunt malitiae, ita ut regibus molestia inportetur.</verse>
        <verse osisID='1Esd.2.30'>tunc recitatis his quae a rege Artaxerse scripta fuerant, Rathimus et Sabellius scriba et qui cum his constituti erant iungentes festinanter venerunt in Hierusalem cum equitatu et turba et agmine,</verse>
        <verse osisID='1Esd.2.31'>coeperunt prohibere aedificantes, et vacabant ab aedificatione templi in Hierusalem usque secundo anno regni Darii Persarum regis.</verse>
      </chapter>
      <chapter osisID='1Esd.3'>
        <verse osisID='1Esd.3.1'>rex Darius fecit cenam magnam omnibus vernaculis suis et omnibus magistratibus Mediae et Persis</verse>
        <verse osisID='1Esd.3.2'>et omnibus purpuratis et praetoribus et consulibus et praefectis sub illo, ab India usque Aethiopiam centum viginti septem provinciis.</verse>
        <verse osisID='1Esd.3.3'>et cum manducassent et bibissent et satiati revertebantur, tunc Darius rex ascendit in cubiculo suo et dormivit et expergefactu</verse>
        <verse osisID='1Esd.3.4'>tunc illi tres iuvenes, corporis custodes qui custodiebant corpus regis, dixerunt alter altero:</verse>
        <verse osisID='1Esd.3.5'>dicamus unusquisque nostrum sermonem, qui praecellat; et cuiuscumque apparuerit sermo sapientior alterius, dabit illi Darius rex dona magna et epinicia magna,</verse>
        <verse osisID='1Esd.3.6'>purpura cooperiri et in auro bibere et super aurum dormire et currum aureo freno et cidarim byssinam et torquem circa collum,</verse>
        <verse osisID='1Esd.3.7'>et secundo loco sedebit a Dario propter sapientiam suam et cognatus Darii vocabitur.</verse>
        <verse osisID='1Esd.3.8'>tunc scribentes singuli suum verbum signaverunt et posuerunt subtus cervical Darii regis.</verse>
        <verse osisID='1Esd.3.9'>et dixerunt: cum surrexerit rex, dabunt illi scripta sua; et quodcumque iudicaverit rex et tres magistratus Persidis, quoniam verbum eius sapientius est, ipsi dabitur victoria sicut scriptum est.</verse>
        <verse osisID='1Esd.3.10'>unus scripsit: fortius est vinum.</verse>
        <verse osisID='1Esd.3.11'>alius scripsit: fortior est rex.</verse>
        <verse osisID='1Esd.3.12'>tertius autem scripsit: fortiores sunt mulieres, super omnia autem vincit veritas.</verse>
        <verse osisID='1Esd.3.13'>et cum surrexisset rex, acceperunt scripta sua et dederunt illi et legit.</verse>
        <verse osisID='1Esd.3.14'>et mittens vocavit omnes magistratus Persarum et Medorum et purpuratos et praetores et praefectos.</verse>
        <verse osisID='1Esd.3.15'>et sederunt in consilio et lecta sunt scripta coram ipsis.</verse>
        <verse osisID='1Esd.3.16'>et dixit: vocate adulescentes, et ipsi indicabunt verba sua, et vocati sunt et introierunt.</verse>
        <verse osisID='1Esd.3.17'>et dixit illis: indicate nobis de his quae scripta sunt. et coepit prior, qui dixerat de fortitudine vini,</verse>
        <verse osisID='1Esd.3.18'>et dixit: viri, quam praevalet vinum! omnibus hominibus qui bibunt illud seducit mentem.</verse>
        <verse osisID='1Esd.3.19'>itemque regis et orfani facit mentem unam, item servi ac liberi, pauperis et divitis.</verse>
        <verse osisID='1Esd.3.20'>et omnem mentem convertit in securitatem et iucunditatem, et non meminit omnem tristitiam et debitum.</verse>
        <verse osisID='1Esd.3.21'>et omnia praecordia facit honesta, et non meminit regem nec magistratum, et omnia per talenta facit loqui.</verse>
        <verse osisID='1Esd.3.22'>et non meminerunt cum biberint amicitiam nec fraternitatem, sed post non multum sumunt gladios.</verse>
        <verse osisID='1Esd.3.23'>et cum a vino merserint et surrexerint, non meminerunt quae gesserunt.</verse>
        <verse osisID='1Esd.3.24'>o viri, non praecellit vinum quod sic cogit facere? et tacuit hoc dicto.</verse>
      </chapter>
      <chapter osisID='1Esd.4'>
        <verse osisID='1Esd.4.1'>et inchoavit sequens dicere, qui dixit de fortitudine regis:</verse>
        <verse osisID='1Esd.4.2'>o viri, non praecellunt homines, qui terram et mare obtinent et omnia quae sunt in eis?</verse>
        <verse osisID='1Esd.4.3'>rex autem super omnia praecellit et dominatur eorum, et omne quodcumque dixerit illis faciunt.</verse>
        <verse osisID='1Esd.4.4'>et si miserit illos ad bellatores, vadunt et demoliunt montes et muros et turres,</verse>
        <verse osisID='1Esd.4.5'>iugulantur et iugulant, et regis verbum non praetereunt. nam si vicerint, adferunt regi omnia quaecumque praedati fuerint</verse>
        <verse osisID='1Esd.4.6'>semper et alia omnia. et quotquot non militant nec pugnant sed colunt terram, rursum cum fuerint metentes adferunt regi; et alter alterum cogentes adferunt tributa regi.</verse>
        <verse osisID='1Esd.4.7'>et ipse unus solus. et si dixerit occidere, occidunt; dixit remittere, remittunt;</verse>
        <verse osisID='1Esd.4.8'>dixit percutere, percutiunt; dixit exterminare, exterminant; dixit aedificare, aedificant;</verse>
        <verse osisID='1Esd.4.9'>dixit excidere, excidunt; dixit plantare, plantant.</verse>
        <verse osisID='1Esd.4.10'>et omnis plebs et virtutes eum obaudiunt. et super haec ipse recumbit et manducat et bibit et dormit;</verse>
        <verse osisID='1Esd.4.11'>hii autem custodiunt in circuitu eum, et non possunt ire singuli facere opera sua, sed nec indictoaudientes sunt ei.</verse>
        <verse osisID='1Esd.4.12'>o viri, quomodo non praecellit rex, qui sic diffamatur. et tacuit.</verse>
        <verse osisID='1Esd.4.13'>tertius, qui dixerat de mulieribus et veritate, hic est Zorobabel, coepit loqui:</verse>
        <verse osisID='1Esd.4.14'>viri, non magnus rex et multi homines? nec vinum praecellit? quis est ergo qui dominatur eorum?</verse>
        <verse osisID='1Esd.4.15'>nonne mulieres? genuerunt regem et omnem populum, qui dominantur mari et terrae.</verse>
        <verse osisID='1Esd.4.16'>et ex illis nati sunt, et ipsae educaverunt eos qui plantaverunt vineas, ex quibus vinum fit.</verse>
        <verse osisID='1Esd.4.17'>et ipsae faciunt stolas omnium hominum, et ipsae faciunt gloriam hominibus, et non possunt homines separari a mulieribus.</verse>
        <verse osisID='1Esd.4.18'>si congregaverint aurum et argentum et omnem rem speciosam, et viderint mulierem unam bono habitu et bona specie,</verse>
        <verse osisID='1Esd.4.19'>omnia haec relinquentes in eam intendunt et aperto ore conspiciunt, et eam eligunt magis quam aurum et argentum et omnem rem speciosam.</verse>
        <verse osisID='1Esd.4.20'>homo suum patrem derelinquit, qui enutriit eum, et suam regionem, et ad mulierem suam coniungit se.</verse>
        <verse osisID='1Esd.4.21'>et cum muliere remittit animam, et neque patrem meminit neque matrem neque regionem.</verse>
        <verse osisID='1Esd.4.22'>et hinc oportet vos scire, quoniam mulieres dominantur vestri. nonne doletis et laboratis, et omnia mulieribus confertis et datis?</verse>
        <verse osisID='1Esd.4.23'>et accipit homo gladium suum et vadit in via, furta facere et homicidia et mare navigare et flumina,</verse>
        <verse osisID='1Esd.4.24'>et leonem videt et in tenebris ingreditur. et cum furtum fecerit et fraudes et rapinas, amabili suae adfert.</verse>
        <verse osisID='1Esd.4.25'>et iterum diligit homo suam uxorem magis quam patrem aut matrem.</verse>
        <verse osisID='1Esd.4.26'>et multi dementes facti sunt propter suas uxores, et servi facti sunt propter illas.</verse>
        <verse osisID='1Esd.4.27'>et multi perierunt et iugulati sunt et peccaverunt propter mulieres.</verse>
        <verse osisID='1Esd.4.28'>et nunc mihi non creditis? nonne magnus est rex in potestate sua, quoniam omnes regiones verentur tangere eum?</verse>
        <verse osisID='1Esd.4.29'>videbam tamen Apemen, filiam Bezacis Mirifici, concubinam regis sedentem iuxta regem ad dexteram,</verse>
        <verse osisID='1Esd.4.30'>et auferentem diadema de capite regis et inponentem sibi; et palmis caedebat regem de sinistra manu.</verse>
        <verse osisID='1Esd.4.31'>et super haec rex aperto ore intuebatur eam. et si adriserit ei, ridet; nam si indignata fuerit ei, blanditur ei, donec reconcilietur ei in gratiam.</verse>
        <verse osisID='1Esd.4.32'>o viri, cur non mulieres quae ista agunt?</verse>
        <verse osisID='1Esd.4.33'>et tunc rex et purpurati intuebantur alterutrum. et inchoavit loqui de veritate:</verse>
        <verse osisID='1Esd.4.34'>o viri, nonne fortes sunt mulieres? magna est terra et excelsum est caelum et velox cursus solis, quoniam convertit in gyro caeli et rursum revertitur in locum suum in una die.</verse>
        <verse osisID='1Esd.4.35'>nonne magnificus est qui haec facit? et veritas magna et fortior prae omnibus.</verse>
        <verse osisID='1Esd.4.36'>omnis terra veritatem invocat, caelum etiam ipsam benedicit, et omnia opera moventur et tremunt eam, et non est cum ea quicquam iniquum.</verse>
        <verse osisID='1Esd.4.37'>vinum iniquum, iniquus rex, iniquae mulieres, iniqui omnes filii hominum, et iniqua omnia opera illorum, et non est in ipsis v sua iniquitate peribunt.</verse>
        <verse osisID='1Esd.4.38'>et veritas manet et invalescit in aeternum, et vivit et obtinet in saecula saeculorum.</verse>
        <verse osisID='1Esd.4.39'>nec est apud eam accipere personas neque differentias, sed quae iusta sunt facit omnibus iniustis ac malignis. et omnes benignantur in operibus eius,</verse>
        <verse osisID='1Esd.4.40'>et non est in iudicio eius iniquum. eique fortitudo et regnum et potestas et maiestas omnium aevorum. benedictus Deus veritatis.</verse>
        <verse osisID='1Esd.4.41'>et desiit loquendo. et omnis populus clamaverunt et dixerunt: magna veritas et praevalet.</verse>
        <verse osisID='1Esd.4.42'>tunc rex ait illi: pete si quid vis amplius quam quae scripta sunt, et dabo tibi, secundum quod inventus es sapientior proximis. et proximus mihi sedebis et cognatus meus vocaberis.</verse>
        <verse osisID='1Esd.4.43'>tunc ait regi: memor esto voti quod vovisti aedificare Hierusalem in die qua regnum accepisti,</verse>
        <verse osisID='1Esd.4.44'>et omnia vasa quae accepta sunt ex Hierusalem remittere, quae separavit Cyrus quando mactavit Babyloniam, et vovit remittere ea ibi.</verse>
        <verse osisID='1Esd.4.45'>et tu vovisti aedificare templum, quod incenderunt Idumei, quando exterminata est Iudaea a Chaldeis.</verse>
        <verse osisID='1Esd.4.46'>et nunc hoc est quod postulo a te, domine rex, et quod peto, et haec est maiestas a te quam postulo, ut facias votum quod vovisti Regi caeli ex ore tuo.</verse>
        <verse osisID='1Esd.4.47'>tunc surgens Darius rex osculatus est illum, et scripsit ei epistulas ad omnes dispensatores et praefectos et purpuratos, ut deducerent eum et eos qui cum illo erant omnes ascendentes aedificare Hierusalem.</verse>
        <verse osisID='1Esd.4.48'>et omnibus praefectis qui erant in Coelensyria et Foenice et Libano scripsit epistulas, ut transveherent ligna cedrina a Libano in Hierusalem, et ut aedificarent cum eis civitatem.</verse>
        <verse osisID='1Esd.4.49'>et scripsit omnibus Iudaeis qui ascendebant a regno in Iudaeam pro libertate, omnem potentem et magistratum et praefectum non supervenire ad ianuas ipsorum,</verse>
        <verse osisID='1Esd.4.50'>et omnem regionem quam obtinuerant esse inmunem eis, et Idumei relinquant castella quae obtinent Iudaeorum,</verse>
        <verse osisID='1Esd.4.51'>et in structuram templi dari per singulos annos talenta viginti, usque dum peraedificaretur,</verse>
        <verse osisID='1Esd.4.52'>et super sacrarium holocaustomata ustilari cotidie, sicut habent praeceptum, alia talenta decem offerre per singulos annos,</verse>
        <verse osisID='1Esd.4.53'>et omnibus qui procedunt a Babylonia condere civitatem ut esset libertas, tam ipsis quam filiis eorum, et omnibus sacerdotibus qui procedunt.</verse>
        <verse osisID='1Esd.4.54'>scripsit autem et quantitatem et sacram stolam, qua deservirent in ea.</verse>
        <verse osisID='1Esd.4.55'>et Levitis scripsit dari praebita usque in diem, qua consummabitur domus et Hierusalem extruetur.</verse>
        <verse osisID='1Esd.4.56'>et omnibus custodientibus civitatem scripsit dari eis sortes et stipendia.</verse>
        <verse osisID='1Esd.4.57'>et dimisit omnia vasa quae separaverat Cyrus a Babylonia; et omnia quaecumque dixit Cyrus fieri, etiam ipse praecepit fieri et mitti Hierusalem.</verse>
        <verse osisID='1Esd.4.58'>et cum processisset ille adulescens, elevans faciem in caelum et in Hierusalem benedixit Regem caeli</verse>
        <verse osisID='1Esd.4.59'>et dixit: abs te est victoria et abs te est sapientia et claritas, et ego tuus servus sum.</verse>
        <verse osisID='1Esd.4.60'>benedictus es qui dedisti mihi sapientiam, et tibi confiteor, Domine patrum nostrorum.</verse>
        <verse osisID='1Esd.4.61'>et accepit epistulas, et profectus est in Babyloniam, et venit et nuntiavit fratribus suis omnibus qui fuerunt in Babylonia.</verse>
        <verse osisID='1Esd.4.62'>et benedixerunt Deum patrum suorum, quoniam dedit illis remissionem et refrigerium,</verse>
        <verse osisID='1Esd.4.63'>ut ascenderent et aedificarent Hierusalem et templum, ubi nominatum est nomen eius in ipso. et exultabant cum musicis et laetitia diebus septem.</verse>
      </chapter>
      <chapter osisID='1Esd.5'>
        <verse osisID='1Esd.5.1'>post haec autem electi sunt ut ascenderent principes pagorum domus per tribus suas, et uxores illorum et filii et filiae eorum et servi et ancillae ipsorum et pecora illorum.</verse>
        <verse osisID='1Esd.5.2'>et Darius misit una cum eis equites mille, donec deducerent eos in Hierusalem cum pace et cum musicis et cum tympanis et tibiis.</verse>
        <verse osisID='1Esd.5.3'>et omnes fratres eorum erant ludentes, et fecit eos ascendere simul cum illis.</verse>
        <verse osisID='1Esd.5.4'>et haec sunt nomina virorum qui ascenderunt per pagos suos in tribus et in partem principatus ipsorum.</verse>
        <verse osisID='1Esd.5.5'>sacerdotes filii Finees filii Aaron: Iesus filius Iosedech, Ioachim filius Zorobabel illius Salathihel de domo David ex progenie Phares, tribu autem Iuda,</verse>
        <verse osisID='1Esd.5.6'>qui locutus est sub Dario rege Persarum sermones mirificos, in secundo anno regni ipsius, mense nisan primo.</verse>
        <verse osisID='1Esd.5.7'>sunt autem hii qui ex Iudaea ascenderunt de captivitate transmigrationis, quos transmigravit Nabuchodonosor rex Babyloniae in Babyloniam. et reversus est in Hierusalem</verse>
        <verse osisID='1Esd.5.8'>et reliquam partem Iudaeae unusquisque in suam civitatem. qui venerunt cum Zorobabel et Iesu Neemia Sareo Reselimeo Emmanio Mardocheo Beelsuro Mepsato Thorolio Roebo Mauna de principibus eorum.</verse>
        <verse osisID='1Esd.5.9'>et numerus ab gentilibus eorum et praepositi eorum: filii Phares duo milia centum septuaginta duo,</verse>
        <verse osisID='1Esd.5.10'>filii Ares tria milia quinquaginta septem,</verse>
        <verse osisID='1Esd.5.11'>filii Femo centum quadraginta duo, in filiis Iesu et Ioab duo milia trecenti duo,</verse>
        <verse osisID='1Esd.5.12'>filii Demu duo milia quadringenti septuaginta, filii Chorab mille ducenti quinque, filii Baniae sescenti sexaginta octo,</verse>
        <verse osisID='1Esd.5.13'>filii Bebet quadringenti tres, filii Arcad quadringenti viginti septem,</verse>
        <verse osisID='1Esd.5.14'>filii Can triginta septem, filii Zoroar duo milia sexaginta sex, filii Adinu quadringenti sexaginta unus,</verse>
        <verse osisID='1Esd.5.15'>filii Azerectis centum octo, filii Ciaso et Zetas centum septem, filii Azoro quadringenti triginta novem,</verse>
        <verse osisID='1Esd.5.16'>filii Ebdarbone mille centum triginta duo, filii Ananiae centum triginta, filii Asom</verse>
        <verse osisID='1Esd.5.17'>filii Marsar trecenti viginti duo, filii Gebbarus nonaginta quinque, filii Sepolemon centum viginti tres,</verse>
        <verse osisID='1Esd.5.18'>filii ec Nepopas quinquaginta quinque, filii ec Banatus centum quinquaginta octo, filii ec Betamos centum triginta duo,</verse>
        <verse osisID='1Esd.5.19'>filii ec Cartapatros qui Enocadies et Modiae quadringenti viginti duo, qui ex Gramas et Gabes mille centum viginti unus,</verse>
        <verse osisID='1Esd.5.20'>qui ex Machaloth centum viginti duo, qui ex Basellon et Ceagge sexaginta quinque, qui ex Bastoro centum viginti duo,</verse>
        <verse osisID='1Esd.5.21'>qui ex Betonobes quinquaginta quinque, filii Liptis centum quinquaginta quinque, filii Labomu trecenti quinquaginta septem,</verse>
        <verse osisID='1Esd.5.22'>filii Sioen trecenti septuaginta, filii Saudon et Diomus trecenti septuaginta octo,</verse>
        <verse osisID='1Esd.5.23'>filii Ericus duo milia centum quadraginta quinque filii Anaas trecenti septuaginta. sacerdotes:</verse>
        <verse osisID='1Esd.5.24'>filii Ieddus filii Ieu inter filios Eliasib octingenti septuaginta duo, filii Emmerus ducenti quinquaginta duo,</verse>
        <verse osisID='1Esd.5.25'>filii Fasuru trecenti quinquaginta septem, filii Caree ducenti decem septem.</verse>
        <verse osisID='1Esd.5.26'>filii Levitae: filii Iesu in Caduhel et Banus et Serebias et Edias septuaginta quattuor. omnis numerus a duodecim annis triginta milia quadringenti sexaginta duo.</verse>
        <verse osisID='1Esd.5.27'>filii et filiae et uxores, omnis conputatio quadraginta milia ducenti quadraginta duo.</verse>
        <verse osisID='1Esd.5.28'>filii sacerdotes qui psallebant in templo: filii Asaph centum viginti octo.</verse>
        <verse osisID='1Esd.5.29'>ostiarii: filii Esmemu, filii Ater, filii Amon, filii Accub, Atopa, filii Tobi, omnes centum triginta novem.</verse>
        <verse osisID='1Esd.5.30'>sacerdotes servientes in templo: filii Sel, filii Gasipa, filii Tabloth, filii Cariae, filii Suu, filii Hellu, filii Labana, filii Acmata, filii Acub, filii Uta, filii Ceta, filii Aggab, filii Obai, filii Anan, filii Cavua, filii Geddu,</verse>
        <verse osisID='1Esd.5.31'>filii Au, filii Radiu, filii Desanum, filii Necoba, filii Caseba, filii Gaze, filii Oziu, filii Finoe, filii Atrem, filii Basten, filii Asiana, filii Manei, filii Nafisim, filii Accufu, filii Agifa, filii Ariu, filii Faricin, filii Fasalom,</verse>
        <verse osisID='1Esd.5.32'>filii Meedda, filii Fusa, filii Chared, filii Barchus, filii Sarea, filii Toesi, filii Nasit, filii Agifa, filii Pedon,</verse>
        <verse osisID='1Esd.5.33'>Salomon, filii eius: filii Asoffot, filii Farida, filii Celi, filii Dedon, filii Geddahel, filii Sefegi,</verse>
        <verse osisID='1Esd.5.34'>filii Aggia, filii Facaret, filii Sabatham, filii Saronet, filii Malsic, filii Ame, filii Safiu, filii Addus, filii Suba, filii Aeirra, filii Rabocis, filii Safat, filii Malmon.</verse>
        <verse osisID='1Esd.5.35'>omnes sacro servientes et pueri Salomonis quadringenti octoginta duo.</verse>
        <verse osisID='1Esd.5.36'>hii sunt filii qui ascenderunt a Thermeleth et Thelarsas, princeps eorum Carmellan et Chareth.</verse>
        <verse osisID='1Esd.5.37'>non poterant edicere civitates suas et progenies, quemadmodum sint ex Israhel: filii Dalaru, filii Tubam, filii Necoda mille quinquaginta duo.</verse>
        <verse osisID='1Esd.5.38'>et ex sacerdotibus qui fungebantur sacerdotio et non sunt inventi: filii Obia, filii Achisos, filii Addiu qui accepit Umin uxorem ex filiabus Fargeleu</verse>
        <verse osisID='1Esd.5.39'>et vocati sunt nomine eius. et horum quaesita est generis scriptura in pedatura et non est inventa, et prohibiti sunt sacerdotio fungi.</verse>
        <verse osisID='1Esd.5.40'>et dixit illis Neemias et Atharas, ne participentur sancta, donec exsurgat pontifex indutus in ostensionem et</verse>
        <verse osisID='1Esd.5.41'>omnis autem Israhel erant a duodecim annorum, exceptis servis et ancillis, quadraginta duo milia trecenti sexaginta.</verse>
        <verse osisID='1Esd.5.42'>servi horum et ancillae septem milia trecenti triginta septem, cantores et cantatrices ducenti sexaginta quinque,</verse>
        <verse osisID='1Esd.5.43'>cameli quadringenti triginta quinque, equi septem milia triginta sex, muli ducenti quadraginta quinque, subiugalia quinque milia quingenti viginti quinque.</verse>
        <verse osisID='1Esd.5.44'>et de praepositis ipsis per pagos, dum venirent in templum Dei quod erat in Hierusalem, vovere suscitare templum in loco suo secundum suam virtutem,</verse>
        <verse osisID='1Esd.5.45'>et dare in templum thesaurarium operum sacrum, auri minas decem milia et stolas sacerdotales centum.</verse>
        <verse osisID='1Esd.5.46'>et inhabitaverunt sacerdotes et Levitae et qui exierant ex plebe in Hierusalem et in regione, et sacri cantores et ostiarii et omnis Israhel in regionibus suis.</verse>
        <verse osisID='1Esd.5.47'>instante autem septimo mense cumque essent filii Israhel unusquisque in suis rebus, convenerunt unianimes in atrium quod erat ante ianuam orientalem.</verse>
        <verse osisID='1Esd.5.48'>et stantes Iesus filius Iosedech et fratres eius sacerdotes et Zorobabel filius Salathihel et huius fratres paraverunt altare,</verse>
        <verse osisID='1Esd.5.49'>ut offerrent super illud holocaustomata secundum quae in Moysi libro hominis Dei praescripta sunt.</verse>
        <verse osisID='1Esd.5.50'>et convenerunt ipsis ex aliis nationibus terrae. et erexerunt sacrarium in loco suo omnes gentes terrae, et offerebant hostias et holocaustomata Domino matutina.</verse>
        <verse osisID='1Esd.5.51'>et egerunt scenophegiam et diem sollemnem, sicuti praeceptum est in lege, et sacrificia cotidie, sicut oportebat,</verse>
        <verse osisID='1Esd.5.52'>et post haec oblationes instantiae et hostias sabbatorum et neomeniarum et dierum sollemnium omnium sanctificatorum.</verse>
        <verse osisID='1Esd.5.53'>et quotquot vovebant Domino, a neomenia septimi mensis coeperunt offerre hostias Deo, et templum Domini nondum erat aedificatum.</verse>
        <verse osisID='1Esd.5.54'>et dederunt pecuniam lapidariis et fabris, et potum et pabula cum gaudio</verse>
        <verse osisID='1Esd.5.55'>Sidoniis et Tyriis, ut transveherent illis de Libano trabes cedrinas in Ioppe portum, secundum decretum quod scriptum erat eis a Cyro Persarum rege.</verse>
        <verse osisID='1Esd.5.56'>et in secundo anno venientes in templum Dei in Hierusalem, mense secundo inchoavit Zorobabel filius Salathihel et Iesus filius Iosedech et fratres ipsorum et sacerdotes et Levitae et omnes qui advenerant de captivitate in Hierusalem.</verse>
        <verse osisID='1Esd.5.57'>et fundaverunt templum Dei novilunio secundi mensis secundi anni, cum venissent in Iudaeam et Hierusalem.</verse>
        <verse osisID='1Esd.5.58'>et statuerunt Levitas a viginti annis super opera Domini. et stetit Iesus et filius eius et fratres... omnes Levitae conspirantes et exsecutores legis et facientes opera in domo Domini. et fabricaverunt aedificantes templum Dei quod fabricabant.</verse>
        <verse osisID='1Esd.5.59'>et steterunt sacerdotes habentes stolas cum tubis, et Levitae filii Asaph habentes cymbala,</verse>
        <verse osisID='1Esd.5.60'>conlaudantes Dominum et benedicentes secundum David regem Israhel.</verse>
        <verse osisID='1Esd.5.61'>et cantabant canticum Domino, quoniam dulcedo eius et honor in saecula super omnem Israhel.</verse>
        <verse osisID='1Esd.5.62'>et omnis populus tuba cecinerunt et proclamaverunt voce magna, conlaudantes Dominum in suscitatione domus Domini.</verse>
        <verse osisID='1Esd.5.63'>et venerunt ex sacerdotibus et Levitis et praesidentibus secundum pagos senioribus qui viderant pristinam domum,</verse>
        <verse osisID='1Esd.5.64'>et ad huius aedificationem cum clamore et planctu magno, et multi cum tubis et gaudio magno,</verse>
        <verse osisID='1Esd.5.65'>in tantum ut populus non audiret tubas propter planctum populi. turba enim erat tubis canens magnifice, ita ut longe audiretur.</verse>
        <verse osisID='1Esd.5.66'>et audierunt inimici tribus Iudae et Beniamin et venerunt scire, quae esset vox tubarum.</verse>
        <verse osisID='1Esd.5.67'>et cognoverunt, quoniam qui erant ex captivitate aedificant templum Domino Deo Israhel.</verse>
        <verse osisID='1Esd.5.68'>et accedentes ad Zorobabel et Iesum et praepositos pagorum, dixerunt eis: aedificabimus una vobiscum;</verse>
        <verse osisID='1Esd.5.69'>similiter enim vobiscum audimus Dominum nostrum, et ipsi incendimus a diebus Asbasareth regis Assyriorum, qui transmigravit nos istinc.</verse>
        <verse osisID='1Esd.5.70'>et dixit illis Zorobabel et Iesus et principes pagorum Israhel:</verse>
        <verse osisID='1Esd.5.71'>non est vobis et nobis aedificare domum Domini Dei nostri; nos enim soli aedificabimus Domino Israhel, secundum ea quae praecepit nobis Cyrus rex Persarum.</verse>
        <verse osisID='1Esd.5.72'>gentes autem terrae incubantes his qui sunt in Iudaea et devastantes opus aedificationis et insidias et populos adducentes, prohibebant eos aedificare,</verse>
        <verse osisID='1Esd.5.73'>et adgressuras exercentes inpedierunt, ne consummaretur aedificium omni tempore vitae regis Cyri. et protraxerunt structuram per biennium usque ad Darii regnum.</verse>
      </chapter>
      <chapter osisID='1Esd.6'>
        <verse osisID='1Esd.6.1'>in secundo autem anno regni Darii prophetavit Aggeus et Zaccharias filius Addin prophetae apud Iudaeam et in Hierusalem in nomine Domini Dei Israhel super eos.</verse>
        <verse osisID='1Esd.6.2'>tunc stans Zorobabel filius Salathihel et Iesus filius Iosedech inchoaverunt aedificare domum Domini quae est in Hierusalem,</verse>
        <verse osisID='1Esd.6.3'>cum adessent eis prophetae Domini et adiuvarent eos. in ipso tempore venit ad illos Sisennes, subregulus Syriae et Foenicis, et Satrabozanes et sodales eius</verse>
        <verse osisID='1Esd.6.4'>et dixerunt eis: quo praecipiente vobis domum hanc aedificatis et tectum istud et alia omnia perficitis? et qui sunt structores qui haec aedificant?</verse>
        <verse osisID='1Esd.6.5'>et habuerunt gratiam visitationis factae super eos qui erant ex captivitate a Domino seniores Iudaeorum.</verse>
        <verse osisID='1Esd.6.6'>et non sunt inpediti aedificare, donec significaretur Dario de omnibus istis et responsum acciperetur.</verse>
        <verse osisID='1Esd.6.7'>exemplum epistulae quam miserunt Dario: Sisennes, subregulus Syriae et Foenicis, et Satrabozanes et sodales eius in Syria et Foenice praesides regi Dario salutem.</verse>
        <verse osisID='1Esd.6.8'>omnia nota sint domino nostro regi, quia cum advenissemus in regionem Iudaeae et introissemus in Hierusalem, invenimus Iudaeos aedificantes domum Domini Dei magnam</verse>
        <verse osisID='1Esd.6.9'>et templum ex lapidibus politis magnis et pretiosis materiis in parietibus;</verse>
        <verse osisID='1Esd.6.10'>et opera illa instanter fieri, et suffragare et prosperare in manibus eorum, et in omni gloria quam diligentissime perfici.</verse>
        <verse osisID='1Esd.6.11'>tunc interrogavimus seniores dicentes: quo permittente vobis aedificatis domum istam et opera haec fundatis?</verse>
        <verse osisID='1Esd.6.12'>ideo autem interrogavimus eos, ut notum faceremus tibi homines et praepositos, et nominum scripturam praepositorum postulavimus illos.</verse>
        <verse osisID='1Esd.6.13'>at illi responderunt nobis dicentes: nos sumus servi Domini, qui fecit caelum et terram.</verse>
        <verse osisID='1Esd.6.14'>et aedificabatur haec domus ante istos annos multos a rege Israhel magno et fortissimo et consummata est.</verse>
        <verse osisID='1Esd.6.15'>et quoniam patres nostri exacerbantes erant, peccaverunt in Dominum Israhel, tradidit eos in manus Nabuchodonosor regis Babyloniae, regis Chaldeorum.</verse>
        <verse osisID='1Esd.6.16'>et domum istam demolientes incenderunt et populum captivum duxerunt in Babyloniam.</verse>
        <verse osisID='1Esd.6.17'>in primo autem anno regnante Cyro in regione Babyloniae, scripsit Cyrus rex domum hanc aedificare.</verse>
        <verse osisID='1Esd.6.18'>et illa sacra vasa aurea et argentea, quae extulerat Nabuchodonosor de domo quae est in Hierusalem et consecraverat ea in suo templo, rursus protulit ea Cyrus rex de templo quod erat in Babylonia, et tradita sunt Zorobabel et Salamanassaro subregulo.</verse>
        <verse osisID='1Esd.6.19'>et praeceptum est eis, ut ferrent haec vasa et reponerent in templo quod erat in Hierusalem, et templum ipsum Domini aedificare in loco suo.</verse>
        <verse osisID='1Esd.6.20'>tunc Salamanassarus subiecit fundamenta domus Domini quae est in Hierusalem, et exinde usque nunc aedificatur et non accepit consummationem.</verse>
        <verse osisID='1Esd.6.21'>nunc ergo si hoc iudicatur, rex, perquiratur in regalibus bibliothecis Cyri regis quae sunt in Babylonia.</verse>
        <verse osisID='1Esd.6.22'>et si inventum fuerit consilio Cyri regis coeptam esse structuram domus Domini quae est in Hierusalem, et iudicabitur a domino rege nostro, scribat de his nobis.</verse>
        <verse osisID='1Esd.6.23'>tunc rex Darius praecepit inquiri in bibliothecis quae erant in Babylonia, et inventus est in Ecbathanis, oppido quod est in Media regione, locus unus in quo scripta erant ista:</verse>
        <verse osisID='1Esd.6.24'>anno primo regnante Cyro, rex Cyrus praecepit domum Domini quae est in Hierusalem aedificare, ubi incendebant igni adsiduo;</verse>
        <verse osisID='1Esd.6.25'>cuius altitudo sit cubitorum sexaginta, et latitudo cubitorum sexaginta, quadratum lapidibus politis tribus, et meniano ligneo eiusdem regionis et meniano uno novo; et inpendia dari de domo Cyri regis;</verse>
        <verse osisID='1Esd.6.26'>et sacra vasa domus Domini tam aurea quam argentea, quae extulit Nabuchodonosor de domo quae erat in Hierusalem in Babyloniam, restitui in domum quae est in Hierusalem ubi erant posita ut ponantur illic.</verse>
        <verse osisID='1Esd.6.27'>et praecepit curam agere Sisennem, subregulum Syriae et Foenices, et Satrabozanen et sodales eius et qui ordinati erant in Syria et Foenice praesides, ut abstinerent se ab eodem loco; sinere autem puerum Domini Zorobabel et subregulum Iudaeae et seniores Iudaeorum domum Domini illam aedificare eodem loco.</verse>
        <verse osisID='1Esd.6.28'>et ego quoque praecepi in totum aedificare et prospici, ut adiuvent eos qui sunt ex captivitate Iudaeorum, donec consummetur templum aedis Domini;</verse>
        <verse osisID='1Esd.6.29'>et ab exactione tributorum Syriae Coeles et Foenicis diligenter quantitatem dari his hominibus ad sacrificium Domini, Zorobabel praefecto ad tauros et arietes et agnos,</verse>
        <verse osisID='1Esd.6.30'>similiter autem et frumentum et sal et vinum et oleum instanter per singulos annos, prout sacerdotes qui sunt in Hierusalem dictaverunt consumi cotidie sine ulla dilatione,</verse>
        <verse osisID='1Esd.6.31'>ut offerantur libationes Deo summo pro rege et pueris eius, et orent pro ipsorum vita.</verse>
        <verse osisID='1Esd.6.32'>et denuntietur ut quicumque transgressi fuerint aliquid ex his quae scripta sunt aut spreverint, accipiatur lignum de suis propriis et super hoc suspendantur, et bona ipsorum regi adscribantur.</verse>
        <verse osisID='1Esd.6.33'>propterea et Dominus, cuius nomen invocatum est ibi, exterminet omnem regem et gentem qui manum suam extenderit prohibere aut male tractare domum Domini illam quae est in Hierusalem.</verse>
        <verse osisID='1Esd.6.34'>ego Darius rex decrevi quam diligentissime secundum haec fieri.</verse>
      </chapter>
      <chapter osisID='1Esd.7'>
        <verse osisID='1Esd.7.1'>tunc Sisennes, subregulus Coelensyriae et Foenicen, et Satrabozanes et sodales eius obsecuti his quae a Dario rege decreta erant,</verse>
        <verse osisID='1Esd.7.2'>insistebant sacrosanctis operibus diligentissime cooperantes cum senioribus Iudaeorum, principibus Syriae.</verse>
        <verse osisID='1Esd.7.3'>et prosperata sunt sacrosancta opera prophetantibus Aggeo et Zaccharia prophetis.</verse>
        <verse osisID='1Esd.7.4'>et consummaverunt ea per praeceptum Domini Dei Israhel et ex consilio Cyri et Darii et Artaxersis regis Persarum.</verse>
        <verse osisID='1Esd.7.5'>et consummata est domus sancta usque ad tertiam et vicesimam diem mensis adar, sexto anno Darii regis.</verse>
        <verse osisID='1Esd.7.6'>et fecerunt filii Israhel et sacerdotes et Levitae et ceteri qui erant ex captivitate, qui adpositi sunt, secundum ea quae scripta sunt in libro Moysi.</verse>
        <verse osisID='1Esd.7.7'>et obtulerunt in dedicatione templi Domini tauros centum, arietes ducentos, agnos quadringentos.</verse>
        <verse osisID='1Esd.7.8'>et hedos pro peccatis universi Israhel duodecim secundum numerum tribuum Israhel.</verse>
        <verse osisID='1Esd.7.9'>et steterunt sacerdotes et Levitae amicti stolis per tribus super opera Domini Dei Israhel secundum librum Moysi, et ostiarii per singulas ianuas.</verse>
        <verse osisID='1Esd.7.10'>et egerunt filii Israhel cum his qui erant ex captivitate illud phase quartadecima luna mensis primi, quando sanctificati sunt sacerdotes et Levitae.</verse>
        <verse osisID='1Esd.7.11'>et omnes filii captivitatis non sunt simul sanctificati, quia Levitae simul omnes sanctificati sunt</verse>
        <verse osisID='1Esd.7.12'>et immolaverunt phase universis filiis captivitatis et fratribus suis sacerdotibus et sibimet ipsis.</verse>
        <verse osisID='1Esd.7.13'>et manducaverunt filii Israhel qui erant ex captivitate, omnes qui recesserant ab omnibus execrationibus gentium terrae quaerentes Dominum,</verse>
        <verse osisID='1Esd.7.14'>et celebraverunt diem festum azymorum septem diebus, epulantes in conspectu Domini,</verse>
        <verse osisID='1Esd.7.15'>quoniam convertit consilium regis Assyriorum in eis, confortare manus eorum ad opera manus Domini Dei Israhel.</verse>
      </chapter>
      <chapter osisID='1Esd.8'>
        <verse osisID='1Esd.8.1'>et post hunc regnante Artaxerse Persarum rege, accessit Ezras filius Azariae, filii Helciae, filii Saleme,</verse>
        <verse osisID='1Esd.8.2'>filii Sadduc, filii Achitob, filii Ameri, filii Azaei, filii Boccae, filii Abisaei, filii Finees, filii Eleazari, filii Aaron primi sacerdotis.</verse>
        <verse osisID='1Esd.8.3'>hic Ezras ascendit de Babylonia, cum esset scriba et ingeniosus in lege Moysi, quae data est a Domino Israhel dicere et facere.</verse>
        <verse osisID='1Esd.8.4'>et dedit ei rex gloriam, quod invenisset gratiam in omni dignitate et desiderio in conspectu eius.</verse>
        <verse osisID='1Esd.8.5'>et ascenderunt simul cum ipso ex filiis Israhel et sacerdotibus et Levitis et sacris cantoribus templi et ostiariis et servis templi in Hierusalem,</verse>
        <verse osisID='1Esd.8.6'>anno septimo regnante Artaxerse, in quinto mense; hic annus septimus est regni. exeuntes enim de Babylonia novilunio quinti mensis,</verse>
        <verse osisID='1Esd.8.7'>venerunt Hierosolymam iuxta praebitam illis prosperitatem itineris a Domino ipso.</verse>
        <verse osisID='1Esd.8.8'>in his enim Ezras magnam disciplinam obtinebat, ne praetermitteret quicquam eorum quae essent ex lege Domini et praeceptis, et docendo universum Israhel omnem iustitiam et iudicia.</verse>
        <verse osisID='1Esd.8.9'>accedentes autem qui scribebant scripta Artaxersis regis, tradiderunt scriptum quod obvenerat ab Artaxerse rege ad Ezram sacerdotem et lectorem legis Domini; cuius est exemplum subiectum:</verse>
        <verse osisID='1Esd.8.10'>rex Artaxerses Ezrae sacerdoti et lectori legis Domini salutem.</verse>
        <verse osisID='1Esd.8.11'>humaniora ego iudicans etiam beneficiis, praecepi eos qui desiderant ex gente Iudaeorum sua sponte et ex sacerdotibus et Levitis qui sunt in regno meo comitari tecum in Hierusalem.</verse>
        <verse osisID='1Esd.8.12'>si qui ergo cupiunt ire tecum, conveniant et proficiscantur, sicut placuit mihi et septem amicis meis consiliariis,</verse>
        <verse osisID='1Esd.8.13'>ut visitent ea quae aguntur secundum Iudaeam et Hierusalem observantes sicut habes in lege Domini,</verse>
        <verse osisID='1Esd.8.14'>et ferant munera Domino Israhel, quae vovi ego et amici, Hierusalem et omne aurum et argentum, quod inventum fuerit in regione Babyloniae, Domino in Hierusalem cum illo,</verse>
        <verse osisID='1Esd.8.15'>quod donatum est pro ipsa gente in templum Domini eorum quod est in Hierusalem, ut colligatur hoc aurum et argentum ad tauros et arietes et agnos et hedos et quae his sunt congruentia,</verse>
        <verse osisID='1Esd.8.16'>ut offerant hostias Domino super altare Domini ipsorum quod est in Hierusalem.</verse>
        <verse osisID='1Esd.8.17'>et omnia quaecumque volueris cum fratribus tuis facere auro et argento, perfice pro voluntate secundum praeceptum Domini Dei tui.</verse>
        <verse osisID='1Esd.8.18'>et sacrosancta vasa, quae data sunt tibi ad opera domus Domini Dei tui qui est in Hierusalem,</verse>
        <verse osisID='1Esd.8.19'>et cetera, quaecumque tibi subvenerint ad operam templi Dei tui, dabis de regali gazofilacio.</verse>
        <verse osisID='1Esd.8.21'>et ego quidem rex Artaxerses praecepi custodibus thesaurorum Syriae et Foenicis, ut quaecumque scripserit Ezras sacerdos et lector legis Domini excelsi, diligenter detur ei usque ad argenti talenta centum, similiter autem</verse>
        <verse osisID='1Esd.8.22'>et usque ad frumenti modios centum et vini amphoras centum, et alia quaecumque abundant sine taxatione.</verse>
        <verse osisID='1Esd.8.23'>omnia secundum Dei legem fiant Deo altissimo, ne qua forte exsurgat ira in regno regis et filiorum eius.</verse>
        <verse osisID='1Esd.8.24'>vobis autem dicitur, ut omnibus sacerdotibus et Levitis et sacris cantoribus templi et ianitoribus et servis templi et scribis templi huius</verse>
        <verse osisID='1Esd.8.25'>nullum tributum neque ulla alia indictio inrogetur, nec habeat quisque potestatem obicere eis quicquam.</verse>
        <verse osisID='1Esd.8.26'>tu autem Ezras, secundum sapientiam Dei constitue iudices et arbitros in tota Syria et Foenice, et omnes qui legem Dei tui noverunt docebis,</verse>
        <verse osisID='1Esd.8.27'>ut quotquot transgressi fuerint legem, diligenter plectantur sive morte sive cruciatu sive etiam pecuniae multatione vel abductione.</verse>
        <verse osisID='1Esd.8.28'>et dixit Ezras scriba: benedictus Dominus patrum meorum, qui dedit haec in cor regis, clarificare domum suam quae est in Hierusalem,</verse>
        <verse osisID='1Esd.8.29'>et me honorificavit in conspectu regis et consiliariorum et amicorum eius et purpuratorum eius.</verse>
        <verse osisID='1Esd.8.30'>et ego constans animo factus sum secundum opitulationem Domini Dei mei, et congregavi ex Israhel viros, ut simul ascenderent mecum.</verse>
        <verse osisID='1Esd.8.31'>et hii sunt praepositi secundum suas patrias et principatus portionales eorum, qui mecum ascenderunt de Babylonia in regno Artaxersis regis:</verse>
        <verse osisID='1Esd.8.32'>ex filiis Phares Gersomus, ex filiis Iemarut Amielus, filiorum David Attus filius Seceliae,</verse>
        <verse osisID='1Esd.8.33'>ex filiis Phares Zaccharias et cum eo reversi sunt viri centum quinquaginta,</verse>
        <verse osisID='1Esd.8.34'>ex filiis ductoris Moab Ilionas Zaraei et cum ipso viri ducenti,</verse>
        <verse osisID='1Esd.8.35'>ex filiis Zathues Iechonias Zetheeli et cum ipso viri ducenti, ex filiis Addeni filius Ionathae et cum ipso viri ducenti quinquaginta,</verse>
        <verse osisID='1Esd.8.36'>ex filiis Olam Aesias Gotholiae et cum ipso viri septuaginta,</verse>
        <verse osisID='1Esd.8.37'>ex filiis Safatiae Zarias Micheli et cum ipso viri octoginta,</verse>
        <verse osisID='1Esd.8.38'>ex filiis Iob Abdias Iezeli et cum ipso viri ducenti duodecim,</verse>
        <verse osisID='1Esd.8.39'>ex filiis Baniae Salimoth filius Iosaphiae et cum ipso viri centum sexaginta,</verse>
        <verse osisID='1Esd.8.40'>ex filiis Beer Zaccharias Bebei et cum ipso viri ducenti octo,</verse>
        <verse osisID='1Esd.8.41'>ex filiis Asath Iochannes Acariae et cum ipso viri centum decem;</verse>
        <verse osisID='1Esd.8.42'>ex filiis Adonicam ipsis postremis, et haec sunt nomina eorum: Elifalam filius Iebel et Sameas et cum ipso viri septuaginta, ex filiis Baneae filius Zaccuri et cum ipso viri septuaginta.</verse>
        <verse osisID='1Esd.8.43'>et congregavi eos ad fluvium qui dicitur Thia, et metati illic sumus triduo, et recognovi eos.</verse>
        <verse osisID='1Esd.8.44'>et ex filiis sacerdotum et Levitarum non inveni illic.</verse>
        <verse osisID='1Esd.8.45'>et misi ad Eleazarum et Eccelom et Masman et Maloban et Enaatam et Sameam et Ioribum Natham Ennagan Zacchariam et Mosolamun, ipsos ductores et peritos.</verse>
        <verse osisID='1Esd.8.46'>et dixi eis ut venirent ad Luddeum ductorem, qui erat apud locum gazofilacii.</verse>
        <verse osisID='1Esd.8.47'>et mandavi eis ut dicerent Luddeo et fratribus eius et illis qui erant in gazofilacio, ut mitterent nobis eos qui sacerdotio fungerentur in domo Domini Dei nostri.</verse>
        <verse osisID='1Esd.8.48'>et adduxerunt nobis secundum manum validam Domini Dei nostri viros peritos ex filiis Moolli filii Levi filii Israhel, Sebebian et filios et fratres qui erant decem et octo,</verse>
        <verse osisID='1Esd.8.49'>Asbian et Annun ex filiis filiorum Chananei et filii eorum viri viginti;</verse>
        <verse osisID='1Esd.8.50'>et ex his qui in templo serviebant, quos dedit David et ipsi principes ad operationem Levitis, templo servientium ducenti viginti. omnium nomina significata sunt in scripturis.</verse>
        <verse osisID='1Esd.8.51'>et vovi illic ieiunium iuvenibus in conspectu Domini Dei nostri, ut quaererem ab eo bonum iter nobis et qui nobiscum erant ex filiis et pecoribus propter insidias.</verse>
        <verse osisID='1Esd.8.52'>erubui enim petere regem pedites et equites in comitatu, tutelae gratia contra adversarios nostros.</verse>
        <verse osisID='1Esd.8.53'>diximus enim regi, quoniam virtus Domini erit cum eis qui inquirunt eum in omni affectu.</verse>
        <verse osisID='1Esd.8.54'>et iterum deprecati sumus Dominum Deum nostrum secundum haec, quem et propitium habuimus, et conpotes facti sumus Domini nostri.</verse>
        <verse osisID='1Esd.8.55'>et separavi ex plebis praepositis et sacerdotibus templi viros duodecim, et Sedebian et Asamian et cum eis ex fratribus eorum viros decem.</verse>
        <verse osisID='1Esd.8.56'>et adpendi eis argentum et aurum et vasa sacerdotalia domus Domini Dei nostri, quae donaverat rex et consiliarii eius et principes et omnis Israhel.</verse>
        <verse osisID='1Esd.8.57'>et cum adpendissem, tradidi argenti talenta centum quinquaginta et vasa argentea talentorum centum et auri talenta centum</verse>
        <verse osisID='1Esd.8.58'>et vasorum aureorum species viginti et vasa aerea de bono aeramento splendentia duodecim auri speciem reddentia.</verse>
        <verse osisID='1Esd.8.59'>et dixi eis: et vos sancti estis Domino, et vasa quae sunt sancta et aurum et argentum votum est Domino Deo patrum nostrorum.</verse>
        <verse osisID='1Esd.8.60'>vigilate et custodite, donec tradatis ex plebis praepositis et sacerdotibus et Levitis et principibus civitatum Israhel in Hierusalem in pastoforio domus Domini Dei nostri.</verse>
        <verse osisID='1Esd.8.61'>et hii qui susceperunt sacerdotes et Levitae aurum et argentum et vasa quae erant in Hierusalem intulerunt in templum Domini.</verse>
        <verse osisID='1Esd.8.62'>et promovimus a fluvio Thia die duodecima mensis primi, usquequo introivimus in Hierusalem secundum potentem manum Domini Dei nostri, quae super nos erat et liberavit nos ab omnibus inimicis nostris; et venimus in Hierusalem.</verse>
        <verse osisID='1Esd.8.63'>et cum factus fuisset tertius dies, quarta autem die ponderatum aurum et argentum traditum est in domo Domini Dei nostri Marimoth filio Iori sacerdoti.</verse>
        <verse osisID='1Esd.8.64'>et cum ipso erat Eleazar filius Finees, et erant cum ipsis Iosabdus filius Iesu et Moedias Banni filius Levitae. ad numerum et ad pondus universa</verse>
        <verse osisID='1Esd.8.65'>et scriptum est pondus ipsorum eadem hora.</verse>
        <verse osisID='1Esd.8.66'>qui autem venerunt ex captivitate, obtulerunt sacrificium Domini Israhel tauros duodecim pro omni Israhel arietes octoginta sex,</verse>
        <verse osisID='1Esd.8.67'>agnos septuaginta duos, hircos pro peccato duodecim, et pro salute vaccas duodecim, omnia sacrificium Domini.</verse>
        <verse osisID='1Esd.8.68'>et relegerunt praecepta regis regalibus dispensatoribus et subregulis Coelensyriae et Foenicis, et honorificaverunt gentem et templum Domini.</verse>
        <verse osisID='1Esd.8.69'>et consummatis his accesserunt ad me praepositi dicentes: non segregaverunt genus Israhel et principes et sacerdotes et Levitae</verse>
        <verse osisID='1Esd.8.70'>et alienigenae gentes et nationes terrae inmunditias suas a Chananeis et Hettheis et Ferezeis et Iebuseis et Moabitis et Aegyptiis et Idumeis.</verse>
        <verse osisID='1Esd.8.71'>coniuncti enim sunt filiabus eorum et ipsi et filii eorum, et commixtum est semen sanctum alienigenis gentibus terrae; et participes erant praepositi et magistratus iniquitatis huius ab initio ipsius rei.</verse>
        <verse osisID='1Esd.8.72'>et mox ut audivi ista, conscidi vestimenta et sacram tunicam, et lacerans capillos capitis et barbam sedi dolens et maestus.</verse>
        <verse osisID='1Esd.8.73'>et convenerunt ad me quotquot tunc movebantur in verbo Domini Dei Israhel, me lugente super iniquitatem istam. et sedebam tristis usque ad vespertinum sacrificium.</verse>
        <verse osisID='1Esd.8.74'>et surgens a ieiunio, conscissa habens vestimenta et sacram tunicam, ingeniculans et extendens manus ad Dominum</verse>
        <verse osisID='1Esd.8.75'>dicebam: Domine, confusus sum et reveritus sum ante faciem tuam.</verse>
        <verse osisID='1Esd.8.76'>peccata enim nostra multiplicata sunt super capita nostra, et iniquitates nostrae exaltatae sunt usque ad caelum,</verse>
        <verse osisID='1Esd.8.77'>quoniam a temporibus patrum nostrorum sumus in magno peccato usque in hunc diem.</verse>
        <verse osisID='1Esd.8.78'>et propter peccata nostra et patrum nostrorum sumus traditi cum fratribus nostris et cum sacerdotibus nostris regibus terrae in gladium et captivitatem et depraedationem cum confusione usque in hodiernum diem.</verse>
        <verse osisID='1Esd.8.79'>et nunc quantum est quod contigit nobis misericordia abs te, Domine Deus, derelinquere nobis radicem et nomen in locum sanctificationis tuae,</verse>
        <verse osisID='1Esd.8.80'>detegere luminare nostrum in domo Domini Dei nostri, dare nobis cibum in tempore servitutis nostrae.</verse>
        <verse osisID='1Esd.8.81'>et cum serviremus, non sumus derelicti a Domino Deo nostro, sed constituit nos in gratia penes reges Persarum, dare nobis cibum</verse>
        <verse osisID='1Esd.8.82'>et clarificare templum Domini nostri et aedificare deserta Sion, dare nobis stabilitatem in Iudaea et in Hierusalem.</verse>
        <verse osisID='1Esd.8.83'>et nunc quid dicemus, Domine, habentes haec? transgressi enim sumus praecepta tua, quae dedisti in manus puerorum tuorum prophetarum</verse>
        <verse osisID='1Esd.8.84'>dicens quoniam terra, in quam introistis possidere hereditatem eius, terra polluta est coinquinationibus alienigenarum terrae, et inmunditiae illorum repleverunt eam totam inmunditia sua.</verse>
        <verse osisID='1Esd.8.85'>et nunc filias vestras non coniungetis filiis illorum, et filias eorum non accipietis filiis vestris.</verse>
        <verse osisID='1Esd.8.86'>et non inquiretis pacem habere cum illis omni tempore, ut invalescentes manducetis optima terrae, et hereditatem distribuatis filiis vestris usque in aevum.</verse>
        <verse osisID='1Esd.8.87'>et quae contingunt nobis, omnia fiunt propter opera nostra maligna et magna peccata nostra.</verse>
        <verse osisID='1Esd.8.88'>et dedisti nobis talem radicem, et rursum reversi sumus transgredi legitima tua, uti commisceremur inmunditiae alienigenarum gentium terrae huius.</verse>
        <verse osisID='1Esd.8.89'>nonne irasceris nobis perdere nos, quoadusque non relinquatur radix et nomen nostrum?</verse>
        <verse osisID='1Esd.8.90'>Domine Deus Israhel, verax es; derelicta enim est radix usque in hodiernum diem,</verse>
        <verse osisID='1Esd.8.91'>ecce nunc sumus in conspectu tuo in iniquitatibus nostris; non est enim adhuc stare ante te in his.</verse>
        <verse osisID='1Esd.8.92'>et cum adorando confiteretur Ezras flens humi prostratus ante templum, congregati sunt ante eum ex Hierusalem turba magna valde, viri et mulieres et iuvenes et iuvenculae. fletus enim erat magnus in ipsa multitudine.</verse>
        <verse osisID='1Esd.8.93'>et cum clamasset Iechonias Ieeli ex filiis Israhel, dixit Ezrae: nos in Dominum peccavimus, quod conlocavimus nobis in matrimonium mulieres alienigenas ex gentibus terrae.</verse>
        <verse osisID='1Esd.8.94'>et nunc est super omnem Israhel. in his ergo sit iusiurandum ad Dominum, expellere omnes uxores nostras quae ex alienigenis sunt cum filiis earum,</verse>
        <verse osisID='1Esd.8.95'>sicut tibi decretum est a maioribus secundum legem Domini. exsurgens explica,</verse>
        <verse osisID='1Esd.8.96'>ad te enim spectat hoc negotium, et nos tecum sumus. viriliter fac.</verse>
        <verse osisID='1Esd.8.97'>et exsurgens Ezras adiuravit principes sacerdotum et Levitas et omnem Israhel facere secundum haec, et iuraverunt.</verse>
      </chapter>
      <chapter osisID='1Esd.9'>
        <verse osisID='1Esd.9.1'>et exsurgens Ezras ab ante atrium templi, abiit in pastoforium Ionathae filii Nasibi.</verse>
        <verse osisID='1Esd.9.2'>et hospitatus illic, non gustavit panem nec aquam bibit, lugens super iniquitates multitudinis.</verse>
        <verse osisID='1Esd.9.3'>et facta est praedicatio in omni Iudaea et in Hierusalem omnibus qui erant ex captivitate congregari in Hierusalem</verse>
        <verse osisID='1Esd.9.4'>et quicumque non occurrerit biduo aut triduo diei secundum iudicium adsidentium seniorum, tollentur facultates eius, et ipse alienus iudicabitur a multitudine captivitatis.</verse>
        <verse osisID='1Esd.9.5'>et congregati sunt omnes qui erant ex tribu Iuda et Beniamin in tribus diebus in Hierusalem; hic mensis est nonus, vicesima mensis.</verse>
        <verse osisID='1Esd.9.6'>et adsedit omnis multitudo in area templi, trementes propter hiemem praesentem.</verse>
        <verse osisID='1Esd.9.7'>et exsurgens Ezras dixit illis: vos inique fecistis conlocando vobis in matrimonium uxores alienigenas, ut adderetis ad peccata Israhel.</verse>
        <verse osisID='1Esd.9.8'>et nunc date confessionem et magnificentiam Domino Deo patrum nostrorum,</verse>
        <verse osisID='1Esd.9.9'>et perficite voluntatem ipsius et discedite a gentibus terrae et ab uxoribus alienigenis.</verse>
        <verse osisID='1Esd.9.10'>et clamavit omnis multitudo et dixerunt magna voce: sicut dixisti faciemus.</verse>
        <verse osisID='1Esd.9.11'>sed quoniam multitudo magna est, et tempus hiberni est et non possumus in subdiali parte stare, et hoc opus non est nobis unius diei neque bidui, multum in his peccavimus,</verse>
        <verse osisID='1Esd.9.12'>stent praepositi multitudinis et omnes qui nobiscum inhabitant et quotquot habent apud se uxores alienigenas,</verse>
        <verse osisID='1Esd.9.13'>et adsistant accepto tempore et ex omni loco presbyteri et iudices, usquequo solvant iram Domini negotii huius.</verse>
        <verse osisID='1Esd.9.14'>Ionatha autem filius Ezeli et Ozias Thochani susceperunt secundum haec, et Bosoramus et Levis et Sabbatheus simul cooperati sunt cum illis.</verse>
        <verse osisID='1Esd.9.15'>et fecerunt secundum haec omnia universi qui erant ex captivitate.</verse>
        <verse osisID='1Esd.9.16'>et elegit sibi viros Ezras sacerdos, principes magnos de patribus eorum secundum nomina, et consederunt novilunio mensis decimi examinare negotium istud.</verse>
        <verse osisID='1Esd.9.17'>et determinatum est de viris qui habebant uxores alienigenas usque ad neomenia primi mensis.</verse>
        <verse osisID='1Esd.9.18'>et inventi sunt ex sacerdotibus commixti qui habebant alienigenas uxores:</verse>
        <verse osisID='1Esd.9.19'>ex filiis Iesu filii Iosedech et fratribus eius Maseas et Eliezerus et Ioribus et Ioadeus.</verse>
        <verse osisID='1Esd.9.20'>et iniecerunt manus, ut expellerent uxores suas, et ad litandum in exoratione arietem pro ignorantia sua.</verse>
        <verse osisID='1Esd.9.21'>et ex filiis Emmeri Masseas et Esses et Ieel et Azarias.</verse>
        <verse osisID='1Esd.9.22'>et ex filiis Fosor Elionia, Assias, Ismahelus et Nathanaelus, Ioceddeus et Talsas.</verse>
        <verse osisID='1Esd.9.23'>et ex Levitis Iozabdus et Semeis et Colius et Calitas et Fatheas et Coluas et Elionas.</verse>
        <verse osisID='1Esd.9.24'>ex sacris cantoribus Eliasubus Zaccurus.</verse>
        <verse osisID='1Esd.9.25'>ex ostiariis Sallumus et Tolbanes.</verse>
        <verse osisID='1Esd.9.26'>et ex Israhel: ex filiis Foroos Ieremias et Ieddias et Melchias et Mielus et Eleazarus et Iemmebias et Baninas.</verse>
        <verse osisID='1Esd.9.27'>et ex filiis Iolam Mamthanias et Zaccharias, Iezrelus et Iobdius et Herimoth et Helias.</verse>
        <verse osisID='1Esd.9.28'>et ex filiis Zathom Eliadas et Eliasimus et Othias et Larimoth et Zabdus et Zebedias.</verse>
        <verse osisID='1Esd.9.29'>et ex filiis Bebe Iohannes et Ananias et Zabdias et Emethis.</verse>
        <verse osisID='1Esd.9.30'>et ex filiis Banni Olamus et Malluchus et Ieddaeus et Iasub et Asubus et Hierimoth.</verse>
        <verse osisID='1Esd.9.31'>et ex filiis Addin Naathus et Moosias et Calchurus et Raanas et Baseas, Mathathias et Beseel et Bonnus et Manasses.</verse>
        <verse osisID='1Esd.9.32'>et ex filiis Nuae Noneas et Aseas et Melchias et Sameas et Simon, Beniamin et Malchus et Marras.</verse>
        <verse osisID='1Esd.9.33'>et ex filiis Asom Carianeus, Mathathias et Bannus et Elifalat et Manasses et Semei.</verse>
        <verse osisID='1Esd.9.34'>et ex filiis Banni Ieremias et Moodias et Abramus et Ioel et Baneas et Pelias et Ionas et Marimoth et Eliasib et Mathaneus et Eliasis et Zorisas et Diaelus et Samedius et Sambris et Iosephus.</verse>
        <verse osisID='1Esd.9.35'>et ex filiis Nobaei Idaelus et Mathathias et Sabadus et Zetheda Sednu et Iessei Baneas.</verse>
        <verse osisID='1Esd.9.36'>omnes isti coniunxerunt sibi uxores alienigenas, et dimiserunt eas cum filiis.</verse>
        <verse osisID='1Esd.9.37'>et inhabitaverunt sacerdotes et Levitae et qui erant ex Israhel in Hierusalem et in tota regione una novilunio mensis septimi, et erant filii Israhel in commorationibus suis.</verse>
        <verse osisID='1Esd.9.38'>et congregata est omnis multitudo simul in aream quae est ab oriente portae sacrae.</verse>
        <verse osisID='1Esd.9.39'>et dixerunt Ezrae pontifici et lectori, ut adferret legem Moysi quae tradita est a Domino Deo Israhel.</verse>
        <verse osisID='1Esd.9.40'>et adtulit Ezras pontifex legem omni multitudini eorum a viro usque ad mulierem et omnibus sacerdotibus, audire legem novilunio mensis septimi.</verse>
        <verse osisID='1Esd.9.41'>et legebat in area quae est ante sacram portam templi a prima luce usque ad vesperam coram viris et mulieribus, et dederunt omnes sensum ad legem.</verse>
        <verse osisID='1Esd.9.42'>et stetit Ezras sacerdos et lector legis super ligneum tribunal quod fabricatum erat.</verse>
        <verse osisID='1Esd.9.43'>et steterunt ad eum Mathathias, Samus, Ananias, Azarias, Urias, Ezechias, et Balsamus ad dexteram,</verse>
        <verse osisID='1Esd.9.44'>et ad sinistram Faldeus, Misael, Malachias, Abustassabus, Nabadias et Zaccharias</verse>
        <verse osisID='1Esd.9.45'>et adsumpsit Ezras librum coram omni multitudine praesidebat enim in gloria in conspectu omnium.</verse>
        <verse osisID='1Esd.9.46'>et cum absolvisset legem, omnes recti steterunt. et benedixit Ezras Dominum Deum altissimum, Deum Sabaoth omnipotentem.</verse>
        <verse osisID='1Esd.9.47'>et respondit omnis populus: amen. et elevatis susum manibus procidentes in terram adoraverunt Dominum.</verse>
        <verse osisID='1Esd.9.48'>Iesus et Banaeus et Sarabias et Iadinus et Accubus et Sabbateus et Calites et Azarias et Ioradus et Ananias et Filias, Levitae</verse>
        <verse osisID='1Esd.9.49'>qui docebant legem Domini et in multitudine legebant legem Domini, et praeferebant singuli eos qui intellegebant lectionem.</verse>
        <verse osisID='1Esd.9.50'>et dixit Attarates Ezrae pontifici et lectori et Levitis qui docebant multitudinem</verse>
        <verse osisID='1Esd.9.51'>dicens: dies hic est sanctus Domino. et omnes flebant, cum audissent legem.</verse>
        <verse osisID='1Esd.9.52'>digressi ergo manducate pinguissima quaeque et bibite dulcissima quaeque et mittite munera his qui non habent.</verse>
        <verse osisID='1Esd.9.53'>sanctus est enim dies Domini, et nolite maesti esse, Dominus enim clarificavit vos.</verse>
        <verse osisID='1Esd.9.54'>et Levitae denuntiabant in publico omnibus dicentes: dies hic sanctus est, nolite maesti esse.</verse>
        <verse osisID='1Esd.9.55'>et abierunt omnes manducare et bibere et epulari et dare munera his qui non habent ut epulentur. magnifice enim sunt exaltati verbis quibus edocti sunt.</verse>
        <verse osisID='1Esd.9.56'>et congregati sunt universi in Hierusalem, celebrare laetitiam secundum testamentum Domini Dei Israhel.</verse>
      </chapter>
    </div></osisText>
</osis>
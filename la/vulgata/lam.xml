<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='Bible.Vulgata' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='Bible.Vulgata'>
        <title>Biblia Sacra Vulgata</title>
        <contributor>The Free Bible Group</contributor>
        <creator>NoName</creator>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>Bible.Vulgata</identifier>
        <source/>
        <language type='IETF'>la</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lam'>
      <chapter osisID='Lam.1'>
        <verse osisID='Lam.1.1'>ALEPH quomodo sedit sola civitas plena populo facta est quasi vidua domina gentium princeps provinciarum facta est sub tributo</verse>
        <verse osisID='Lam.1.2'>BETH plorans ploravit in nocte et lacrimae eius in maxillis eius non est qui consoletur eam ex omnibus caris eius omnes amici eius spreverunt eam et facti sunt ei inimici</verse>
        <verse osisID='Lam.1.3'>GIMEL migravit Iuda propter adflictionem et multitudinem servitutis habitavit inter gentes nec invenit requiem omnes persecutores eius adprehenderunt eam inter angustias</verse>
        <verse osisID='Lam.1.4'>DELETH viae Sion lugent eo quod non sint qui veniant ad sollemnitatem omnes portae eius destructae sacerdotes eius gementes virgines eius squalidae et ipsa oppressa amaritudine</verse>
        <verse osisID='Lam.1.5'>HE facti sunt hostes eius in capite inimici illius locupletati sunt quia Dominus locutus est super eam propter multitudinem iniquitatum eius parvuli eius ducti sunt captivi ante faciem tribulantis</verse>
        <verse osisID='Lam.1.6'>VAV et egressus est a filia Sion omnis decor eius facti sunt principes eius velut arietes non invenientes pascuam et abierunt absque fortitudine ante faciem subsequentis</verse>
        <verse osisID='Lam.1.7'>ZAI recordata est Hierusalem dierum adflictionis suae et praevaricationis omnium desiderabilium suorum quae habuerat a diebus antiquis cum caderet populus eius in manu hostili et non esset auxiliator viderunt eam hostes et deriserunt sabbata eius</verse>
        <verse osisID='Lam.1.8'>HETH peccatum peccavit Hierusalem propterea instabilis facta est omnes qui glorificabant eam spreverunt illam quia viderunt ignominiam eius ipsa autem gemens et conversa retrorsum</verse>
        <verse osisID='Lam.1.9'>TETH sordes eius in pedibus eius nec recordata est finis sui deposita est vehementer non habens consolatorem vide Domine adflictionem meam quoniam erectus est inimicus</verse>
        <verse osisID='Lam.1.10'>IOTH manum suam misit hostis ad omnia desiderabilia eius quia vidit gentes ingressas sanctuarium suum de quibus praeceperas ne intrarent in ecclesiam tuam</verse>
        <verse osisID='Lam.1.11'>CAPH omnis populus eius gemens et quaerens panem dederunt pretiosa quaeque pro cibo ad refocilandam animam vide Domine considera quoniam facta sum vilis</verse>
        <verse osisID='Lam.1.12'>LAMED o vos omnes qui transitis per viam adtendite et videte si est dolor sicut dolor meus quoniam vindemiavit me ut locutus est Dominus in die irae furoris sui</verse>
        <verse osisID='Lam.1.13'>MEM de excelso misit ignem in ossibus meis et erudivit me expandit rete pedibus meis convertit me retrorsum posuit me desolatam tota die maerore confectam</verse>
        <verse osisID='Lam.1.14'>NUN vigilavit iugum iniquitatum mearum in manu eius convolutae sunt et inpositae collo meo infirmata est virtus mea dedit me Dominus in manu de qua non potero surgere</verse>
        <verse osisID='Lam.1.15'>SAMECH abstulit omnes magnificos meos Dominus de medio mei vocavit adversum me tempus ut contereret electos meos torcular calcavit Dominus virgini filiae Iuda</verse>
        <verse osisID='Lam.1.16'>AIN idcirco ego plorans et oculus meus deducens aquam quia longe factus est a me consolator convertens animam meam facti sunt filii mei perditi quoniam invaluit inimicus</verse>
        <verse osisID='Lam.1.17'>FE expandit Sion manus suas non est qui consoletur eam mandavit Dominus adversum Iacob in circuitu eius hostes eius facta est Hierusalem quasi polluta menstruis inter eos</verse>
        <verse osisID='Lam.1.18'>SADE iustus est Dominus quia os eius ad iracundiam provocavi audite obsecro universi populi et videte dolorem meum virgines meae et iuvenes mei abierunt in captivitatem</verse>
        <verse osisID='Lam.1.19'>COPH vocavi amicos meos et ipsi deceperunt me sacerdotes mei et senes mei in urbe consumpti sunt quia quaesierunt cibum sibi ut refocilarent animam suam</verse>
        <verse osisID='Lam.1.20'>RES vide Domine quoniam tribulor venter meus conturbatus est subversum est cor meum in memet ipsa quoniam amaritudine plena sum foris interfecit gladius et domi mors similis est</verse>
        <verse osisID='Lam.1.21'>SEN audierunt quia ingemesco ego et non est qui consoletur me omnes inimici mei audierunt malum meum laetati sunt quoniam tu fecisti adduxisti diem consolationis et fient similes mei</verse>
        <verse osisID='Lam.1.22'>THAU ingrediatur omne malum eorum coram te et devindemia eos sicut vindemiasti me propter omnes iniquitates meas multi enim gemitus mei et cor meum maerens</verse>
      </chapter>
      <chapter osisID='Lam.2'>
        <verse osisID='Lam.2.1'>ALEPH quomodo obtexit caligine in furore suo Dominus filiam Sion proiecit de caelo terram inclitam Israhel et non recordatus est scabilli pedum suorum in die furoris sui</verse>
        <verse osisID='Lam.2.2'>BETH praecipitavit Dominus nec pepercit omnia speciosa Iacob destruxit in furore suo munitiones virginis Iuda deiecit in terram polluit regnum et principes eius</verse>
        <verse osisID='Lam.2.3'>GIMEL confregit in ira furoris omne cornu Israhel avertit retrorsum dexteram suam a facie inimici et succendit in Iacob quasi ignem flammae devorantis in gyro</verse>
        <verse osisID='Lam.2.4'>DELETH tetendit arcum suum quasi inimicus firmavit dexteram suam quasi hostis et occidit omne quod pulchrum erat visu in tabernaculo filiae Sion effudit quasi ignem indignationem suam</verse>
        <verse osisID='Lam.2.5'>HE factus est Dominus velut inimicus praecipitavit Israhel praecipitavit omnia moenia eius dissipavit munitiones eius et replevit in filia Iuda humiliatum et humiliatam</verse>
        <verse osisID='Lam.2.6'>VAV et dissipavit quasi hortum tentorium suum demolitus est tabernaculum suum oblivioni tradidit Dominus in Sion festivitatem et sabbatum et obprobrio in indignatione furoris sui regem et sacerdotem</verse>
        <verse osisID='Lam.2.7'>ZAI reppulit Dominus altare suum maledixit sanctificationi suae tradidit in manu inimici muros turrium eius vocem dederunt in domo Domini sicut in die sollemni</verse>
        <verse osisID='Lam.2.8'>HETH cogitavit Dominus dissipare murum filiae Sion tetendit funiculum suum et non avertit manum suam a perditione luxitque antemurale et murus pariter dissipatus est</verse>
        <verse osisID='Lam.2.9'>TETH defixae sunt in terra portae eius perdidit et contrivit vectes eius regem eius et principes eius in gentibus non est lex et prophetae eius non invenerunt visionem a Domino</verse>
        <verse osisID='Lam.2.10'>IOTH sederunt in terra conticuerunt senes filiae Sion consperserunt cinere capita sua accincti sunt ciliciis abiecerunt in terra capita sua virgines Hierusalem</verse>
        <verse osisID='Lam.2.11'>CAPH defecerunt prae lacrimis oculi mei conturbata sunt viscera mea effusum est in terra iecur meum super contritione filiae populi mei cum deficeret parvulus et lactans in plateis oppidi</verse>
        <verse osisID='Lam.2.12'>LAMED matribus suis dixerunt ubi est triticum et vinum cum deficerent quasi vulnerati in plateis civitatis cum exhalarent animas suas in sinu matrum suarum</verse>
        <verse osisID='Lam.2.13'>MEM cui conparabo te vel cui adsimilabo te filia Hierusalem cui exaequabo te et consolabor te virgo filia Sion magna enim velut mare contritio tua quis medebitur tui</verse>
        <verse osisID='Lam.2.14'>NUN prophetae tui viderunt tibi falsa et stulta nec aperiebant iniquitatem tuam ut te ad paenitentiam provocarent viderunt autem tibi adsumptiones falsas et eiectiones</verse>
        <verse osisID='Lam.2.15'>SAMECH plauserunt super te manibus omnes transeuntes per viam sibilaverunt et moverunt caput suum super filiam Hierusalem haecine est urbs dicentes perfecti decoris gaudium universae terrae</verse>
        <verse osisID='Lam.2.16'>FE aperuerunt super te os suum omnes inimici tui sibilaverunt et fremuerunt dentibus dixerunt devoravimus en ista est dies quam expectabamus invenimus vidimus</verse>
        <verse osisID='Lam.2.17'>AIN fecit Dominus quae cogitavit conplevit sermonem suum quem praeceperat a diebus antiquis destruxit et non pepercit et laetificavit super te inimicum et exaltavit cornu hostium tuorum</verse>
        <verse osisID='Lam.2.18'>SADE clamavit cor eorum ad Dominum super muros filiae Sion deduc quasi torrentem lacrimas per diem et per noctem non des requiem tibi neque taceat pupilla oculi tui</verse>
        <verse osisID='Lam.2.19'>COPH consurge lauda in nocte in principio vigiliarum effunde sicut aqua cor tuum ante conspectum Domini leva ad eum manus tuas pro anima parvulorum tuorum qui defecerunt in fame in capite omnium conpetorum</verse>
        <verse osisID='Lam.2.20'>RES vide Domine et considera quem vindemiaveris ita ergone comedent mulieres fructum suum parvulos ad mensuram palmae si occidetur in sanctuario Domini sacerdos et propheta</verse>
        <verse osisID='Lam.2.21'>SEN iacuerunt in terra foris puer et senex virgines meae et iuvenes mei ceciderunt in gladio interfecisti in die furoris tui percussisti nec misertus es</verse>
        <verse osisID='Lam.2.22'>THAU vocasti quasi ad diem sollemnem qui terrerent me de circuitu et non fuit in die furoris Domini qui effugeret et relinqueretur quos educavi et enutrivi inimicus meus consumpsit eos</verse>
      </chapter>
      <chapter osisID='Lam.3'>
        <verse osisID='Lam.3.1'>ALEPH ego vir videns paupertatem meam in virga indignationis eius</verse>
        <verse osisID='Lam.3.2'>ALEPH me minavit et adduxit in tenebris et non in lucem</verse>
        <verse osisID='Lam.3.3'>ALEPH tantum in me vertit et convertit manum suam tota die</verse>
        <verse osisID='Lam.3.4'>BETH vetustam fecit pellem meam et carnem meam contrivit ossa mea</verse>
        <verse osisID='Lam.3.5'>BETH aedificavit in gyro meo et circumdedit me felle et labore</verse>
        <verse osisID='Lam.3.6'>BETH in tenebrosis conlocavit me quasi mortuos sempiternos</verse>
        <verse osisID='Lam.3.7'>GIMEL circumaedificavit adversum me ut non egrediar adgravavit conpedem meam</verse>
        <verse osisID='Lam.3.8'>GIMEL sed et cum clamavero et rogavero exclusit orationem meam</verse>
        <verse osisID='Lam.3.9'>GIMEL conclusit vias meas lapidibus quadris semitas meas subvertit</verse>
        <verse osisID='Lam.3.10'>DELETH ursus insidians factus est mihi leo in absconditis</verse>
        <verse osisID='Lam.3.11'>DELETH semitas meas subvertit et confregit me posuit me desolatam</verse>
        <verse osisID='Lam.3.12'>DELETH tetendit arcum suum et posuit me quasi signum ad sagittam</verse>
        <verse osisID='Lam.3.13'>HE misit in renibus meis filias faretrae suae</verse>
        <verse osisID='Lam.3.14'>HE factus sum in derisu omni populo meo canticum eorum tota die</verse>
        <verse osisID='Lam.3.15'>HE replevit me amaritudinibus inebriavit me absinthio</verse>
        <verse osisID='Lam.3.16'>VAV et fregit ad numerum dentes meos cibavit me cinere</verse>
        <verse osisID='Lam.3.17'>VAV et repulsa est anima mea oblitus sum bonorum</verse>
        <verse osisID='Lam.3.18'>VAV et dixi periit finis meus et spes mea a Domino</verse>
        <verse osisID='Lam.3.19'>ZAI recordare paupertatis et transgressionis meae absinthii et fellis</verse>
        <verse osisID='Lam.3.20'>ZAI memoria memor ero et tabescet in me anima mea</verse>
        <verse osisID='Lam.3.21'>ZAI hoc recolens in corde meo ideo sperabo</verse>
        <verse osisID='Lam.3.22'>HETH misericordiae Domini quia non sumus consumpti quia non defecerunt miserationes eius</verse>
        <verse osisID='Lam.3.23'>HETH novae diluculo multa est fides tua</verse>
        <verse osisID='Lam.3.24'>HETH pars mea Dominus dixit anima mea propterea expectabo eum</verse>
        <verse osisID='Lam.3.25'>TETH bonus est Dominus sperantibus in eum animae quaerenti illum</verse>
        <verse osisID='Lam.3.26'>TETH bonum est praestolari cum silentio salutare Domini</verse>
        <verse osisID='Lam.3.27'>TETH bonum est viro cum portaverit iugum ab adulescentia sua</verse>
        <verse osisID='Lam.3.28'>IOTH sedebit solitarius et tacebit quia levavit super se</verse>
        <verse osisID='Lam.3.29'>IOTH ponet in pulvere os suum si forte sit spes</verse>
        <verse osisID='Lam.3.30'>IOTH dabit percutienti se maxillam saturabitur obprobriis</verse>
        <verse osisID='Lam.3.31'>CAPH quia non repellet in sempiternum Dominus</verse>
        <verse osisID='Lam.3.32'>CAPH quia si abiecit et miserebitur secundum multitudinem misericordiarum suarum</verse>
        <verse osisID='Lam.3.33'>CAPH non enim humiliavit ex corde suo et abiecit filios hominis</verse>
        <verse osisID='Lam.3.34'>LAMED ut contereret sub pedibus suis omnes vinctos terrae</verse>
        <verse osisID='Lam.3.35'>LAMED ut declinaret iudicium viri in conspectu vultus Altissimi</verse>
        <verse osisID='Lam.3.36'>LAMED ut perverteret hominem in iudicio suo Dominus ignoravit</verse>
        <verse osisID='Lam.3.37'>MEM quis est iste qui dixit ut fieret Domino non iubente</verse>
        <verse osisID='Lam.3.38'>MEM ex ore Altissimi non egredientur nec mala nec bona</verse>
        <verse osisID='Lam.3.39'>MEM quid murmuravit homo vivens vir pro peccatis suis</verse>
        <verse osisID='Lam.3.40'>NUN scrutemur vias nostras et quaeramus et revertamur ad Dominum</verse>
        <verse osisID='Lam.3.41'>NUN levemus corda nostra cum manibus ad Dominum in caelos</verse>
        <verse osisID='Lam.3.42'>NUN nos inique egimus et ad iracundiam provocavimus idcirco tu inexorabilis es</verse>
        <verse osisID='Lam.3.43'>SAMECH operuisti in furore et percussisti nos occidisti nec pepercisti</verse>
        <verse osisID='Lam.3.44'>SAMECH opposuisti nubem tibi ne transeat oratio</verse>
        <verse osisID='Lam.3.45'>SAMECH eradicationem et abiectionem posuisti me in medio populorum</verse>
        <verse osisID='Lam.3.46'>FE aperuerunt super nos os suum omnes inimici</verse>
        <verse osisID='Lam.3.47'>FE formido et laqueus facta est nobis vaticinatio et contritio</verse>
        <verse osisID='Lam.3.48'>FE divisiones aquarum deduxit oculus meus in contritione filiae populi mei</verse>
        <verse osisID='Lam.3.49'>AIN oculus meus adflictus est nec tacuit eo quod non esset requies</verse>
        <verse osisID='Lam.3.50'>AIN donec respiceret et videret Dominus de caelis</verse>
        <verse osisID='Lam.3.51'>AIN oculus meus depraedatus est animam meam in cunctis filiabus urbis meae</verse>
        <verse osisID='Lam.3.52'>SADE venatione ceperunt me quasi avem inimici mei gratis</verse>
        <verse osisID='Lam.3.53'>SADE lapsa est in lacu vita mea et posuerunt lapidem super me</verse>
        <verse osisID='Lam.3.54'>SADE inundaverunt aquae super caput meum dixi perii</verse>
        <verse osisID='Lam.3.55'>COPH invocavi nomen tuum Domine de lacis novissimis</verse>
        <verse osisID='Lam.3.56'>COPH vocem meam audisti ne avertas aurem tuam a singultu meo et clamoribus</verse>
        <verse osisID='Lam.3.57'>COPH adpropinquasti in die quando invocavi te dixisti ne timeas</verse>
        <verse osisID='Lam.3.58'>RES iudicasti Domine causam animae meae redemptor vitae meae</verse>
        <verse osisID='Lam.3.59'>RES vidisti Domine iniquitatem adversum me iudica iudicium meum</verse>
        <verse osisID='Lam.3.60'>RES vidisti omnem furorem universas cogitationes eorum adversum me</verse>
        <verse osisID='Lam.3.61'>SEN audisti obprobria eorum Domine omnes cogitationes eorum adversum me</verse>
        <verse osisID='Lam.3.62'>SEN labia insurgentium mihi et meditationes eorum adversum me tota die</verse>
        <verse osisID='Lam.3.63'>SEN sessionem eorum et resurrectionem eorum vide ego sum psalmus eorum</verse>
        <verse osisID='Lam.3.64'>THAU reddes eis vicem Domine iuxta opera manuum suarum</verse>
        <verse osisID='Lam.3.65'>THAU dabis eis scutum cordis laborem tuum</verse>
        <verse osisID='Lam.3.66'>THAU persequeris in furore et conteres eos sub caelis Domine</verse>
      </chapter>
      <chapter osisID='Lam.4'>
        <verse osisID='Lam.4.1'>ALEPH quomodo obscuratum est aurum mutatus est color optimus dispersi sunt lapides sanctuarii in capite omnium platearum</verse>
        <verse osisID='Lam.4.2'>BETH filii Sion incliti et amicti auro primo quomodo reputati sunt in vasa testea opus manuum figuli</verse>
        <verse osisID='Lam.4.3'>GIMEL sed et lamiae nudaverunt mammam lactaverunt catulos suos filia populi mei crudelis quasi strutio in deserto</verse>
        <verse osisID='Lam.4.4'>DELETH adhesit lingua lactantis ad palatum eius in siti parvuli petierunt panem et non erat qui frangeret eis</verse>
        <verse osisID='Lam.4.5'>HE qui vescebantur voluptuose interierunt in viis qui nutriebantur in croceis amplexati sunt stercora</verse>
        <verse osisID='Lam.4.6'>VAV et maior effecta est iniquitas filiae populi mei peccato Sodomorum quae subversa est in momento et non ceperunt in ea manus</verse>
        <verse osisID='Lam.4.7'>ZAI candidiores nazarei eius nive nitidiores lacte rubicundiores ebore antiquo sapphyro pulchriores</verse>
        <verse osisID='Lam.4.8'>HETH denigrata est super carbones facies eorum et non sunt cogniti in plateis adhesit cutis eorum ossibus aruit et facta est quasi lignum</verse>
        <verse osisID='Lam.4.9'>TETH melius fuit occisis gladio quam interfectis fame quoniam isti extabuerunt consumpti ab sterilitate terrae</verse>
        <verse osisID='Lam.4.10'>IOTH manus mulierum misericordium coxerunt filios suos facti sunt cibus earum in contritione filiae populi mei</verse>
        <verse osisID='Lam.4.11'>CAPH conplevit Dominus furorem suum effudit iram indignationis suae et succendit ignem in Sion et devoravit fundamenta eius</verse>
        <verse osisID='Lam.4.12'>LAMED non crediderunt reges terrae et universi habitatores orbis quoniam ingrederetur hostis et inimicus per portas Hierusalem</verse>
        <verse osisID='Lam.4.13'>MEM propter peccata prophetarum eius iniquitates sacerdotum eius qui effuderunt in medio eius sanguinem iustorum</verse>
        <verse osisID='Lam.4.14'>NUN erraverunt caeci in plateis polluti sunt sanguine cumque non possent tenuerunt lacinias suas</verse>
        <verse osisID='Lam.4.15'>SAMECH recedite polluti clamaverunt eis recedite abite nolite tangere iurgati quippe sunt et commoti dixerunt inter gentes non addet ultra ut habitet in eis</verse>
        <verse osisID='Lam.4.16'>FE facies Domini divisit eos non addet ut respiciat eos facies sacerdotum non erubuerunt neque senum miserti sunt</verse>
        <verse osisID='Lam.4.17'>AIN cum adhuc subsisteremus defecerunt oculi nostri ad auxilium nostrum vanum cum respiceremus adtenti ad gentem quae salvare non poterat</verse>
        <verse osisID='Lam.4.18'>SADE lubricaverunt vestigia nostra in itinere platearum nostrarum adpropinquavit finis noster conpleti sunt dies nostri quia venit finis noster</verse>
        <verse osisID='Lam.4.19'>COPH velociores fuerunt persecutores nostri aquilis caeli super montes persecuti sunt nos in deserto insidiati sunt nobis</verse>
        <verse osisID='Lam.4.20'>RES spiritus oris nostri christus dominus captus est in peccatis nostris cui diximus in umbra tua vivemus in gentibus</verse>
        <verse osisID='Lam.4.21'>SEN gaude et laetare filia Edom quae habitas in terra Hus ad te quoque perveniet calix inebriaberis atque nudaberis</verse>
        <verse osisID='Lam.4.22'>THAU conpleta est iniquitas tua filia Sion non addet ultra ut transmigret te visitavit iniquitatem tuam filia Edom discoperuit peccata tua</verse>
      </chapter>
      <chapter osisID='Lam.5'>
        <verse osisID='Lam.5.1'>recordare Domine quid acciderit nobis intuere et respice obprobrium nostrum</verse>
        <verse osisID='Lam.5.2'>hereditas nostra versa est ad alienos domus nostrae ad extraneos</verse>
        <verse osisID='Lam.5.3'>pupilli facti sumus absque patre matres nostrae quasi viduae</verse>
        <verse osisID='Lam.5.4'>aquam nostram pecunia bibimus ligna nostra pretio conparavimus</verse>
        <verse osisID='Lam.5.5'>cervicibus minabamur lassis non dabatur requies</verse>
        <verse osisID='Lam.5.6'>Aegypto dedimus manum et Assyriis ut saturaremur pane</verse>
        <verse osisID='Lam.5.7'>patres nostri peccaverunt et non sunt et nos iniquitates eorum portavimus</verse>
        <verse osisID='Lam.5.8'>servi dominati sunt nostri non fuit qui redimeret de manu eorum</verse>
        <verse osisID='Lam.5.9'>in animabus nostris adferebamus panem nobis a facie gladii in deserto</verse>
        <verse osisID='Lam.5.10'>pellis nostra quasi clibanus exusta est a facie tempestatum famis</verse>
        <verse osisID='Lam.5.11'>mulieres in Sion humiliaverunt virgines in civitatibus Iuda</verse>
        <verse osisID='Lam.5.12'>principes manu suspensi sunt facies senum non erubuerunt</verse>
        <verse osisID='Lam.5.13'>adulescentibus inpudice abusi sunt et pueri in ligno corruerunt</verse>
        <verse osisID='Lam.5.14'>senes de portis defecerunt iuvenes de choro psallentium</verse>
        <verse osisID='Lam.5.15'>defecit gaudium cordis nostri versus est in luctu chorus noster</verse>
        <verse osisID='Lam.5.16'>cecidit corona capitis nostri vae nobis quia peccavimus</verse>
        <verse osisID='Lam.5.17'>propterea maestum factum est cor nostrum ideo contenebrati sunt oculi nostri</verse>
        <verse osisID='Lam.5.18'>propter montem Sion quia disperiit vulpes ambulaverunt in eo</verse>
        <verse osisID='Lam.5.19'>tu autem Domine in aeternum permanebis solium tuum in generatione et generatione</verse>
        <verse osisID='Lam.5.20'>quare in perpetuum oblivisceris nostri derelinques nos in longitudinem dierum</verse>
        <verse osisID='Lam.5.21'>converte nos Domine ad te et convertemur innova dies nostros sicut a principio</verse>
        <verse osisID='Lam.5.22'>sed proiciens reppulisti nos iratus es contra nos vehementer</verse>
      </chapter>
    </div></osisText>
</osis>
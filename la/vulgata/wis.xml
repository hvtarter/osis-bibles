<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='Bible.Vulgata' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='Bible.Vulgata'>
        <title>Biblia Sacra Vulgata</title>
        <contributor>The Free Bible Group</contributor>
        <creator>NoName</creator>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>Bible.Vulgata</identifier>
        <source/>
        <language type='IETF'>la</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Wis'>
      <chapter osisID='Wis.1'>
        <verse osisID='Wis.1.1'>diligite iustitiam qui iudicatis terram sentite de Domino in bonitate et in simplicitate cordis quaerite illum</verse>
        <verse osisID='Wis.1.2'>quoniam invenitur ab his qui non temptant illum apparet autem eis qui fidem habent in illum</verse>
        <verse osisID='Wis.1.3'>perversae enim cogitationes separant a Deo probata autem virtus corripit insipientes</verse>
        <verse osisID='Wis.1.4'>quoniam in malivolam animam non intrabit sapientia nec habitabit in corpore subdito peccatis</verse>
        <verse osisID='Wis.1.5'>sanctus enim spiritus disciplinae effugiet fictum et auferet se a cogitationibus quae sunt sine intellectu et corripietur superveniente iniquitate</verse>
        <verse osisID='Wis.1.6'>benignus est enim spiritus sapientiae et non liberabit maledictum a labiis suis quoniam renum illius testis est Deus et cordis eius scrutator est verus et linguae illius auditor</verse>
        <verse osisID='Wis.1.7'>quoniam spiritus Domini replevit orbem terrarum et hoc quod continet omnia scientiam habet vocis</verse>
        <verse osisID='Wis.1.8'>propter hoc qui loquitur iniqua non potest latere nec praeteriet illum corripiens iudicium</verse>
        <verse osisID='Wis.1.9'>in cogitationibus enim impii interrogatio erit sermonum autem illius auditio ad Dominum veniet ad correptionem iniquitatum illius</verse>
        <verse osisID='Wis.1.10'>quoniam auris zeli audit omnia et tumultus murmurationum non abscondetur</verse>
        <verse osisID='Wis.1.11'>custodite ergo vos a murmuratione quae nihil prodest et a detractione parcite linguae quoniam responsum obscurum in vacuum non ibit os autem quod mentitur occidit animam</verse>
        <verse osisID='Wis.1.12'>nolite zelare mortem in errore vitae vestrae neque adquiratis perditionem in operibus manuum vestrarum</verse>
        <verse osisID='Wis.1.13'>quoniam Deus mortem non fecit nec laetatur in perditione vivorum</verse>
        <verse osisID='Wis.1.14'>creavit enim ut essent omnia et sanabiles nationes orbis terrarum et non est in illis medicamentum exterminii nec inferorum regnum in terra</verse>
        <verse osisID='Wis.1.15'>iustitia enim inmortalis est</verse>
        <verse osisID='Wis.1.16'>impii autem manibus et verbis arcessierunt illam et aestimantes illam amicam defluxerunt et sponsionem posuerunt ad illam quoniam digni sunt qui sunt ex parte illius</verse>
      </chapter>
      <chapter osisID='Wis.2'>
        <verse osisID='Wis.2.1'>dixerunt enim apud se cogitantes non recte exiguum et cum taedio est tempus vitae nostrae et non est refrigerium in fine hominis et non est qui agnitus sit reversus ab inferis</verse>
        <verse osisID='Wis.2.2'>quia ex nihilo nati sumus et post hoc erimus tamquam non fuerimus quoniam fumus afflatus est in naribus nostris et sermo scintillae ad commovendum cor nostrum</verse>
        <verse osisID='Wis.2.3'>quia extincta cinis erit corpus et spiritus diffundetur tamquam mollis aer et transiet vita nostra tamquam vestigium nubis et sicut nebula dissolvetur quae fugata est a radiis solis et a calore illius adgravata</verse>
        <verse osisID='Wis.2.4'>et nomen nostrum oblivionem accipiet per tempus et nemo memoriam habebit operum nostrorum</verse>
        <verse osisID='Wis.2.5'>umbrae enim transitus est tempus nostrum et non est reversio finis nostri quoniam consignata est et nemo revertetur</verse>
        <verse osisID='Wis.2.6'>venite ergo et fruamur bonis quae sunt et utamur creaturam tamquam in iuventute celeriter</verse>
        <verse osisID='Wis.2.7'>vino pretioso et unguentis nos impleamus et non praetereat nos flos temporis</verse>
        <verse osisID='Wis.2.8'>coronemus nos rosis antequam marcescant nullum pratum sit quod non pertranseat luxuria nostra</verse>
        <verse osisID='Wis.2.9'>ubique relinquamus signa laetitiae quoniam haec est pars nostra et haec est sors</verse>
        <verse osisID='Wis.2.10'>opprimamus pauperem iustum et non parcamus viduae nec veterani revereamur canos multi temporis</verse>
        <verse osisID='Wis.2.11'>sit autem fortitudo nostra lex iniustitiae quod infirmum est enim inutile invenitur</verse>
        <verse osisID='Wis.2.12'>circumveniamus ergo iustum quoniam inutilis est nobis et contrarius est operibus nostris et inproperat nobis peccata legis et diffamat in nos peccata disciplinae nostrae</verse>
        <verse osisID='Wis.2.13'>promittit scientiam Dei se habere et filium Dei se nominat</verse>
        <verse osisID='Wis.2.14'>factus est nobis in traductionem cogitationum nostrarum</verse>
        <verse osisID='Wis.2.15'>gravis est nobis etiam ad videndum quoniam dissimilis est aliis vita illius et inmutatae sunt viae eius</verse>
        <verse osisID='Wis.2.16'>tamquam nugaces aestimati sumus ab illo et abstinet se a viis nostris tamquam ab inmunditiis et praefert novissima iustorum et gloriatur patrem Deum se habere</verse>
        <verse osisID='Wis.2.17'>videamus ergo si sermones illius veri sunt et temptemus quae ventura sunt illi et sciemus quae erunt novissima illius</verse>
        <verse osisID='Wis.2.18'>si enim est verus filius Dei suscipiet illum et liberabit eum de manu contrariorum</verse>
        <verse osisID='Wis.2.19'>contumelia et tormento interrogemus eum ut sciamus reverentiam illius et probemus patientiam ipsius</verse>
        <verse osisID='Wis.2.20'>morte turpissima condemnemus illum erit enim ei respectus ex sermonibus illius</verse>
        <verse osisID='Wis.2.21'>haec cogitaverunt et erraverunt excaecavit enim illos malitia eorum</verse>
        <verse osisID='Wis.2.22'>et nescierunt sacramenta Dei neque mercedem speraverunt iustitiae nec iudicaverunt honorem animarum sanctarum</verse>
        <verse osisID='Wis.2.23'>quoniam Deus creavit hominem inexterminabilem et ad imaginem suae similitudinis fecit illum</verse>
        <verse osisID='Wis.2.24'>invidia autem diaboli mors introivit in orbem terrarum</verse>
        <verse osisID='Wis.2.25'>imitantur autem illum qui sunt ex parte illius</verse>
      </chapter>
      <chapter osisID='Wis.3'>
        <verse osisID='Wis.3.1'>iustorum autem animae in manu Dei sunt et non tanget illos tormentum mortis</verse>
        <verse osisID='Wis.3.2'>visi sunt in oculis insipientium mori et aestimata est adflictio exitus illorum</verse>
        <verse osisID='Wis.3.3'>et quod a nobis est iter exterminii illi autem sunt in pace</verse>
        <verse osisID='Wis.3.4'>et si coram hominibus tormenta passi sunt spes illorum inmortalitate plena est</verse>
        <verse osisID='Wis.3.5'>et in paucis vexati in multis bene disponentur quoniam Deus tentavit illos et invenit illos dignos se</verse>
        <verse osisID='Wis.3.6'>tamquam aurum in fornace probavit illos et quasi holocausta hostiam accepit illos et in tempore erit respectus illorum</verse>
        <verse osisID='Wis.3.7'>fulgebunt et tamquam scintillae in harundineto discurrent</verse>
        <verse osisID='Wis.3.8'>iudicabunt nationes et dominabuntur populis et regnabit Dominus illorum in perpetuum</verse>
        <verse osisID='Wis.3.9'>qui confidunt in illum intellegent veritatem et fideles in dilectione adquiescent illi quoniam donum et pax est electis illius</verse>
        <verse osisID='Wis.3.10'>impii autem secundum quae cogitaverunt correptionem habebunt qui neglexerunt iustum et a Domino recesserunt</verse>
        <verse osisID='Wis.3.11'>sapientiam enim et disciplinam qui abicit infelix est et vacua est spes illorum et labores sine fructu et inhabitabilia opera illorum sunt</verse>
        <verse osisID='Wis.3.12'>mulieres eorum insensatae sunt et nequissimi filii eorum</verse>
        <verse osisID='Wis.3.13'>maledicta creatura illorum quoniam felix sterilis incoinquinata quae non scivit torum in delicto habebit fructum in respectione animarum</verse>
        <verse osisID='Wis.3.14'>et spado qui non operatus est per manus suas iniquitatem nec cogitavit adversus Deum nequissima dabitur enim illi fidei donum electum et sors in templo Domini acceptissima</verse>
        <verse osisID='Wis.3.15'>bonorum enim laborum gloriosus est fructus et quae non concidat radix sapientiae</verse>
        <verse osisID='Wis.3.16'>filii autem adulterorum inconsummati erunt et ab iniquo toro semen exterminabitur</verse>
        <verse osisID='Wis.3.17'>et si quidem longae vitae erunt in nihilum conputabuntur et sine honore erit novissima senectus illorum</verse>
        <verse osisID='Wis.3.18'>et si celerius defuncti fuerint non habebunt spem nec in die agnitionis adlocutionem</verse>
        <verse osisID='Wis.3.19'>nationis enim iniquae dirae sunt consummationes</verse>
      </chapter>
      <chapter osisID='Wis.4'>
        <verse osisID='Wis.4.1'>melior est generatio cum claritate inmortalitas est enim in memoria illius quoniam et apud Deum nota est et apud homines</verse>
        <verse osisID='Wis.4.2'>cum praesens est imitantur illam et desiderant eam cum se duxerit et in perpetuum coronata triumphat incoinquinatorum certaminum praemium vincens</verse>
        <verse osisID='Wis.4.3'>multigena autem impiorum multitudo non erit utilis et spuria vitulamina non dabunt radices altas nec stabile firmamentum conlocabunt</verse>
        <verse osisID='Wis.4.4'>et si in ramis in tempore germinaverint infirmiter posita a vento commovebuntur et a nimietate ventorum eradicabuntur</verse>
        <verse osisID='Wis.4.5'>confringentur rami inconsummati et fructus illorum inutilis et acerbi ad manducandum et ad nihilum apti</verse>
        <verse osisID='Wis.4.6'>ex iniquis enim omnes filii qui nascuntur testes sunt nequitiae adversus parentes in interrogatione sua</verse>
        <verse osisID='Wis.4.7'>iustus autem si morte praeoccupatus fuerit in refrigerio erit</verse>
        <verse osisID='Wis.4.8'>senectus enim venerabilis est non diuturna neque numero annorum conputata cani sunt autem sensus hominibus</verse>
        <verse osisID='Wis.4.9'>et aetas senectutis vita inmaculata</verse>
        <verse osisID='Wis.4.10'>placens Deo factus dilectus et vivens inter peccatores translatus est</verse>
        <verse osisID='Wis.4.11'>raptus est ne malitia mutaret intellectum illius aut fictio decipiat animam illius</verse>
        <verse osisID='Wis.4.12'>fascinatio enim nugacitatis obscurat bona et inconstantia concupiscentiae transvertit sensum sine malitia</verse>
        <verse osisID='Wis.4.13'>consummatus in brevi explevit tempora multa</verse>
        <verse osisID='Wis.4.14'>placita enim erat Deo anima illius propter hoc properavit educere illum de medio iniquitatum populi autem videntes et non intellegentes nec ponentes in praecordiis talia</verse>
        <verse osisID='Wis.4.15'>quoniam gratia Dei et misericordia in sanctos illius et respectus in electos illius</verse>
        <verse osisID='Wis.4.16'>condemnat autem iustus mortuus vivos impios et iuventus celerius consummata longam vitam iniusti</verse>
        <verse osisID='Wis.4.17'>videbunt enim finem sapientis et non intellegent quid cogitaverit de illo Deus et quare munierit illum Dominus</verse>
        <verse osisID='Wis.4.18'>videbunt enim et contemnent illos autem Dominus inridebit</verse>
        <verse osisID='Wis.4.19'>et erunt post haec decidentes sine honore et in contumelia inter mortuos in perpetuum quoniam disrumpet illos inflatos sine voce et commovebit illos a fundamentis et usque ad supremum desolabuntur et erunt gementes et memoria illorum periet</verse>
        <verse osisID='Wis.4.20'>venient in cogitatione peccatorum suorum timidi et traducent illos ex adverso iniquitates ipsorum</verse>
      </chapter>
      <chapter osisID='Wis.5'>
        <verse osisID='Wis.5.1'>tunc stabunt iusti in magna constantia adversus eos qui se angustaverunt et qui abstulerunt labores illorum</verse>
        <verse osisID='Wis.5.2'>videntes turbabuntur timore horribili et mirabuntur in subitatione insperatae salutis</verse>
        <verse osisID='Wis.5.3'>dicent inter se paenitentiam agentes et per angustiam spiritus gementes hi sunt quos habuimus aliquando in risu et in similitudine inproperii</verse>
        <verse osisID='Wis.5.4'>nos insensati vitam illorum aestimabamus insaniam et finem illorum sine honore</verse>
        <verse osisID='Wis.5.5'>quomodo conputati sunt inter filios Dei et inter sanctos sors illorum est</verse>
        <verse osisID='Wis.5.6'>ergo erravimus a via veritatis et iustitiae lumen non luxit nobis et sol non est ortus nobis</verse>
        <verse osisID='Wis.5.7'>lassati sumus in via iniquitatis et perditionis et ambulavimus vias difficiles viam autem Domini ignoravimus</verse>
        <verse osisID='Wis.5.8'>quid nobis profuit superbia aut quid divitiarum iactatio contulit nobis</verse>
        <verse osisID='Wis.5.9'>transierunt omnia illa tamquam umbra et tamquam nuntius percurrens</verse>
        <verse osisID='Wis.5.10'>et tamquam navis quae pertransit fluctuantem aquam cuius cum praeterierit non est vestigium invenire neque semitam carinae illius in fluctibus</verse>
        <verse osisID='Wis.5.11'>aut avis quae transvolat in aere nullum invenitur argumentum itineris illius sed tantum sonitus est alarum verberans levem ventum et scindens per vim itineris aerem commotis alis transvolavit et post hoc nullum signum invenitur itineris illius</verse>
        <verse osisID='Wis.5.12'>aut tamquam sagittae emissae in locum destinatum divisus aer continuo in se reclusus est ut ignoretur transitus illius</verse>
        <verse osisID='Wis.5.13'>sic et nos nati continuo desivimus esse et virtutis quidem signum nullum valuimus ostendere in malignitate autem nostra consumpti sumus</verse>
        <verse osisID='Wis.5.14'>talia dixerunt et peccaverunt</verse>
        <verse osisID='Wis.5.15'>quoniam spes impii tamquam lanugo est quae a vento tollitur et tamquam spuma gracilis quae a procella dispergitur et tamquam fumus qui a vento diffusus est et tamquam memoria hospitis unius diei praetereuntis</verse>
        <verse osisID='Wis.5.16'>iusti autem in perpetuum vivent et apud Dominum est merces eorum et cogitatio illorum apud Altissimum</verse>
        <verse osisID='Wis.5.17'>ideo accipient regnum decoris et diadema speciei de manu Domini quoniam dextera sua teget eos et brachio suo defendet illos</verse>
        <verse osisID='Wis.5.18'>accipiet armaturam zelus illius et armabit creaturam ad ultionem inimicorum</verse>
        <verse osisID='Wis.5.19'>induet pro torace iustitiam et accipiet pro galea iudicium certum</verse>
        <verse osisID='Wis.5.20'>sumet scutum inexpugnabilem aequitatem</verse>
        <verse osisID='Wis.5.21'>acuet autem duram iram in lanceam et pugnabit cum illo orbis terrarum contra insensatos</verse>
        <verse osisID='Wis.5.22'>ibunt directae emissiones fulgorum et tamquam a bene curvato arcu nubium exterminabuntur et ad certum locum insilient</verse>
        <verse osisID='Wis.5.23'>et a petrosa ira plenae mittentur grandines et scandescet in illos aqua maris et flumina concurrent duriter</verse>
        <verse osisID='Wis.5.24'>contra illos stabit spiritus virtutis et tamquam turbedo venti dividet illos et ad heremiam perducet omnem terram iniquitatis et malignitas evertet sedes potentium</verse>
      </chapter>
      <chapter osisID='Wis.6'>
        <verse osisID='Wis.6.1'>melior est sapientia quam vires et vir prudens magis quam fortis</verse>
        <verse osisID='Wis.6.2'>audite ergo reges et intellegite discite iudices finium terrae</verse>
        <verse osisID='Wis.6.3'>praebete aures vos qui continetis multitudines et placetis vobis in turbis nationum</verse>
        <verse osisID='Wis.6.4'>quoniam data est a Domino potestas vobis et virtus ab Altissimo qui interrogabit opera vestra et cogitationes scrutabitur</verse>
        <verse osisID='Wis.6.5'>quoniam cum essetis ministri regni illius non recte iudicastis neque custodistis legem iustitiae neque secundum voluntatem Dei ambulastis</verse>
        <verse osisID='Wis.6.6'>horrende et cito apparebit vobis quoniam iudicium durissimum in his qui praesunt fiet</verse>
        <verse osisID='Wis.6.7'>exiguo enim conceditur misericordia potentes autem potenter tormenta patientur</verse>
        <verse osisID='Wis.6.8'>non enim subtrahet personam cuiusquam Dominus nec reverebitur magnitudinem cuiusquam quoniam pusillum et magnum ipse fecit et aequaliter cura est illi pro omnibus</verse>
        <verse osisID='Wis.6.9'>fortioribus autem fortior instat cruciatio</verse>
        <verse osisID='Wis.6.10'>ad vos ergo reges sunt hi sermones mei ut discatis sapientiam et non excidatis</verse>
        <verse osisID='Wis.6.11'>qui enim custodierint iusta iuste iustificabuntur et qui didicerint ista invenient quid respondeant</verse>
        <verse osisID='Wis.6.12'>concupiscite ergo sermones meos diligite illos et habebitis disciplinam</verse>
        <verse osisID='Wis.6.13'>clara est et quae numquam marcescat sapientia et facile videtur ab his qui diligunt eam et invenietur ab his qui quaerunt illam</verse>
        <verse osisID='Wis.6.14'>praeoccupat qui se concupiscunt ut illis se prior ostendat</verse>
        <verse osisID='Wis.6.15'>qui de luce vigilaverit ad illam non laborabit adsidentem enim illam foribus suis inveniet</verse>
        <verse osisID='Wis.6.16'>cogitare ergo de illa sensus est consummatus et qui vigilaverit propter illam cito erit securus</verse>
        <verse osisID='Wis.6.17'>quoniam dignos se ipsa circuit quaerens et in viis ostendit se illis hilariter et in omni providentia occurrit illis</verse>
        <verse osisID='Wis.6.18'>initium enim illius verissima est disciplinae concupiscentia</verse>
        <verse osisID='Wis.6.19'>cura ergo disciplinae dilectio est et dilectio custoditio legum illius est custoditio autem legum consummatio incorruptionis est</verse>
        <verse osisID='Wis.6.20'>incorruptio autem facit esse proximum Deo</verse>
        <verse osisID='Wis.6.21'>concupiscentia itaque sapientiae deducet ad regnum perpetuum</verse>
        <verse osisID='Wis.6.22'>si ergo delectamini sedibus et stemmatibus reges populi diligite sapientiam ut in perpetuum regnetis</verse>
        <verse osisID='Wis.6.24'>quid est autem sapientia et quemadmodum facta sit referam et non abscondam a vobis sacramenta Dei sed ab initio nativitatis investigabo et ponam in lucem scientiam illius et non praeteribo veritatem</verse>
        <verse osisID='Wis.6.25'>neque cum invidia tabescente iter habebo quoniam ista non erit particeps sapientiae</verse>
        <verse osisID='Wis.6.26'>multitudo autem sapientium sanitas est orbis terrarum et rex sapiens populi stabilimentum est</verse>
        <verse osisID='Wis.6.27'>ergo accipite disciplinam per sermones meos et proderit vobis</verse>
      </chapter>
      <chapter osisID='Wis.7'>
        <verse osisID='Wis.7.1'>sum quidem et ego mortalis homo similis omnibus et ex genere terreno illius qui prior finctus est et in ventre matris figuratus sum caro</verse>
        <verse osisID='Wis.7.2'>decem mensuum tempore coagulatus in sanguine ex semine hominis et delectamento somni conveniente</verse>
        <verse osisID='Wis.7.3'>et ego natus accepi communem aerem et in similiter factam decidi terram primam vocem similem omnibus emisi plorans</verse>
        <verse osisID='Wis.7.4'>in involumentis nutritus sum et curis magnis</verse>
        <verse osisID='Wis.7.5'>nemo enim ex regibus aliud habuit nativitatis initium</verse>
        <verse osisID='Wis.7.6'>unus ergo introitus est omnibus ad vitam et similis exitus</verse>
        <verse osisID='Wis.7.7'>propter hoc optavi et datus est mihi sensus et invocavi et venit in me spiritus sapientiae</verse>
        <verse osisID='Wis.7.8'>et praeposui illam regnis et sedibus et divitias nihil esse duxi in conparatione illius</verse>
        <verse osisID='Wis.7.9'>nec conparavi illi lapidem pretiosum quoniam omne aurum in conparatione illius harena est exigua et tamquam lutum aestimabitur argentum in conspectu illius</verse>
        <verse osisID='Wis.7.10'>super salutem et speciem dilexi illam et proposui pro luce habere illam quoniam inextinguibile est lumen illius</verse>
        <verse osisID='Wis.7.11'>venerunt autem mihi omnia bona pariter cum illa et innumerabilis honestas per manus illius</verse>
        <verse osisID='Wis.7.12'>et laetatus sum in omnibus quoniam antecedebat ista sapientia et ignorabam quoniam horum omnium mater est</verse>
        <verse osisID='Wis.7.13'>quam sine fictione didici et sine invidia communico et honestatem illius non abscondo</verse>
        <verse osisID='Wis.7.14'>infinitus enim thesaurus est hominibus quod qui usi sunt participes facti sunt amicitiae Dei propter disciplinae dona commendati</verse>
        <verse osisID='Wis.7.15'>mihi autem det Deus dicere ex sententia et praesumere digna horum quae dantur quoniam ipse et sapientiae dux est et sapientium emendator</verse>
        <verse osisID='Wis.7.16'>in manu enim illius et nos et sermones nostri et omnis sapientia et operum scientiae disciplina</verse>
        <verse osisID='Wis.7.17'>ipse enim mihi dedit horum quae sunt scientiam veram ut sciam dispositionem orbis terrarum et virtutes elementorum</verse>
        <verse osisID='Wis.7.18'>initium et consummationem et medietatem temporum et meditationem omnium morum mutationes et divisiones temporum</verse>
        <verse osisID='Wis.7.19'>anni cursus et stellarum dispositiones</verse>
        <verse osisID='Wis.7.20'>naturas animalium et iras bestiarum vim ventorum et cogitationes hominum differentias arborum et virtutes radicum</verse>
        <verse osisID='Wis.7.21'>et quaecumque sunt absconsa et inprovisa didici omnium enim artifex docuit me sapientia</verse>
        <verse osisID='Wis.7.22'>est enim in illa spiritus intellectus sanctus unicus multiplex subtilis mobilis dissertus incoinquinatus certus suavis amans bonum acutus qui nihil vetat benefacere</verse>
        <verse osisID='Wis.7.23'>humanus stabilis certus securus omnem habens virtutem omnia prospiciens et qui capiat omnes spiritus intellegibiles mundos subtiles</verse>
        <verse osisID='Wis.7.24'>omnibus enim mobilibus mobilior est sapientia adtingit autem ubique et capit propter suam munditiam</verse>
        <verse osisID='Wis.7.25'>vapor est enim virtutis Dei et emanatio quaedam est claritatis omnipotentis Dei sincera et ideo nihil inquinatum in illa incurrit</verse>
        <verse osisID='Wis.7.26'>candor est enim lucis aeternae et speculum sine macula Dei maiestatis et imago bonitatis illius</verse>
        <verse osisID='Wis.7.27'>et cum sit una omnia potest et permanens in se omnia innovat et per nationes in animas sanctas se transfert amicos Dei et prophetas constituit</verse>
        <verse osisID='Wis.7.28'>neminem enim diligit Deus nisi eum qui cum sapientia inhabitat</verse>
        <verse osisID='Wis.7.29'>est enim haec speciosior sole et super omnem stellarum dispositionem luci conparata invenitur prior</verse>
        <verse osisID='Wis.7.30'>illi enim succedit nox sapientiam autem non vincit malitia</verse>
      </chapter>
      <chapter osisID='Wis.8'>
        <verse osisID='Wis.8.1'>adtingit enim a fine usque ad finem fortiter et disponit omnia suaviter</verse>
        <verse osisID='Wis.8.2'>hanc amavi et exquisivi a iuventute mea et quaesivi sponsam mihi adsumere et amator factus sum formae illius</verse>
        <verse osisID='Wis.8.3'>generositatem glorificat contubernium habens Dei sed et omnium Dominus dilexit illam</verse>
        <verse osisID='Wis.8.4'>doctrix est enim disciplinae Dei et electrix operum illius</verse>
        <verse osisID='Wis.8.5'>et si divitiae appetuntur in vita quid sapientiae locupletius quae omnia operatur</verse>
        <verse osisID='Wis.8.6'>si autem sensus operatur quis horum quae sunt magis quam illa est artifex</verse>
        <verse osisID='Wis.8.7'>et si iustitiam quis diligit labores huius magnas habent virtutes sobrietatem enim et sapientiam docet et iustitiam et virtutem quibus utilius nihil est in vita hominibus</verse>
        <verse osisID='Wis.8.8'>et si multitudinem scientiae desiderat quis scit praeterita et de futuris aestimat scit versutias sermonum et dissolutiones argumentorum signa et monstra scit antequam fiant et eventus temporum et saeculorum</verse>
        <verse osisID='Wis.8.9'>proposui ergo hanc adducere mihi ad convivendum sciens quoniam communicabit mecum de bonis et erit adlocutio cogitationis et taedii mei</verse>
        <verse osisID='Wis.8.10'>habebo propter hanc claritatem ad turbas et honorem apud seniores iuvenis</verse>
        <verse osisID='Wis.8.11'>acutus inveniar in iudicio et in conspectu potentium admirabilis ero et facies principum mirabuntur me</verse>
        <verse osisID='Wis.8.12'>tacentem me sustinebunt et loquentem me respicient et sermocinante plura manus ori suo inponent</verse>
        <verse osisID='Wis.8.13'>propterea habebo per hanc inmortalitatem et memoriam aeternam his qui post me futuri sunt relinquam</verse>
        <verse osisID='Wis.8.14'>disponam populos et nationes mihi erunt subiectae</verse>
        <verse osisID='Wis.8.15'>timebunt me audientes reges horrendi in multitudine videbor bonus et in bello fortis</verse>
        <verse osisID='Wis.8.16'>intrans in domum meam conquiescam cum illa non enim habet amaritudinem conversatio illius nec taedium convictus ipsius sed laetitiam et gaudium</verse>
        <verse osisID='Wis.8.17'>haec cogitans apud me et commemorans in corde meo quoniam inmortalitas est in cogitatione sapientiae</verse>
        <verse osisID='Wis.8.18'>et in amicitia illius delectatio bona et in operibus manuum illius honestas sine defectione et in certamine loquellae illius sapientia et praeclaritas in communicatione sermonum ipsius circuibam quaerens ut mihi illam adsumerem</verse>
        <verse osisID='Wis.8.19'>puer autem eram ingeniosus et sortitus sum animam bonam</verse>
        <verse osisID='Wis.8.20'>et cum essem magis bonus veni ad corpus incoinquinatum</verse>
        <verse osisID='Wis.8.21'>et ut scivi quoniam aliter non possum esse continens nisi Deus det et hoc ipsum erat sapientiae scire cuius esset hoc donum adii Dominum et deprecatus sum illum et dixi ex totis praecordiis meis</verse>
      </chapter>
      <chapter osisID='Wis.9'>
        <verse osisID='Wis.9.1'>Deus parentum et Domine misericordiae tuae qui fecisti omnia verbo tuo</verse>
        <verse osisID='Wis.9.2'>et sapientia tua constituisti hominem ut dominetur creaturae quae a te facta est</verse>
        <verse osisID='Wis.9.3'>ut disponat orbem terrarum in aequitate et iustitia et in directione cordis iudicium iudicet</verse>
        <verse osisID='Wis.9.4'>da mihi sedium tuarum adsistricem sapientiam et noli me reprobare a pueris tuis</verse>
        <verse osisID='Wis.9.5'>quoniam ego servus tuus et filius ancillae tuae sum homo infirmus et exigui temporis et minor ad intellectum iudicii et legum</verse>
        <verse osisID='Wis.9.6'>et si quis erit consummatus inter filios hominum si afuerit ab illo sapientia tua in nihilum conputabitur</verse>
        <verse osisID='Wis.9.7'>tu me elegisti regem populo tuo et iudicem filiorum tuorum et filiarum</verse>
        <verse osisID='Wis.9.8'>dixisti aedificare templum in monte sancto tuo et in civitate habitationis tuae aram similitudinem tabernaculi sancti tui quod praeparasti ab initio</verse>
        <verse osisID='Wis.9.9'>et tecum sapientia quae novit opera tua quae et adfuit tunc cum orbem terrarum faceres et sciebat quid placitum esset oculis tuis et quid directum in praeceptis tuis</verse>
        <verse osisID='Wis.9.10'>mitte illam de sanctis caelis tuis et mitte illam a sede magnitudinis tuae ut mecum sit et mecum laboret et sciam quid acceptum sit apud te</verse>
        <verse osisID='Wis.9.11'>scit enim illa omnia et intellegit et deducet me in operibus meis sobrie et custodiet me in sua potentia</verse>
        <verse osisID='Wis.9.12'>et erunt accepta opera mea et disponam populum tuum iuste et ero dignus sedium patris mei</verse>
        <verse osisID='Wis.9.13'>quis enim hominum poterit scire consilium Dei aut quis poterit cogitare quid velit Dominus</verse>
        <verse osisID='Wis.9.14'>cogitationes enim mortalium timidae et incertae providentiae nostrae</verse>
        <verse osisID='Wis.9.15'>corpus enim quod corrumpitur adgravat animam et deprimit terrena inhabitatio sensum multa cogitantem</verse>
        <verse osisID='Wis.9.16'>et difficile aestimamus quae in terra sunt et quae in prospectu sunt invenimus cum labore quae in caelis sunt autem quis investigavit</verse>
        <verse osisID='Wis.9.17'>sensum autem tuum quis scivit nisi tu dederis sapientiam et miseris sanctum spiritum tuum de altissimis</verse>
        <verse osisID='Wis.9.18'>et sic correctae sunt semitae eorum qui in terris sunt et quae tibi placent didicerunt homines</verse>
        <verse osisID='Wis.9.19'>et per sapientiam sanati sunt</verse>
      </chapter>
      <chapter osisID='Wis.10'>
        <verse osisID='Wis.10.1'>haec illum qui primus finctus est patrem orbis terrarum cum solus esset creatus custodivit</verse>
        <verse osisID='Wis.10.2'>et eduxit illum a delicto suo et dedit illi virtutem continendi omnia</verse>
        <verse osisID='Wis.10.3'>ab hac ut recessit iniustus in ira sua per iram homicidii fraternitatis deperiit</verse>
        <verse osisID='Wis.10.4'>propter quem cum aqua deleret terram iterum sanavit sapientia per contemptibile lignum iustum gubernans</verse>
        <verse osisID='Wis.10.5'>haec et in consensu nequitiae cum se nationes contulissent scivit iustum et servavit sine querella Deo et in filii misericordia fortem custodivit</verse>
        <verse osisID='Wis.10.6'>haec iustum a pereuntibus impiis liberavit fugientem descendentem ignem in Pentapoli</verse>
        <verse osisID='Wis.10.7'>cuius in testimonium nequitiae fumigabunda constat deserta terra et incerto tempore fructus habentes arbores et incredibilis animae memoria stans figmentum salis</verse>
        <verse osisID='Wis.10.8'>sapientiam enim praetereuntes non tantum in hoc lapsi sunt ut ignorarent bona sed et insipientiae suae reliquerunt hominibus memoriam ut in his quae peccaverunt nec latere potuissent</verse>
        <verse osisID='Wis.10.9'>sapientia autem hos qui se observant a doloribus liberavit</verse>
        <verse osisID='Wis.10.10'>haec profugum irae fratris iustum deduxit per vias rectas et ostendit illi regnum Dei et dedit illi scientiam sanctorum honestavit illum in laboribus et conplevit labores illius</verse>
        <verse osisID='Wis.10.11'>in fraude circumvenientium illum adfuit et honestum illum fecit</verse>
        <verse osisID='Wis.10.12'>custodivit illum ab inimicis et a seductoribus tutavit eum et certamen forte dedit illi ut vinceret ut sciret quoniam omnium potentior est sapientia</verse>
        <verse osisID='Wis.10.13'>haec venditum iustum non dereliquit sed a peccatoribus liberavit illum descendit cum illo in foveam</verse>
        <verse osisID='Wis.10.14'>et in vinculis non dereliquit illum donec adferret illi sceptrum regni et potentiam adversus eos qui eum deprimebant et mendaces ostendit qui maculaverunt ipsum et dedit illi claritatem aeternam</verse>
        <verse osisID='Wis.10.15'>haec populum iustum et semen sine querella liberavit a nationibus quae illum conprimebant</verse>
        <verse osisID='Wis.10.16'>intravit in animam servi Domini et stetit contra reges horrendos in portentis et signis</verse>
        <verse osisID='Wis.10.17'>et reddidit iustis mercedem laborum suorum et deduxit illos in via mirabili et fuit illis in velamento diei et in luce stellarum nocte</verse>
        <verse osisID='Wis.10.18'>transtulit illos mare Rubrum et transvexit illos per aquam nimiam</verse>
        <verse osisID='Wis.10.19'>inimicos autem illorum demersit in mare et ab altitudine inferorum eduxit illos ideo iusti tulerunt spolia impiorum</verse>
        <verse osisID='Wis.10.20'>et decantaverunt Domine nomen sanctum tuum et victricem manum tuam laudaverunt pariter</verse>
        <verse osisID='Wis.10.21'>quoniam sapientia aperuit os mutorum et linguas infantium fecit dissertas</verse>
      </chapter>
      <chapter osisID='Wis.11'>
        <verse osisID='Wis.11.1'>direxit opera illorum in manibus prophetae sancti</verse>
        <verse osisID='Wis.11.2'>iter fecerunt per deserta quae non inhabitabantur et in locis secretis fixerunt casas</verse>
        <verse osisID='Wis.11.3'>steterunt contra hostes et de inimicis se vindicaverunt</verse>
        <verse osisID='Wis.11.4'>sitierunt et invocaverunt te et data est illis de petra altissima aqua et requies sitis de lapide duro</verse>
        <verse osisID='Wis.11.5'>per quae enim poenas passi sunt inimici illorum</verse>
        <verse osisID='Wis.11.6'>per haec cum illis deesset bene cum illis actum est</verse>
        <verse osisID='Wis.11.7'>nam pro fonte quidem sempiterni fluminis humanum sanguinem dedisti iniustis</verse>
        <verse osisID='Wis.11.8'>qui comminuerentur in traductione infantum occisorum dedisti illis abundantem aquam insperate</verse>
        <verse osisID='Wis.11.9'>ostendens per sitim quae tunc fuit quemadmodum tuos exaltares et adversarios illorum necares</verse>
        <verse osisID='Wis.11.10'>cum enim temptati sunt et quidem cum misericordia disciplinam accipientes scierunt quemadmodum cum ira iudicati impii tormenta paterentur</verse>
        <verse osisID='Wis.11.11'>hos quidem tamquam pater monens probasti illos autem tamquam durus rex interrogans condemnasti</verse>
        <verse osisID='Wis.11.12'>absentes enim et praesentes similiter torquebantur</verse>
        <verse osisID='Wis.11.13'>duplex enim illos acceperat taedium et gemitus cum memoria praeteritorum</verse>
        <verse osisID='Wis.11.14'>cum enim audirent per sua tormenta bene secum agi commemorati sunt Dominum</verse>
        <verse osisID='Wis.11.15'>quem enim in expositione prava proiectum deriserunt in finem eventus mirati sunt non similiter iustis faciens</verse>
        <verse osisID='Wis.11.16'>pro cogitationibus autem insensatis iniquitates illorum quod quidam errantes colebant mutos serpentes et bestias supervacuas inmisisti illis multitudinem mutorum animalium in vindictam</verse>
        <verse osisID='Wis.11.17'>ut scirent quia per quae peccat quis per haec et torquetur</verse>
        <verse osisID='Wis.11.18'>non enim inpossibilis erat omnipotens manus tua quae creavit orbem terrarum ex materia invisa inmittere illis multitudinem ursorum aut audaces leones</verse>
        <verse osisID='Wis.11.19'>aut novi generis ira plenas et ignotas bestias aut vaporem igneum spirantes aut odorem fumi proferentes aut horrendas ab oculis scintillas emittentes</verse>
        <verse osisID='Wis.11.20'>quarum non solum laesura poterat illos exterminare sed et aspectus per timorem occidere</verse>
        <verse osisID='Wis.11.21'>sed et sine his uno spiritu occidi poterant persecutionem passi ab ipsis factis suis et dispersi per spiritum virtutis tuae sed omnia mensura et numero et pondere disposuisti</verse>
        <verse osisID='Wis.11.22'>multum enim valere tibi soli superat semper et virtuti brachii tui quis resistet</verse>
        <verse osisID='Wis.11.23'>quoniam tamquam momentum staterae sic ante te est orbis terrarum et tamquam gutta roris antelucani quae descendit in terram</verse>
        <verse osisID='Wis.11.24'>sed misereris omnium quoniam omnia potes et dissimulas peccata hominum propter paenitentiam</verse>
        <verse osisID='Wis.11.25'>diligis enim omnia quae sunt et nihil odisti horum quae fecisti nec enim odiens aliquid constituisti</verse>
        <verse osisID='Wis.11.26'>quomodo autem posset aliquid permanere nisi tu voluisses aut quod a te vocatum non esset conservaretur</verse>
        <verse osisID='Wis.11.27'>parcis autem omnibus quoniam tua sunt Domine qui animas amas</verse>
      </chapter>
      <chapter osisID='Wis.12'>
        <verse osisID='Wis.12.1'>bonus enim spiritus tuus est in omnibus</verse>
        <verse osisID='Wis.12.2'>propter quod hos qui exerrant partibus corripis et de quibus peccant admonens adloqueris ut relicta malitia credant in te Domine</verse>
        <verse osisID='Wis.12.3'>et illos enim antiquos inhabitatores sanctae tuae terrae odiens</verse>
        <verse osisID='Wis.12.4'>quoniam odibilia tibi opera faciebant per medicamina et sacrificia iniusta</verse>
        <verse osisID='Wis.12.5'>et filiorum necatores sine misericordia et comestores viscerum hominum devorationem et sanguinis a medio sacramento tuo</verse>
        <verse osisID='Wis.12.6'>et auctores parentes animarum inauxiliatarum voluisti perdere per manus parentum nostrorum</verse>
        <verse osisID='Wis.12.7'>ut dignam perciperent peregrinationem puerorum Dei quae tibi omnium carior est terra</verse>
        <verse osisID='Wis.12.8'>sed et his tamquam hominibus pepercisti et misisti antecessores exercitus tui vespas ut illos paulatim exterminarent</verse>
        <verse osisID='Wis.12.9'>non quia inpotens eras in bello subicere impios iustis aut bestiis saevis aut verbo duro simul exterminare</verse>
        <verse osisID='Wis.12.10'>sed partibus iudicans dabas locum paenitentiae non ignorans quoniam nequa est natio illorum et naturalis malitia ipsorum et quoniam non poterat mutari cogitatio illorum in perpetuum</verse>
        <verse osisID='Wis.12.11'>semen enim erat maledictum ab initio nec timens aliquem veniam dabas peccatis illorum</verse>
        <verse osisID='Wis.12.12'>quis enim dicet tibi quid fecisti aut quis stabit contra iudicium tuum aut quis in conspectum tuum veniet vindex iniquorum hominum aut quis tibi inputabit si nationes perierint quas tu fecisti</verse>
        <verse osisID='Wis.12.13'>nec enim est alius Deus quam tu cuius cura est de omnibus ut ostendas quoniam non iniuste iudicasti</verse>
        <verse osisID='Wis.12.14'>neque rex neque tyrannus in conspectu tuo inquirent de his quos perdidisti</verse>
        <verse osisID='Wis.12.15'>cum sis ergo iustus iuste omnia disponis ipsum quoque qui non debet puniri condemnas exterum aestimas a tua virtute</verse>
        <verse osisID='Wis.12.16'>virtus enim tua iustitiae initium est et ob hoc quod omnium Dominus es omnibus te parcere facis</verse>
        <verse osisID='Wis.12.17'>virtutem enim ostendis tu qui non crederis esse in virtute consummatus et hos qui sciunt audaciam traducis</verse>
        <verse osisID='Wis.12.18'>tu autem dominator virtutis cum tranquillitate iudicas et cum magna reverentia disponis nos subest enim tibi cum voles posse</verse>
        <verse osisID='Wis.12.19'>docuisti autem populum tuum per talia opera quoniam oportet iustum esse et humanum et bonae spei fecisti filios tuos quoniam das locum in peccatis paenitentiae</verse>
        <verse osisID='Wis.12.20'>si enim inimicos servorum tuorum et debitos morti cum tanta cruciasti adtentione et liberasti dans tempus et locum per quae possint mutari a malitia</verse>
        <verse osisID='Wis.12.21'>cum quanta diligentia iudicasti filios tuos quorum parentibus iuramenta et conventiones dedisti bonarum promissionum</verse>
        <verse osisID='Wis.12.22'>cum ergo nobis disciplinam das inimicos nostros multipliciter flagellas ut bonitatem tuam cogitemus iudicantes et cum de nobis iudicatur speremus misericordiam</verse>
        <verse osisID='Wis.12.23'>unde et illis qui in vita sua insensate et iniuste vixerunt per haec quae coluerunt dedisti summa tormenta</verse>
        <verse osisID='Wis.12.24'>etenim in erroris via diutius erraverunt deos aestimantes haec quae in animalibus sunt supervacua infantum insensatorum more viventes</verse>
        <verse osisID='Wis.12.25'>propter hoc tamquam pueris insensatis iudicium in derisum dedisti</verse>
        <verse osisID='Wis.12.26'>qui autem ludibriis increpationis non correpti sunt dignum Dei iudicium experti sunt</verse>
        <verse osisID='Wis.12.27'>in his enim quae patiebantur moleste ferebant in quibus patientes indignabantur per haec quos putabant deos in ipsis cum exterminarentur videntes illum quem olim negabant se nosse Deum verum agnoverunt propter quod et finis condemnationis illis veniet</verse>
      </chapter>
      <chapter osisID='Wis.13'>
        <verse osisID='Wis.13.1'>vani sunt autem omnes homines quibus non subest scientia Dei et de his quae videntur bona non potuerunt intellegere eum qui est neque operibus adtendentes agnoverunt quis esset artifex</verse>
        <verse osisID='Wis.13.2'>sed aut ignem aut spiritum aut citatum aerem aut gyrum stellarum aut nimiam aquam aut solem et lunam rectores orbis terrarum deos putaverunt</verse>
        <verse osisID='Wis.13.3'>quorum si specie delectati deos putaverunt sciant quanto dominator eorum speciosior est speciei enim generator haec omnia constituit</verse>
        <verse osisID='Wis.13.4'>aut si virtutem et opera eorum mirati sunt intellegant ab ipsis quoniam qui haec constituit fortior est illis</verse>
        <verse osisID='Wis.13.5'>a magnitudine enim speciei et creaturae cognoscibiliter poterit horum creator videri</verse>
        <verse osisID='Wis.13.6'>sed tamen adhuc in his minor est querella et hii enim fortassis errant Deum quaerentes et volentes invenire</verse>
        <verse osisID='Wis.13.7'>etenim cum in operibus illius conversentur inquirunt et persuasum habent quoniam bona sunt quae videntur</verse>
        <verse osisID='Wis.13.8'>iterum autem nec his debet ignosci</verse>
        <verse osisID='Wis.13.9'>si enim tantum potuerunt scire ut possent aestimare saeculum quomodo huius Dominum non facilius invenerunt</verse>
        <verse osisID='Wis.13.10'>infelices autem sunt et inter mortuos spes illorum est qui appellaverunt deos opera manuum hominum aurum et argentum artis inventionem similitudines animalium aut lapidem inutilem opus manus antiquae</verse>
        <verse osisID='Wis.13.11'>aut si quis artifex faber de silva lignum rectum secaverit et huius docte eradat omnem corticem et arte sua usus diligenter fabricet vas utile in conversatione vitae</verse>
        <verse osisID='Wis.13.12'>reliquias autem eius operis ad praeparationem escae abutatur</verse>
        <verse osisID='Wis.13.13'>et reliquum horum quod ad nullos usus facit lignum curvum et verticibus plenum sculpat diligenter per vacuitatem suam et per scientiam artis suae figuret illud et adsimilet illud imagini hominis</verse>
        <verse osisID='Wis.13.14'>aut alicui ex animalibus illud conparet perliniens lubrica et rubicundum faciens fuco colorem illius et omnem maculam quae in illo est perliniens</verse>
        <verse osisID='Wis.13.15'>et faciat ei dignam habitationem in pariete ponens illud confirmans ferro</verse>
        <verse osisID='Wis.13.16'>ne forte cadat prospiciens illi sciens quoniam non potest se adiuvare imago enim est et opus est illi adiutorio</verse>
        <verse osisID='Wis.13.17'>et de substantia sua et filiis suis et nuptiis votum faciens inquirit non erubescit loqui cum illo qui sine anima est</verse>
        <verse osisID='Wis.13.18'>et pro sanitate quidem infirmum deprecatur et pro vita mortuum rogat et in adiutorium inutilem invocat</verse>
        <verse osisID='Wis.13.19'>et pro itinere petit ab hoc qui ambulare non potest et de adquirendo et de operando et de omnium rerum eventu petit ab eo qui in omnibus est inutilis</verse>
      </chapter>
      <chapter osisID='Wis.14'>
        <verse osisID='Wis.14.1'>iterum alius navigare cogitans et per feros fluctus incipiens iter facere ligno portante se fragilius lignum invocat</verse>
        <verse osisID='Wis.14.2'>illud enim cupiditas adquirendi excogitavit et artifex sapientia fabricavit sua</verse>
        <verse osisID='Wis.14.3'>tua autem pater gubernat providentia quoniam dedisti et in mari viam et inter fluctus semitam firmissimam</verse>
        <verse osisID='Wis.14.4'>ostendens quoniam potes ex omnibus sanare etiam si sine rate aliquis adeat</verse>
        <verse osisID='Wis.14.5'>sed ut non esset vacua sapientiae tuae opera propter hoc etiam exiguo ligno credunt homines animas suas et transeuntes mare per ratem liberati sunt</verse>
        <verse osisID='Wis.14.6'>sed ab initio cum perirent superbi gigantes spes orbis terrarum ad ratem confugiens remisit saeculo semen nativitatis quae manu tua erat gubernata</verse>
        <verse osisID='Wis.14.7'>benedictum est enim lignum per quod fit iustitia</verse>
        <verse osisID='Wis.14.8'>per manus autem quod fit maledictum et ipsum et qui fecit illud quia ille quidem operatus est illud autem cum esset fragile Deus cognominatus est</verse>
        <verse osisID='Wis.14.9'>similiter autem odio sunt Deo impius et impietas eius</verse>
        <verse osisID='Wis.14.10'>etenim quod factum est cum illo qui fecit tormenta patietur</verse>
        <verse osisID='Wis.14.11'>propter hoc et idolis nationum non erit respectus quoniam creaturae Dei in odium factae sunt et in temptationem animis hominum et in muscipulum pedibus insipientium</verse>
        <verse osisID='Wis.14.12'>initium enim fornicationis est exquisitio idolorum et adinventio illorum corruptio vitae est</verse>
        <verse osisID='Wis.14.13'>neque erant ab initio neque erunt in perpetuum</verse>
        <verse osisID='Wis.14.14'>supervacuitas enim hominum venit in orbem terrarum et ideo brevis illorum finis inventus est</verse>
        <verse osisID='Wis.14.15'>acerbo enim luctu dolens pater cito sibi filii rapti faciens imaginem illum qui tunc homo mortuus fuerat nunc tamquam deum colere coepit et constituit inter servos suos sacra et sacrificia</verse>
        <verse osisID='Wis.14.16'>deinde interveniente tempore convalescente iniqua consuetudine hic error tamquam lex custodita est et tyrannorum imperio colebantur figmenta</verse>
        <verse osisID='Wis.14.17'>hos quos in palam honorare non poterant homines propter quod longe essent e longinquo figura illorum adlata evidentem imaginem regis quem honorare volebant fecerunt ut illum qui aberat tamquam praesentem colerent sua sollicitudine</verse>
        <verse osisID='Wis.14.18'>provexit autem ad horum culturam et hos qui ignorabant artificis eximia diligentia</verse>
        <verse osisID='Wis.14.19'>ille enim volens placere illi qui se adsumpsit elaboravit arte sua ut similitudinem in melius figuraret</verse>
        <verse osisID='Wis.14.20'>multitudo autem adducta per speciem operis eum qui ante tempus tamquam homo honoratus fuerat nunc deum existimaverunt</verse>
        <verse osisID='Wis.14.21'>et haec fuit vitae humanae deceptio quoniam aut adfectui aut regibus deservientes homines incommunicabile nomen lapidibus et lignis inposuerunt</verse>
        <verse osisID='Wis.14.22'>et non sufficerat errasse eos circa Dei scientiam sed et in magno viventes inscientiae bello tot et tam magna mala pacem appellant</verse>
        <verse osisID='Wis.14.23'>aut enim filios suos sacrificantes aut obscura sacrificia facientes aut insaniae plenas vigilias habentes</verse>
        <verse osisID='Wis.14.24'>neque vitam neque nuptias mundas iam custodiunt sed alius alium per invidiam occidit aut adulterans contristat</verse>
        <verse osisID='Wis.14.25'>et omnia commixta sunt sanguis homicidium furtum et fictio corruptio infidelitas turbatio et periurium tumultus bonorum</verse>
        <verse osisID='Wis.14.26'>Domini inmemoratio animarum inquinatio nativitatis inmutatio nuptiarum inconstantia moechiae et inpudicitia</verse>
        <verse osisID='Wis.14.27'>infandorum enim idolorum cultura omnis mali causa est et initium et finis</verse>
        <verse osisID='Wis.14.28'>aut enim dum laetantur insaniunt aut vaticinantur falsa aut vivunt iniuste aut periurant cito</verse>
        <verse osisID='Wis.14.29'>dum enim confidunt in idolis quae sunt sine anima male iurantes renoceri se non sperant</verse>
        <verse osisID='Wis.14.30'>utraque ergo illis evenient digne quoniam male senserunt de Deo adtendentes idolis et iniuste iuraverunt in dolo contemnentes iustitiam</verse>
        <verse osisID='Wis.14.31'>non enim iurantium est virtus sed peccantium poena perambulat semper in iniustorum praevaricationem</verse>
      </chapter>
      <chapter osisID='Wis.15'>
        <verse osisID='Wis.15.1'>tu autem Deus noster suavis et verus es patiens et misericordia disponens omnia</verse>
        <verse osisID='Wis.15.2'>etenim si peccaverimus tui sumus scientes magnitudinem tuam et si non peccaverimus scimus quoniam apud te sumus conputati</verse>
        <verse osisID='Wis.15.3'>nosse enim te consummata iustitia est et scire iustitiam et virtutem tuam radix est inmortalitatis</verse>
        <verse osisID='Wis.15.4'>non enim in errorem induxit nos hominum malae artis excogitatio nec umbra picturae labor sine fructu effigies sculpta per varios colores</verse>
        <verse osisID='Wis.15.5'>cuius aspectus insensato dat concupiscentiam et diligit mortuae imaginis effigiem sine anima</verse>
        <verse osisID='Wis.15.6'>malorum amatores digni qui spem in talibus habent et qui faciunt illos et qui diligunt et qui colunt</verse>
        <verse osisID='Wis.15.7'>sed et figulus mollem terram premens laboriose fingit ad usus nostros unumquodque vas et de eodem luto fingit quae munda sunt in usum vasa similiter et quae his sunt contraria horum autem vasorum qui sit usus iudex est figulus</verse>
        <verse osisID='Wis.15.8'>et cum labore vanum deum de eodem fingit luto ille qui paulo ante de terra factus fuerat et post pusillum se ducit unde acceptus est repetitus debitum animae quem habebat</verse>
        <verse osisID='Wis.15.9'>sed est illi cura non quia laboraturus est nec quoniam brevis illi vita est sed concertatur aurificibus et argentariis sed et aerarios imitatur et gloriam praefert quoniam res supervacuas fingit</verse>
        <verse osisID='Wis.15.10'>cinis est cor eius et terra supervacua spes illius et luto vilior vita illius</verse>
        <verse osisID='Wis.15.11'>quoniam ignoravit qui se finxit et qui inspiravit illi animam quae operatur et qui insuflavit spiritum vitalem</verse>
        <verse osisID='Wis.15.12'>sed aestimaverunt ludum esse vitam nostram et conversationem vitae conpositam ad lucrum et oportere undecumque etiam ex malo adquirere</verse>
        <verse osisID='Wis.15.13'>hic enim super omnes scit se delinquere qui ex terrae materia fragilia vasa et sculptilia fingit</verse>
        <verse osisID='Wis.15.14'>omnes enim insipientes et infelices supra modum animae superbi sunt inimici populi tui et imperantes illi</verse>
        <verse osisID='Wis.15.15'>quoniam omnia idola nationum aestimaverunt deos quibus neque oculorum visus est ad videndum neque nares ad percipiendum spiritum neque aures ad audiendum nec digiti manuum ad tractandum sed et pedes eorum pigri ad ambulandum</verse>
        <verse osisID='Wis.15.16'>homo enim fecit illos et qui spiritum mutuatus est is finxit illos nemo enim sibi similem homo poterit deum fingere</verse>
        <verse osisID='Wis.15.17'>cum sit enim mortalis mortuum fingit manibus iniquis melior est enim ipse his quos colit quia ipse quidem vixit cum esset mortalis illi autem numquam</verse>
        <verse osisID='Wis.15.18'>sed et animalia miserrima colunt insensate enim conparata his aliis sunt deteriora</verse>
        <verse osisID='Wis.15.19'>sed nec aspectu aliquis ex his animalibus bona potest conspicere effugit autem Dei laudem et benedictionem eius</verse>
      </chapter>
      <chapter osisID='Wis.16'>
        <verse osisID='Wis.16.1'>propter hoc per his similia passi sunt digne tormenta et per multitudinem bestiarum exterminati sunt</verse>
        <verse osisID='Wis.16.2'>pro quibus tormentis bene disposuisti populum tuum quibus dedisti concupiscentiam delectamenti sui novum saporem escam parans eis ortygometram</verse>
        <verse osisID='Wis.16.3'>ut illi quidem concupiscentes escam propter ea quae illis ostensa et missa sunt etiam a necessaria concupiscentia averterentur hi autem in brevi inopes facti novam gustaverunt escam</verse>
        <verse osisID='Wis.16.4'>oportebat enim illis quidem sine excusatione supervenire interitum exercentibus tyrannidem his autem tantum ostendere quemadmodum inimici illorum exterminabantur</verse>
        <verse osisID='Wis.16.5'>etenim cum supervenit illis saeva bestiarum ira morsibus perversarum colubrarum exterminabantur</verse>
        <verse osisID='Wis.16.6'>non in perpetuum permansit ira tua sed ad correptionem in brevi turbati sunt signum habentes salutis ad commemorationem mandati legis tuae</verse>
        <verse osisID='Wis.16.7'>qui enim conversus est non per hoc quod videbat sanabatur sed per te omnium salvatorem</verse>
        <verse osisID='Wis.16.8'>et in hoc autem ostendisti inimicis nostris quia tu es qui liberas ab omni malo</verse>
        <verse osisID='Wis.16.9'>illos enim lucustarum et muscarum occiderunt morsus et non est inventa sanitas animae illorum quia digni erant ab huiusmodi exterminari</verse>
        <verse osisID='Wis.16.10'>filios autem tuos nec draconum venenatorum vicerunt dentes misericordia enim tua adveniens sanabat illos</verse>
        <verse osisID='Wis.16.11'>in memoria enim sermonum tuorum examinabantur et salvabantur ne in altam incidentes oblivionem non possent tuo uti adiutorio</verse>
        <verse osisID='Wis.16.12'>etenim neque herba neque malagma sanavit illos sed tuus Domine sermo qui sanat omnia</verse>
        <verse osisID='Wis.16.13'>tu enim vitae et mortis habes potestatem et deducis ad portas mortis et reducis</verse>
        <verse osisID='Wis.16.14'>homo autem occidit quidem per malitiam animam suam et cum exibit spiritus non revertetur nec revocabit animam quae recepta est</verse>
        <verse osisID='Wis.16.15'>sed tuam manum effugere inpossibile est</verse>
        <verse osisID='Wis.16.16'>negantes enim nosse te impii per fortitudinem brachii tui flagellati sunt novis aquis et grandinibus et pluviis persecutionem passi et per ignem consummati</verse>
        <verse osisID='Wis.16.17'>quod enim mirabile erat in aqua quae omnia extinguit plus ignis valebat vindex est enim orbis iustorum</verse>
        <verse osisID='Wis.16.18'>quodam enim tempore mansuetabatur ignis ne conburerentur quae ad impios missa erant animalia sed ut ipsi videntes scirent quoniam Dei iudicio patiuntur persecutionem</verse>
        <verse osisID='Wis.16.19'>et quodam tempore in aqua super virtutem ignis ardebat ut iniquae terrae nationem exterminaret</verse>
        <verse osisID='Wis.16.20'>pro quibus angelorum esca nutristi populum tuum et paratum panem e caelo praestitisti illis sine labore omne delectamentum in se habentem et omnis saporis suavitatem</verse>
        <verse osisID='Wis.16.21'>substantia enim tua dulcedinem tuam quam in filios habes ostendebat et serviens uniuscuiusque voluntati ad quod quis volebat convertebatur</verse>
        <verse osisID='Wis.16.22'>nix autem et glacies sustinebant vim ignis et non tabescebant ut scirent quoniam fructus inimicorum exterminabat ignis ardens in grandine et pluvia coruscans</verse>
        <verse osisID='Wis.16.23'>hoc autem iterum ut nutrirentur iusti etiam suae virtutis oblitus est</verse>
        <verse osisID='Wis.16.24'>creatura enim tibi factori deserviens excandescit in tormentum adversus iniustos et lenior fit ad benefaciendum pro his qui in te confidunt</verse>
        <verse osisID='Wis.16.25'>propter hoc et tunc in omnia transfigurata omnium nutrici gratiae tuae deserviebant ad voluntatem horum qui a te desiderati sunt</verse>
        <verse osisID='Wis.16.26'>ut scirent filii tui quos dilexisti Domine quoniam non nativitatis fructus pascunt homines sed sermo tuus hos qui in te crediderint conservat</verse>
        <verse osisID='Wis.16.27'>quod enim ab igni non poterat exterminari statim ab exiguo radio solis calefactum tabescebat</verse>
        <verse osisID='Wis.16.28'>ut notum omnibus esset quoniam oportet praevenire solem ad benedictionem tuam et ad orientem lucis tibi adorare</verse>
        <verse osisID='Wis.16.29'>ingrati enim fides tamquam hibernalis glacies tabescit et disperiet tamquam aqua supervacua</verse>
      </chapter>
      <chapter osisID='Wis.17'>
        <verse osisID='Wis.17.1'>magna enim sunt iudicia tua et inenarrabilia verba tua propter hoc indisciplinatae animae erraverunt</verse>
        <verse osisID='Wis.17.2'>dum enim persuasum habent iniqui posse dominari nationi sanctae vinculis tenebrarum et longae noctis conpediti inclusi sub tectis fugitivi perpetuae providentiae iacuerunt</verse>
        <verse osisID='Wis.17.3'>et dum putant se latere in obscuris peccatis tenebroso oblivionis velamento dispersi sunt paventes horrende et cum admiratione nimia perturbati</verse>
        <verse osisID='Wis.17.4'>neque enim quae continebat illos spelunca sine timore custodiebat quoniam sonitus descendens perturbabat illos et personae tristes apparentes pavorem illis praestabant</verse>
        <verse osisID='Wis.17.5'>et ignis quidem nulla vis poterat illis lumen praebere nec siderum limpidae flammae inluminare poterant illam noctem horrendam</verse>
        <verse osisID='Wis.17.6'>apparebat autem illis subitaneus ignis timore plenus et timore percussi illius quae non videbatur faciei aestimabant deteriora esse quae videbantur</verse>
        <verse osisID='Wis.17.7'>et magicae artis adpositi erant derisus et sapientiae gloriae correptio cum contumelia</verse>
        <verse osisID='Wis.17.8'>illi enim qui promittebant timores turbationes expellere se ab anima languente hi cum derisu pleni timore languebant</verse>
        <verse osisID='Wis.17.9'>nam et si nihil illos ex monstris perturbabat transitu animalium et serpentium sibilatione commoti tremebundi peribant et aerem quem nulla ratione quis effugere posset negantes se videre</verse>
        <verse osisID='Wis.17.10'>cum sit enim timida nequitia dat testimonium condemnata semper enim praesumit saeva conturbata conscientia</verse>
        <verse osisID='Wis.17.11'>nihil enim est timor nisi praesumptionis adiutorium proditio cogitationis auxiliorum</verse>
        <verse osisID='Wis.17.12'>et dum ab intro minor est expectatio maiorem putat scientiam eius causae de qua tormentum praestat</verse>
        <verse osisID='Wis.17.13'>illi autem qui inpotentem vere noctem et ab infimis et ab altissimis inferis supervenientem eundem somnum dormientes</verse>
        <verse osisID='Wis.17.14'>aliquando monstrorum exagitabantur timore aliquando animae deficiebant traductione subitaneus enim illis et insperatus timor supervenerat</verse>
        <verse osisID='Wis.17.15'>deinde si quicumque ex illis decidisset custodiebatur in carcere sine ferro reclusus</verse>
        <verse osisID='Wis.17.16'>si enim rusticus quis erat aut pastor aut agri laborum operarius praeoccupatus esset ineffugibilem sustinebat necessitatem</verse>
        <verse osisID='Wis.17.17'>una enim catena tenebrarum omnes erant conligati sive spiritus sibilans aut inter spissos ramos avium sonus suavis aut vis aquae decurrentis nimium</verse>
        <verse osisID='Wis.17.18'>aut sonus validus praecipitarum petrarum aut ludentium animalium cursus invisus aut mugientium valida bestiarum vox aut resonans de altissimis montibus echo deficientes faciebat illos prae timore</verse>
        <verse osisID='Wis.17.19'>omnis enim orbis terrarum limpido luminabatur lumine et non inpeditis operibus continebatur</verse>
        <verse osisID='Wis.17.20'>solis autem illis superposita erat gravis nox imago tenebrarum quae superventura illis erat ipsi ergo sibi erant graviores tenebris</verse>
      </chapter>
      <chapter osisID='Wis.18'>
        <verse osisID='Wis.18.1'>sanctis autem tuis maxima erat lux et horum quidem vocem audiebant sed figuram non videbant et quia non et ipsi per eadem passi erant magnificabant</verse>
        <verse osisID='Wis.18.2'>et qui ante laesi erant quoniam non laedebantur gratias agebant et ut esset differentia donum petebant</verse>
        <verse osisID='Wis.18.3'>propter quod igni ardentem columnam ducem habuerunt ignotae viae et solem sine laesura boni hospitii praestitisti</verse>
        <verse osisID='Wis.18.4'>digni quidem illi carere luce et pati carcerem tenebrarum qui inclusos custodiebant filios tuos per quos incipiebat incorruptum legis lumen saeculo dari</verse>
        <verse osisID='Wis.18.5'>cum cogitarent iustorum occidere infantes et uno exposito filio et liberato in traductionem illorum multitudinem filiorum abstulisti et pariter illos perdidisti in aquam validam</verse>
        <verse osisID='Wis.18.6'>illa nox ante cognita est a parentibus nostris ut vere scientes quibus iuramentis crediderunt animaequiores essent</verse>
        <verse osisID='Wis.18.7'>suscepta est autem a populo tuo sanitas quidem iustorum iniustorum autem exterminatio</verse>
        <verse osisID='Wis.18.8'>sicut enim laesisti adversarios sic nos provocans magnificasti</verse>
        <verse osisID='Wis.18.9'>absconse enim sacrificabant iusti pueri bonorum et iustitiae legem in concordia disposuerunt similiter bona et mala percepturos iustos patri iam decantantes laudes</verse>
        <verse osisID='Wis.18.10'>resonabat autem inconveniens inimicorum vox et flebilis audiebatur planctus ploratorum infantium</verse>
        <verse osisID='Wis.18.11'>simili autem poena servus cum domino adflictus et popularis homo regi similia passus</verse>
        <verse osisID='Wis.18.12'>similiter ergo omnes uno nomine mortis mortuos habebant innumerabiles nec enim ad sepeliendum vivi sufficiebant quoniam uno momento quae erat praeclarior natio illorum exterminata est</verse>
        <verse osisID='Wis.18.13'>de omnibus enim non credentes propter veneficia tunc cum fuit exterminium primogenitorum spoponderunt populum Dei se esse</verse>
        <verse osisID='Wis.18.14'>cum enim quietum silentium contineret omnia et nox in suo cursu medium iter haberet</verse>
        <verse osisID='Wis.18.15'>omnipotens sermo tuus de caelo a regalibus sedibus durus debellator in mediam exterminii terram prosilivit</verse>
        <verse osisID='Wis.18.16'>gladius acutus insimulatum imperium tuum portans et stans replevit omnia morte et usque ad caelum adtingebat stans in terra</verse>
        <verse osisID='Wis.18.17'>tum continuo visus somniorum malorum turbaverunt illos et timores supervenerunt insperati</verse>
        <verse osisID='Wis.18.18'>et alius alibi proiectus semivivus propter quam moriebatur causam demonstrabat</verse>
        <verse osisID='Wis.18.19'>visiones enim quae illos turbaverunt haec praemonebant ne inscii quare mala patiebantur perirent</verse>
        <verse osisID='Wis.18.20'>tetigit autem tunc et iustos temptatio mortis et commotio in heremo facta est multitudinis sed non diu permansit ira</verse>
        <verse osisID='Wis.18.21'>properans enim homo sine querella propugnavit proferens servitutis suae scutum orationem et per incensum deprecationem allegans restitit irae et finem inposuit necessitati ostendens quoniam tuus est famulus</verse>
        <verse osisID='Wis.18.22'>vicit autem turbas non virtute corporis nec armatura potentiae sed verbo vexatorem subiecit iuramenta parentum et testamentum commemorans</verse>
        <verse osisID='Wis.18.23'>cum enim iam acervatim cecidissent super alterutrum mortui interstetit et amputavit impetum et divisit illam quae ad vivos ducebat viam</verse>
        <verse osisID='Wis.18.24'>in veste enim poderis quam habebat totus erat orbis terrarum et parentum magnalia in quattuor ordinibus lapidum erant sculpta et magnificentia tua in diademate capitis illius erat scripta</verse>
        <verse osisID='Wis.18.25'>haec autem his cessit qui exterminabat et haec extimuit erat enim sola temptatio irae sufficiens</verse>
      </chapter>
      <chapter osisID='Wis.19'>
        <verse osisID='Wis.19.1'>impiis autem usque in novissimum sine misericordia ira supervenit praesciebat enim et futura illorum</verse>
        <verse osisID='Wis.19.2'>quoniam ipsi cum reversi essent ut se ducerent et cum magna sollicitudine praemisissent illos consequebantur illos paenitentia acti</verse>
        <verse osisID='Wis.19.3'>adhuc enim inter manus habentes luctus et deplorantes ad monumenta mortuorum aliam sibi adsumpserunt cogitationem inscientiae et quos rogantes proiecerunt hos tamquam fugitivos persequebantur</verse>
        <verse osisID='Wis.19.4'>ducebat enim illos ad hunc finem digna necessitas et horum quae acciderant memorationem amittebant</verse>
        <verse osisID='Wis.19.5'>ut eam quae deerat tormentis replerent punitionem et populus quidem tuus mirabiliter transiret illi autem novam mortem invenirent</verse>
        <verse osisID='Wis.19.6'>omnis enim creatura ad suum genus ab initio refigurabatur deserviens tuis praeceptis ut pueri tui custodirentur inlaesi</verse>
        <verse osisID='Wis.19.7'>nam nubis castra eorum adumbrabat et ex aqua quae ante erat terra arida apparuit et ex mari Rubro via sine inpedimento et campus germinans de profundo nimio</verse>
        <verse osisID='Wis.19.8'>per quem omnis natio transivit quae tegebatur tua manu videntes mirabilia monstra</verse>
        <verse osisID='Wis.19.9'>tamquam equi enim depaverunt et tamquam agni exultaverunt magnificantes te Domine qui liberasti illos</verse>
        <verse osisID='Wis.19.10'>memores enim erant adhuc eorum quae in incolatu illorum facta fuerant quemadmodum pro natione animalium eduxit terra muscas et pro piscibus eructavit fluvius multitudinem ranarum</verse>
        <verse osisID='Wis.19.11'>novissime autem viderunt novam creaturam avium cum abducti concupiscentia postulaverunt escam epulationis</verse>
        <verse osisID='Wis.19.12'>in adlocutione enim desiderii ascendit illis de mari ortygometra et vexationes peccatoribus supervenerunt non sine illis quae ante facta erant argumentis per vim fluminum iuste enim patiebantur secundum suas nequitias</verse>
        <verse osisID='Wis.19.13'>etenim detestabiliorem inhospitalitatem instituerunt alii quidem ignotos non recipiebant advenas alii autem bonos hospites in servitutem accipiebant</verse>
        <verse osisID='Wis.19.14'>et non solum hoc sed et alius quis respectus erit illorum quoniam inviti recipiebant extraneos</verse>
        <verse osisID='Wis.19.15'>qui autem cum laetitia receperunt hos qui eisdem usi erant iustitiis saevissimis adflixerunt doloribus</verse>
        <verse osisID='Wis.19.16'>percussi sunt autem caecitate sicut illi in foribus iusti cum subitaneis cooperti essent tenebris unusquisque ostii sui transitum quaerebat</verse>
        <verse osisID='Wis.19.17'>in se enim elementa dum convertuntur sicut in organo qualitatis sonus inmutatur et omnia suum sonum custodiunt unde est aestimare et ex ipso certo visu</verse>
        <verse osisID='Wis.19.18'>agrestia enim in aquatica convertebantur et quaecumque erant natantia in terram transiebant</verse>
        <verse osisID='Wis.19.19'>ignis in aqua valebat supra suam virtutem et aqua extinguentis naturae obliviscebatur</verse>
        <verse osisID='Wis.19.20'>flammae e contrario corruptibilium animalium non vexaverunt carnes coambulantium nec dissolvebant illam quae facile dissolvitur sicut glacies bonam escam in omnibus enim Domine magnificasti populum tuum et honorasti et non despexisti in omni tempore et in omni loco adsistens eis</verse>
      </chapter>
    </div></osisText>
</osis>
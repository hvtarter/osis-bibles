<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='clvul' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='clvul'>
        <title>Clementine Vulgate</title>
        <contributor>Michaele Tvveedale little.mouth@soon.com</contributor>
        <creator>ws</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>After the Council of Trent, which declared in 1546 that the Vulgate alone was to be held as "authentic in public readings, discourses, and disputes, and that nobody might dare or presume to reject it on any pretence" (Sess. IV, De editione et usu sacrorum librorum), the Holy See undertook the task of producing a corrected, standard text of the Vulgate for the use of the universal Church. In 1590, an edition was duly produced in Rome by a commission of scholars, revised further by Sixtus V, and finally approved by him. After his death a further revision was carried out under the Jesuit Franciscus Toletus, and finally the work was printed in 1598 during the pontificate of Clement VIII, whose name has been attached to it since 1641. The Clementine text was the offical version of the Vulgate until 1979. There is a single, definitive Clementine text, namely the Editio Typica published by the Typographus Vaticanus in 1598 under the title "Biblia Sacra Vulgat editionis, Sixti V Pontificis Maximi jussu recognita et edita", with the single proviso: "nisi aliquid occurrat, quod typographic incuri manifeste ascribendum sit" (Clement VIII, Cum sacrorum). This is thus the version that appears here.</description>
        <publisher>FreeBibleSoftwareGroup</publisher>
        <type type='OSIS'>Bible</type>
        <identifier type='OSIS'>clvul</identifier>
        <source>http://vulsearch.forge.net/plain.html</source>
        <language type='IETF'>la</language>
        <relation/>
        <coverage/>
        <rights>The text is released into the public domain, and you can use it as you wish with no legal obligations.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Rom'>
      <chapter osisID='Rom.1'>
        <verse osisID='Rom.1.1'>Paulus, servus Jesu Christi, vocatus Apostolus, segregatus in Evangelium Dei, </verse>
        <verse osisID='Rom.1.2'>quod ante promiserat per prophetas suos in Scripturis sanctis </verse>
        <verse osisID='Rom.1.3'>de Filio suo, qui factus est ei ex semine David secundum carnem, </verse>
        <verse osisID='Rom.1.4'>qui prædestinatus est Filius Dei in virtute secundum spiritum sanctificationis ex resurrectione mortuorum Jesu Christi Domini nostri : </verse>
        <verse osisID='Rom.1.5'>per quem accepimus gratiam, et apostolatum ad obediendum fidei in omnibus gentibus pro nomine ejus, </verse>
        <verse osisID='Rom.1.6'>in quibus estis et vos vocati Jesu Christi : </verse>
        <verse osisID='Rom.1.7'>omnibus qui sunt Romæ, dilectis Dei, vocatis sanctis. Gratia vobis, et pax a Deo Patre nostro, et Domino Jesu Christo.</verse>
        <verse osisID='Rom.1.8'>Primum quidem gratias ago Deo meo per Jesum Christum pro omnibus vobis : quia fides vestra annuntiatur in universo mundo. </verse>
        <verse osisID='Rom.1.9'>Testis enim mihi est Deus, cui servio in spiritu meo in Evangelio Filii ejus, quod sine intermissione memoriam vestri facio </verse>
        <verse osisID='Rom.1.10'>semper in orationibus meis : obsecrans, si quomodo tandem aliquando prosperum iter habeam in voluntate Dei veniendi ad vos. </verse>
        <verse osisID='Rom.1.11'>Desidero enim videre vos, ut aliquid impertiar vobis gratiæ spiritualis ad confirmandos vos : </verse>
        <verse osisID='Rom.1.12'>id est, simul consolari in vobis per eam quæ invicem est, fidem vestram atque meam. </verse>
        <verse osisID='Rom.1.13'>Nolo autem vos ignorare fratres : quia sæpe proposui venire ad vos (et prohibitus sum usque adhuc) ut aliquem fructum habeam et in vobis, sicut et in ceteris gentibus. </verse>
        <verse osisID='Rom.1.14'>Græcis ac barbaris, sapientibus, et insipientibus debitor sum : </verse>
        <verse osisID='Rom.1.15'>ita (quod in me) promptum est et vobis, qui Romæ estis, evangelizare.</verse>
        <verse osisID='Rom.1.16'>Non enim erubesco Evangelium. Virtus enim Dei est in salutem omni credenti, Judæo primum, et Græco. </verse>
        <verse osisID='Rom.1.17'>Justitia enim Dei in eo revelatur ex fide in fidem : sicut scriptum est : Justus autem ex fide vivit.</verse>
        <verse osisID='Rom.1.18'>Revelatur enim ira Dei de cælo super omnem impietatem, et injustitiam hominum eorum, qui veritatem Dei in injustitia detinent : </verse>
        <verse osisID='Rom.1.19'>quia quod notum est Dei, manifestum est in illis. Deus enim illis manifestavit. </verse>
        <verse osisID='Rom.1.20'>Invisibilia enim ipsius, a creatura mundi, per ea quæ facta sunt, intellecta, conspiciuntur : sempiterna quoque ejus virtus, et divinitas : ita ut sint inexcusabiles. </verse>
        <verse osisID='Rom.1.21'>Quia cum cognovissent Deum, non sicut Deum glorificaverunt, aut gratias egerunt : sed evanuerunt in cogitationibus suis, et obscuratum est insipiens cor eorum : </verse>
        <verse osisID='Rom.1.22'>dicentes enim se esse sapientes, stulti facti sunt. </verse>
        <verse osisID='Rom.1.23'>Et mutaverunt gloriam incorruptibilis Dei in similitudinem imaginis corruptibilis hominis, et volucrum, et quadrupedum, et serpentium.</verse>
        <verse osisID='Rom.1.24'>Propter quod tradidit illos Deus in desideria cordis eorum, in immunditiam, ut contumeliis afficiant corpora sua in semetipsis : </verse>
        <verse osisID='Rom.1.25'>qui commutaverunt veritatem Dei in mendacium : et coluerunt, et servierunt creaturæ potius quam Creatori, qui est benedictus in sæcula. Amen. </verse>
        <verse osisID='Rom.1.26'>Propterea tradidit illos Deus in passiones ignominiæ : nam feminæ eorum immutaverunt naturalem usum in eum usum qui est contra naturam. </verse>
        <verse osisID='Rom.1.27'>Similiter autem et masculi, relicto naturali usu feminæ, exarserunt in desideriis suis in invicem, masculi in masculos turpitudinem operantes, et mercedem, quam oportuit, erroris sui in semetipsis recipientes. </verse>
        <verse osisID='Rom.1.28'>Et sicut non probaverunt Deum habere in notitia, tradidit illos Deus in reprobum sensum, ut faciant ea quæ non conveniunt, </verse>
        <verse osisID='Rom.1.29'>repletos omni iniquitate, malitia, fornicatione, avaritia, nequitia, plenos invidia, homicidio, contentione, dolo, malignitate : susurrones, </verse>
        <verse osisID='Rom.1.30'>detractores, Deo odibiles, contumeliosos, superbos, elatos, inventores malorum, parentibus non obedientes, </verse>
        <verse osisID='Rom.1.31'>insipientes, incompositos, sine affectione, absque fœdere, sine misericordia. </verse>
        <verse osisID='Rom.1.32'>Qui cum justitiam Dei cognovissent, non intellexerunt quoniam qui talia agunt, digni sunt morte : et non solum qui ea faciunt, sed etiam qui consentiunt facientibus. </verse>
      </chapter>
      <chapter osisID='Rom.2'>
        <verse osisID='Rom.2.1'>Propter quod inexcusabilis es, o homo omnis qui judicas. In quo enim judicas alterum, teipsum condemnas : eadem enim agis quæ judicas. </verse>
        <verse osisID='Rom.2.2'>Scimus enim quoniam judicium Dei est secundum veritatem in eos qui talia agunt. </verse>
        <verse osisID='Rom.2.3'>Existimas autem hoc, o homo, qui judicas eos qui talia agunt, et facis ea, quia tu effugies judicium Dei ? </verse>
        <verse osisID='Rom.2.4'>an divitias bonitatis ejus, et patientiæ, et longanimitatis contemnis ? ignoras quoniam benignitas Dei ad pœnitentiam te adducit ? </verse>
        <verse osisID='Rom.2.5'>Secundum autem duritiam tuam, et impœnitens cor, thesaurizas tibi iram in die iræ, et revelationis justi judicii Dei, </verse>
        <verse osisID='Rom.2.6'>qui reddet unicuique secundum opera ejus : </verse>
        <verse osisID='Rom.2.7'>iis quidem qui secundum patientiam boni operis, gloriam, et honorem, et incorruptionem quærunt, vitam æternam : </verse>
        <verse osisID='Rom.2.8'>iis autem qui sunt ex contentione, et qui non acquiescunt veritati, credunt autem iniquitati, ira et indignatio. </verse>
        <verse osisID='Rom.2.9'>Tribulatio et angustia in omnem animam hominis operantis malum, Judæi primum, et Græci : </verse>
        <verse osisID='Rom.2.10'>gloria autem, et honor, et pax omni operanti bonum, Judæo primum, et Græco : </verse>
        <verse osisID='Rom.2.11'>non enim est acceptio personarum apud Deum.</verse>
        <verse osisID='Rom.2.12'>Quicumque enim sine lege peccaverunt, sine lege peribunt : et quicumque in lege peccaverunt, per legem judicabuntur. </verse>
        <verse osisID='Rom.2.13'>Non enim auditores legis justi sunt apud Deum, sed factores legis justificabuntur. </verse>
        <verse osisID='Rom.2.14'>Cum autem gentes, quæ legem non habent, naturaliter ea, quæ legis sunt, faciunt, ejusmodi legem non habentes, ipsi sibi sunt lex : </verse>
        <verse osisID='Rom.2.15'>qui ostendunt opus legis scriptum in cordibus suis, testimonium reddente illis conscientia ipsorum, et inter se invicem cogitationibus accusantibus, aut etiam defendentibus, </verse>
        <verse osisID='Rom.2.16'>in die, cum judicabit Deus occulta hominum, secundum Evangelium meum per Jesum Christum.</verse>
        <verse osisID='Rom.2.17'>Si autem tu Judæus cognominaris, et requiescis in lege, et gloriaris in Deo, </verse>
        <verse osisID='Rom.2.18'>et nosti voluntatem ejus, et probas utiliora, instructus per legem, </verse>
        <verse osisID='Rom.2.19'>confidis teipsum esse ducem cæcorum, lumen eorum qui in tenebris sunt, </verse>
        <verse osisID='Rom.2.20'>eruditorem insipientium, magistrum infantium, habentem formam scientiæ, et veritatis in lege. </verse>
        <verse osisID='Rom.2.21'>Qui ergo alium doces, teipsum non doces : qui prædicas non furandum, furaris : </verse>
        <verse osisID='Rom.2.22'>qui dicis non mœchandum, mœcharis : qui abominaris idola, sacrilegium facis : </verse>
        <verse osisID='Rom.2.23'>qui in lege gloriaris, per prævaricationem legis Deum inhonoras. </verse>
        <verse osisID='Rom.2.24'>(Nomen enim Dei per vos blasphematur inter gentes, sicut scriptum est.)</verse>
        <verse osisID='Rom.2.25'>Circumcisio quidem prodest, si legem observes : si autem prævaricator legis sis, circumcisio tua præputium facta est. </verse>
        <verse osisID='Rom.2.26'>Si igitur præputium justitias legis custodiat, nonne præputium illius in circumcisionem reputabitur ? </verse>
        <verse osisID='Rom.2.27'>et judicabit id quod ex natura est præputium, legem consummans, te, qui per litteram et circumcisionem prævaricator legis es ? </verse>
        <verse osisID='Rom.2.28'>Non enim qui in manifesto, Judæus est : neque quæ in manifesto, in carne, est circumcisio : </verse>
        <verse osisID='Rom.2.29'>sed qui in abscondito, Judæus est : et circumcisio cordis in spiritu, non littera : cujus laus non ex hominibus, sed ex Deo est. </verse>
      </chapter>
      <chapter osisID='Rom.3'>
        <verse osisID='Rom.3.1'>Quid ergo amplius Judæo est ? aut quæ utilitas circumcisionis ? </verse>
        <verse osisID='Rom.3.2'>Multum per omnem modum. Primum quidem quia credita sunt illis eloquia Dei. </verse>
        <verse osisID='Rom.3.3'>Quid enim si quidam illorum non crediderunt ? numquid incredulitas illorum fidem Dei evacuabit ? Absit. </verse>
        <verse osisID='Rom.3.4'>Est autem Deus verax : omnis autem homo mendax, sicut scriptum est : [Ut justificeris in sermonibus tuis :et vincas cum judicaris.] </verse>
        <verse osisID='Rom.3.5'>Si autem iniquitas nostra justitiam Dei commendat, quid dicemus ? Numquid iniquus est Deus, qui infert iram ? </verse>
        <verse osisID='Rom.3.6'>secundum hominem dico. Absit. Alioquin quomodo judicabit Deus hunc mundum ? </verse>
        <verse osisID='Rom.3.7'>Si enim veritas Dei in meo mendacio abundavit in gloriam ipsius : quid adhuc et ego tamquam peccator judicor ? </verse>
        <verse osisID='Rom.3.8'>et non (sicut blasphemamur, et sicut aiunt quidam nos dicere) faciamus mala ut veniant bona : quorum damnatio justa est.</verse>
        <verse osisID='Rom.3.9'>Quid ergo ? præcellimus eos ? Nequaquam. Causati enim sumus Judæos et Græcos omnes sub peccato esse, </verse>
        <verse osisID='Rom.3.10'>sicut scriptum est : [Quia non est justus quisquam :</verse>
        <verse osisID='Rom.3.11'>non est intelligens, non est requirens Deum.</verse>
        <verse osisID='Rom.3.12'>Omnes declinaverunt, simul inutiles facti sunt :non est qui faciat bonum, non est usque ad unum.</verse>
        <verse osisID='Rom.3.13'>Sepulchrum patens est guttur eorum,linguis suis dolose agebant :venenum aspidum sub labiis eorum :</verse>
        <verse osisID='Rom.3.14'>quorum os maledictione, et amaritudine plenum est :</verse>
        <verse osisID='Rom.3.15'>veloces pedes eorum ad effundendum sanguinem :</verse>
        <verse osisID='Rom.3.16'>contritio et infelicitas in viis eorum :</verse>
        <verse osisID='Rom.3.17'>et viam pacis non cognoverunt :</verse>
        <verse osisID='Rom.3.18'>non est timor Dei ante oculos eorum.] </verse>
        <verse osisID='Rom.3.19'>Scimus autem quoniam quæcumque lex loquitur, iis, qui in lege sunt, loquitur : ut omne os obstruatur, et subditus fiat omnis mundus Deo : </verse>
        <verse osisID='Rom.3.20'>quia ex operibus legis non justificabitur omnis caro coram illo. Per legem enim cognitio peccati.</verse>
        <verse osisID='Rom.3.21'>Nunc autem sine lege justitia Dei manifestata est : testificata a lege et prophetis. </verse>
        <verse osisID='Rom.3.22'>Justitia autem Dei per fidem Jesu Christi in omnes et super omnes qui credunt in eum : non enim est distinctio : </verse>
        <verse osisID='Rom.3.23'>omnes enim peccaverunt, et egent gloria Dei. </verse>
        <verse osisID='Rom.3.24'>Justificati gratis per gratiam ipsius, per redemptionem quæ est in Christo Jesu, </verse>
        <verse osisID='Rom.3.25'>quem proposuit Deus propitiationem per fidem in sanguine ipsius, ad ostensionem justitiæ suæ propter remissionem præcedentium delictorum </verse>
        <verse osisID='Rom.3.26'>in sustentatione Dei, ad ostensionem justitiæ ejus in hoc tempore : ut sit ipse justus, et justificans eum, qui est ex fide Jesu Christi.</verse>
        <verse osisID='Rom.3.27'>Ubi est ergo gloriatio tua ? Exclusa est. Per quam legem ? Factorum ? Non : sed per legem fidei. </verse>
        <verse osisID='Rom.3.28'>Arbitramur enim justificari hominem per fidem sine operibus legis. </verse>
        <verse osisID='Rom.3.29'>An Judæorum Deus tantum ? nonne et gentium ? Immo et gentium : </verse>
        <verse osisID='Rom.3.30'>quoniam quidem unus est Deus, qui justificat circumcisionem ex fide, et præputium per fidem. </verse>
        <verse osisID='Rom.3.31'>Legem ergo destruimus per fidem ? Absit : sed legem statuimus. </verse>
      </chapter>
      <chapter osisID='Rom.4'>
        <verse osisID='Rom.4.1'>Quid ergo dicemus invenisse Abraham patrem nostrum secundum carnem ? </verse>
        <verse osisID='Rom.4.2'>Si enim Abraham ex operibus justificatus est, habet gloriam, sed non apud Deum. </verse>
        <verse osisID='Rom.4.3'>Quid enim dicit Scriptura ? Credidit Abraham Deo, et reputatam est illi ad justitiam. </verse>
        <verse osisID='Rom.4.4'>Ei autem qui operatur, merces non imputatur secundum gratiam, sed secundum debitum. </verse>
        <verse osisID='Rom.4.5'>Ei vero qui non operatur, credenti autem in eum, qui justificat impium, reputatur fides ejus ad justitiam secundum propositum gratiæ Dei. </verse>
        <verse osisID='Rom.4.6'>Sicut et David dicit beatitudinem hominis, cui Deus accepto fert justitiam sine operibus : </verse>
        <verse osisID='Rom.4.7'>[Beati, quorum remissæ sunt iniquitates,et quorum tecta sunt peccata.</verse>
        <verse osisID='Rom.4.8'>Beatus vir, cui non imputavit Dominus peccatum.] </verse>
        <verse osisID='Rom.4.9'>Beatitudo ergo hæc in circumcisione tantum manet, an etiam in præputio ? Dicimus enim quia reputata est Abrahæ fides ad justitiam. </verse>
        <verse osisID='Rom.4.10'>Quomodo ergo reputata est ? in circumcisione, an in præputio ? Non in circumcisione, sed in præputio. </verse>
        <verse osisID='Rom.4.11'>Et signum accepit circumcisionis, signaculum justitiæ fidei, quæ est in præputio : ut sit pater omnium credentium per præputium, ut reputetur et illis ad justitiam : </verse>
        <verse osisID='Rom.4.12'>et sit pater circumcisionis non iis tantum, qui sunt ex circumcisione, sed et iis qui sectantur vestigia fidei, quæ est in præputio patris nostri Abrahæ.</verse>
        <verse osisID='Rom.4.13'>Non enim per legem promissio Abrahæ, aut semini ejus ut hæres esset mundi : sed per justitiam fidei. </verse>
        <verse osisID='Rom.4.14'>Si enim qui ex lege, hæredes sunt : exinanita est fides, abolita est promissio. </verse>
        <verse osisID='Rom.4.15'>Lex enim iram operatur. Ubi enim non est lex, nec prævaricatio. </verse>
        <verse osisID='Rom.4.16'>Ideo ex fide, ut secundum gratiam firma sit promissio omni semini, non ei qui ex lege est solum, sed et ei qui ex fide est Abrahæ, qui pater est omnium nostrum </verse>
        <verse osisID='Rom.4.17'>(sicut scriptum est : Quia patrem multarum gentium posui te) ante Deum, cui credidit, qui vivificat mortuos, et vocat ea quæ non sunt, tamquam ea quæ sunt : </verse>
        <verse osisID='Rom.4.18'>qui contra spem in spem credidit, ut fieret pater multarum gentium secundum quod dictum est ei : Sic erit semen tuum. </verse>
        <verse osisID='Rom.4.19'>Et non infirmatus est fide, nec consideravit corpus suum emortuum, cum jam fere centum esset annorum, et emortuam vulvam Saræ. </verse>
        <verse osisID='Rom.4.20'>In repromissione etiam Dei non hæsitavit diffidentia, sed confortatus est fide, dans gloriam Deo : </verse>
        <verse osisID='Rom.4.21'>plenissime sciens, quia quæcumque promisit, potens est et facere. </verse>
        <verse osisID='Rom.4.22'>Ideo et reputatum est illi ad justitiam. </verse>
        <verse osisID='Rom.4.23'>Non est autem scriptum tantum propter ipsum quia reputatum est illi ad justitiam : </verse>
        <verse osisID='Rom.4.24'>sed et propter nos, quibus reputabitur credentibus in eum, qui suscitavit Jesum Christum Dominum nostrum a mortuis, </verse>
        <verse osisID='Rom.4.25'>qui traditus est propter delicta nostra, et resurrexit propter justificationem nostram. </verse>
      </chapter>
      <chapter osisID='Rom.5'>
        <verse osisID='Rom.5.1'>Justificati ergo ex fide, pacem habeamus ad Deum per Dominum nostrum Jesum Christum : </verse>
        <verse osisID='Rom.5.2'>per quem et habemus accessum per fidem in gratiam istam, in qua stamus, et gloriamur in spe gloriæ filiorum Dei. </verse>
        <verse osisID='Rom.5.3'>Non solum autem, sed et gloriamur in tribulationibus : scientes quod tribulatio patientiam operatur : </verse>
        <verse osisID='Rom.5.4'>patientia autem probationem, probatio vero spem, </verse>
        <verse osisID='Rom.5.5'>spes autem non confundit : quia caritas Dei diffusa est in cordibus nostris per Spiritum Sanctum, qui datus est nobis. </verse>
        <verse osisID='Rom.5.6'>Ut quid enim Christus, cum adhuc infirmi essemus, secundum tempus, pro impiis mortuus est ? </verse>
        <verse osisID='Rom.5.7'>vix enim pro justo quis moritur : nam pro bono forsitan quis audeat mori. </verse>
        <verse osisID='Rom.5.8'>Commendat autem caritatem suam Deus in nobis : quoniam cum adhuc peccatores essemus, secundum tempus, </verse>
        <verse osisID='Rom.5.9'>Christus pro nobis mortuus est : multo igitur magis nunc justificati in sanguine ipsius, salvi erimus ab ira per ipsum. </verse>
        <verse osisID='Rom.5.10'>Si enim cum inimici essemus, reconciliati sumus Deo per mortem filii ejus : multo magis reconciliati, salvi erimus in vita ipsius. </verse>
        <verse osisID='Rom.5.11'>Non solum autem : sed et gloriamur in Deo per Dominum nostrum Jesum Christum, per quem nunc reconciliationem accepimus.</verse>
        <verse osisID='Rom.5.12'>Propterea sicut per unum hominem peccatum in hunc mundum intravit, et per peccatum mors, et ita in omnes homines mors pertransiit, in quo omnes peccaverunt. </verse>
        <verse osisID='Rom.5.13'>Usque ad legem enim peccatum erat in mundo : peccatum autem non imputabatur, cum lex non esset. </verse>
        <verse osisID='Rom.5.14'>Sed regnavit mors ab Adam usque ad Moysen etiam in eos qui non peccaverunt in similitudinem prævaricationis Adæ, qui est forma futuri. </verse>
        <verse osisID='Rom.5.15'>Sed non sicut delictum, ita et donum : si enim unius delicto multi mortui sunt : multo magis gratia Dei et donum in gratia unius hominis Jesu Christi in plures abundavit. </verse>
        <verse osisID='Rom.5.16'>Et non sicut per unum peccatum, ita et donum. Nam judicium quidem ex uno in condemnationem : gratia autem ex multis delictis in justificationem. </verse>
        <verse osisID='Rom.5.17'>Si enim unius delicto mors regnavit per unum : multo magis abundantiam gratiæ, et donationis, et justitiæ accipientes, in vita regnabunt per unum Jesum Christum. </verse>
        <verse osisID='Rom.5.18'>Igitur sicut per unius delictum in omnes homines in condemnationem : sic et per unius justitiam in omnes homines in justificationem vitæ. </verse>
        <verse osisID='Rom.5.19'>Sicut enim per inobedientiam unius hominis, peccatores constituti sunt multi : ita et per unius obeditionem, justi constituentur multi. </verse>
        <verse osisID='Rom.5.20'>Lex autem subintravit ut abundaret delictum. Ubi autem abundavit delictum, superabundavit gratia : </verse>
        <verse osisID='Rom.5.21'>ut sicut regnavit peccatum in mortem : ita et gratia regnet per justitiam in vitam æternam, per Jesum Christum Dominum nostrum. </verse>
      </chapter>
      <chapter osisID='Rom.6'>
        <verse osisID='Rom.6.1'>Quid ergo dicemus ? permanebimus in peccato ut gratia abundet ? </verse>
        <verse osisID='Rom.6.2'>Absit. Qui enim mortui sumus peccato, quomodo adhuc vivemus in illo ? </verse>
        <verse osisID='Rom.6.3'>an ignoratis quia quicumque baptizati sumus in Christo Jesu, in morte ipsius baptizati sumus ? </verse>
        <verse osisID='Rom.6.4'>Consepulti enim sumus cum illo per baptismum in mortem : ut quomodo Christus surrexit a mortuis per gloriam Patris, ita et nos in novitate vitæ ambulemus. </verse>
        <verse osisID='Rom.6.5'>Si enim complantati facti sumus similitudini mortis ejus : simul et resurrectionis erimus. </verse>
        <verse osisID='Rom.6.6'>Hoc scientes, quia vetus homo noster simul crucifixus est, ut destruatur corpus peccati, et ultra non serviamus peccato. </verse>
        <verse osisID='Rom.6.7'>Qui enim mortuus est, justificatus est a peccato. </verse>
        <verse osisID='Rom.6.8'>Si autem mortui sumus cum Christo, credimus quia simul etiam vivemus cum Christo, </verse>
        <verse osisID='Rom.6.9'>scientes quod Christus resurgens ex mortuis jam non moritur : mors illi ultra non dominabitur. </verse>
        <verse osisID='Rom.6.10'>Quod enim mortuus est peccato, mortuus est semel : quod autem vivit, vivit Deo. </verse>
        <verse osisID='Rom.6.11'>Ita et vos existimate vos mortuos quidem esse peccato, viventes autem Deo, in Christo Jesu Domino nostro.</verse>
        <verse osisID='Rom.6.12'>Non ergo regnet peccatum in vestro mortali corpore ut obediatis concupiscentiis ejus. </verse>
        <verse osisID='Rom.6.13'>Sed neque exhibeatis membra vestra arma iniquitatis peccato : sed exhibete vos Deo, tamquam ex mortuis viventes : et membra vestra arma justitiæ Deo. </verse>
        <verse osisID='Rom.6.14'>Peccatum enim vobis non dominabitur : non enim sub lege estis, sed sub gratia. </verse>
        <verse osisID='Rom.6.15'>Quid ergo ? peccabimus, quoniam non sumus sub lege, sed sub gratia ? Absit. </verse>
        <verse osisID='Rom.6.16'>Nescitis quoniam cui exhibetis vos servos ad obediendum, servi estis ejus, cui obeditis, sive peccati ad mortem, sive obeditionis ad justitiam ? </verse>
        <verse osisID='Rom.6.17'>Gratias autem Deo quod fuistis servi peccati, obedistis autem ex corde in eam formam doctrinæ, in quam traditi estis. </verse>
        <verse osisID='Rom.6.18'>Liberati autem a peccato, servi facti estis justitiæ. </verse>
        <verse osisID='Rom.6.19'>Humanum dico, propter infirmitatem carnis vestræ : sicut enim exhibuistis membra vestra servire immunditiæ, et iniquitati ad iniquitatem, ita nunc exhibete membra vestra servire justitiæ in santificationem. </verse>
        <verse osisID='Rom.6.20'>Cum enim servi essetis peccati, liberi fuistis justitiæ. </verse>
        <verse osisID='Rom.6.21'>Quem ergo fructum habuistis tunc in illis, in quibus nunc erubescitis ? nam finis illorum mors est. </verse>
        <verse osisID='Rom.6.22'>Nunc vero liberati a peccato, servi autem facti Deo, habetis fructum vestrum in santificationem, finem vero vitam æternam. </verse>
        <verse osisID='Rom.6.23'>Stipendia enim peccati, mors. Gratia autem Dei, vita æterna, in Christo Jesu Domino nostro. </verse>
      </chapter>
      <chapter osisID='Rom.7'>
        <verse osisID='Rom.7.1'>An ignoratis, fratres (scientibus enim legem loquor), quia lex in homine dominatur quanto tempore vivit ? </verse>
        <verse osisID='Rom.7.2'>Nam quæ sub viro est mulier, vivente viro, alligata est legi : si autem mortuus fuerit vir ejus, soluta est a lege viri. </verse>
        <verse osisID='Rom.7.3'>Igitur, vivente viro, vocabitur adultera si fuerit cum alio viro : si autem mortuus fuerit vir ejus, liberata est a lege viri, ut non sit adultera si fuerit cum alio viro. </verse>
        <verse osisID='Rom.7.4'>Itaque fratres mei, et vos mortificati estis legi per corpus Christi : ut sitis alterius, qui ex mortuis resurrexit, ut fructificemus Deo. </verse>
        <verse osisID='Rom.7.5'>Cum enim essemus in carne, passiones peccatorum, quæ per legem erant, operabantur in membris nostris, ut fructificarent morti. </verse>
        <verse osisID='Rom.7.6'>Nunc autem soluti sumus a lege mortis, in qua detinebamur, ita ut serviamus in novitate spiritus, et non in vetustate litteræ.</verse>
        <verse osisID='Rom.7.7'>Quid ergo dicemus ? lex peccatum est ? Absit. Sed peccatum non cognovi, nisi per legem : nam concupiscentiam nesciebam, nisi lex diceret : Non concupisces. </verse>
        <verse osisID='Rom.7.8'>Occasione autem accepta, peccatum per mandatum operatum est in me omnem concupiscentiam. Sine lege enim peccatum mortuum erat. </verse>
        <verse osisID='Rom.7.9'>Ego autem vivebam sine lege aliquando : sed cum venisset mandatum, peccatum revixit. </verse>
        <verse osisID='Rom.7.10'>Ego autem mortuus sum : et inventum est mihi mandatum, quod erat ad vitam, hoc esse ad mortem. </verse>
        <verse osisID='Rom.7.11'>Nam peccatum occasione accepta per mandatum, seduxit me, et per illud occidit. </verse>
        <verse osisID='Rom.7.12'>Itaque lex quidem sancta, et mandatum sanctum, et justum, et bonum.</verse>
        <verse osisID='Rom.7.13'>Quod ergo bonum est, mihi factum est mors ? Absit. Sed peccatum, ut appareat peccatum, per bonum operatum est mihi mortem : ut fiat supra modum peccans peccatum per mandatum. </verse>
        <verse osisID='Rom.7.14'>Scimus enim quia lex spiritualis est : ego autem carnalis sum, venundatus sub peccato. </verse>
        <verse osisID='Rom.7.15'>Quod enim operor, non intelligo : non enim quod volo bonum, hoc ago : sed quod odi malum, illud facio. </verse>
        <verse osisID='Rom.7.16'>Si autem quod nolo, illud facio : consentio legi, quoniam bona est. </verse>
        <verse osisID='Rom.7.17'>Nunc autem jam non ego operor illud, sed quod habitat in me peccatum. </verse>
        <verse osisID='Rom.7.18'>Scio enim quia non habitat in me, hoc est in carne mea, bonum. Nam velle, adjacet mihi : perficere autem bonum, non invenio. </verse>
        <verse osisID='Rom.7.19'>Non enim quod volo bonum, hoc facio : sed quod nolo malum, hoc ago. </verse>
        <verse osisID='Rom.7.20'>Si autem quod nolo, illud facio : jam non ego operor illud, sed quod habitat in me, peccatum. </verse>
        <verse osisID='Rom.7.21'>Invenio igitur legem, volenti mihi facere bonum, quoniam mihi malum adjacet : </verse>
        <verse osisID='Rom.7.22'>condelector enim legi Dei secundum interiorem hominem : </verse>
        <verse osisID='Rom.7.23'>video autem aliam legem in membris meis, repugnantem legi mentis meæ, et captivantem me in lege peccati, quæ est in membris meis. </verse>
        <verse osisID='Rom.7.24'>Infelix ego homo, quis me liberabit de corpore mortis hujus ? </verse>
        <verse osisID='Rom.7.25'>gratia Dei per Jesum Christum Dominum nostrum. Igitur ego ipse mente servio legi Dei : carne autem, legi peccati. </verse>
      </chapter>
      <chapter osisID='Rom.8'>
        <verse osisID='Rom.8.1'>Nihil ergo nunc damnationis est iis qui sunt in Christo Jesu : qui non secundum carnem ambulant. </verse>
        <verse osisID='Rom.8.2'>Lex enim spiritus vitæ in Christo Jesu liberavit me a lege peccati et mortis. </verse>
        <verse osisID='Rom.8.3'>Nam quod impossibile erat legi, in quo infirmabatur per carnem : Deus Filium suum mittens in similitudinem carnis peccati et de peccato, damnavit peccatum in carne, </verse>
        <verse osisID='Rom.8.4'>et justificatio legis impleretur in nobis, qui non secundum carnem ambulamus, sed secundum spiritum. </verse>
        <verse osisID='Rom.8.5'>Qui enim secundum carnem sunt, quæ carnis sunt, sapiunt : qui vero secundum spiritum sunt, quæ sunt spiritus, sentiunt. </verse>
        <verse osisID='Rom.8.6'>Nam prudentia carnis, mors est : prudentia autem spiritus, vita et pax : </verse>
        <verse osisID='Rom.8.7'>quoniam sapientia carnis inimica est Deo : legi enim Dei non est subjecta, nec enim potest. </verse>
        <verse osisID='Rom.8.8'>Qui autem in carne sunt, Deo placere non possunt. </verse>
        <verse osisID='Rom.8.9'>Vos autem in carne non estis, sed in spiritu : si tamen Spiritus Dei habitat in vobis. Si quis autem Spiritum Christi non habet, hic non est ejus. </verse>
        <verse osisID='Rom.8.10'>Si autem Christus in vobis est, corpus quidem mortuum est propter peccatum, spiritus vero vivit propter justificationem. </verse>
        <verse osisID='Rom.8.11'>Quod si Spiritus ejus, qui suscitavit Jesum a mortuis, habitat in vobis : qui suscitavit Jesum Christum a mortuis, vivificabit et mortalia corpora vestra, propter inhabitantem Spiritum ejus in vobis. </verse>
        <verse osisID='Rom.8.12'>Ergo fratres, debitores sumus non carni, ut secundum carnem vivamus. </verse>
        <verse osisID='Rom.8.13'>Si enim secundum carnem vixeritis, moriemini : si autem spiritu facta carnis mortificaveritis, vivetis.</verse>
        <verse osisID='Rom.8.14'>Quicumque enim Spiritu Dei aguntur, ii sunt filii Dei. </verse>
        <verse osisID='Rom.8.15'>Non enim accepistis spiritum servitutis iterum in timore, sed accepistis spiritum adoptionis filiorum, in quo clamamus : Abba (Pater). </verse>
        <verse osisID='Rom.8.16'>Ipse enim Spiritus testimonium reddit spiritui nostro quod sumus filii Dei. </verse>
        <verse osisID='Rom.8.17'>Si autem filii, et hæredes : hæredes, quidem Dei, cohæredes autem Christi : si tamen compatimur ut et conglorificemur.</verse>
        <verse osisID='Rom.8.18'>Existimo enim quod non sunt condignæ passiones hujus temporis ad futuram gloriam, quæ revelabitur in nobis. </verse>
        <verse osisID='Rom.8.19'>Nam exspectatio creaturæ revelationem filiorum Dei exspectat. </verse>
        <verse osisID='Rom.8.20'>Vanitati enim creatura subjecta est non volens, sed propter eum, qui subjecit eam in spe : </verse>
        <verse osisID='Rom.8.21'>quia et ipsa creatura liberabitur a servitute corruptionis in libertatem gloriæ filiorum Dei. </verse>
        <verse osisID='Rom.8.22'>Scimus enim quod omnis creatura ingemiscit, et parturit usque adhuc. </verse>
        <verse osisID='Rom.8.23'>Non solum autem illa, sed et nos ipsi primitias spiritus habentes : et ipsi intra nos gemimus adoptionem filiorum Dei exspectantes, redemptionem corporis nostri. </verse>
        <verse osisID='Rom.8.24'>Spe enim salvi facti sumus. Spes autem, quæ videtur, non est spes : nam quod videt quis, quid sperat ? </verse>
        <verse osisID='Rom.8.25'>Si autem quod non videmus, speramus : per patientiam exspectamus.</verse>
        <verse osisID='Rom.8.26'>Similiter autem et Spiritus adjuvat infirmitatem nostram : nam quid oremus, sicut oportet, nescimus : sed ipse Spiritus postulat pro nobis gemitibus inenarrabilibus. </verse>
        <verse osisID='Rom.8.27'>Qui autem scrutatur corda, scit quid desideret Spiritus : quia secundum Deum postulat pro sanctis.</verse>
        <verse osisID='Rom.8.28'>Scimus autem quoniam diligentibus Deum omnia cooperantur in bonum, iis qui secundum propositum vocati sunt sancti. </verse>
        <verse osisID='Rom.8.29'>Nam quos præscivit, et prædestinavit conformes fieri imaginis Filii sui, ut sit ipse primogenitus in multis fratribus. </verse>
        <verse osisID='Rom.8.30'>Quos autem prædestinavit, hos et vocavit : et quos vocavit, hos et justificavit : quos autem justificavit, illos et glorificavit. </verse>
        <verse osisID='Rom.8.31'>Quid ergo dicemus ad hæc ? si Deus pro nobis, qui contra nos ? </verse>
        <verse osisID='Rom.8.32'>Qui etiam proprio Filio suo non pepercit, sed pro nobis omnibus tradidit illum : quomodo non etiam cum illo omnia nobis donavit ? </verse>
        <verse osisID='Rom.8.33'>Quis accusabit adversus electos Dei ? Deus qui justificat, </verse>
        <verse osisID='Rom.8.34'>quis est qui condemnet ? Christus Jesus, qui mortuus est, immo qui et resurrexit, qui est ad dexteram Dei, qui etiam interpellat pro nobis. </verse>
        <verse osisID='Rom.8.35'>Quis ergo nos separabit a caritate Christi ? tribulatio ? an angustia ? an fames ? an nuditas ? an periculum ? an persecutio ? an gladius ? </verse>
        <verse osisID='Rom.8.36'>(Sicut scriptum est : [Quia propter te mortificamur tota die :æstimati sumus sicut oves occisionis.)] </verse>
        <verse osisID='Rom.8.37'>Sed in his omnibus superamus propter eum qui dilexit nos. </verse>
        <verse osisID='Rom.8.38'>Certus sum enim quia neque mors, neque vita, neque angeli, neque principatus, neque virtutes, neque instantia, neque futura, neque fortitudo, </verse>
        <verse osisID='Rom.8.39'>neque altitudo, neque profundum, neque creatura alia poterit nos separare a caritate Dei, quæ est in Christo Jesu Domino nostro. </verse>
      </chapter>
      <chapter osisID='Rom.9'>
        <verse osisID='Rom.9.1'>Veritatem dico in Christo, non mentior : testimonium mihi perhibente conscientia mea in Spiritu Sancto : </verse>
        <verse osisID='Rom.9.2'>quoniam tristitia mihi magna est, et continuus dolor cordi meo. </verse>
        <verse osisID='Rom.9.3'>Optabam enim ego ipse anathema esse a Christo pro fratribus meis, qui sunt cognati mei secundum carnem, </verse>
        <verse osisID='Rom.9.4'>qui sunt Israëlitæ, quorum adoptio est filiorum, et gloria, et testamentum, et legislatio, et obsequium, et promissa : </verse>
        <verse osisID='Rom.9.5'>quorum patres, et ex quibus est Christus secundum carnem, qui est super omnia Deus benedictus in sæcula. Amen. </verse>
        <verse osisID='Rom.9.6'>Non autem quod exciderit verbum Dei. Non enim omnes qui ex Israël sunt, ii sunt Israëlitæ : </verse>
        <verse osisID='Rom.9.7'>neque qui semen sunt Abrahæ, omnes filii : sed in Isaac vocabitur tibi semen : </verse>
        <verse osisID='Rom.9.8'>id est, non qui filii carnis, hi filii Dei : sed qui filii sunt promissionis, æstimantur in semine. </verse>
        <verse osisID='Rom.9.9'>Promissionis enim verbum hoc est : Secundum hoc tempus veniam : et erit Saræ filius. </verse>
        <verse osisID='Rom.9.10'>Non solum autem illa : sed et Rebecca ex uno concubitu habens, Isaac patris nostri. </verse>
        <verse osisID='Rom.9.11'>Cum enim nondum nati fuissent, aut aliquid boni egissent, aut mali (ut secundum electionem propositum Dei maneret), </verse>
        <verse osisID='Rom.9.12'>non ex operibus, sed ex vocante dictum est ei quia major serviet minori, </verse>
        <verse osisID='Rom.9.13'>sicut scriptum est : Jacob dilexi, Esau autem odio habui.</verse>
        <verse osisID='Rom.9.14'>Quid ergo dicemus ? numquid iniquitas apud Deum ? Absit. </verse>
        <verse osisID='Rom.9.15'>Moysi enim dicit : Miserebor cujus misereor : et misericordiam præstabo cujus miserebor. </verse>
        <verse osisID='Rom.9.16'>Igitur non volentis, neque currentis, sed miserentis est Dei. </verse>
        <verse osisID='Rom.9.17'>Dicit enim Scriptura Pharaoni : Quia in hoc ipsum excitavi te, ut ostendam in te virtutem meam : et ut annuntietur nomen meum in universa terra. </verse>
        <verse osisID='Rom.9.18'>Ergo cujus vult miseretur, et quem vult indurat. </verse>
        <verse osisID='Rom.9.19'>Dicis itaque mihi : Quid adhuc queritur ? voluntati enim ejus quis resistit ? </verse>
        <verse osisID='Rom.9.20'>O homo, tu quis es, qui respondeas Deo ? numquid dicit figmentum ei qui se finxit : Quid me fecisti sic ? </verse>
        <verse osisID='Rom.9.21'>an non habet potestatem figulus luti ex eadem massa facere aliud quidem vas in honorem, aliud vero in contumeliam ? </verse>
        <verse osisID='Rom.9.22'>Quod si Deus volens ostendere iram, et notum facere potentiam suam, sustinuit in multa patientia vasa iræ, apta in interitum, </verse>
        <verse osisID='Rom.9.23'>ut ostenderet divitias gloriæ suæ in vasa misericordiæ, quæ præparavit in gloriam. </verse>
        <verse osisID='Rom.9.24'>Quos et vocavit nos non solum ex Judæis, sed etiam in gentibus, </verse>
        <verse osisID='Rom.9.25'>sicut in Osee dicit : Vocabo non plebem meam, plebem meam : et non dilectam, dilectam : et non misericordiam consecutam, misericordiam consecutam. </verse>
        <verse osisID='Rom.9.26'>Et erit : in loco, ubi dictum est eis : Non plebs mea vos : ibi vocabuntur filii Dei vivi. </verse>
        <verse osisID='Rom.9.27'>Isaias autem clamat pro Israël : Si fuerit numerus filiorum Israël tamquam arena maris, reliquiæ salvæ fient. </verse>
        <verse osisID='Rom.9.28'>Verbum enim consummans, et abbrevians in æquitate : quia verbum breviatum faciet Dominus super terram : </verse>
        <verse osisID='Rom.9.29'>et sicut prædixit Isaias : Nisi Dominus Sabaoth reliquisset nobis semen, sicut Sodoma facti essemus, et sicut Gomorrha similes fuissemus.</verse>
        <verse osisID='Rom.9.30'>Quid ergo dicemus ? Quod gentes, quæ non sectabantur justitiam, apprehenderunt justitiam : justitiam autem, quæ ex fide est. </verse>
        <verse osisID='Rom.9.31'>Israël vero sectando legem justitiæ, in legem justitiæ non pervenit. </verse>
        <verse osisID='Rom.9.32'>Quare ? Quia non ex fide, sed quasi ex operibus : offenderunt enim in lapidem offensionis, </verse>
        <verse osisID='Rom.9.33'>sicut scriptum est : Ecce pono in Sion lapidem offensionis, et petram scandali : et omnis qui credit in eum, non confundetur. </verse>
      </chapter>
      <chapter osisID='Rom.10'>
        <verse osisID='Rom.10.1'>Fratres, voluntas quidem cordis mei, et obsecratio ad Deum, fit pro illis in salutem. </verse>
        <verse osisID='Rom.10.2'>Testimonium enim perhibeo illis quod æmulationem Dei habent, sed non secundum scientiam. </verse>
        <verse osisID='Rom.10.3'>Ignorantes enim justitiam Dei, et suam quærentes statuere, justitiæ Dei non sunt subjecti. </verse>
        <verse osisID='Rom.10.4'>Finis enim legis, Christus, ad justitiam omni credenti.</verse>
        <verse osisID='Rom.10.5'>Moyses enim scripsit, quoniam justitiam, quæ ex lege est, qui fecerit homo, vivet in ea. </verse>
        <verse osisID='Rom.10.6'>Quæ autem ex fide est justitia, sic dicit : Ne dixeris in corde tuo : Qui ascendet in cælum ? id est, Christum deducere : </verse>
        <verse osisID='Rom.10.7'>aut, Quis descendet in abyssum ? hoc est, Christum a mortuis revocare. </verse>
        <verse osisID='Rom.10.8'>Sed quid dicit Scriptura ? Prope est verbum in ore tuo, et in corde tuo : hoc est verbum fidei, quod prædicamus. </verse>
        <verse osisID='Rom.10.9'>Quia si confitearis in ore tuo Dominum Jesum, et in corde tuo credideris quod Deus illum suscitavit a mortuis, salvus eris. </verse>
        <verse osisID='Rom.10.10'>Corde enim creditur ad justitiam : ore autem confessio fit ad salutem. </verse>
        <verse osisID='Rom.10.11'>Dicit enim Scriptura : Omnis qui credit in illum, non confundetur. </verse>
        <verse osisID='Rom.10.12'>Non enim est distinctio Judæi et Græci : nam idem Dominus omnium, dives in omnes qui invocant illum. </verse>
        <verse osisID='Rom.10.13'>Omnis enim quicumque invocaverit nomen Domini, salvus erit.</verse>
        <verse osisID='Rom.10.14'>Quomodo ergo invocabunt, in quem non crediderunt ? aut quomodo credent ei, quem non audierunt ? quomodo autem audient sine prædicante ? </verse>
        <verse osisID='Rom.10.15'>quomodo vero prædicabunt nisi mittantur ? sicut scriptum est : Quam speciosi pedes evangelizantium pacem, evangelizantium bona ! </verse>
        <verse osisID='Rom.10.16'>Sed non omnes obediunt Evangelio. Isaias enim dicit : Domine, quis credidit auditui nostro ? </verse>
        <verse osisID='Rom.10.17'>Ergo fides ex auditu, auditus autem per verbum Christi. </verse>
        <verse osisID='Rom.10.18'>Sed dico : Numquid non audierunt ? Et quidem in omnem terram exivit sonus eorum, et in fines orbis terræ verba eorum. </verse>
        <verse osisID='Rom.10.19'>Sed dico : Numquid Israël non cognovit ? Primus Moyses dicit : Ego ad æmulationem vos adducam in non gentem : in gentem insipientem, in iram vos mittam. </verse>
        <verse osisID='Rom.10.20'>Isaias autem audet, et dicit : Inventus sum a non quærentibus me : palam apparui iis qui me non interrogabant. </verse>
        <verse osisID='Rom.10.21'>Ad Israël autem dicit : Tota die expandi manus meas ad populum non credentem, et contradicentem. </verse>
      </chapter>
      <chapter osisID='Rom.11'>
        <verse osisID='Rom.11.1'>Dico ergo : Numquid Deus repulit populum suum ? Absit. Nam et ego Israëlita sum ex semine Abraham, de tribu Benjamin : </verse>
        <verse osisID='Rom.11.2'>non repulit Deus plebem suam, quam præscivit. An nescitis in Elia quid dicit Scriptura ? quemadmodum interpellat Deum adversum Israël : </verse>
        <verse osisID='Rom.11.3'>Domine, prophetas tuos occiderunt, altaria tua suffoderunt : et ego relictus sum solus, et quærunt animam meam. </verse>
        <verse osisID='Rom.11.4'>Sed quid dicit illi divinum responsum ? Reliqui mihi septem millia virorum, qui non curvaverunt genua ante Baal. </verse>
        <verse osisID='Rom.11.5'>Sic ergo et in hoc tempore reliquiæ secundum electionem gratiæ salvæ factæ sunt. </verse>
        <verse osisID='Rom.11.6'>Si autem gratia, jam non ex operibus : alioquin gratia jam non est gratia. </verse>
        <verse osisID='Rom.11.7'>Quid ergo ? Quod quærebat Israël, hoc non est consecutus : electio autem consecuta est : ceteri vero excæcati sunt : </verse>
        <verse osisID='Rom.11.8'>sicut scriptum est : Dedit illis Deus spiritum compunctionis : oculos ut non videant, et aures ut non audiant, usque in hodiernum diem. </verse>
        <verse osisID='Rom.11.9'>Et David dicit : Fiat mensa eorum in laqueum, et in captionem, et in scandalum, et in retributionem illis. </verse>
        <verse osisID='Rom.11.10'>Obscurentur oculi eorum ne videant : et dorsum eorum semper incurva.</verse>
        <verse osisID='Rom.11.11'>Dico ergo : Numquid sic offenderunt ut caderent ? Absit. Sed illorum delicto, salus est gentibus ut illos æmulentur. </verse>
        <verse osisID='Rom.11.12'>Quod si delictum illorum divitiæ sunt mundi, et diminutio eorum divitiæ gentium : quanto magis plenitudo eorum ? </verse>
        <verse osisID='Rom.11.13'>Vobis enim dico gentibus : Quamdiu quidem ego sum gentium Apostolus, ministerium meum honorificabo, </verse>
        <verse osisID='Rom.11.14'>si quomodo ad æmulandum provocem carnem meam, et salvos faciam aliquos ex illis. </verse>
        <verse osisID='Rom.11.15'>Si enim amissio eorum, reconciliatio est mundi : quæ assumptio, nisi vita ex mortuis ? </verse>
        <verse osisID='Rom.11.16'>Quod si delibatio sancta est, et massa : et si radix sancta, et rami. </verse>
        <verse osisID='Rom.11.17'>Quod si aliqui ex ramis fracti sunt, tu autem cum oleaster esses, insertus es in illis, et socius radicis, et pinguedinis olivæ factus es, </verse>
        <verse osisID='Rom.11.18'>noli gloriari adversus ramos. Quod si gloriaris : non tu radicem portas, sed radix te. </verse>
        <verse osisID='Rom.11.19'>Dices ergo : Fracti sunt rami ut ego inserar. </verse>
        <verse osisID='Rom.11.20'>Bene : propter incredulitatem fracti sunt. Tu autem fide stas : noli altum sapere, sed time. </verse>
        <verse osisID='Rom.11.21'>Si enim Deus naturalibus ramis non pepercit : ne forte nec tibi parcat. </verse>
        <verse osisID='Rom.11.22'>Vide ergo bonitatem, et severitatem Dei : in eos quidem qui ceciderunt, severitatem : in te autem bonitatem Dei, si permanseris in bonitate, alioquin et tu excideris. </verse>
        <verse osisID='Rom.11.23'>Sed et illi, si non permanserint in incredulitate, inserentur : potens est enim Deus iterum inserere illos. </verse>
        <verse osisID='Rom.11.24'>Nam si tu ex naturali excisus es oleastro, et contra naturam insertus es in bonam olivam : quanto magis ii qui secundum naturam inserentur suæ olivæ ?</verse>
        <verse osisID='Rom.11.25'>Nolo enim vos ignorare, fratres, mysterium hoc (ut non sitis vobis ipsis sapientes), quia cæcitas ex parte contigit in Israël, donec plenitudo gentium intraret, </verse>
        <verse osisID='Rom.11.26'>et sic omnis Israël salvus fieret, sicut scriptum est : Veniet ex Sion, qui eripiat, et avertat impietatem a Jacob. </verse>
        <verse osisID='Rom.11.27'>Et hoc illis a me testamentum : cum abstulero peccata eorum. </verse>
        <verse osisID='Rom.11.28'>Secundum Evangelium quidem, inimici propter vos : secundum electionem autem, carissimi propter patres. </verse>
        <verse osisID='Rom.11.29'>Sine pœnitentia enim sunt dona et vocatio Dei. </verse>
        <verse osisID='Rom.11.30'>Sicut enim aliquando et vos non credidistis Deo, nunc autem misericordiam consecuti estis propter incredulitatem illorum : </verse>
        <verse osisID='Rom.11.31'>ita et isti nunc non crediderunt in vestram misericordiam : ut et ipsi misericordiam consequantur. </verse>
        <verse osisID='Rom.11.32'>Conclusit enim Deus omnia in incredulitate, ut omnium misereatur.</verse>
        <verse osisID='Rom.11.33'>O altitudo divitiarum sapientiæ, et scientiæ Dei : quam incomprehensibilia sunt judicia ejus, et investigabiles viæ ejus ! </verse>
        <verse osisID='Rom.11.34'>Quis enim cognovit sensum Domini ? aut quis consiliarius ejus fuit ? </verse>
        <verse osisID='Rom.11.35'>aut quis prior dedit illi, et retribuetur ei ? </verse>
        <verse osisID='Rom.11.36'>Quoniam ex ipso, et per ipsum, et in ipso sunt omnia : ipsi gloria in sæcula. Amen. </verse>
      </chapter>
      <chapter osisID='Rom.12'>
        <verse osisID='Rom.12.1'>Obsecro itaque vos fratres per misericordiam Dei, ut exhibeatis corpora vestra hostiam viventem, sanctam, Deo placentem, rationabile obsequium vestrum. </verse>
        <verse osisID='Rom.12.2'>Et nolite conformari huic sæculo, sed reformamini in novitate sensus vestri : ut probetis quæ sit voluntas Dei bona, et beneplacens, et perfecta. </verse>
        <verse osisID='Rom.12.3'>Dico enim per gratiam quæ data est mihi, omnibus qui sunt inter vos, non plus sapere quam oportet sapere, sed sapere ad sobrietatem : et unicuique sicut Deus divisit mensuram fidei. </verse>
        <verse osisID='Rom.12.4'>Sicut enim in uno corpore multa membra habemus, omnia autem membra non eumdem actum habent : </verse>
        <verse osisID='Rom.12.5'>ita multi unum corpus sumus in Christo, singuli autem alter alterius membra. </verse>
        <verse osisID='Rom.12.6'>Habentes autem donationes secundum gratiam, quæ data est nobis, differentes : sive prophetiam secundum rationem fidei, </verse>
        <verse osisID='Rom.12.7'>sive ministerium in ministrando, sive qui docet in doctrina, </verse>
        <verse osisID='Rom.12.8'>qui exhortatur in exhortando, qui tribuit in simplicitate, qui præest in sollicitudine, qui miseretur in hilaritate.</verse>
        <verse osisID='Rom.12.9'>Dilectio sine simulatione : odientes malum, adhærentes bono : </verse>
        <verse osisID='Rom.12.10'>caritate fraternitatis invicem diligentes : honore invicem prævenientes : </verse>
        <verse osisID='Rom.12.11'>sollicitudine non pigri : spiritu ferventes : Domino servientes : </verse>
        <verse osisID='Rom.12.12'>spe gaudentes : in tribulatione patientes : orationi instantes : </verse>
        <verse osisID='Rom.12.13'>necessitatibus sanctorum communicantes : hospitalitatem sectantes. </verse>
        <verse osisID='Rom.12.14'>Benedicite persequentibus vos : benedicite, et nolite maledicere. </verse>
        <verse osisID='Rom.12.15'>Gaudere cum gaudentibus, flere cum flentibus : </verse>
        <verse osisID='Rom.12.16'>idipsum invicem sentientes : non alta sapientes, sed humilibus consentientes. Nolite esse prudentes apud vosmetipsos : </verse>
        <verse osisID='Rom.12.17'>nulli malum pro malo reddentes : providentes bona non tantum coram Deo, sed etiam coram omnibus hominibus. </verse>
        <verse osisID='Rom.12.18'>Si fieri potest, quod ex vobis est, cum omnibus hominibus pacem habentes : </verse>
        <verse osisID='Rom.12.19'>non vosmetipsos defendentes carissimi, sed date locum iræ. Scriptum est enim : Mihi vindicta : ego retribuam, dicit Dominus. </verse>
        <verse osisID='Rom.12.20'>Sed si esurierit inimicus tuus, ciba illum : si sitit, potum da illi : hoc enim faciens, carbones ignis congeres super caput ejus. </verse>
        <verse osisID='Rom.12.21'>Noli vinci a malo, sed vince in bono malum. </verse>
      </chapter>
      <chapter osisID='Rom.13'>
        <verse osisID='Rom.13.1'>Omnis anima potestatibus sublimioribus subdita sit : non est enim potestas nisi a Deo : quæ autem sunt, a Deo ordinatæ sunt. </verse>
        <verse osisID='Rom.13.2'>Itaque qui resistit potestati, Dei ordinationi resistit. Qui autem resistunt, ipsi sibi damnationem acquirunt : </verse>
        <verse osisID='Rom.13.3'>nam principes non sunt timori boni operis, sed mali. Vis autem non timere potestatem ? Bonum fac : et habebis laudem ex illa : </verse>
        <verse osisID='Rom.13.4'>Dei enim minister est tibi in bonum. Si autem malum feceris, time : non enim sine causa gladium portat. Dei enim minister est : vindex in iram ei qui malum agit. </verse>
        <verse osisID='Rom.13.5'>Ideo necessitate subditi estote non solum propter iram, sed etiam propter conscientiam. </verse>
        <verse osisID='Rom.13.6'>Ideo enim et tributa præstatis : ministri enim Dei sunt, in hoc ipsum servientes. </verse>
        <verse osisID='Rom.13.7'>Reddite ergo omnibus debita : cui tribulatum, tributum : cui vectigal, vectigal : cui timorem, timorem : cui honorem, honorem.</verse>
        <verse osisID='Rom.13.8'>Nemini quidquam debeatis, nisi ut invicem diligatis : qui enim diligit proximum, legem implevit. </verse>
        <verse osisID='Rom.13.9'>Nam : non adultaberis : non occides : non furaberis : non falsum testimonium dices : non concupisces : et si quod est aliud mandatum, in hoc verbo instauratur : diliges proximum tuum sicut teipsum. </verse>
        <verse osisID='Rom.13.10'>Dilectio proximi malum non operatur. Plenitudo ergo legis est dilectio.</verse>
        <verse osisID='Rom.13.11'>Et hoc scientes tempus : quia hora est jam nos de somno surgere. Nunc enim propior est nostra salus, quam cum credidimus. </verse>
        <verse osisID='Rom.13.12'>Nox præcessit, dies autem appropinquavit. Abjiciamus ergo opera tenebrarum, et induamur arma lucis. </verse>
        <verse osisID='Rom.13.13'>Sicut in die honeste ambulemus : non in comessationibus, et ebrietatibus, non in cubilibus, et impudicitiis, non in contentione, et æmulatione : </verse>
        <verse osisID='Rom.13.14'>sed induamini Dominum Jesum Christum, et carnis curam ne feceritis in desideriis. </verse>
      </chapter>
      <chapter osisID='Rom.14'>
        <verse osisID='Rom.14.1'>Infirmum autem in fide assumite, non in disceptationibus cogitationum. </verse>
        <verse osisID='Rom.14.2'>Alius enim credit se manducare omnia : qui autem infirmus est, olus manducet. </verse>
        <verse osisID='Rom.14.3'>Is qui manducat, non manducantem non spernat : et qui non manducat, manducantem non judicet : Deus enim illum assumpsit. </verse>
        <verse osisID='Rom.14.4'>Tu quis es, qui judicas alienum servum ? domino suo stat, aut cadit : stabit autem : potens est enim Deus statuere illum. </verse>
        <verse osisID='Rom.14.5'>Nam alius judicat diem inter diem : alius autem judicat omnem diem : unusquisque in suo sensu abundet. </verse>
        <verse osisID='Rom.14.6'>Qui sapit diem, Domino sapit, et qui manducat, Domino manducat : gratias enim agit Deo. Et qui non manducat, Domino non manducat, et gratias agit Deo. </verse>
        <verse osisID='Rom.14.7'>Nemo enim nostrum sibi vivit, et nemo sibi moritur. </verse>
        <verse osisID='Rom.14.8'>Sive enim vivemus, Domino vivimus : sive morimur, Domino morimur. Sive ergo vivimus, sive morimur, Domini sumus. </verse>
        <verse osisID='Rom.14.9'>In hoc enim Christus mortuus est, et resurrexit : ut et mortuorum et vivorum dominetur. </verse>
        <verse osisID='Rom.14.10'>Tu autem quid judicas fratrem tuum ? aut tu quare spernis fratrem tuum ? omnes enim stabimus ante tribunal Christi. </verse>
        <verse osisID='Rom.14.11'>Scriptum est enim : Vivo ego, dicit Dominus, quoniam mihi flectetur omne genu : et omnis lingua confitebitur Deo. </verse>
        <verse osisID='Rom.14.12'>Itaque unusquisque nostrum pro se rationem reddet Deo.</verse>
        <verse osisID='Rom.14.13'>Non ergo amplius invicem judicemus : sed hoc judicate magis, ne ponatis offendiculum fratri, vel scandalum. </verse>
        <verse osisID='Rom.14.14'>Scio, et confido in Domino Jesu, quia nihil commune per ipsum, nisi ei qui existimat quid commune esset, illi commune est. </verse>
        <verse osisID='Rom.14.15'>Si enim propter cibum frater tuus contristatur, jam non secundum caritatem ambulas. Noli cibo tuo illum perdere, pro quo Christus mortuus est. </verse>
        <verse osisID='Rom.14.16'>Non ergo blasphemetur bonum nostrum. </verse>
        <verse osisID='Rom.14.17'>Non est enim regnum Dei esca et potus : sed justitia, et pax, et gaudium in Spiritu Sancto : </verse>
        <verse osisID='Rom.14.18'>qui enim in hoc servit Christo, placet Deo, et probatus est hominibus. </verse>
        <verse osisID='Rom.14.19'>Itaque quæ pacis sunt, sectemur : et quæ ædificationis sunt, in invicem custodiamus. </verse>
        <verse osisID='Rom.14.20'>Noli propter escam destruere opus Dei, omnia quidem sunt munda : sed malum est homini, qui per offendiculum manducat. </verse>
        <verse osisID='Rom.14.21'>Bonum est non manducare carnem, et non bibere vinum, neque in quo frater tuus offenditur, aut scandalizatur, aut infirmatur. </verse>
        <verse osisID='Rom.14.22'>Tu fidem habes ? penes temetipsum habe coram Deo. Beatus qui non judicat semetipsum in eo quod probat. </verse>
        <verse osisID='Rom.14.23'>Qui autem discernit, si manducaverit, damnatus est : quia non ex fide. Omne autem, quod non est ex fide, peccatum est. </verse>
      </chapter>
      <chapter osisID='Rom.15'>
        <verse osisID='Rom.15.1'>Debemus autem nos firmiores imbecillitates infirmorum sustinere, et non nobis placere. </verse>
        <verse osisID='Rom.15.2'>Unusquisque vestrum proximo suo placeat in bonum, ad ædificationem. </verse>
        <verse osisID='Rom.15.3'>Etenim Christus non sibi placuit, sed sicut scriptum est : Improperia improperantium tibi ceciderunt super me. </verse>
        <verse osisID='Rom.15.4'>Quæcumque enim scripta sunt, ad nostram doctrinam scripta sunt : ut per patientiam, et consolationem Scripturarum, spem habeamus. </verse>
        <verse osisID='Rom.15.5'>Deus autem patientiæ et solatii det vobis idipsum sapere in alterutrum secundum Jesum Christum : </verse>
        <verse osisID='Rom.15.6'>ut unanimes, uno ore honorificetis Deum et patrem Domini nostri Jesu Christi. </verse>
        <verse osisID='Rom.15.7'>Propter quod suscipite invicem, sicut et Christus suscepit vos in honorem Dei. </verse>
        <verse osisID='Rom.15.8'>Dico enim Christum Jesum ministrum fuisse circumcisionis propter veritatem Dei, ad confirmandas promissiones patrum : </verse>
        <verse osisID='Rom.15.9'>gentes autem super misericordia honorare Deum, sicut scriptum est : Propterea confitebor tibi in gentibus, Domine, et nomini tuo cantabo. </verse>
        <verse osisID='Rom.15.10'>Et iterum dicit : Lætamini gentes cum plebe ejus. </verse>
        <verse osisID='Rom.15.11'>Et iterum : Laudate omnes gentes Dominum : et magnificate eum omnes populi. </verse>
        <verse osisID='Rom.15.12'>Et rursus Isaias ait : Erit radix Jesse, et qui exsurget regere gentes, in eum gentes sperabunt. </verse>
        <verse osisID='Rom.15.13'>Deus autem spei repleat vos omni gaudio, et pace in credendo : ut abundetis in spe, et virtute Spiritus Sancti.</verse>
        <verse osisID='Rom.15.14'>Certus sum autem fratres mei et ego ipse de vobis, quoniam et ipsi pleni estis dilectione, repleti omni scientia, ita ut possitis alterutrum monere. </verse>
        <verse osisID='Rom.15.15'>Audacius autem scripsi vobis fratres ex parte, tamquam in memoriam vos reducens : propter gratiam, quæ data est mihi a Deo, </verse>
        <verse osisID='Rom.15.16'>ut sim minister Christi Jesu in gentibus : sanctificans Evangelium Dei, ut fiat oblatio gentium accepta, et sanctificata in Spiritu Sancto. </verse>
        <verse osisID='Rom.15.17'>Habeo igitur gloriam in Christo Jesu ad Deum. </verse>
        <verse osisID='Rom.15.18'>Non enim audeo aliquid loqui eorum, quæ per me non efficit Christus in obedientiam gentium, verbo et factis : </verse>
        <verse osisID='Rom.15.19'>in virtute signorum, et prodigiorum, in virtute Spiritus Sancti : ita ut ab Jerusalem per circuitum usque ad Illyricum repleverim Evangelium Christi. </verse>
        <verse osisID='Rom.15.20'>Sic autem prædicavi Evangelium hoc, non ubi nominatus est Christus, ne super alienum fundamentum ædificarem : </verse>
        <verse osisID='Rom.15.21'>sed sicut scriptum est : Quibus non est annuntiatum de eo, videbunt : et qui non audierunt, intelligent.</verse>
        <verse osisID='Rom.15.22'>Propter quod et impediebar plurimum venire ad vos, et prohibitus sum usque adhuc. </verse>
        <verse osisID='Rom.15.23'>Nunc vero ulterius locum non habens in his regionibus, cupiditatem autem habens veniendi ad vos ex multis jam præcedentibus annis : </verse>
        <verse osisID='Rom.15.24'>cum in Hispaniam proficisci cœpero, spero quod præteriens videam vos, et a vobis deducar illuc, si vobis primum ex parte fruitus fuero. </verse>
        <verse osisID='Rom.15.25'>Nunc igitur proficiscar in Jerusalem ministrare sanctis. </verse>
        <verse osisID='Rom.15.26'>Probaverunt enim Macedonia et Achaia collationem aliquam facere in pauperes sanctorum, qui sunt in Jerusalem. </verse>
        <verse osisID='Rom.15.27'>Placuit enim eis : et debitores sunt eorum. Nam si spiritualium eorum participes facti sunt gentiles, debent et in carnalibus ministrare illis. </verse>
        <verse osisID='Rom.15.28'>Hoc igitur cum consummavero, et assignavero eis fructum hunc, per vos proficiscar in Hispaniam. </verse>
        <verse osisID='Rom.15.29'>Scio autem quoniam veniens ad vos, in abundantia benedictionis Evangelii Christi veniam. </verse>
        <verse osisID='Rom.15.30'>Obsecro ergo vos fratres per Dominum nostrum Jesum Christum, et per caritatem Sancti Spiritus, ut adjuvetis me in orationibus vestris pro me ad Deum, </verse>
        <verse osisID='Rom.15.31'>ut liberer ab infidelibus, qui sunt in Judæa, et obsequii mei oblatio accepta fiat in Jerusalem sanctis, </verse>
        <verse osisID='Rom.15.32'>ut veniam ad vos in gaudio per voluntatem Dei, et refrigerer vobiscum. </verse>
        <verse osisID='Rom.15.33'>Deus autem pacis sit cum omnibus vobis. Amen. </verse>
      </chapter>
      <chapter osisID='Rom.16'>
        <verse osisID='Rom.16.1'>Commendo autem vobis Phœben sororem nostram, quæ est in ministerio ecclesiæ, quæ est in Cenchris : </verse>
        <verse osisID='Rom.16.2'>ut eam suscipiatis in Domino digne sanctis : et assistatis ei in quocumque negotio vestri indiguerit : etenim ipsa quoque astitit multis, et mihi ipsi. </verse>
        <verse osisID='Rom.16.3'>Salutate Priscam et Aquilam, adjutores meos in Christo Jesu </verse>
        <verse osisID='Rom.16.4'>(qui pro anima mea suas cervices supposuerunt : quibus non solus ego gratias ago, sed et cunctæ ecclesiæ gentium), </verse>
        <verse osisID='Rom.16.5'>et domesticam ecclesiam eorum. Salutate Epænetum dilectum mihi, qui est primitivus Asiæ in Christo. </verse>
        <verse osisID='Rom.16.6'>Salutate Mariam, quæ multum laboravit in vobis. </verse>
        <verse osisID='Rom.16.7'>Salutate Andronicum et Juniam, cognatos, et concaptivos meos : qui sunt nobiles in Apostolis, qui et ante me fuerunt in Christo. </verse>
        <verse osisID='Rom.16.8'>Salutate Ampliatum dilectissimum mihi in Domino. </verse>
        <verse osisID='Rom.16.9'>Salutate Urbanum adjutorem nostrum in Christo Jesu, et Stachyn dilectum meum. </verse>
        <verse osisID='Rom.16.10'>Salutate Apellen probum in Christo. </verse>
        <verse osisID='Rom.16.11'>Salutate eos qui sunt ex Aristoboli domo. Salutate Herodionem cognatum meum. Salutate eos qui sunt ex Narcisi domo, qui sunt in Domino. </verse>
        <verse osisID='Rom.16.12'>Salutate Tryphænam et Tryphosam, quæ laborant in Domino. Salutate Persidem carissimam, quæ multum laboravit in Domino. </verse>
        <verse osisID='Rom.16.13'>Salutate Rufum electum in Domino, et matrem ejus, et meam. </verse>
        <verse osisID='Rom.16.14'>Salutate Asyncritum, Phlegontem, Hermam, Patrobam, Hermen, et qui cum eis sunt, fratres. </verse>
        <verse osisID='Rom.16.15'>Salutate Philologum et Juliam, Nereum, et sororem ejus, et Olympiadem, et omnes qui cum eis sunt, sanctos. </verse>
        <verse osisID='Rom.16.16'>Salutate invicem in osculo sancto. Salutant vos omnes ecclesiæ Christi. </verse>
        <verse osisID='Rom.16.17'>Rogo autem vos fratres, ut observetis eos qui dissensiones et offendicula, præter doctrinam, quam vos didicistis, faciunt, et declinate ab illis. </verse>
        <verse osisID='Rom.16.18'>Hujuscemodi enim Christo Domino nostro non serviunt, sed suo ventri : et per dulces sermones et benedictiones seducunt corda innocentium. </verse>
        <verse osisID='Rom.16.19'>Vestra enim obedientia in omnem locum divulgata est. Gaudeo igitur in vobis. Sed volo vos sapientes esse in bono, et simplices in malo. </verse>
        <verse osisID='Rom.16.20'>Deus autem pacis conterat Satanam sub pedibus vestris velociter. Gratia Domini nostri Jesu Christi vobiscum. </verse>
        <verse osisID='Rom.16.21'>Salutat vos Timotheus adjutor meus, et Lucius, et Jason, et Sosipater cognati mei. </verse>
        <verse osisID='Rom.16.22'>Saluto vos ego Tertius, qui scripsi epistolam, in Domino. </verse>
        <verse osisID='Rom.16.23'>Salutat vos Cajus hospes meus, et universa ecclesia. Salutat vos Erastus arcarius civitatis, et Quartus, frater. </verse>
        <verse osisID='Rom.16.24'>Gratia Domini nostri Jesu Christi cum omnibus vobis. Amen.</verse>
        <verse osisID='Rom.16.25'>Ei autem, qui potens est vos confirmare juxta Evangelium meum, et prædicationem Jesu Christi, secundum revelationem mysterii temporibus æternis taciti </verse>
        <verse osisID='Rom.16.26'>(quod nunc patefactum est per Scripturas prophetarum secundum præceptum æterni Dei, ad obeditionem fidei), in cunctis gentibus cogniti, </verse>
        <verse osisID='Rom.16.27'>soli sapienti Deo, per Jesum Christum, cui honor et gloria in sæcula sæculorum. Amen. </verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hag'>
      <chapter osisID='Hag.1'>
        <verse osisID='Hag.1.1'>In anno secundo Darii regis, in mense sexto, in die prima men sis, factum est verbum Domini in manu Aggaei prophetae ad Zorobabel filium Salathiel ducem Iudae et ad Iesua filium Iosedec sacerdotem magnum dicens:</verse>
        <verse osisID='Hag.1.2'>" Haec ait Dominus exercituum dicens: Populus iste dicit: "Nondum venit tempus domus Domini aedificandae" ".</verse>
        <verse osisID='Hag.1.3'>Et factum est verbum Domini in manu Aggaei prophetae dicens:</verse>
        <verse osisID='Hag.1.4'>" Numquid tempus vobis est, ut habitetis in domibus laqueatis, et domus ista deserta?</verse>
        <verse osisID='Hag.1.5'>Et nunc haec dicit Dominus exercituum: Ponite corda vestra super vias vestras:</verse>
        <verse osisID='Hag.1.6'>seminastis multum et intulistis parum, comedistis et non estis satiati, bibistis et non estis inebriati, operuistis vos et non estis calefacti, et, qui pro mercede operatus est, misit eam in sacculum pertusum.</verse>
        <verse osisID='Hag.1.7'>Haec dicit Dominus exercituum: Ponite corda vestra super vias vestras.</verse>
        <verse osisID='Hag.1.8'>Ascendite in montem, portate lignum et aedificate domum, et acceptabilis mihi erit et glorificabor, dicit Dominus.</verse>
        <verse osisID='Hag.1.9'>Respexistis ad amplius, et ecce factum est minus; et intulistis in domum, et exsufflavi illud. Quam ob causam?, dicit Dominus exercituum. Quia domus mea deserta est, et vos festinatis unusquisque in domum suam.</verse>
        <verse osisID='Hag.1.10'>Propter hoc super vos prohibiti sunt caeli, ne darent rorem, et terra prohibita est, ne daret fructum suum.</verse>
        <verse osisID='Hag.1.11'>Et vocavi siccitatem super terram et super montes et super triticum et super vinum et super oleum et, quaecumque profert humus, et super homines et super iumenta et super omnem laborem manuum ".</verse>
        <verse osisID='Hag.1.12'>Et audivit Zorobabel filius Salathiel et Iesua filius Iosedec sacerdos magnus et omnes reliquiae populi vocem Domini Dei sui et verba Aggaei prophetae, sicut misit eum Dominus Deus eorum ad ipsos; et timuit populus a facie Domini.</verse>
        <verse osisID='Hag.1.13'>Et dixit Aggaeus nuntius Domini secundum mandatum Domini populo dicens:  Ego vobiscum, dicit Dominus ".</verse>
        <verse osisID='Hag.1.14'>Et suscitavit Dominus spiritum Zorobabel filii Salathiel ducis Iudae et spiritum Iesua filii Iosedec sacerdotis magni et spiritum reliquorum omnium de populo; et ingressi sunt et faciebant opus in domo Domini exercituum Dei sui.</verse>
        <verse osisID='Hag.1.15'>In die vicesima et quarta mensis, in sexto mense, in anno secundo Darii regis.</verse>
      </chapter>
      <chapter osisID='Hag.2'>
        <verse osisID='Hag.2.1'>In septimo mense, vicesima et prima mensis, factum est ver bum Domini in manu Aggaei prophetae dicens:</verse>
        <verse osisID='Hag.2.2'>" Loquere ad Zorobabel filium Salathiel ducem Iudae et ad Iesua filium Iosedec sacerdotem magnum et ad reliquos populi dicens:</verse>
        <verse osisID='Hag.2.3'>Quis in vobis est derelictus, qui vidit domum istam in gloria sua prima? Et quid vos videtis eam nunc? Numquid non ita est quasi non sit in oculis vestris?</verse>
        <verse osisID='Hag.2.4'>Sed et nunc confortare, Zorobabel, dicit Dominus, et confortare, Iesua fili Iosedec sacerdos magne, et confortare, omnis popule terrae, dicit Dominus exercituum; et facite, quoniam ego vobiscum sum, dicit Dominus exercituum.</verse>
        <verse osisID='Hag.2.5'>Verbum quod pepigi vobiscum, cum egrederemini de terra Aegypti, et spiritus meus stat in medio vestrum; nolite timere.</verse>
        <verse osisID='Hag.2.6'>Quia haec dicit Dominus exercituum: Adhuc unum modicum est, et ego commovebo caelum et terram et mare et aridam.</verse>
        <verse osisID='Hag.2.7'>Et movebo omnes gentes, et venient thesauri cunctarum gentium, et implebo domum istam gloria, dicit Dominus exercituum.</verse>
        <verse osisID='Hag.2.8'>Meum est argentum et meum est aurum, dicit Dominus exercituum.</verse>
        <verse osisID='Hag.2.9'>Maior erit gloria domus istius novissima plus quam prima, dicit Dominus exercituum; et in loco isto dabo pacem, dicit Dominus exercituum ".</verse>
        <verse osisID='Hag.2.10'>In vicesima et quarta noni mensis, in anno secundo Darii, factum est verbum Domini ad Aggaeum prophetam dicens:</verse>
        <verse osisID='Hag.2.11'>" Haec dicit Dominus exercituum: Interroga sacerdotes legem dicens:</verse>
        <verse osisID='Hag.2.12'>Si tulerit homo carnem sanctificatam in ora vestimenti sui et tetigerit de summitate eius panem aut pulmentum aut vinum aut oleum aut omnem cibum, numquid sanctificabitur? ". Respondentes autem sacerdotes dixerunt: " Non .</verse>
        <verse osisID='Hag.2.13'>Et dixit Aggaeus: " Si tetigerit pollutus cadavere omnia haec, numquid contaminabuntur? ". Et responderunt sacerdotes et dixerunt: " Contaminabuntur ".</verse>
        <verse osisID='Hag.2.14'>Et respondit Aggaeus et dixit: " Sic populus iste et sic gens ista ante faciem meam, dicit Dominus, et sic omne opus manuum eorum et omnia, quae offerunt ibi, contaminata sunt.</verse>
        <verse osisID='Hag.2.15'>Et nunc ponite corda vestra a die hac et supra: Antequam poneretur lapis super lapidem in templo Domini,</verse>
        <verse osisID='Hag.2.16'>quid fuistis? Cum accederetis ad acervum viginti modiorum, erant decem; cum intraretis ad torcular, ut hauriretis quinquaginta lagenas, erant viginti.</verse>
        <verse osisID='Hag.2.17'>Percussi vos ariditate et rubigine et grandine omnia opera manuum vestrarum, et non fuit in vobis qui reverteretur ad me, dicit Dominus.</verse>
        <verse osisID='Hag.2.18'>Ponite corda vestra ex die ista et in futurum, a die vicesima et quarta noni mensis, a die, qua fundamenta iacta sunt templi Domini, ponite super cor vestrum.</verse>
        <verse osisID='Hag.2.19'>Numquid adhuc semen in horreo est, et adhuc vinea et ficus et malogranatum et lignum olivae non portavit fructum? Ex die hac benedicam .</verse>
        <verse osisID='Hag.2.20'>Et factum est verbum Domini secundo ad Aggaeum in vicesima et quarta mensis dicens:</verse>
        <verse osisID='Hag.2.21'>" Loquere ad Zorobabel ducem Iudae dicens: Ego movebo caelum pariter et terram</verse>
        <verse osisID='Hag.2.22'>et subvertam solium regnorum et conteram fortitudinem regnorum gentium et subvertam quadrigam et ascensores eius; et descendent equi et ascensores eorum, unusquisque percussus gladio fratris sui.</verse>
        <verse osisID='Hag.2.23'>In die illo, dicit Dominus exercituum, assumam te, Zorobabel fili Salathiel, serve meus, dicit Dominus, et ponam te quasi signaculum, quia te elegi ", dicit Dominus exercituum.</verse>
      </chapter>
    </div></osisText>
</osis>
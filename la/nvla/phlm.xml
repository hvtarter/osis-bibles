<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Phlm'>
      <chapter osisID='Phlm.1'>
        <verse osisID='Phlm.1.1'>Paulus vinctus Christi Iesu et Timotheus frater Philemoni dilecto et adiutori nostro</verse>
        <verse osisID='Phlm.1.2'>et Apphiae sorori et Archippo commilitoni nostro et ecclesiae, quae in domo tua est:</verse>
        <verse osisID='Phlm.1.3'>gratia vobis et pax a Deo Patre nostro et Domino Iesu Christo.</verse>
        <verse osisID='Phlm.1.4'>Gratias ago Deo meo semper memoriam tui faciens in orationibus meis,</verse>
        <verse osisID='Phlm.1.5'>audiens caritatem tuam et fidem, quam habes in Dominum Iesum et in omnes sanctos,</verse>
        <verse osisID='Phlm.1.6'>ut communio fidei tuae evidens fiat in agnitione omnis boni, quod est in nobis in Christum;</verse>
        <verse osisID='Phlm.1.7'>gaudium enim magnum habui et consolationem in caritate tua, quia viscera sanctorum requieverunt per te, frater.</verse>
        <verse osisID='Phlm.1.8'>Propter quod multam fiduciam habens in Christo imperandi tibi, quod ad rem pertinet,</verse>
        <verse osisID='Phlm.1.9'>propter caritatem magis obsecro, cum sim talis ut Paulus senex, nunc autem et vinctus Christi Iesu;</verse>
        <verse osisID='Phlm.1.10'>obsecro te de meo filio, quem genui in vinculis, Onesimo,</verse>
        <verse osisID='Phlm.1.11'>qui tibi aliquando inutilis fuit, nunc autem et tibi et mihi utilis,</verse>
        <verse osisID='Phlm.1.12'>quem remisi tibi: eum, hoc est viscera mea;</verse>
        <verse osisID='Phlm.1.13'>quem ego volueram mecum detinere, ut pro te mihi ministraret in vinculis evangelii.</verse>
        <verse osisID='Phlm.1.14'>Sine consilio autem tuo nihil volui facere, uti ne velut ex necessitate bonum tuum esset sed voluntarium.</verse>
        <verse osisID='Phlm.1.15'>Forsitan enim ideo discessit ad horam, ut aeternum illum reciperes,</verse>
        <verse osisID='Phlm.1.16'>iam non ut servum sed plus servo, carissimum fratrem, maxime mihi, quanto autem magis tibi et in carne et in Domino.</verse>
        <verse osisID='Phlm.1.17'>Si ergo habes me socium, suscipe illum sicut me.</verse>
        <verse osisID='Phlm.1.18'>Si autem aliquid nocuit tibi aut debet, hoc mihi imputa.</verse>
        <verse osisID='Phlm.1.19'>Ego Paulus scripsi mea manu, ego reddam; ut non dicam tibi quod et teipsum mihi debes.</verse>
        <verse osisID='Phlm.1.20'>Ita, frater! Ego te fruar in Domino; refice viscera mea in Christo!</verse>
        <verse osisID='Phlm.1.21'>Confidens oboedientia tua scripsi tibi, sciens quoniam et super id, quod dico, facies.</verse>
        <verse osisID='Phlm.1.22'>Simul autem et para mihi hospitium, nam spero per orationes vestras donari me vobis.</verse>
        <verse osisID='Phlm.1.23'>Salutat te Epaphras, concaptivus meus in Christo Iesu,</verse>
        <verse osisID='Phlm.1.24'>Marcus, Aristarchus, Demas, Lucas, adiutores mei.</verse>
        <verse osisID='Phlm.1.25'>Gratia Domini Iesu Christi cum spiritu vestro.</verse>
      </chapter>
    </div></osisText>
</osis>
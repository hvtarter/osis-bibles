<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>Iacobus, Dei et Domini Iesu Christi servus, duodecim tribu bus, quae sunt in dispersione, salutem.</verse>
        <verse osisID='Jas.1.2'>Omne gaudium existimate, fratres mei, cum in tentationibus variis incideritis,</verse>
        <verse osisID='Jas.1.3'>scientes quod probatio fidei vestrae patientiam operatur;</verse>
        <verse osisID='Jas.1.4'>patientia autem opus perfectum habeat, ut sitis perfecti et integri, in nullo deficientes.</verse>
        <verse osisID='Jas.1.5'>Si quis autem vestrum indiget sapientia, postulet a Deo, qui dat omnibus affluenter et non improperat, et dabitur ei.</verse>
        <verse osisID='Jas.1.6'>Postulet autem in fide nihil haesitans; qui enim haesitat, similis est fluctui maris, qui a vento movetur et circumfertur.</verse>
        <verse osisID='Jas.1.7'>Non ergo aestimet homo ille quod accipiat aliquid a Domino,</verse>
        <verse osisID='Jas.1.8'>vir duplex animo, inconstans in omnibus viis suis.</verse>
        <verse osisID='Jas.1.9'>Glorietur autem frater humilis in exaltatione sua,</verse>
        <verse osisID='Jas.1.10'>dives autem in humilitate sua, quoniam sicut flos feni transibit.</verse>
        <verse osisID='Jas.1.11'>Exortus est enim sol cum ardore et arefecit fenum, et flos eius decidit, et decor vultus eius deperiit; ita et dives in itineribus suis marcescet.</verse>
        <verse osisID='Jas.1.12'>Beatus vir, qui suffert tentationem, quia, cum probatus fuerit, accipiet coronam vitae, quam repromisit Deus diligentibus se.</verse>
        <verse osisID='Jas.1.13'>Nemo, cum tentatur, dicat: " A Deo tentor "; Deus enim non tentatur malis, ipse autem neminem tentat.</verse>
        <verse osisID='Jas.1.14'>Unusquisque vero tentatur a concupiscentia sua abstractus et illectus;</verse>
        <verse osisID='Jas.1.15'>dein concupiscentia, cum conceperit, parit peccatum; peccatum vero, cum consummatum fuerit, generat mortem.</verse>
        <verse osisID='Jas.1.16'>Nolite errare, fratres mei dilectissimi.</verse>
        <verse osisID='Jas.1.17'>Omne datum optimum et omne donum perfectum de sursum est, descendens a Patre luminum, apud quem non est transmutatio nec vicissitudinis obumbratio.</verse>
        <verse osisID='Jas.1.18'>Voluntarie genuit nos verbo veritatis, ut simus primitiae quaedam creaturae eius.</verse>
        <verse osisID='Jas.1.19'>Scitis, fratres mei dilecti. Sit autem omnis homo velox ad audiendum, tardus autem ad loquendum et tardus ad iram;</verse>
        <verse osisID='Jas.1.20'>ira enim viri iustitiam Dei non operatur.</verse>
        <verse osisID='Jas.1.21'>Propter quod abicientes omnem immunditiam et abundantiam malitiae, in mansuetudine suscipite insitum verbum, quod potest salvare animas vestras.</verse>
        <verse osisID='Jas.1.22'>Estote autem factores verbi et non auditores tantum fallentes vosmetipsos.</verse>
        <verse osisID='Jas.1.23'>Quia si quis auditor est verbi et non factor, hic comparabitur viro consideranti vultum nativitatis suae in speculo;</verse>
        <verse osisID='Jas.1.24'>consideravit enim se et abiit, et statim oblitus est qualis fuerit.</verse>
        <verse osisID='Jas.1.25'>Qui autem perspexerit in lege perfecta libertatis et permanserit, non auditor obliviosus factus sed factor operis, hic beatus in facto suo erit.</verse>
        <verse osisID='Jas.1.26'>Si quis putat se religiosum esse, non freno circumducens linguam suam sed seducens cor suum, huius vana est religio.</verse>
        <verse osisID='Jas.1.27'>Religio munda et immaculata apud Deum et Patrem haec est: visitare pupillos et viduas in tribulatione eorum, immaculatum se custodire ab hoc saeculo.</verse>
      </chapter>
      <chapter osisID='Jas.2'>
        <verse osisID='Jas.2.1'>Fratres mei, nolite in persona rum acceptione habere fidem Domini nostri Iesu Christi gloriae.</verse>
        <verse osisID='Jas.2.2'>Etenim, si introierit in synagogam vestram vir aureum anulum habens in veste candida, introierit autem et pauper in sordido habitu,</verse>
        <verse osisID='Jas.2.3'>et intendatis in eum, qui indutus est veste praeclara, et dixeritis: " Tu sede hic bene ", pauperi autem dicatis: " Tu sta illic aut sede sub scabello meo ";</verse>
        <verse osisID='Jas.2.4'>nonne iudicatis apud vosmetipsos et facti estis iudices cogitationum iniquarum?</verse>
        <verse osisID='Jas.2.5'>Audite, fratres mei dilectissimi. Nonne Deus elegit, qui pauperes sunt mundo, divites in fide et heredes regni, quod repromisit diligentibus se?</verse>
        <verse osisID='Jas.2.6'>Vos autem exhonorastis pauperem. Nonne divites opprimunt vos et ipsi trahunt vos ad iudicia?</verse>
        <verse osisID='Jas.2.7'>Nonne ipsi blasphemant bonum nomen, quod invocatum est super vos?</verse>
        <verse osisID='Jas.2.8'>Si tamen legem perficitis regalem secundum Scripturam: " Diliges proximum tuum sicut teipsum ", bene facitis;</verse>
        <verse osisID='Jas.2.9'>si autem personas accipitis, peccatum operamini, redarguti a lege quasi transgressores.</verse>
        <verse osisID='Jas.2.10'>Quicumque autem totam legem servaverit, offendat autem in uno, factus est omnium reus.</verse>
        <verse osisID='Jas.2.11'>Qui enim dixit: " Non moechaberis ", dixit et: " Non occides "; quod si non moecharis, occidis autem, factus es transgressor legis.</verse>
        <verse osisID='Jas.2.12'>Sic loquimini et sic facite sicut per legem libertatis iudicandi.</verse>
        <verse osisID='Jas.2.13'>Iudicium enim sine misericordia illi, qui non fecit misericordiam; superexsultat misericordia iudicio.</verse>
        <verse osisID='Jas.2.14'>Quid proderit, fratres mei, si fidem quis dicat se habere, opera autem non habeat? Numquid poterit fides salvare eum?</verse>
        <verse osisID='Jas.2.15'>Si frater aut soror nudi sunt et indigent victu cotidiano,</verse>
        <verse osisID='Jas.2.16'>dicat autem aliquis de vobis illis: " Ite in pace, calefacimini et saturamini ", non dederitis autem eis, quae necessaria sunt corporis, quid proderit?</verse>
        <verse osisID='Jas.2.17'>Sic et fides, si non habeat opera, mortua est in semetipsa.</verse>
        <verse osisID='Jas.2.18'>Sed dicet quis: " Tu fidem habes, et ego opera habeo ". Ostende mihi fidem tuam sine operibus, et ego tibi ostendam ex operibus meis fidem.</verse>
        <verse osisID='Jas.2.19'>Tu credis quoniam unus est Deus? Bene facis; et daemones credunt et contremiscunt!</verse>
        <verse osisID='Jas.2.20'>Vis autem scire, o homo inanis, quoniam fides sine operibus otiosa est?</verse>
        <verse osisID='Jas.2.21'>Abraham, pater noster, nonne ex operibus iustificatus est offerens Isaac filium suum super altare?</verse>
        <verse osisID='Jas.2.22'>Vides quoniam fides cooperabatur operibus illius, et ex operibus fides consummata est;</verse>
        <verse osisID='Jas.2.23'>et suppleta est Scriptura dicens: " Credidit Abraham Deo, et reputatum est illi ad iustitiam ", et amicus Dei appellatus est.</verse>
        <verse osisID='Jas.2.24'>Videtis quoniam ex operibus iustificatur homo et non ex fide tantum.</verse>
        <verse osisID='Jas.2.25'>Similiter autem et Rahab, meretrix nonne ex operibus iustificata est suscipiens nuntios et alia via eiciens?</verse>
        <verse osisID='Jas.2.26'>Sicut enim corpus sine spiritu emortuum est, ita et fides sine operibus mortua est.</verse>
      </chapter>
      <chapter osisID='Jas.3'>
        <verse osisID='Jas.3.1'>Nolite plures magistri fieri, fra tres mei, scientes quoniam maius iudicium accipiemus.</verse>
        <verse osisID='Jas.3.2'>In multis enim offendimus omnes. Si quis in verbo non offendit, hic perfectus est vir, potens etiam freno circumducere totum corpus.</verse>
        <verse osisID='Jas.3.3'>Si autem equorum frenos in ora mittimus ad oboediendum nobis, et omne corpus illorum circumferimus.</verse>
        <verse osisID='Jas.3.4'>Ecce et naves, cum tam magnae sint et a ventis validis minentur, circumferuntur a minimo gubernaculo, ubi impetus dirigentis voluerit;</verse>
        <verse osisID='Jas.3.5'>ita et lingua modicum quidem membrum est et magna exsultat. Ecce quantus ignis quam magnam silvam incendit!</verse>
        <verse osisID='Jas.3.6'>Et lingua ignis est, universitas iniquitatis; lingua constituitur in membris nostris, quae maculat totum corpus et inflammat rotam nativitatis et inflammatur a gehenna.</verse>
        <verse osisID='Jas.3.7'>Omnis enim natura et bestiarum et volucrum et serpentium et etiam cetorum domatur et domita est a natura humana;</verse>
        <verse osisID='Jas.3.8'>linguam autem nullus hominum domare potest, inquietum malum, plena veneno mortifero.</verse>
        <verse osisID='Jas.3.9'>In ipsa benedicimus Dominum et Patrem et in ipsa maledicimus homines, qui ad similitudinem Dei facti sunt;</verse>
        <verse osisID='Jas.3.10'>ex ipso ore procedit benedictio et maledictio. Non oportet, fratres mei, haec ita fieri.</verse>
        <verse osisID='Jas.3.11'>Numquid fons de eodem foramine emanat dulcem et amaram aquam?</verse>
        <verse osisID='Jas.3.12'>Numquid potest, fratres mei, ficus olivas facere, aut vitis ficus? Neque salsa dulcem potest facere aquam.</verse>
        <verse osisID='Jas.3.13'>Quis sapiens et disciplinatus inter vos? Ostendat ex bona conversatione operationem suam in mansuetudine sapientiae.</verse>
        <verse osisID='Jas.3.14'>Quod si zelum amarum habetis et contentiones in cordibus vestris, nolite gloriari et mendaces esse adversus veritatem.</verse>
        <verse osisID='Jas.3.15'>Non est ista sapientia desursum descendens, sed terrena, animalis, diabolica;</verse>
        <verse osisID='Jas.3.16'>ubi enim zelus et contentio, ibi inconstantia et omne opus pravum.</verse>
        <verse osisID='Jas.3.17'>Quae autem desursum est sapientia primum quidem pudica est, deinde pacifica, modesta, suadibilis, plena misericordia et fructibus bonis, non iudicans, sine simulatione;</verse>
        <verse osisID='Jas.3.18'>fructus autem iustitiae in pace seminatur facientibus pacem.</verse>
      </chapter>
      <chapter osisID='Jas.4'>
        <verse osisID='Jas.4.1'>Unde bella et unde lites in vobis? Nonne hinc, ex concupi scentiis vestris, quae militant in membris vestris?</verse>
        <verse osisID='Jas.4.2'>Concupiscitis et non habetis; occiditis et zelatis et non potestis adipisci; litigatis et belligeratis. Non habetis, propter quod non postulatis;</verse>
        <verse osisID='Jas.4.3'>petitis et non accipitis, eo quod male petitis, ut in concupiscentiis vestris insumatis.</verse>
        <verse osisID='Jas.4.4'>Adulteri, nescitis quia amicitia huius mundi inimica est Dei?Quicumque ergo voluerit amicus esse saeculi huius, inimicus Dei constituitur.</verse>
        <verse osisID='Jas.4.5'>Aut putatis quia inaniter Scriptura dicat: " Ad invidiam concupiscit Spiritus, qui inhabitat in nobis? ".</verse>
        <verse osisID='Jas.4.6'>Maiorem autem dat gratiam; propter quod dicit: Deus superbis resistit,humilibus autem dat gratiam ".</verse>
        <verse osisID='Jas.4.7'>Subicimini igitur Deo; resistite autem Diabolo, et fugiet a vobis.</verse>
        <verse osisID='Jas.4.8'>Appropiate Deo, et appropinquabit vobis. Emundate manus, peccatores; et purificate corda, duplices animo.</verse>
        <verse osisID='Jas.4.9'>Miseri estote et lugete et plorate; risus vester in luctum convertatur, et gaudium in maerorem.</verse>
        <verse osisID='Jas.4.10'>Humiliamini in conspectu Domini, et exaltabit vos.</verse>
        <verse osisID='Jas.4.11'>Nolite detrahere alterutrum, fratres; qui detrahit fratri, aut qui iudicat fratrem suum, detrahit legi et iudicat legem; si autem iudicas legem, non es factor legis sed iudex.</verse>
        <verse osisID='Jas.4.12'>Unus est legislator et iudex, qui potest salvare et perdere; tu autem quis es, qui iudicas proximum?</verse>
        <verse osisID='Jas.4.13'>Age nunc, qui dicitis: " Hodie aut crastino ibimus in illam civitatem et faciemus quidem ibi annum et mercabimur et lucrum faciemus ";</verse>
        <verse osisID='Jas.4.14'>qui ignoratis, quae erit in crastinum vita vestra! Vapor enim estis ad modicum parens, deinceps exterminatur;</verse>
        <verse osisID='Jas.4.15'>pro eo ut dicatis: " Si Dominus voluerit, et vivemus et faciemus hoc aut illud ".</verse>
        <verse osisID='Jas.4.16'>Nunc autem gloriamini in superbiis vestris; omnis gloriatio talis maligna est.</verse>
        <verse osisID='Jas.4.17'>Scienti igitur bonum facere et non facienti, peccatum est illi!</verse>
      </chapter>
      <chapter osisID='Jas.5'>
        <verse osisID='Jas.5.1'>Age nunc, divites, plorate ulu lantes in miseriis, quae adve nient vobis.</verse>
        <verse osisID='Jas.5.2'>Divitiae vestrae putrefactae sunt, et vestimenta vestra a tineis comesta sunt,</verse>
        <verse osisID='Jas.5.3'>aurum et argentum vestrum aeruginavit, et aerugo eorum in testimonium vobis erit et manducabit carnes vestras sicut ignis: thesaurizastis in novissimis diebus.</verse>
        <verse osisID='Jas.5.4'>Ecce merces operariorum, qui messuerunt regiones vestras, quae fraudata est a vobis, clamat, et clamores eorum, qui messuerunt, in aures Domini Sabaoth introierunt.</verse>
        <verse osisID='Jas.5.5'>Epulati estis super terram et in luxuriis fuistis, enutristis corda vestra in die occisionis.</verse>
        <verse osisID='Jas.5.6'>Addixistis, occidistis iustum. Non resistit vobis.</verse>
        <verse osisID='Jas.5.7'>Patientes igitur estote, fratres, usque ad adventum Domini. Ecce agricola exspectat pretiosum fructum terrae, patienter ferens, donec accipiat imbrem temporaneum et serotinum.</verse>
        <verse osisID='Jas.5.8'>Patientes estote, et vos, confirmate corda vestra, quoniam adventus Domini appropinquavit.</verse>
        <verse osisID='Jas.5.9'>Nolite ingemiscere, fratres, in alterutrum, ut non iudicemini; ecce iudex ante ianuam assistit.</verse>
        <verse osisID='Jas.5.10'>Exemplum accipite, fratres, laboris et patientiae prophetas, qui locuti sunt in nomine Domini.</verse>
        <verse osisID='Jas.5.11'>Ecce beatificamus eos, qui sustinuerunt; sufferentiam Iob audistis et finem Domini vidistis, quoniam misericors est Dominus et miserator.</verse>
        <verse osisID='Jas.5.12'>Ante omnia autem, fratres mei, nolite iurare neque per caelum neque per terram, neque aliud quodcumque iuramentum; sit autem vestrum " Est " est, et " Non " non, uti non sub iudicio decidatis.</verse>
        <verse osisID='Jas.5.13'>Tristatur aliquis vestrum? Oret. Aequo animo est? Psallat.</verse>
        <verse osisID='Jas.5.14'>Infirmatur quis in vobis? Advocet presbyteros ecclesiae, et orent super eum, unguentes eum oleo in nomine Domini.</verse>
        <verse osisID='Jas.5.15'>Et oratio fidei salvabit infirmum, et allevabit eum Dominus; et si peccata operatus fuerit, dimittentur ei.</verse>
        <verse osisID='Jas.5.16'>Confitemini ergo alterutrum peccata et orate pro invicem, ut sanemini. Multum enim valet deprecatio iusti operans.</verse>
        <verse osisID='Jas.5.17'>Elias homo erat similis nobis passibilis et oratione oravit, ut non plueret, et non pluit super terram annos tres et menses sex;</verse>
        <verse osisID='Jas.5.18'>et rursum oravit, et caelum dedit pluviam, et terra germinavit fructum suum.</verse>
        <verse osisID='Jas.5.19'>Fratres mei, si quis ex vobis erraverit a veritate, et converterit quis eum,</verse>
        <verse osisID='Jas.5.20'>scire debet quoniam, qui converti fecerit peccatorem ab errore viae eius, salvabit animam suam a morte et operiet multitudinem peccatorum.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hab'>
      <chapter osisID='Hab.1'>
        <verse osisID='Hab.1.1'>Oraculum, quod vidit Habacuc propheta.</verse>
        <verse osisID='Hab.1.2'>Usquequo, Domine, clamabo,et non exaudis?Vociferabor ad te: " Violentia! ",et non salvas?</verse>
        <verse osisID='Hab.1.3'>Quare ostendisti mihi iniquitatemet malitiam vides?Et vastitas et violentia est coram me,et facta est contentio, et iurgium exoritur.</verse>
        <verse osisID='Hab.1.4'>Propter hoc languet lex,et non pervenit usque ad finem iudicium.Quia impius praevalet adversus iustum,propterea egreditur iudicium perversum.</verse>
        <verse osisID='Hab.1.5'>" Aspicite in gentibus et videte,admiramini et obstupescite,quia opus facio in diebus vestris,quod nemo credet, cum narrabitur.</verse>
        <verse osisID='Hab.1.6'>Quia ecce ego suscitabo Chaldaeos,gentem amaram et velocem,ambulantem super latitudinem terrae,ut possideat tabernacula non sua.</verse>
        <verse osisID='Hab.1.7'>Horribilis et terribilis est,ex semetipsa iudicium eiuset maiestas eius egredietur.</verse>
        <verse osisID='Hab.1.8'>Leviores pardis equi eiuset saeviores lupis deserti;et accurrunt equites eius:equites namque eius de longe venient,volabunt quasi aquilafestinans ad comedendum.</verse>
        <verse osisID='Hab.1.9'>Omnes, ut violentiam faciant, venient,omnes facies eorum ventus urens;et congregabunt quasi arenam captivos.</verse>
        <verse osisID='Hab.1.10'>Et ipsa reges subsannabit,tyrannis illudet;ipsa super omnem munitionem ridebitet comportabit aggerem et capiet eam.</verse>
        <verse osisID='Hab.1.11'>Tunc ultra progrediens quasi ventus pertransibitet constituet fortitudinem suam deum suum ".</verse>
        <verse osisID='Hab.1.12'>Numquid non tu a principio, Domine,Deus meus, sanctus meus,qui non morieris?Domine, ad iudicium posuisti eam; petra mea, ad corripiendum fundasti eam.</verse>
        <verse osisID='Hab.1.13'>Mundi sunt oculi tui, ne videas malum;et respicere ad iniquitatem non poteris.Quare respicis super inique agentes et taces, devorante impio iustiorem se?</verse>
        <verse osisID='Hab.1.14'>Fecisti homines quasi pisces maris,quasi reptile non habens principem super se.</verse>
        <verse osisID='Hab.1.15'>Omnes in hamo sublevat,trahit eos in sagena suaet congregat in rete suo;super hoc laetatur et exsultat.</verse>
        <verse osisID='Hab.1.16'>Propterea immolat sagenae suaeet sacrificat reti suo,quia in ipsis incrassata est portio eius,et cibus eius pinguis.</verse>
        <verse osisID='Hab.1.17'>Propter hoc ergo evaginabit gladium suum semper,ut interficiat gentes sine misericordia?</verse>
      </chapter>
      <chapter osisID='Hab.2'>
        <verse osisID='Hab.2.1'>Super custodiam meam staboet consistam super speculamet contemplabor, ut videam quid dicat mihiet quid respondeat ad querelam meam.</verse>
        <verse osisID='Hab.2.2'>Et respondit mihi Dominus et dixit: Scribe visumet explana eum super tabulas,ut percurrat, qui legerit eum.</verse>
        <verse osisID='Hab.2.3'>Quia adhuc visus ad tempus constitutum,sed anhelat in finem et non mentietur;si moram fecerit, exspecta illum,quia veniens veniet et non tardabit.</verse>
        <verse osisID='Hab.2.4'>Ecce languidus, in quo non est anima recta;iustus autem in fide sua vivet ".</verse>
        <verse osisID='Hab.2.5'>Et profecto divitiae decipiunt virum superbum,et non perveniet ad finem;qui dilatat quasi infernus fauces suaset ipse quasi mors et non adimpletur:et congregat ad se omnes genteset coacervat ad se omnes populos.</verse>
        <verse osisID='Hab.2.6'>Numquid non omnes isti super eum parabolam sumentet loquelam aenigmatum dicentes: Vae ei, qui multiplicat non sua - usquequo? Cet aggravat pignora super se! ".</verse>
        <verse osisID='Hab.2.7'>Numquid non repente consurgent, qui mordeant te,et evigilabunt agitantes te,et eris in rapinam eis?</verse>
        <verse osisID='Hab.2.8'>Quia tu spoliasti gentes multas,spoliabunt te omnes, qui reliqui fuerint de populis;propter sanguinem hominum et oppressionem terrae,civitatum et omnium habitantium in eis.</verse>
        <verse osisID='Hab.2.9'>Vae, qui congregat lucrum iniustum in malum domui suae,ut ponat in excelso nidum suumet salvet se de manu mali!</verse>
        <verse osisID='Hab.2.10'>Consilium cepisti in confusionem domui tuaeconcidendi populos multoset peccasti in animam tuam.</verse>
        <verse osisID='Hab.2.11'>Quia lapis de pariete clamabit,et trabes de contignatione respondebit ei.</verse>
        <verse osisID='Hab.2.12'>Vae, qui aedificat civitatem in sanguinibuset condit urbem in iniquitate!</verse>
        <verse osisID='Hab.2.13'>Numquid non haec a Domino sunt exercituum,ut laborent populi pro igne,et gentes in vacuum fatigentur?</verse>
        <verse osisID='Hab.2.14'>Quia replebitur terra cognitione gloriae Domini,sicut aquae operiunt mare.</verse>
        <verse osisID='Hab.2.15'>Vae, qui potum dat amico suomittens venenum suum et inebrians eum,ut aspiciat nuditatem eius!</verse>
        <verse osisID='Hab.2.16'>Repleris ignominia pro gloria;bibe tu quoque et denudare!Transibit ad te calix dexterae Domini,et veniet ignominia super gloriam tuam.</verse>
        <verse osisID='Hab.2.17'>Quia vastitas Libani operiet te,et miseria animalium deterrebit tepropter sanguinem hominum et oppressionem terrae,civitatum et omnium habitantium in eis.</verse>
        <verse osisID='Hab.2.18'>Quid prodest sculptile,quia sculpsit illud fictor suus;conflatile et oraculum mendax,quia speravit in figmento fictor eius, ut faceret simulacra muta?</verse>
        <verse osisID='Hab.2.19'>Vae, qui dicit ligno: " Expergiscere! ", " Surge! " lapidi tacenti!Numquid ipse docere poterit?Ecce iste coopertus est auro et argento,et omnis spiritus non est in visceribus eius.</verse>
        <verse osisID='Hab.2.20'>Dominus autem in templo sancto suo; sileat a facie eius omnis terra.</verse>
      </chapter>
      <chapter osisID='Hab.3'>
        <verse osisID='Hab.3.1'>Oratio Habacuc prophetae.Secundum melodiam lamentationum.</verse>
        <verse osisID='Hab.3.2'>Domine, audivi auditionem tuamet timui, Domine, opus tuum.In medio annorum vivifica illud,in medio annorum notum facies.Cum iratus fueris, misericordiae recordaberis.</verse>
        <verse osisID='Hab.3.3'>Deus a Theman veniet,et Sanctus de monte Pharan. - Selah.Operit caelos gloria eius,et laudis eius plena est terra.</verse>
        <verse osisID='Hab.3.4'>Splendor eius ut lux erit,radii ex manibus eius:ibi abscondita est fortitudo eius.</verse>
        <verse osisID='Hab.3.5'>Ante faciem eius ibit mors,et egredietur pestis post pedes eius.</verse>
        <verse osisID='Hab.3.6'>Stetit et concussit terram,aspexit et dissolvit gentes.Et contriti sunt montes saeculi,incurvati sunt colles antiquiab itineribus aeternitatis eius.</verse>
        <verse osisID='Hab.3.7'>In afflictione vidi tentoria Chusan;turbantur pelles terrae Madian.</verse>
        <verse osisID='Hab.3.8'>Numquid in fluminibus iratus es, Domine,aut in fluminibus furor tuusvel in mari indignatio tua?Quia ascendes super equos tuos,quadrigas tuas victrices.</verse>
        <verse osisID='Hab.3.9'>Suscitans suscitabis arcum tuum,sagittis replevisti pharetram tuam. - Selah.In fluvios scindes terram,</verse>
        <verse osisID='Hab.3.10'>viderunt te et doluerunt montes.Effuderunt aquas nubes,dedit abyssus vocem suam,in altum levavit manus suas.</verse>
        <verse osisID='Hab.3.11'>Sol et luna steterunt in habitaculo suo,prae luce sagittarum tuarum discedunt,prae splendore fulgurantis hastae tuae.</verse>
        <verse osisID='Hab.3.12'>In fremitu calcabis terram,in furore conteres gentes.</verse>
        <verse osisID='Hab.3.13'>Egressus es in salutem populi tui,in salutem cum christo tuo.Percussisti caput de domo impii,denudasti fundamentum usque ad petram. - Selah.</verse>
        <verse osisID='Hab.3.14'>Confodisti iaculis tuis caput bellatorum eius,venientium ut turbo ad dispergendum me;exsultatio eorum, sicut eius, qui devorat pauperem in abscondito.</verse>
        <verse osisID='Hab.3.15'>Viam fecisti in mari equis tuis,in luto aquarum multarum.</verse>
        <verse osisID='Hab.3.16'>Audivi, et conturbatus est venter meus,ad vocem contremuerunt labia mea. Ingreditur putredo in ossibus meis, et subter me vacillant gressus mei.Conquiescam in die tribulationis,ut ascendat super populum, qui invadit nos.</verse>
        <verse osisID='Hab.3.17'>Ficus enim non florebit,et non erit fructus in vineis;mentietur opus olivae,et arva non afferent cibum;abscissum est de ovili pecus,et non est armentum in praesepibus.</verse>
        <verse osisID='Hab.3.18'>Ego autem in Domino gaudeboet exsultabo in Deo salvatore meo.</verse>
        <verse osisID='Hab.3.19'>Dominus Deus fortitudo meaet ponet pedes meos quasi cervorum et super excelsa mea deducet me.Magistro chori. Ad sonitum chordarum.</verse>
      </chapter>
    </div></osisText>
</osis>
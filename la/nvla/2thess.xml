<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='nvla' xml:lang='la'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='nvla'>
        <title>Nova Vulgata</title>
        <contributor>EDUARDUS SCHICK eps. Praeses Pontificiae Commissionis pro Nova Vulgata editione</contributor>
        <creator/>
        <creator role='encoder'>ZefToOsis 1.0.0</creator>
        <subject>SACRED SCRIPTURE</subject>
        <date>2009-01-23</date>
        <description>Nova Vulgata, the official Latin version of the Bible, and delineation of biblical texts for use in the Roman Liturgy</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>nvla</identifier>
        <source>http://www.vatican.va/archive/bible/nova_vulgata/documents/nova-vulgata_index_lt.html</source>
        <language type='IETF'>la</language>
        <relation/>
        <coverage>It was meant to be the translation for what was foreseen as a reformed Latin liturgy</coverage>
        <rights>Johannes Paul II</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Thess'>
      <chapter osisID='2Thess.1'>
        <verse osisID='2Thess.1.1'>Paulus et Silvanus et Timo theus ecclesiae Thessalonicen sium in Deo Patre nostro et Domino Iesu Christo:</verse>
        <verse osisID='2Thess.1.2'>gratia vobis et pax a Deo Patre nostro et Domino Iesu Christo.</verse>
        <verse osisID='2Thess.1.3'>Gratias agere debemus Deo semper pro vobis, fratres, sicut dignum est, quoniam supercrescit fides vestra, et abundat caritas uniuscuiusque omnium vestrum in invicem,</verse>
        <verse osisID='2Thess.1.4'>ita ut et nos ipsi in vobis gloriemur in ecclesiis Dei pro patientia vestra et fide in omnibus persecutionibus vestris et tribulationibus, quas sustinetis,</verse>
        <verse osisID='2Thess.1.5'>indicium iusti iudicii Dei, ut digni habeamini regno Dei, pro quo et patimini;</verse>
        <verse osisID='2Thess.1.6'>si quidem iustum est apud Deum retribuere tribulationem his, qui vos tribulant,</verse>
        <verse osisID='2Thess.1.7'>et vobis, qui tribulamini, requiem nobiscum in revelatione Domini Iesu de caelo cum angelis virtutis eius,</verse>
        <verse osisID='2Thess.1.8'>in igne flammae, dantis vindictam his, qui non noverunt Deum et qui non oboediunt evangelio Domini nostri Iesu;</verse>
        <verse osisID='2Thess.1.9'>qui poenas dabunt interitu aeterno a facie Domini et a gloria virtutis eius,</verse>
        <verse osisID='2Thess.1.10'>cum venerit glorificari in sanctis suis et admirabilis fieri in omnibus, qui crediderunt; quia creditum est testimonium nostrum super vos in die illo.</verse>
        <verse osisID='2Thess.1.11'>Ad quod etiam oramus semper pro vobis, ut dignetur vos vocatione sua Deus noster et impleat omnem voluntatem bonitatis et opus fidei in virtute;</verse>
        <verse osisID='2Thess.1.12'>ut glorificetur nomen Domini nostri Iesu Christi in vobis, et vos in illo, secundum gratiam Dei nostri et Domini Iesu Christi.</verse>
      </chapter>
      <chapter osisID='2Thess.2'>
        <verse osisID='2Thess.2.1'>Rogamus autem vos, fratres, circa adventum Domini nostri Iesu Christi et nostram congregationem in ipsum,</verse>
        <verse osisID='2Thess.2.2'>ut non cito moveamini a sensu neque terreamini, neque per spiritum neque per verbum neque per epistulam tamquam per nos, quasi instet dies Domini.</verse>
        <verse osisID='2Thess.2.3'>Ne quis vos seducat ullo modo; quoniam, nisi venerit discessio primum, et revelatus fuerit homo iniquitatis, filius perditionis,</verse>
        <verse osisID='2Thess.2.4'>qui adversatur et extollitur supra omne, quod dicitur Deus aut quod colitur, ita ut in templo Dei sedeat, ostendens se quia sit Deus.</verse>
        <verse osisID='2Thess.2.5'>Non retinetis quod, cum adhuc essem apud vos, haec dicebam vobis?</verse>
        <verse osisID='2Thess.2.6'>Et nunc quid detineat scitis, ut ipse reveletur in suo tempore.</verse>
        <verse osisID='2Thess.2.7'>Nam mysterium iam operatur iniquitatis; tantum qui tenet nunc, donec de medio fiat.</verse>
        <verse osisID='2Thess.2.8'>Et tunc revelabitur ille iniquus, quem Dominus Iesus interficiet spiritu oris sui et destruet illustratione adventus sui,</verse>
        <verse osisID='2Thess.2.9'>eum, cuius est adventus secundum operationem Satanae in omni virtute et signis et prodigiis mendacibus</verse>
        <verse osisID='2Thess.2.10'>et in omni seductione iniquitatis his, qui pereunt, eo quod caritatem veritatis non receperunt, ut salvi fierent.</verse>
        <verse osisID='2Thess.2.11'>Et ideo mittit illis Deus operationem erroris, ut credant mendacio,</verse>
        <verse osisID='2Thess.2.12'>ut iudicentur omnes, qui non crediderunt veritati, sed consenserunt iniquitati.</verse>
        <verse osisID='2Thess.2.13'>Nos autem debemus gratias agere Deo semper pro vobis, fratres, dilecti a Domino, quod elegerit vos Deus primitias in salutem, in sanctificatione Spiritus et fide veritatis;</verse>
        <verse osisID='2Thess.2.14'>ad quod et vocavit vos per evangelium nostrum in acquisitionem gloriae Domini nostri Iesu Christi.</verse>
        <verse osisID='2Thess.2.15'>Itaque, fratres, state et tenete traditiones, quas didicistis sive per sermonem sive per epistulam nostram.</verse>
        <verse osisID='2Thess.2.16'>Ipse autem Dominus noster Iesus Christus et Deus Pater noster, qui dilexit nos et dedit consolationem aeternam et spem bonam in gratia,</verse>
        <verse osisID='2Thess.2.17'>consoletur corda vestra et confirmet in omni opere et sermone bono.</verse>
      </chapter>
      <chapter osisID='2Thess.3'>
        <verse osisID='2Thess.3.1'>De cetero, fratres, orate pro nobis, ut sermo Domini currat et glorificetur sicut et apud vos,</verse>
        <verse osisID='2Thess.3.2'>et ut liberemur ab importunis et malis hominibus; non enim omnium est fides.</verse>
        <verse osisID='2Thess.3.3'>Fidelis autem Dominus est, qui confirmabit vos et custodiet a Malo.</verse>
        <verse osisID='2Thess.3.4'>Confidimus autem de vobis in Domino, quoniam, quae praecipimus, et facitis et facietis.</verse>
        <verse osisID='2Thess.3.5'>Dominus autem dirigat corda vestra in caritatem Dei et patientiam Christi.</verse>
        <verse osisID='2Thess.3.6'>Praecipimus autem vobis, fratres, in nomine Domini nostri Iesu Christi, ut subtrahatis vos ab omni fratre ambulante inordinate et non secundum traditionem, quam acceperunt a nobis.</verse>
        <verse osisID='2Thess.3.7'>Ipsi enim scitis quemadmodum oporteat imitari nos, quoniam non inordinati fuimus inter vos</verse>
        <verse osisID='2Thess.3.8'>neque grat√¨s panem manducavimus ab aliquo sed in labore et fatigatione, nocte et die operantes, ne quem vestrum gravaremus;</verse>
        <verse osisID='2Thess.3.9'>non quasi non habuerimus potestatem, sed ut nosmetipsos formam daremus vobis ad imitandum nos.</verse>
        <verse osisID='2Thess.3.10'>Nam et cum essemus apud vos, hoc praecipiebamus vobis: Si quis non vult operari, nec manducet.</verse>
        <verse osisID='2Thess.3.11'>Audimus enim inter vos quosdam ambulare inordinate, nihil operantes sed curiose agentes;</verse>
        <verse osisID='2Thess.3.12'>his autem, qui eiusmodi sunt, praecipimus et obsecramus in Domino Iesu Christo, ut cum quiete operantes suum panem manducent.</verse>
        <verse osisID='2Thess.3.13'>Vos autem, fratres, nolite deficere benefacientes.</verse>
        <verse osisID='2Thess.3.14'>Quod si quis non oboedit verbo nostro per epistulam, hunc notate, non commisceamini cum illo, ut confundatur;</verse>
        <verse osisID='2Thess.3.15'>et nolite quasi inimicum existimare, sed corripite ut fratrem.</verse>
        <verse osisID='2Thess.3.16'>Ipse autem Dominus pacis det vobis pacem sempiternam in omni modo. Dominus cum omnibus vobis.</verse>
        <verse osisID='2Thess.3.17'>Salutatio mea manu Pauli, quod est signum in omni epistula; ita scribo.</verse>
        <verse osisID='2Thess.3.18'>Gratia Domini nostri Iesu Christi cum omnibus vobis.</verse>
      </chapter>
    </div></osisText>
</osis>
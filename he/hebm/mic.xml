<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='he' osisRefWork='Bible' osisIDWork='HEBm'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HEBm'>
        <title>Modern Hebrew Bible</title>
        <contributor>Sword Project</contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>empty</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>HEBm</identifier>
        <source>http://www.crosswire.org/sword/servlet/SwordMod.Verify?modName=HebModern&amp;pkgType=win</source>
        <language type='IETF'>he</language>
        <relation/>
        <coverage>provider the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Mic'>
      <chapter osisID='Mic.1'>
        <title>וירא האלהים את מעשיהם כי שבו מדרכם הרעה וינחם האלהים על הרעה אשר דבר לעשות להם ולא עשה׃</title>
        <verse osisID='Mic.1.1'>דבר יהוה אשר היה אל מיכה המרשתי בימי יותם אחז יחזקיה מלכי יהודה אשר חזה על שמרון וירושלם׃</verse>
        <verse osisID='Mic.1.2'>שמעו עמים כלם הקשיבי ארץ ומלאה ויהי אדני יהוה בכם לעד אדני מהיכל קדשו׃</verse>
        <verse osisID='Mic.1.3'>כי הנה יהוה יצא ממקומו וירד ודרך על במותי ארץ׃</verse>
        <verse osisID='Mic.1.4'>ונמסו ההרים תחתיו והעמקים יתבקעו כדונג מפני האש כמים מגרים במורד׃</verse>
        <verse osisID='Mic.1.5'>בפשע יעקב כל זאת ובחטאות בית ישראל מי פשע יעקב הלוא שמרון ומי במות יהודה הלוא ירושלם׃</verse>
        <verse osisID='Mic.1.6'>ושמתי שמרון לעי השדה למטעי כרם והגרתי לגי אבניה ויסדיה אגלה׃</verse>
        <verse osisID='Mic.1.7'>וכל פסיליה יכתו וכל אתנניה ישרפו באש וכל עצביה אשים שממה כי מאתנן זונה קבצה ועד אתנן זונה ישובו׃</verse>
        <verse osisID='Mic.1.8'>על זאת אספדה ואילילה אילכה שילל וערום אעשה מספד כתנים ואבל כבנות יענה׃</verse>
        <verse osisID='Mic.1.9'>כי אנושה מכותיה כי באה עד יהודה נגע עד שער עמי עד ירושלם׃</verse>
        <verse osisID='Mic.1.10'>בגת אל תגידו בכו אל תבכו בבית לעפרה עפר התפלשתי׃</verse>
        <verse osisID='Mic.1.11'>עברי לכם יושבת שפיר עריה בשת לא יצאה יושבת צאנן מספד בית האצל יקח מכם עמדתו׃</verse>
        <verse osisID='Mic.1.12'>כי חלה לטוב יושבת מרות כי ירד רע מאת יהוה לשער ירושלם׃</verse>
        <verse osisID='Mic.1.13'>רתם המרכבה לרכש יושבת לכיש ראשית חטאת היא לבת ציון כי בך נמצאו פשעי ישראל׃</verse>
        <verse osisID='Mic.1.14'>לכן תתני שלוחים על מורשת גת בתי אכזיב לאכזב למלכי ישראל׃</verse>
        <verse osisID='Mic.1.15'>עד הירש אבי לך יושבת מרשה עד עדלם יבוא כבוד ישראל׃</verse>
        <verse osisID='Mic.1.16'>קרחי וגזי על בני תענוגיך הרחבי קרחתך כנשר כי גלו ממך׃</verse>
      </chapter>
      <chapter osisID='Mic.2'>
        <verse osisID='Mic.2.1'>הוי חשבי און ופעלי רע על משכבותם באור הבקר יעשוה כי יש לאל ידם׃</verse>
        <verse osisID='Mic.2.2'>וחמדו שדות וגזלו ובתים ונשאו ועשקו גבר וביתו ואיש ונחלתו׃</verse>
        <verse osisID='Mic.2.3'>לכן כה אמר יהוה הנני חשב על המשפחה הזאת רעה אשר לא תמישו משם צוארתיכם ולא תלכו רומה כי עת רעה היא׃</verse>
        <verse osisID='Mic.2.4'>ביום ההוא ישא עליכם משל ונהה נהי נהיה אמר שדוד נשדנו חלק עמי ימיר איך ימיש לי לשובב שדינו יחלק׃</verse>
        <verse osisID='Mic.2.5'>לכן לא יהיה לך משליך חבל בגורל בקהל יהוה׃</verse>
        <verse osisID='Mic.2.6'>אל תטפו יטיפון לא יטפו לאלה לא יסג כלמות׃</verse>
        <verse osisID='Mic.2.7'>האמור בית יעקב הקצר רוח יהוה אם אלה מעלליו הלוא דברי ייטיבו עם הישר הולך׃</verse>
        <verse osisID='Mic.2.8'>ואתמול עמי לאויב יקומם ממול שלמה אדר תפשטון מעברים בטח שובי מלחמה׃</verse>
        <verse osisID='Mic.2.9'>נשי עמי תגרשון מבית תענגיה מעל עלליה תקחו הדרי לעולם׃</verse>
        <verse osisID='Mic.2.10'>קומו ולכו כי לא זאת המנוחה בעבור טמאה תחבל וחבל נמרץ׃</verse>
        <verse osisID='Mic.2.11'>לו איש הלך רוח ושקר כזב אטף לך ליין ולשכר והיה מטיף העם הזה׃</verse>
        <verse osisID='Mic.2.12'>אסף אאסף יעקב כלך קבץ אקבץ שארית ישראל יחד אשימנו כצאן בצרה כעדר בתוך הדברו תהימנה מאדם׃</verse>
        <verse osisID='Mic.2.13'>עלה הפרץ לפניהם פרצו ויעברו שער ויצאו בו ויעבר מלכם לפניהם ויהוה בראשם׃</verse>
      </chapter>
      <chapter osisID='Mic.3'>
        <verse osisID='Mic.3.1'>ואמר שמעו נא ראשי יעקב וקציני בית ישראל הלוא לכם לדעת את המשפט׃</verse>
        <verse osisID='Mic.3.2'>שנאי טוב ואהבי רעה גזלי עורם מעליהם ושארם מעל עצמותם׃</verse>
        <verse osisID='Mic.3.3'>ואשר אכלו שאר עמי ועורם מעליהם הפשיטו ואת עצמתיהם פצחו ופרשו כאשר בסיר וכבשר בתוך קלחת׃</verse>
        <verse osisID='Mic.3.4'>אז יזעקו אל יהוה ולא יענה אותם ויסתר פניו מהם בעת ההיא כאשר הרעו מעלליהם׃</verse>
        <verse osisID='Mic.3.5'>כה אמר יהוה על הנביאים המתעים את עמי הנשכים בשניהם וקראו שלום ואשר לא יתן על פיהם וקדשו עליו מלחמה׃</verse>
        <verse osisID='Mic.3.6'>לכן לילה לכם מחזון וחשכה לכם מקסם ובאה השמש על הנביאים וקדר עליהם היום׃</verse>
        <verse osisID='Mic.3.7'>ובשו החזים וחפרו הקסמים ועטו על שפם כלם כי אין מענה אלהים׃</verse>
        <verse osisID='Mic.3.8'>ואולם אנכי מלאתי כח את רוח יהוה ומשפט וגבורה להגיד ליעקב פשעו ולישראל חטאתו׃</verse>
        <verse osisID='Mic.3.9'>שמעו נא זאת ראשי בית יעקב וקציני בית ישראל המתעבים משפט ואת כל הישרה יעקשו׃</verse>
        <verse osisID='Mic.3.10'>בנה ציון בדמים וירושלם בעולה׃</verse>
        <verse osisID='Mic.3.11'>ראשיה בשחד ישפטו וכהניה במחיר יורו ונביאיה בכסף יקסמו ועל יהוה ישענו לאמר הלוא יהוה בקרבנו לא תבוא עלינו רעה׃</verse>
        <verse osisID='Mic.3.12'>לכן בגללכם ציון שדה תחרש וירושלם עיין תהיה והר הבית לבמות יער׃</verse>
      </chapter>
      <chapter osisID='Mic.4'>
        <verse osisID='Mic.4.1'>והיה באחרית הימים יהיה הר בית יהוה נכון בראש ההרים ונשא הוא מגבעות ונהרו עליו עמים׃</verse>
        <verse osisID='Mic.4.2'>והלכו גוים רבים ואמרו לכו ונעלה אל הר יהוה ואל בית אלהי יעקב ויורנו מדרכיו ונלכה בארחתיו כי מציון תצא תורה ודבר יהוה מירושלם׃</verse>
        <verse osisID='Mic.4.3'>ושפט בין עמים רבים והוכיח לגוים עצמים עד רחוק וכתתו חרבתיהם לאתים וחניתתיהם למזמרות לא ישאו גוי אל גוי חרב ולא ילמדון עוד מלחמה׃</verse>
        <verse osisID='Mic.4.4'>וישבו איש תחת גפנו ותחת תאנתו ואין מחריד כי פי יהוה צבאות דבר׃</verse>
        <verse osisID='Mic.4.5'>כי כל העמים ילכו איש בשם אלהיו ואנחנו נלך בשם יהוה אלהינו לעולם ועד׃</verse>
        <verse osisID='Mic.4.6'>ביום ההוא נאם יהוה אספה הצלעה והנדחה אקבצה ואשר הרעתי׃</verse>
        <verse osisID='Mic.4.7'>ושמתי את הצלעה לשארית והנהלאה לגוי עצום ומלך יהוה עליהם בהר ציון מעתה ועד עולם׃</verse>
        <verse osisID='Mic.4.8'>ואתה מגדל עדר עפל בת ציון עדיך תאתה ובאה הממשלה הראשנה ממלכת לבת ירושלם׃</verse>
        <verse osisID='Mic.4.9'>עתה למה תריעי רע המלך אין בך אם יועצך אבד כי החזיקך חיל כיולדה׃</verse>
        <verse osisID='Mic.4.10'>חולי וגחי בת ציון כיולדה כי עתה תצאי מקריה ושכנת בשדה ובאת עד בבל שם תנצלי שם יגאלך יהוה מכף איביך׃</verse>
        <verse osisID='Mic.4.11'>ועתה נאספו עליך גוים רבים האמרים תחנף ותחז בציון עינינו׃</verse>
        <verse osisID='Mic.4.12'>והמה לא ידעו מחשבות יהוה ולא הבינו עצתו כי קבצם כעמיר גרנה׃</verse>
        <verse osisID='Mic.4.13'>קומי ודושי בת ציון כי קרנך אשים ברזל ופרסתיך אשים נחושה והדקות עמים רבים והחרמתי ליהוה בצעם וחילם לאדון כל הארץ׃</verse>
      </chapter>
      <chapter osisID='Mic.5'>
        <verse osisID='Mic.5.1'>עתה תתגדדי בת גדוד מצור שם עלינו בשבט יכו על הלחי את שפט ישראל׃</verse>
        <verse osisID='Mic.5.2'>ואתה בית לחם אפרתה צעיר להיות באלפי יהודה ממך לי יצא להיות מושל בישראל ומוצאתיו מקדם מימי עולם׃</verse>
        <verse osisID='Mic.5.3'>לכן יתנם עד עת יולדה ילדה ויתר אחיו ישובון על בני ישראל׃</verse>
        <verse osisID='Mic.5.4'>ועמד ורעה בעז יהוה בגאון שם יהוה אלהיו וישבו כי עתה יגדל עד אפסי ארץ׃</verse>
        <verse osisID='Mic.5.5'>והיה זה שלום אשור כי יבוא בארצנו וכי ידרך בארמנתינו והקמנו עליו שבעה רעים ושמנה נסיכי אדם׃</verse>
        <verse osisID='Mic.5.6'>ורעו את ארץ אשור בחרב ואת ארץ נמרד בפתחיה והציל מאשור כי יבוא בארצנו וכי ידרך בגבולנו׃</verse>
        <verse osisID='Mic.5.7'>והיה שארית יעקב בקרב עמים רבים כטל מאת יהוה כרביבים עלי עשב אשר לא יקוה לאיש ולא ייחל לבני אדם׃</verse>
        <verse osisID='Mic.5.8'>והיה שארית יעקב בגוים בקרב עמים רבים כאריה בבהמות יער ככפיר בעדרי צאן אשר אם עבר ורמס וטרף ואין מציל׃</verse>
        <verse osisID='Mic.5.9'>תרם ידך על צריך וכל איביך יכרתו׃</verse>
        <verse osisID='Mic.5.10'>והיה ביום ההוא נאם יהוה והכרתי סוסיך מקרבך והאבדתי מרכבתיך׃</verse>
        <verse osisID='Mic.5.11'>והכרתי ערי ארצך והרסתי כל מבצריך׃</verse>
        <verse osisID='Mic.5.12'>והכרתי כשפים מידך ומעוננים לא יהיו לך׃</verse>
        <verse osisID='Mic.5.13'>והכרתי פסיליך ומצבותיך מקרבך ולא תשתחוה עוד למעשה ידיך׃</verse>
        <verse osisID='Mic.5.14'>ונתשתי אשיריך מקרבך והשמדתי עריך׃</verse>
        <verse osisID='Mic.5.15'>ועשיתי באף ובחמה נקם את הגוים אשר לא שמעו׃</verse>
      </chapter>
      <chapter osisID='Mic.6'>
        <verse osisID='Mic.6.1'>שמעו נא את אשר יהוה אמר קום ריב את ההרים ותשמענה הגבעות קולך׃</verse>
        <verse osisID='Mic.6.2'>שמעו הרים את ריב יהוה והאתנים מסדי ארץ כי ריב ליהוה עם עמו ועם ישראל יתוכח׃</verse>
        <verse osisID='Mic.6.3'>עמי מה עשיתי לך ומה הלאתיך ענה בי׃</verse>
        <verse osisID='Mic.6.4'>כי העלתיך מארץ מצרים ומבית עבדים פדיתיך ואשלח לפניך את משה אהרן ומרים׃</verse>
        <verse osisID='Mic.6.5'>עמי זכר נא מה יעץ בלק מלך מואב ומה ענה אתו בלעם בן בעור מן השטים עד הגלגל למען דעת צדקות יהוה׃</verse>
        <verse osisID='Mic.6.6'>במה אקדם יהוה אכף לאלהי מרום האקדמנו בעולות בעגלים בני שנה׃</verse>
        <verse osisID='Mic.6.7'>הירצה יהוה באלפי אילים ברבבות נחלי שמן האתן בכורי פשעי פרי בטני חטאת נפשי׃</verse>
        <verse osisID='Mic.6.8'>הגיד לך אדם מה טוב ומה יהוה דורש ממך כי אם עשות משפט ואהבת חסד והצנע לכת עם אלהיך׃</verse>
        <verse osisID='Mic.6.9'>קול יהוה לעיר יקרא ותושיה יראה שמך שמעו מטה ומי יעדה׃</verse>
        <verse osisID='Mic.6.10'>עוד האש בית רשע אצרות רשע ואיפת רזון זעומה׃</verse>
        <verse osisID='Mic.6.11'>האזכה במאזני רשע ובכיס אבני מרמה׃</verse>
        <verse osisID='Mic.6.12'>אשר עשיריה מלאו חמס וישביה דברו שקר ולשונם רמיה בפיהם׃</verse>
        <verse osisID='Mic.6.13'>וגם אני החליתי הכותך השמם על חטאתך׃</verse>
        <verse osisID='Mic.6.14'>אתה תאכל ולא תשבע וישחך בקרבך ותסג ולא תפליט ואשר תפלט לחרב אתן׃</verse>
        <verse osisID='Mic.6.15'>אתה תזרע ולא תקצור אתה תדרך זית ולא תסוך שמן ותירוש ולא תשתה יין׃</verse>
        <verse osisID='Mic.6.16'>וישתמר חקות עמרי וכל מעשה בית אחאב ותלכו במעצותם למען תתי אתך לשמה וישביה לשרקה וחרפת עמי תשאו׃</verse>
      </chapter>
      <chapter osisID='Mic.7'>
        <verse osisID='Mic.7.1'>אללי לי כי הייתי כאספי קיץ כעללת בציר אין אשכול לאכול בכורה אותה נפשי׃</verse>
        <verse osisID='Mic.7.2'>אבד חסיד מן הארץ וישר באדם אין כלם לדמים יארבו איש את אחיהו יצודו חרם׃</verse>
        <verse osisID='Mic.7.3'>על הרע כפים להיטיב השר שאל והשפט בשלום והגדול דבר הות נפשו הוא ויעבתוה׃</verse>
        <verse osisID='Mic.7.4'>טובם כחדק ישר ממסוכה יום מצפיך פקדתך באה עתה תהיה מבוכתם׃</verse>
        <verse osisID='Mic.7.5'>אל תאמינו ברע אל תבטחו באלוף משכבת חיקך שמר פתחי פיך׃</verse>
        <verse osisID='Mic.7.6'>כי בן מנבל אב בת קמה באמה כלה בחמתה איבי איש אנשי ביתו׃</verse>
        <verse osisID='Mic.7.7'>ואני ביהוה אצפה אוחילה לאלהי ישעי ישמעני אלהי׃</verse>
        <verse osisID='Mic.7.8'>אל תשמחי איבתי לי כי נפלתי קמתי כי אשב בחשך יהוה אור לי׃</verse>
        <verse osisID='Mic.7.9'>זעף יהוה אשא כי חטאתי לו עד אשר יריב ריבי ועשה משפטי יוציאני לאור אראה בצדקתו׃</verse>
        <verse osisID='Mic.7.10'>ותרא איבתי ותכסה בושה האמרה אלי איו יהוה אלהיך עיני תראינה בה עתה תהיה למרמס כטיט חוצות׃</verse>
        <verse osisID='Mic.7.11'>יום לבנות גדריך יום ההוא ירחק חק׃</verse>
        <verse osisID='Mic.7.12'>יום הוא ועדיך יבוא למני אשור וערי מצור ולמני מצור ועד נהר וים מים והר ההר׃</verse>
        <verse osisID='Mic.7.13'>והיתה הארץ לשממה על ישביה מפרי מעלליהם׃</verse>
        <verse osisID='Mic.7.14'>רעה עמך בשבטך צאן נחלתך שכני לבדד יער בתוך כרמל ירעו בשן וגלעד כימי עולם׃</verse>
        <verse osisID='Mic.7.15'>כימי צאתך מארץ מצרים אראנו נפלאות׃</verse>
        <verse osisID='Mic.7.16'>יראו גוים ויבשו מכל גבורתם ישימו יד על פה אזניהם תחרשנה׃</verse>
        <verse osisID='Mic.7.17'>ילחכו עפר כנחש כזחלי ארץ ירגזו ממסגרתיהם אל יהוה אלהינו יפחדו ויראו ממך׃</verse>
        <verse osisID='Mic.7.18'>מי אל כמוך נשא עון ועבר על פשע לשארית נחלתו לא החזיק לעד אפו כי חפץ חסד הוא׃</verse>
        <verse osisID='Mic.7.19'>ישוב ירחמנו יכבש עונתינו ותשליך במצלות ים כל חטאותם׃</verse>
        <verse osisID='Mic.7.20'>תתן אמת ליעקב חסד לאברהם אשר נשבעת לאבתינו מימי קדם׃</verse>
      </chapter>
    </div></osisText>
</osis>
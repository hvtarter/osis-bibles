<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='he' osisRefWork='Bible' osisIDWork='HEBm'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HEBm'>
        <title>Modern Hebrew Bible</title>
        <contributor>Sword Project</contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>empty</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>HEBm</identifier>
        <source>http://www.crosswire.org/sword/servlet/SwordMod.Verify?modName=HebModern&amp;pkgType=win</source>
        <language type='IETF'>he</language>
        <relation/>
        <coverage>provider the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lam'>
      <chapter osisID='Lam.1'>
        <title>ואמרת ככה תשקע בבל ולא תקום מפני הרעה אשר אנכי מביא עליה ויעפו עד הנה דברי ירמיהו׃</title>
        <verse osisID='Lam.1.1'>איכה ישבה בדד העיר רבתי עם היתה כאלמנה רבתי בגוים שרתי במדינות היתה למס׃</verse>
        <verse osisID='Lam.1.2'>בכו תבכה בלילה ודמעתה על לחיה אין לה מנחם מכל אהביה כל רעיה בגדו בה היו לה לאיבים׃</verse>
        <verse osisID='Lam.1.3'>גלתה יהודה מעני ומרב עבדה היא ישבה בגוים לא מצאה מנוח כל רדפיה השיגוה בין המצרים׃</verse>
        <verse osisID='Lam.1.4'>דרכי ציון אבלות מבלי באי מועד כל שעריה שוממין כהניה נאנחים בתולתיה נוגות והיא מר לה׃</verse>
        <verse osisID='Lam.1.5'>היו צריה לראש איביה שלו כי יהוה הוגה על רב פשעיה עולליה הלכו שבי לפני צר׃</verse>
        <verse osisID='Lam.1.6'>ויצא מן בת ציון כל הדרה היו שריה כאילים לא מצאו מרעה וילכו בלא כח לפני רודף׃</verse>
        <verse osisID='Lam.1.7'>זכרה ירושלם ימי עניה ומרודיה כל מחמדיה אשר היו מימי קדם בנפל עמה ביד צר ואין עוזר לה ראוה צרים שחקו על משבתה׃</verse>
        <verse osisID='Lam.1.8'>חטא חטאה ירושלם על כן לנידה היתה כל מכבדיה הזילוה כי ראו ערותה גם היא נאנחה ותשב אחור׃</verse>
        <verse osisID='Lam.1.9'>טמאתה בשוליה לא זכרה אחריתה ותרד פלאים אין מנחם לה ראה יהוה את עניי כי הגדיל אויב׃</verse>
        <verse osisID='Lam.1.10'>ידו פרש צר על כל מחמדיה כי ראתה גוים באו מקדשה אשר צויתה לא יבאו בקהל לך׃</verse>
        <verse osisID='Lam.1.11'>כל עמה נאנחים מבקשים לחם נתנו מחמודיהם באכל להשיב נפש ראה יהוה והביטה כי הייתי זוללה׃</verse>
        <verse osisID='Lam.1.12'>לוא אליכם כל עברי דרך הביטו וראו אם יש מכאוב כמכאבי אשר עולל לי אשר הוגה יהוה ביום חרון אפו׃</verse>
        <verse osisID='Lam.1.13'>ממרום שלח אש בעצמתי וירדנה פרש רשת לרגלי השיבני אחור נתנני שממה כל היום דוה׃</verse>
        <verse osisID='Lam.1.14'>נשקד על פשעי בידו ישתרגו עלו על צוארי הכשיל כחי נתנני אדני בידי לא אוכל קום׃</verse>
        <verse osisID='Lam.1.15'>סלה כל אבירי אדני בקרבי קרא עלי מועד לשבר בחורי גת דרך אדני לבתולת בת יהודה׃</verse>
        <verse osisID='Lam.1.16'>על אלה אני בוכיה עיני עיני ירדה מים כי רחק ממני מנחם משיב נפשי היו בני שוממים כי גבר אויב׃</verse>
        <verse osisID='Lam.1.17'>פרשה ציון בידיה אין מנחם לה צוה יהוה ליעקב סביביו צריו היתה ירושלם לנדה ביניהם׃</verse>
        <verse osisID='Lam.1.18'>צדיק הוא יהוה כי פיהו מריתי שמעו נא כל עמים וראו מכאבי בתולתי ובחורי הלכו בשבי׃</verse>
        <verse osisID='Lam.1.19'>קראתי למאהבי המה רמוני כהני וזקני בעיר גועו כי בקשו אכל למו וישיבו את נפשם׃</verse>
        <verse osisID='Lam.1.20'>ראה יהוה כי צר לי מעי חמרמרו נהפך לבי בקרבי כי מרו מריתי מחוץ שכלה חרב בבית כמות׃</verse>
        <verse osisID='Lam.1.21'>שמעו כי נאנחה אני אין מנחם לי כל איבי שמעו רעתי ששו כי אתה עשית הבאת יום קראת ויהיו כמוני׃</verse>
        <verse osisID='Lam.1.22'>תבא כל רעתם לפניך ועולל למו כאשר עוללת לי על כל פשעי כי רבות אנחתי ולבי דוי׃</verse>
      </chapter>
      <chapter osisID='Lam.2'>
        <verse osisID='Lam.2.1'>איכה יעיב באפו אדני את בת ציון השליך משמים ארץ תפארת ישראל ולא זכר הדם רגליו ביום אפו׃</verse>
        <verse osisID='Lam.2.2'>בלע אדני לא חמל את כל נאות יעקב הרס בעברתו מבצרי בת יהודה הגיע לארץ חלל ממלכה ושריה׃</verse>
        <verse osisID='Lam.2.3'>גדע בחרי אף כל קרן ישראל השיב אחור ימינו מפני אויב ויבער ביעקב כאש להבה אכלה סביב׃</verse>
        <verse osisID='Lam.2.4'>דרך קשתו כאויב נצב ימינו כצר ויהרג כל מחמדי עין באהל בת ציון שפך כאש חמתו׃</verse>
        <verse osisID='Lam.2.5'>היה אדני כאויב בלע ישראל בלע כל ארמנותיה שחת מבצריו וירב בבת יהודה תאניה ואניה׃</verse>
        <verse osisID='Lam.2.6'>ויחמס כגן שכו שחת מועדו שכח יהוה בציון מועד ושבת וינאץ בזעם אפו מלך וכהן׃</verse>
        <verse osisID='Lam.2.7'>זנח אדני מזבחו נאר מקדשו הסגיר ביד אויב חומת ארמנותיה קול נתנו בבית יהוה כיום מועד׃</verse>
        <verse osisID='Lam.2.8'>חשב יהוה להשחית חומת בת ציון נטה קו לא השיב ידו מבלע ויאבל חל וחומה יחדו אמללו׃</verse>
        <verse osisID='Lam.2.9'>טבעו בארץ שעריה אבד ושבר בריחיה מלכה ושריה בגוים אין תורה גם נביאיה לא מצאו חזון מיהוה׃</verse>
        <verse osisID='Lam.2.10'>ישבו לארץ ידמו זקני בת ציון העלו עפר על ראשם חגרו שקים הורידו לארץ ראשן בתולת ירושלם׃</verse>
        <verse osisID='Lam.2.11'>כלו בדמעות עיני חמרמרו מעי נשפך לארץ כבדי על שבר בת עמי בעטף עולל ויונק ברחבות קריה׃</verse>
        <verse osisID='Lam.2.12'>לאמתם יאמרו איה דגן ויין בהתעטפם כחלל ברחבות עיר בהשתפך נפשם אל חיק אמתם׃</verse>
        <verse osisID='Lam.2.13'>מה אעודך מה אדמה לך הבת ירושלם מה אשוה לך ואנחמך בתולת בת ציון כי גדול כים שברך מי ירפא לך׃</verse>
        <verse osisID='Lam.2.14'>נביאיך חזו לך שוא ותפל ולא גלו על עונך להשיב שביתך ויחזו לך משאות שוא ומדוחים׃</verse>
        <verse osisID='Lam.2.15'>ספקו עליך כפים כל עברי דרך שרקו וינעו ראשם על בת ירושלם הזאת העיר שיאמרו כלילת יפי משוש לכל הארץ׃</verse>
        <verse osisID='Lam.2.16'>פצו עליך פיהם כל אויביך שרקו ויחרקו שן אמרו בלענו אך זה היום שקוינהו מצאנו ראינו׃</verse>
        <verse osisID='Lam.2.17'>עשה יהוה אשר זמם בצע אמרתו אשר צוה מימי קדם הרס ולא חמל וישמח עליך אויב הרים קרן צריך׃</verse>
        <verse osisID='Lam.2.18'>צעק לבם אל אדני חומת בת ציון הורידי כנחל דמעה יומם ולילה אל תתני פוגת לך אל תדם בת עינך׃</verse>
        <verse osisID='Lam.2.19'>קומי רני בליל לראש אשמרות שפכי כמים לבך נכח פני אדני שאי אליו כפיך על נפש עולליך העטופים ברעב בראש כל חוצות׃</verse>
        <verse osisID='Lam.2.20'>ראה יהוה והביטה למי עוללת כה אם תאכלנה נשים פרים עללי טפחים אם יהרג במקדש אדני כהן ונביא׃</verse>
        <verse osisID='Lam.2.21'>שכבו לארץ חוצות נער וזקן בתולתי ובחורי נפלו בחרב הרגת ביום אפך טבחת לא חמלת׃</verse>
        <verse osisID='Lam.2.22'>תקרא כיום מועד מגורי מסביב ולא היה ביום אף יהוה פליט ושריד אשר טפחתי ורביתי איבי כלם׃</verse>
      </chapter>
      <chapter osisID='Lam.3'>
        <verse osisID='Lam.3.1'>אני הגבר ראה עני בשבט עברתו׃</verse>
        <verse osisID='Lam.3.2'>אותי נהג וילך חשך ולא אור׃</verse>
        <verse osisID='Lam.3.3'>אך בי ישב יהפך ידו כל היום׃</verse>
        <verse osisID='Lam.3.4'>בלה בשרי ועורי שבר עצמותי׃</verse>
        <verse osisID='Lam.3.5'>בנה עלי ויקף ראש ותלאה׃</verse>
        <verse osisID='Lam.3.6'>במחשכים הושיבני כמתי עולם׃</verse>
        <verse osisID='Lam.3.7'>גדר בעדי ולא אצא הכביד נחשתי׃</verse>
        <verse osisID='Lam.3.8'>גם כי אזעק ואשוע שתם תפלתי׃</verse>
        <verse osisID='Lam.3.9'>גדר דרכי בגזית נתיבתי עוה׃</verse>
        <verse osisID='Lam.3.10'>דב ארב הוא לי אריה במסתרים׃</verse>
        <verse osisID='Lam.3.11'>דרכי סורר ויפשחני שמני שמם׃</verse>
        <verse osisID='Lam.3.12'>דרך קשתו ויציבני כמטרא לחץ׃</verse>
        <verse osisID='Lam.3.13'>הביא בכליותי בני אשפתו׃</verse>
        <verse osisID='Lam.3.14'>הייתי שחק לכל עמי נגינתם כל היום׃</verse>
        <verse osisID='Lam.3.15'>השביעני במרורים הרוני לענה׃</verse>
        <verse osisID='Lam.3.16'>ויגרס בחצץ שני הכפישני באפר׃</verse>
        <verse osisID='Lam.3.17'>ותזנח משלום נפשי נשיתי טובה׃</verse>
        <verse osisID='Lam.3.18'>ואמר אבד נצחי ותוחלתי מיהוה׃</verse>
        <verse osisID='Lam.3.19'>זכר עניי ומרודי לענה וראש׃</verse>
        <verse osisID='Lam.3.20'>זכור תזכור ותשיח עלי נפשי׃</verse>
        <verse osisID='Lam.3.21'>זאת אשיב אל לבי על כן אוחיל׃</verse>
        <verse osisID='Lam.3.22'>חסדי יהוה כי לא תמנו כי לא כלו רחמיו׃</verse>
        <verse osisID='Lam.3.23'>חדשים לבקרים רבה אמונתך׃</verse>
        <verse osisID='Lam.3.24'>חלקי יהוה אמרה נפשי על כן אוחיל לו׃</verse>
        <verse osisID='Lam.3.25'>טוב יהוה לקוו לנפש תדרשנו׃</verse>
        <verse osisID='Lam.3.26'>טוב ויחיל ודומם לתשועת יהוה׃</verse>
        <verse osisID='Lam.3.27'>טוב לגבר כי ישא על בנעוריו׃</verse>
        <verse osisID='Lam.3.28'>ישב בדד וידם כי נטל עליו׃</verse>
        <verse osisID='Lam.3.29'>יתן בעפר פיהו אולי יש תקוה׃</verse>
        <verse osisID='Lam.3.30'>יתן למכהו לחי ישבע בחרפה׃</verse>
        <verse osisID='Lam.3.31'>כי לא יזנח לעולם אדני׃</verse>
        <verse osisID='Lam.3.32'>כי אם הוגה ורחם כרב חסדו׃</verse>
        <verse osisID='Lam.3.33'>כי לא ענה מלבו ויגה בני איש׃</verse>
        <verse osisID='Lam.3.34'>לדכא תחת רגליו כל אסירי ארץ׃</verse>
        <verse osisID='Lam.3.35'>להטות משפט גבר נגד פני עליון׃</verse>
        <verse osisID='Lam.3.36'>לעות אדם בריבו אדני לא ראה׃</verse>
        <verse osisID='Lam.3.37'>מי זה אמר ותהי אדני לא צוה׃</verse>
        <verse osisID='Lam.3.38'>מפי עליון לא תצא הרעות והטוב׃</verse>
        <verse osisID='Lam.3.39'>מה יתאונן אדם חי גבר על חטאו׃</verse>
        <verse osisID='Lam.3.40'>נחפשה דרכינו ונחקרה ונשובה עד יהוה׃</verse>
        <verse osisID='Lam.3.41'>נשא לבבנו אל כפים אל אל בשמים׃</verse>
        <verse osisID='Lam.3.42'>נחנו פשענו ומרינו אתה לא סלחת׃</verse>
        <verse osisID='Lam.3.43'>סכתה באף ותרדפנו הרגת לא חמלת׃</verse>
        <verse osisID='Lam.3.44'>סכותה בענן לך מעבור תפלה׃</verse>
        <verse osisID='Lam.3.45'>סחי ומאוס תשימנו בקרב העמים׃</verse>
        <verse osisID='Lam.3.46'>פצו עלינו פיהם כל איבינו׃</verse>
        <verse osisID='Lam.3.47'>פחד ופחת היה לנו השאת והשבר׃</verse>
        <verse osisID='Lam.3.48'>פלגי מים תרד עיני על שבר בת עמי׃</verse>
        <verse osisID='Lam.3.49'>עיני נגרה ולא תדמה מאין הפגות׃</verse>
        <verse osisID='Lam.3.50'>עד ישקיף וירא יהוה משמים׃</verse>
        <verse osisID='Lam.3.51'>עיני עוללה לנפשי מכל בנות עירי׃</verse>
        <verse osisID='Lam.3.52'>צוד צדוני כצפור איבי חנם׃</verse>
        <verse osisID='Lam.3.53'>צמתו בבור חיי וידו אבן בי׃</verse>
        <verse osisID='Lam.3.54'>צפו מים על ראשי אמרתי נגזרתי׃</verse>
        <verse osisID='Lam.3.55'>קראתי שמך יהוה מבור תחתיות׃</verse>
        <verse osisID='Lam.3.56'>קולי שמעת אל תעלם אזנך לרוחתי לשועתי׃</verse>
        <verse osisID='Lam.3.57'>קרבת ביום אקראך אמרת אל תירא׃</verse>
        <verse osisID='Lam.3.58'>רבת אדני ריבי נפשי גאלת חיי׃</verse>
        <verse osisID='Lam.3.59'>ראיתה יהוה עותתי שפטה משפטי׃</verse>
        <verse osisID='Lam.3.60'>ראיתה כל נקמתם כל מחשבתם לי׃</verse>
        <verse osisID='Lam.3.61'>שמעת חרפתם יהוה כל מחשבתם עלי׃</verse>
        <verse osisID='Lam.3.62'>שפתי קמי והגיונם עלי כל היום׃</verse>
        <verse osisID='Lam.3.63'>שבתם וקימתם הביטה אני מנגינתם׃</verse>
        <verse osisID='Lam.3.64'>תשיב להם גמול יהוה כמעשה ידיהם׃</verse>
        <verse osisID='Lam.3.65'>תתן להם מגנת לב תאלתך להם׃</verse>
        <verse osisID='Lam.3.66'>תרדף באף ותשמידם מתחת שמי יהוה׃</verse>
      </chapter>
      <chapter osisID='Lam.4'>
        <verse osisID='Lam.4.1'>איכה יועם זהב ישנא הכתם הטוב תשתפכנה אבני קדש בראש כל חוצות׃</verse>
        <verse osisID='Lam.4.2'>בני ציון היקרים המסלאים בפז איכה נחשבו לנבלי חרש מעשה ידי יוצר׃</verse>
        <verse osisID='Lam.4.3'>גם תנין חלצו שד היניקו גוריהן בת עמי לאכזר כי ענים במדבר׃</verse>
        <verse osisID='Lam.4.4'>דבק לשון יונק אל חכו בצמא עוללים שאלו לחם פרש אין להם׃</verse>
        <verse osisID='Lam.4.5'>האכלים למעדנים נשמו בחוצות האמנים עלי תולע חבקו אשפתות׃</verse>
        <verse osisID='Lam.4.6'>ויגדל עון בת עמי מחטאת סדם ההפוכה כמו רגע ולא חלו בה ידים׃</verse>
        <verse osisID='Lam.4.7'>זכו נזיריה משלג צחו מחלב אדמו עצם מפנינים ספיר גזרתם׃</verse>
        <verse osisID='Lam.4.8'>חשך משחור תארם לא נכרו בחוצות צפד עורם על עצמם יבש היה כעץ׃</verse>
        <verse osisID='Lam.4.9'>טובים היו חללי חרב מחללי רעב שהם יזובו מדקרים מתנובת שדי׃</verse>
        <verse osisID='Lam.4.10'>ידי נשים רחמניות בשלו ילדיהן היו לברות למו בשבר בת עמי׃</verse>
        <verse osisID='Lam.4.11'>כלה יהוה את חמתו שפך חרון אפו ויצת אש בציון ותאכל יסודתיה׃</verse>
        <verse osisID='Lam.4.12'>לא האמינו מלכי ארץ וכל ישבי תבל כי יבא צר ואויב בשערי ירושלם׃</verse>
        <verse osisID='Lam.4.13'>מחטאת נביאיה עונות כהניה השפכים בקרבה דם צדיקים׃</verse>
        <verse osisID='Lam.4.14'>נעו עורים בחוצות נגאלו בדם בלא יוכלו יגעו בלבשיהם׃</verse>
        <verse osisID='Lam.4.15'>סורו טמא קראו למו סורו סורו אל תגעו כי נצו גם נעו אמרו בגוים לא יוסיפו לגור׃</verse>
        <verse osisID='Lam.4.16'>פני יהוה חלקם לא יוסיף להביטם פני כהנים לא נשאו זקנים לא חננו׃</verse>
        <verse osisID='Lam.4.17'>עודינה תכלינה עינינו אל עזרתנו הבל בצפיתנו צפינו אל גוי לא יושע׃</verse>
        <verse osisID='Lam.4.18'>צדו צעדינו מלכת ברחבתינו קרב קצינו מלאו ימינו כי בא קצינו׃</verse>
        <verse osisID='Lam.4.19'>קלים היו רדפינו מנשרי שמים על ההרים דלקנו במדבר ארבו לנו׃</verse>
        <verse osisID='Lam.4.20'>רוח אפינו משיח יהוה נלכד בשחיתותם אשר אמרנו בצלו נחיה בגוים׃</verse>
        <verse osisID='Lam.4.21'>שישי ושמחי בת אדום יושבתי בארץ עוץ גם עליך תעבר כוס תשכרי ותתערי׃</verse>
        <verse osisID='Lam.4.22'>תם עונך בת ציון לא יוסיף להגלותך פקד עונך בת אדום גלה על חטאתיך׃</verse>
      </chapter>
      <chapter osisID='Lam.5'>
        <verse osisID='Lam.5.1'>זכר יהוה מה היה לנו הביט וראה את חרפתנו׃</verse>
        <verse osisID='Lam.5.2'>נחלתנו נהפכה לזרים בתינו לנכרים׃</verse>
        <verse osisID='Lam.5.3'>יתומים היינו אין אב אמתינו כאלמנות׃</verse>
        <verse osisID='Lam.5.4'>מימינו בכסף שתינו עצינו במחיר יבאו׃</verse>
        <verse osisID='Lam.5.5'>על צוארנו נרדפנו יגענו לא הונח לנו׃</verse>
        <verse osisID='Lam.5.6'>מצרים נתנו יד אשור לשבע לחם׃</verse>
        <verse osisID='Lam.5.7'>אבתינו חטאו אינם אנחנו עונתיהם סבלנו׃</verse>
        <verse osisID='Lam.5.8'>עבדים משלו בנו פרק אין מידם׃</verse>
        <verse osisID='Lam.5.9'>בנפשנו נביא לחמנו מפני חרב המדבר׃</verse>
        <verse osisID='Lam.5.10'>עורנו כתנור נכמרו מפני זלעפות רעב׃</verse>
        <verse osisID='Lam.5.11'>נשים בציון ענו בתלת בערי יהודה׃</verse>
        <verse osisID='Lam.5.12'>שרים בידם נתלו פני זקנים לא נהדרו׃</verse>
        <verse osisID='Lam.5.13'>בחורים טחון נשאו ונערים בעץ כשלו׃</verse>
        <verse osisID='Lam.5.14'>זקנים משער שבתו בחורים מנגינתם׃</verse>
        <verse osisID='Lam.5.15'>שבת משוש לבנו נהפך לאבל מחלנו׃</verse>
        <verse osisID='Lam.5.16'>נפלה עטרת ראשנו אוי נא לנו כי חטאנו׃</verse>
        <verse osisID='Lam.5.17'>על זה היה דוה לבנו על אלה חשכו עינינו׃</verse>
        <verse osisID='Lam.5.18'>על הר ציון ששמם שועלים הלכו בו׃</verse>
        <verse osisID='Lam.5.19'>אתה יהוה לעולם תשב כסאך לדר ודור׃</verse>
        <verse osisID='Lam.5.20'>למה לנצח תשכחנו תעזבנו לארך ימים׃</verse>
        <verse osisID='Lam.5.21'>השיבנו יהוה אליך ונשוב חדש ימינו כקדם׃</verse>
        <verse osisID='Lam.5.22'>כי אם מאס מאסתנו קצפת עלינו עד מאד׃</verse>
      </chapter>
    </div></osisText>
</osis>
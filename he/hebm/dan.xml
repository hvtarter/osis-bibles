<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='he' osisRefWork='Bible' osisIDWork='HEBm'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HEBm'>
        <title>Modern Hebrew Bible</title>
        <contributor>Sword Project</contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>empty</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>HEBm</identifier>
        <source>http://www.crosswire.org/sword/servlet/SwordMod.Verify?modName=HebModern&amp;pkgType=win</source>
        <language type='IETF'>he</language>
        <relation/>
        <coverage>provider the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Dan'>
      <chapter osisID='Dan.1'>
        <title>והיה בשבט אשר גר הגר אתו שם תתנו נחלתו נאם אדני יהוה׃</title>
        <verse osisID='Dan.1.1'>בשנת שלוש למלכות יהויקים מלך יהודה בא נבוכדנאצר מלך בבל ירושלם ויצר עליה׃</verse>
        <verse osisID='Dan.1.2'>ויתן אדני בידו את יהויקים מלך יהודה ומקצת כלי בית האלהים ויביאם ארץ שנער בית אלהיו ואת הכלים הביא בית אוצר אלהיו׃</verse>
        <verse osisID='Dan.1.3'>ויאמר המלך לאשפנז רב סריסיו להביא מבני ישראל ומזרע המלוכה ומן הפרתמים׃</verse>
        <verse osisID='Dan.1.4'>ילדים אשר אין בהם כל מאום וטובי מראה ומשכילים בכל חכמה וידעי דעת ומביני מדע ואשר כח בהם לעמד בהיכל המלך וללמדם ספר ולשון כשדים׃</verse>
        <verse osisID='Dan.1.5'>וימן להם המלך דבר יום ביומו מפת בג המלך ומיין משתיו ולגדלם שנים שלוש ומקצתם יעמדו לפני המלך׃</verse>
        <verse osisID='Dan.1.6'>ויהי בהם מבני יהודה דניאל חנניה מישאל ועזריה׃</verse>
        <verse osisID='Dan.1.7'>וישם להם שר הסריסים שמות וישם לדניאל בלטשאצר ולחנניה שדרך ולמישאל מישך ולעזריה עבד נגו׃</verse>
        <verse osisID='Dan.1.8'>וישם דניאל על לבו אשר לא יתגאל בפתבג המלך וביין משתיו ויבקש משר הסריסים אשר לא יתגאל׃</verse>
        <verse osisID='Dan.1.9'>ויתן האלהים את דניאל לחסד ולרחמים לפני שר הסריסים׃</verse>
        <verse osisID='Dan.1.10'>ויאמר שר הסריסים לדניאל ירא אני את אדני המלך אשר מנה את מאכלכם ואת משתיכם אשר למה יראה את פניכם זעפים מן הילדים אשר כגילכם וחיבתם את ראשי למלך׃</verse>
        <verse osisID='Dan.1.11'>ויאמר דניאל אל המלצר אשר מנה שר הסריסים על דניאל חנניה מישאל ועזריה׃</verse>
        <verse osisID='Dan.1.12'>נס נא את עבדיך ימים עשרה ויתנו לנו מן הזרעים ונאכלה ומים ונשתה׃</verse>
        <verse osisID='Dan.1.13'>ויראו לפניך מראינו ומראה הילדים האכלים את פתבג המלך וכאשר תראה עשה עם עבדיך׃</verse>
        <verse osisID='Dan.1.14'>וישמע להם לדבר הזה וינסם ימים עשרה׃</verse>
        <verse osisID='Dan.1.15'>ומקצת ימים עשרה נראה מראיהם טוב ובריאי בשר מן כל הילדים האכלים את פתבג המלך׃</verse>
        <verse osisID='Dan.1.16'>ויהי המלצר נשא את פתבגם ויין משתיהם ונתן להם זרענים׃</verse>
        <verse osisID='Dan.1.17'>והילדים האלה ארבעתם נתן להם האלהים מדע והשכל בכל ספר וחכמה ודניאל הבין בכל חזון וחלמות׃</verse>
        <verse osisID='Dan.1.18'>ולמקצת הימים אשר אמר המלך להביאם ויביאם שר הסריסים לפני נבכדנצר׃</verse>
        <verse osisID='Dan.1.19'>וידבר אתם המלך ולא נמצא מכלם כדניאל חנניה מישאל ועזריה ויעמדו לפני המלך׃</verse>
        <verse osisID='Dan.1.20'>וכל דבר חכמת בינה אשר בקש מהם המלך וימצאם עשר ידות על כל החרטמים האשפים אשר בכל מלכותו׃</verse>
        <verse osisID='Dan.1.21'>ויהי דניאל עד שנת אחת לכורש המלך׃</verse>
      </chapter>
      <chapter osisID='Dan.2'>
        <verse osisID='Dan.2.1'>ובשנת שתים למלכות נבכדנצר חלם נבכדנצר חלמות ותתפעם רוחו ושנתו נהיתה עליו׃</verse>
        <verse osisID='Dan.2.2'>ויאמר המלך לקרא לחרטמים ולאשפים ולמכשפים ולכשדים להגיד למלך חלמתיו ויבאו ויעמדו לפני המלך׃</verse>
        <verse osisID='Dan.2.3'>ויאמר להם המלך חלום חלמתי ותפעם רוחי לדעת את החלום׃</verse>
        <verse osisID='Dan.2.4'>וידברו הכשדים למלך ארמית מלכא לעלמין חיי אמר חלמא לעבדיך ופשרא נחוא׃</verse>
        <verse osisID='Dan.2.5'>ענה מלכא ואמר לכשדיא מלתא מני אזדא הן לא תהודעונני חלמא ופשרה הדמין תתעבדון ובתיכון נולי יתשמון׃</verse>
        <verse osisID='Dan.2.6'>והן חלמא ופשרה תהחון מתנן ונבזבה ויקר שגיא תקבלון מן קדמי להן חלמא ופשרה החוני׃</verse>
        <verse osisID='Dan.2.7'>ענו תנינות ואמרין מלכא חלמא יאמר לעבדוהי ופשרה נהחוה׃</verse>
        <verse osisID='Dan.2.8'>ענה מלכא ואמר מן יציב ידע אנה די עדנא אנתון זבנין כל קבל די חזיתון די אזדא מני מלתא׃</verse>
        <verse osisID='Dan.2.9'>די הן חלמא לא תהודענני חדה היא דתכון ומלה כדבה ושחיתה הזמנתון למאמר קדמי עד די עדנא ישתנא להן חלמא אמרו לי ואנדע די פשרה תהחונני׃</verse>
        <verse osisID='Dan.2.10'>ענו כשדיא קדם מלכא ואמרין לא איתי אנש על יבשתא די מלת מלכא יוכל להחויה כל קבל די כל מלך רב ושליט מלה כדנה לא שאל לכל חרטם ואשף וכשדי׃</verse>
        <verse osisID='Dan.2.11'>ומלתא די מלכה שאל יקירה ואחרן לא איתי די יחונה קדם מלכא להן אלהין די מדרהון עם בשרא לא איתוהי׃</verse>
        <verse osisID='Dan.2.12'>כל קבל דנה מלכא בנס וקצף שגיא ואמר להובדה לכל חכימי בבל׃</verse>
        <verse osisID='Dan.2.13'>ודתא נפקת וחכימיא מתקטלין ובעו דניאל וחברוהי להתקטלה׃</verse>
        <verse osisID='Dan.2.14'>באדין דניאל התיב עטא וטעם לאריוך רב טבחיא די מלכא די נפק לקטלה לחכימי בבל׃</verse>
        <verse osisID='Dan.2.15'>ענה ואמר לאריוך שליטא די מלכא על מה דתא מהחצפה מן קדם מלכא אדין מלתא הודע אריוך לדניאל׃</verse>
        <verse osisID='Dan.2.16'>ודניאל על ובעה מן מלכא די זמן ינתן לה ופשרא להחויה למלכא׃</verse>
        <verse osisID='Dan.2.17'>אדין דניאל לביתה אזל ולחנניה מישאל ועזריה חברוהי מלתא הודע׃</verse>
        <verse osisID='Dan.2.18'>ורחמין למבעא מן קדם אלה שמיא על רזה דנה די לא יהבדון דניאל וחברוהי עם שאר חכימי בבל׃</verse>
        <verse osisID='Dan.2.19'>אדין לדניאל בחזוא די ליליא רזה גלי אדין דניאל ברך לאלה שמיא׃</verse>
        <verse osisID='Dan.2.20'>ענה דניאל ואמר להוא שמה די אלהא מברך מן עלמא ועד עלמא די חכמתא וגבורתא די לה היא׃</verse>
        <verse osisID='Dan.2.21'>והוא מהשנא עדניא וזמניא מהעדה מלכין ומהקים מלכין יהב חכמתא לחכימין ומנדעא לידעי בינה׃</verse>
        <verse osisID='Dan.2.22'>הוא גלא עמיקתא ומסתרתא ידע מה בחשוכא ונהירא עמה שרא׃</verse>
        <verse osisID='Dan.2.23'>לך אלה אבהתי מהודא ומשבח אנה די חכמתא וגבורתא יהבת לי וכען הודעתני די בעינא מנך די מלת מלכא הודעתנא׃</verse>
        <verse osisID='Dan.2.24'>כל קבל דנה דניאל על על אריוך די מני מלכא להובדה לחכימי בבל אזל וכן אמר לה לחכימי בבל אל תהובד העלני קדם מלכא ופשרא למלכא אחוא׃</verse>
        <verse osisID='Dan.2.25'>אדין אריוך בהתבהלה הנעל לדניאל קדם מלכא וכן אמר לה די השכחת גבר מן בני גלותא די יהוד די פשרא למלכא יהודע׃</verse>
        <verse osisID='Dan.2.26'>ענה מלכא ואמר לדניאל די שמה בלטשאצר האיתיך כהל להודעתני חלמא די חזית ופשרה׃</verse>
        <verse osisID='Dan.2.27'>ענה דניאל קדם מלכא ואמר רזה די מלכא שאל לא חכימין אשפין חרטמין גזרין יכלין להחויה למלכא׃</verse>
        <verse osisID='Dan.2.28'>ברם איתי אלה בשמיא גלא רזין והודע למלכא נבוכדנצר מה די להוא באחרית יומיא חלמך וחזוי ראשך על משכבך דנה הוא׃</verse>
        <verse osisID='Dan.2.29'>אנתה מלכא רעיונך על משכבך סלקו מה די להוא אחרי דנה וגלא רזיא הודעך מה די להוא׃</verse>
        <verse osisID='Dan.2.30'>ואנה לא בחכמה די איתי בי מן כל חייא רזא דנה גלי לי להן על דברת די פשרא למלכא יהודעון ורעיוני לבבך תנדע׃</verse>
        <verse osisID='Dan.2.31'>אנתה מלכא חזה הוית ואלו צלם חד שגיא צלמא דכן רב וזיוה יתיר קאם לקבלך ורוה דחיל׃</verse>
        <verse osisID='Dan.2.32'>הוא צלמא ראשה די דהב טב חדוהי ודרעוהי די כסף מעוהי וירכתה די נחש׃</verse>
        <verse osisID='Dan.2.33'>שקוהי די פרזל רגלוהי מנהון די פרזל ומנהון די חסף׃</verse>
        <verse osisID='Dan.2.34'>חזה הוית עד די התגזרת אבן די לא בידין ומחת לצלמא על רגלוהי די פרזלא וחספא והדקת המון׃</verse>
        <verse osisID='Dan.2.35'>באדין דקו כחדה פרזלא חספא נחשא כספא ודהבא והוו כעור מן אדרי קיט ונשא המון רוחא וכל אתר לא השתכח להון ואבנא די מחת לצלמא הות לטור רב ומלת כל ארעא׃</verse>
        <verse osisID='Dan.2.36'>דנה חלמא ופשרה נאמר קדם מלכא׃</verse>
        <verse osisID='Dan.2.37'>אנתה מלכא מלך מלכיא די אלה שמיא מלכותא חסנא ותקפא ויקרא יהב לך׃</verse>
        <verse osisID='Dan.2.38'>ובכל די דארין בני אנשא חיות ברא ועוף שמיא יהב בידך והשלטך בכלהון אנתה הוא ראשה די דהבא׃</verse>
        <verse osisID='Dan.2.39'>ובתרך תקום מלכו אחרי ארעא מנך ומלכו תליתיא אחרי די נחשא די תשלט בכל ארעא׃</verse>
        <verse osisID='Dan.2.40'>ומלכו רביעיה תהוא תקיפה כפרזלא כל קבל די פרזלא מהדק וחשל כלא וכפרזלא די מרעע כל אלין תדק ותרע׃</verse>
        <verse osisID='Dan.2.41'>ודי חזיתה רגליא ואצבעתא מנהון חסף די פחר ומנהון פרזל מלכו פליגה תהוה ומן נצבתא די פרזלא להוא בה כל קבל די חזיתה פרזלא מערב בחסף טינא׃</verse>
        <verse osisID='Dan.2.42'>ואצבעת רגליא מנהון פרזל ומנהון חסף מן קצת מלכותא תהוה תקיפה ומנה תהוה תבירה׃</verse>
        <verse osisID='Dan.2.43'>די חזית פרזלא מערב בחסף טינא מתערבין להון בזרע אנשא ולא להון דבקין דנה עם דנה הא כדי פרזלא לא מתערב עם חספא׃</verse>
        <verse osisID='Dan.2.44'>וביומיהון די מלכיא אנון יקים אלה שמיא מלכו די לעלמין לא תתחבל ומלכותה לעם אחרן לא תשתבק תדק ותסיף כל אלין מלכותא והיא תקום לעלמיא׃</verse>
        <verse osisID='Dan.2.45'>כל קבל די חזית די מטורא אתגזרת אבן די לא בידין והדקת פרזלא נחשא חספא כספא ודהבא אלה רב הודע למלכא מה די להוא אחרי דנה ויציב חלמא ומהימן פשרה׃</verse>
        <verse osisID='Dan.2.46'>באדין מלכא נבוכדנצר נפל על אנפוהי ולדניאל סגד ומנחה וניחחין אמר לנסכה לה׃</verse>
        <verse osisID='Dan.2.47'>ענה מלכא לדניאל ואמר מן קשט די אלהכון הוא אלה אלהין ומרא מלכין וגלה רזין די יכלת למגלא רזה דנה׃</verse>
        <verse osisID='Dan.2.48'>אדין מלכא לדניאל רבי ומתנן רברבן שגיאן יהב לה והשלטה על כל מדינת בבל ורב סגנין על כל חכימי בבל׃</verse>
        <verse osisID='Dan.2.49'>ודניאל בעא מן מלכא ומני על עבידתא די מדינת בבל לשדרך מישך ועבד נגו ודניאל בתרע מלכא׃</verse>
      </chapter>
      <chapter osisID='Dan.3'>
        <verse osisID='Dan.3.1'>נבוכדנצר מלכא עבד צלם די דהב רומה אמין שתין פתיה אמין שת אקימה בבקעת דורא במדינת בבל׃</verse>
        <verse osisID='Dan.3.2'>ונבוכדנצר מלכא שלח למכנש לאחשדרפניא סגניא ופחותא אדרגזריא גדבריא דתבריא תפתיא וכל שלטני מדינתא למתא לחנכת צלמא די הקים נבוכדנצר מלכא׃</verse>
        <verse osisID='Dan.3.3'>באדין מתכנשין אחשדרפניא סגניא ופחותא אדרגזריא גדבריא דתבריא תפתיא וכל שלטני מדינתא לחנכת צלמא די הקים נבוכדנצר מלכא וקאמין לקבל צלמא די הקים נבוכדנצר׃</verse>
        <verse osisID='Dan.3.4'>וכרוזא קרא בחיל לכון אמרין עממיא אמיא ולשניא׃</verse>
        <verse osisID='Dan.3.5'>בעדנא די תשמעון קל קרנא משרוקיתא קיתרס סבכא פסנתרין סומפניה וכל זני זמרא תפלון ותסגדון לצלם דהבא די הקים נבוכדנצר מלכא׃</verse>
        <verse osisID='Dan.3.6'>ומן די לא יפל ויסגד בה שעתא יתרמא לגוא אתון נורא יקדתא׃</verse>
        <verse osisID='Dan.3.7'>כל קבל דנה בה זמנא כדי שמעין כל עממיא קל קרנא משרוקיתא קיתרס שבכא פסנטרין וכל זני זמרא נפלין כל עממיא אמיא ולשניא סגדין לצלם דהבא די הקים נבוכדנצר מלכא׃</verse>
        <verse osisID='Dan.3.8'>כל קבל דנה בה זמנא קרבו גברין כשדאין ואכלו קרציהון די יהודיא׃</verse>
        <verse osisID='Dan.3.9'>ענו ואמרין לנבוכדנצר מלכא מלכא לעלמין חיי׃</verse>
        <verse osisID='Dan.3.10'>אנתה מלכא שמת טעם די כל אנש די ישמע קל קרנא משרקיתא קיתרס שבכא פסנתרין וסיפניה וכל זני זמרא יפל ויסגד לצלם דהבא׃</verse>
        <verse osisID='Dan.3.11'>ומן די לא יפל ויסגד יתרמא לגוא אתון נורא יקדתא׃</verse>
        <verse osisID='Dan.3.12'>איתי גברין יהודאין די מנית יתהון על עבידת מדינת בבל שדרך מישך ועבד נגו גבריא אלך לא שמו עליך מלכא טעם לאלהיך לא פלחין ולצלם דהבא די הקימת לא סגדין׃</verse>
        <verse osisID='Dan.3.13'>באדין נבוכדנצר ברגז וחמה אמר להיתיה לשדרך מישך ועבד נגו באדין גבריא אלך היתיו קדם מלכא׃</verse>
        <verse osisID='Dan.3.14'>ענה נבכדנצר ואמר להון הצדא שדרך מישך ועבד נגו לאלהי לא איתיכון פלחין ולצלם דהבא די הקימת לא סגדין׃</verse>
        <verse osisID='Dan.3.15'>כען הן איתיכון עתידין די בעדנא די תשמעון קל קרנא משרוקיתא קיתרס שבכא פסנתרין וסומפניה וכל זני זמרא תפלון ותסגדון לצלמא די עבדת והן לא תסגדון בה שעתה תתרמון לגוא אתון נורא יקדתא ומן הוא אלה די ישיזבנכון מן ידי׃</verse>
        <verse osisID='Dan.3.16'>ענו שדרך מישך ועבד נגו ואמרין למלכא נבוכדנצר לא חשחין אנחנה על דנה פתגם להתבותך׃</verse>
        <verse osisID='Dan.3.17'>הן איתי אלהנא די אנחנא פלחין יכל לשיזבותנא מן אתון נורא יקדתא ומן ידך מלכא ישיזב׃</verse>
        <verse osisID='Dan.3.18'>והן לא ידיע להוא לך מלכא די לאלהיך לא איתנא פלחין ולצלם דהבא די הקימת לא נסגד׃</verse>
        <verse osisID='Dan.3.19'>באדין נבוכדנצר התמלי חמא וצלם אנפוהי אשתנו על שדרך מישך ועבד נגו ענה ואמר למזא לאתונא חד שבעה על די חזה למזיה׃</verse>
        <verse osisID='Dan.3.20'>ולגברין גברי חיל די בחילה אמר לכפתה לשדרך מישך ועבד נגו למרמא לאתון נורא יקדתא׃</verse>
        <verse osisID='Dan.3.21'>באדין גבריא אלך כפתו בסרבליהון פטישיהון וכרבלתהון ולבשיהון ורמיו לגוא אתון נורא יקדתא׃</verse>
        <verse osisID='Dan.3.22'>כל קבל דנה מן די מלת מלכא מחצפה ואתונא אזה יתירא גבריא אלך די הסקו לשדרך מישך ועבד נגו קטל המון שביבא די נורא׃</verse>
        <verse osisID='Dan.3.23'>וגבריא אלך תלתהון שדרך מישך ועבד נגו נפלו לגוא אתון נורא יקדתא מכפתין׃</verse>
        <verse osisID='Dan.3.24'>אדין נבוכדנצר מלכא תוה וקם בהתבהלה ענה ואמר להדברוהי הלא גברין תלתא רמינא לגוא נורא מכפתין ענין ואמרין למלכא יציבא מלכא׃</verse>
        <verse osisID='Dan.3.25'>ענה ואמר הא אנה חזה גברין ארבעה שרין מהלכין בגוא נורא וחבל לא איתי בהון ורוה די רביעיא דמה לבר אלהין׃</verse>
        <verse osisID='Dan.3.26'>באדין קרב נבוכדנצר לתרע אתון נורא יקדתא ענה ואמר שדרך מישך ועבד נגו עבדוהי די אלהא עליא פקו ואתו באדין נפקין שדרך מישך ועבד נגו מן גוא נורא׃</verse>
        <verse osisID='Dan.3.27'>ומתכנשין אחשדרפניא סגניא ופחותא והדברי מלכא חזין לגבריא אלך די לא שלט נורא בגשמהון ושער ראשהון לא התחרך וסרבליהון לא שנו וריח נור לא עדת בהון׃</verse>
        <verse osisID='Dan.3.28'>ענה נבוכדנצר ואמר בריך אלההון די שדרך מישך ועבד נגו די שלח מלאכה ושיזב לעבדוהי די התרחצו עלוהי ומלת מלכא שניו ויהבו גשמיהון די לא יפלחון ולא יסגדון לכל אלה להן לאלההון׃</verse>
        <verse osisID='Dan.3.29'>ומני שים טעם די כל עם אמה ולשן די יאמר שלה על אלההון די שדרך מישך ועבד נגוא הדמין יתעבד וביתה נולי ישתוה כל קבל די לא איתי אלה אחרן די יכל להצלה כדנה׃</verse>
        <verse osisID='Dan.3.30'>באדין מלכא הצלח לשדרך מישך ועבד נגו במדינת בבל׃</verse>
      </chapter>
      <chapter osisID='Dan.4'>
        <verse osisID='Dan.4.1'>נבוכדנצר מלכא לכל עממיא אמיא ולשניא די דארין בכל ארעא שלמכון ישגא׃</verse>
        <verse osisID='Dan.4.2'>אתיא ותמהיא די עבד עמי אלהא עליא שפר קדמי להחויה׃</verse>
        <verse osisID='Dan.4.3'>אתוהי כמה רברבין ותמהוהי כמה תקיפין מלכותה מלכות עלם ושלטנה עם דר ודר׃</verse>
        <verse osisID='Dan.4.4'>אנה נבוכדנצר שלה הוית בביתי ורענן בהיכלי׃</verse>
        <verse osisID='Dan.4.5'>חלם חזית וידחלנני והרהרין על משכבי וחזוי ראשי יבהלנני׃</verse>
        <verse osisID='Dan.4.6'>ומני שים טעם להנעלה קדמי לכל חכימי בבל די פשר חלמא יהודענני׃</verse>
        <verse osisID='Dan.4.7'>באדין עללין חרטמיא אשפיא כשדיא וגזריא וחלמא אמר אנה קדמיהון ופשרה לא מהודעין לי׃</verse>
        <verse osisID='Dan.4.8'>ועד אחרין על קדמי דניאל די שמה בלטשאצר כשם אלהי ודי רוח אלהין קדישין בה וחלמא קדמוהי אמרת׃</verse>
        <verse osisID='Dan.4.9'>בלטשאצר רב חרטמיא די אנה ידעת די רוח אלהין קדישין בך וכל רז לא אנס לך חזוי חלמי די חזית ופשרה אמר׃</verse>
        <verse osisID='Dan.4.10'>וחזוי ראשי על משכבי חזה הוית ואלו אילן בגוא ארעא ורומה שגיא׃</verse>
        <verse osisID='Dan.4.11'>רבה אילנא ותקף ורומה ימטא לשמיא וחזותה לסוף כל ארעא׃</verse>
        <verse osisID='Dan.4.12'>עפיה שפיר ואנבה שגיא ומזון לכלא בה תחתוהי תטלל חיות ברא ובענפוהי ידרון צפרי שמיא ומנה יתזין כל בשרא׃</verse>
        <verse osisID='Dan.4.13'>חזה הוית בחזוי ראשי על משכבי ואלו עיר וקדיש מן שמיא נחת׃</verse>
        <verse osisID='Dan.4.14'>קרא בחיל וכן אמר גדו אילנא וקצצו ענפוהי אתרו עפיה ובדרו אנבה תנד חיותא מן תחתוהי וצפריא מן ענפוהי׃</verse>
        <verse osisID='Dan.4.15'>ברם עקר שרשוהי בארעא שבקו ובאסור די פרזל ונחש בדתאא די ברא ובטל שמיא יצטבע ועם חיותא חלקה בעשב ארעא׃</verse>
        <verse osisID='Dan.4.16'>לבבה מן אנושא ישנון ולבב חיוה יתיהב לה ושבעה עדנין יחלפון עלוהי׃</verse>
        <verse osisID='Dan.4.17'>בגזרת עירין פתגמא ומאמר קדישין שאלתא עד דברת די ינדעון חייא די שליט עליא במלכות אנושא ולמן די יצבא יתננה ושפל אנשים יקים עליה׃</verse>
        <verse osisID='Dan.4.18'>דנה חלמא חזית אנה מלכא נבוכדנצר ואנתה בלטשאצר פשרא אמר כל קבל די כל חכימי מלכותי לא יכלין פשרא להודעתני ואנתה כהל די רוח אלהין קדישין בך׃</verse>
        <verse osisID='Dan.4.19'>אדין דניאל די שמה בלטשאצר אשתומם כשעה חדה ורעינהי יבהלנה ענה מלכא ואמר בלטשאצר חלמא ופשרא אל יבהלך ענה בלטשאצר ואמר מראי חלמא לשנאיך ופשרה לעריך׃</verse>
        <verse osisID='Dan.4.20'>אילנא די חזית די רבה ותקף ורומה ימטא לשמיא וחזותה לכל ארעא׃</verse>
        <verse osisID='Dan.4.21'>ועפיה שפיר ואנבה שגיא ומזון לכלא בה תחתוהי תדור חיות ברא ובענפוהי ישכנן צפרי שמיא׃</verse>
        <verse osisID='Dan.4.22'>אנתה הוא מלכא די רבית ותקפת ורבותך רבת ומטת לשמיא ושלטנך לסוף ארעא׃</verse>
        <verse osisID='Dan.4.23'>ודי חזה מלכא עיר וקדיש נחת מן שמיא ואמר גדו אילנא וחבלוהי ברם עקר שרשוהי בארעא שבקו ובאסור די פרזל ונחש בדתאא די ברא ובטל שמיא יצטבע ועם חיות ברא חלקה עד די שבעה עדנין יחלפון עלוהי׃</verse>
        <verse osisID='Dan.4.24'>דנה פשרא מלכא וגזרת עליא היא די מטת על מראי מלכא׃</verse>
        <verse osisID='Dan.4.25'>ולך טרדין מן אנשא ועם חיות ברא להוה מדרך ועשבא כתורין לך יטעמון ומטל שמיא לך מצבעין ושבעה עדנין יחלפון עליך עד די תנדע די שליט עליא במלכות אנשא ולמן די יצבא יתננה׃</verse>
        <verse osisID='Dan.4.26'>ודי אמרו למשבק עקר שרשוהי די אילנא מלכותך לך קימה מן די תנדע די שלטן שמיא׃</verse>
        <verse osisID='Dan.4.27'>להן מלכא מלכי ישפר עליך וחטיך בצדקה פרק ועויתך במחן ענין הן תהוא ארכה לשלותך׃</verse>
        <verse osisID='Dan.4.28'>כלא מטא על נבוכדנצר מלכא׃</verse>
        <verse osisID='Dan.4.29'>לקצת ירחין תרי עשר על היכל מלכותא די בבל מהלך הוה׃</verse>
        <verse osisID='Dan.4.30'>ענה מלכא ואמר הלא דא היא בבל רבתא די אנה בניתה לבית מלכו בתקף חסני וליקר הדרי׃</verse>
        <verse osisID='Dan.4.31'>עוד מלתא בפם מלכא קל מן שמיא נפל לך אמרין נבוכדנצר מלכא מלכותה עדת מנך׃</verse>
        <verse osisID='Dan.4.32'>ומן אנשא לך טרדין ועם חיות ברא מדרך עשבא כתורין לך יטעמון ושבעה עדנין יחלפון עליך עד די תנדע די שליט עליא במלכות אנשא ולמן די יצבא יתננה׃</verse>
        <verse osisID='Dan.4.33'>בה שעתא מלתא ספת על נבוכדנצר ומן אנשא טריד ועשבא כתורין יאכל ומטל שמיא גשמה יצטבע עד די שערה כנשרין רבה וטפרוהי כצפרין׃</verse>
        <verse osisID='Dan.4.34'>ולקצת יומיה אנה נבוכדנצר עיני לשמיא נטלת ומנדעי עלי יתוב ולעליא ברכת ולחי עלמא שבחת והדרת די שלטנה שלטן עלם ומלכותה עם דר ודר׃</verse>
        <verse osisID='Dan.4.35'>וכל דארי ארעא כלה חשיבין וכמצביה עבד בחיל שמיא ודארי ארעא ולא איתי די ימחא בידה ויאמר לה מה עבדת׃</verse>
        <verse osisID='Dan.4.36'>בה זמנא מנדעי יתוב עלי וליקר מלכותי הדרי וזוי יתוב עלי ולי הדברי ורברבני יבעון ועל מלכותי התקנת ורבו יתירה הוספת לי׃</verse>
        <verse osisID='Dan.4.37'>כען אנה נבוכדנצר משבח ומרומם ומהדר למלך שמיא די כל מעבדוהי קשט וארחתה דין ודי מהלכין בגוה יכל להשפלה׃</verse>
      </chapter>
      <chapter osisID='Dan.5'>
        <verse osisID='Dan.5.1'>בלשאצר מלכא עבד לחם רב לרברבנוהי אלף ולקבל אלפא חמרא שתה׃</verse>
        <verse osisID='Dan.5.2'>בלשאצר אמר בטעם חמרא להיתיה למאני דהבא וכספא די הנפק נבוכדנצר אבוהי מן היכלא די בירושלם וישתון בהון מלכא ורברבנוהי שגלתה ולחנתה׃</verse>
        <verse osisID='Dan.5.3'>באדין היתיו מאני דהבא די הנפקו מן היכלא די בית אלהא די בירושלם ואשתיו בהון מלכא ורברבנוהי שגלתה ולחנתה׃</verse>
        <verse osisID='Dan.5.4'>אשתיו חמרא ושבחו לאלהי דהבא וכספא נחשא פרזלא אעא ואבנא׃</verse>
        <verse osisID='Dan.5.5'>בה שעתה נפקו אצבען די יד אנש וכתבן לקבל נברשתא על גירא די כתל היכלא די מלכא ומלכא חזה פס ידה די כתבה׃</verse>
        <verse osisID='Dan.5.6'>אדין מלכא זיוהי שנוהי ורעינהי יבהלונה וקטרי חרצה משתרין וארכבתה דא לדא נקשן׃</verse>
        <verse osisID='Dan.5.7'>קרא מלכא בחיל להעלה לאשפיא כשדיא וגזריא ענה מלכא ואמר לחכימי בבל די כל אנש די יקרה כתבה דנה ופשרה יחונני ארגונא ילבש והמונכא די דהבא על צוארה ותלתי במלכותא ישלט׃</verse>
        <verse osisID='Dan.5.8'>אדין עללין כל חכימי מלכא ולא כהלין כתבא למקרא ופשרא להודעה למלכא׃</verse>
        <verse osisID='Dan.5.9'>אדין מלכא בלשאצר שגיא מתבהל וזיוהי שנין עלוהי ורברבנוהי משתבשין׃</verse>
        <verse osisID='Dan.5.10'>מלכתא לקבל מלי מלכא ורברבנוהי לבית משתיא עללת ענת מלכתא ואמרת מלכא לעלמין חיי אל יבהלוך רעיונך וזיויך אל ישתנו׃</verse>
        <verse osisID='Dan.5.11'>איתי גבר במלכותך די רוח אלהין קדישין בה וביומי אבוך נהירו ושכלתנו וחכמה כחכמת אלהין השתכחת בה ומלכא נבכדנצר אבוך רב חרטמין אשפין כשדאין גזרין הקימה אבוך מלכא׃</verse>
        <verse osisID='Dan.5.12'>כל קבל די רוח יתירה ומנדע ושכלתנו מפשר חלמין ואחוית אחידן ומשרא קטרין השתכחת בה בדניאל די מלכא שם שמה בלטשאצר כען דניאל יתקרי ופשרה יהחוה׃</verse>
        <verse osisID='Dan.5.13'>באדין דניאל העל קדם מלכא ענה מלכא ואמר לדניאל אנתה הוא דניאל די מן בני גלותא די יהוד די היתי מלכא אבי מן יהוד׃</verse>
        <verse osisID='Dan.5.14'>ושמעת עליך די רוח אלהין בך ונהירו ושכלתנו וחכמה יתירה השתכחת בך׃</verse>
        <verse osisID='Dan.5.15'>וכען העלו קדמי חכימיא אשפיא די כתבה דנה יקרון ופשרה להודעתני ולא כהלין פשר מלתא להחויה׃</verse>
        <verse osisID='Dan.5.16'>ואנה שמעת עליך די תוכל פשרין למפשר וקטרין למשרא כען הן תוכל כתבא למקרא ופשרה להודעתני ארגונא תלבש והמונכא די דהבא על צוארך ותלתא במלכותא תשלט׃</verse>
        <verse osisID='Dan.5.17'>באדין ענה דניאל ואמר קדם מלכא מתנתך לך להוין ונבזביתך לאחרן הב ברם כתבא אקרא למלכא ופשרא אהודענה׃</verse>
        <verse osisID='Dan.5.18'>אנתה מלכא אלהא עליא מלכותא ורבותא ויקרא והדרה יהב לנבכדנצר אבוך׃</verse>
        <verse osisID='Dan.5.19'>ומן רבותא די יהב לה כל עממיא אמיא ולשניא הוו זאעין ודחלין מן קדמוהי די הוה צבא הוא קטל ודי הוה צבא הוה מחא ודי הוה צבא הוה מרים ודי הוה צבא הוה משפיל׃</verse>
        <verse osisID='Dan.5.20'>וכדי רם לבבה ורוחה תקפת להזדה הנחת מן כרסא מלכותה ויקרה העדיו מנה׃</verse>
        <verse osisID='Dan.5.21'>ומן בני אנשא טריד ולבבה עם חיותא שוי ועם ערדיא מדורה עשבא כתורין יטעמונה ומטל שמיא גשמה יצטבע עד די ידע די שליט אלהא עליא במלכות אנשא ולמן די יצבה יהקים עליה׃</verse>
        <verse osisID='Dan.5.22'>ואנתה ברה בלשאצר לא השפלת לבבך כל קבל די כל דנה ידעת׃</verse>
        <verse osisID='Dan.5.23'>ועל מרא שמיא התרוממת ולמאניא די ביתה היתיו קדמיך ואנתה ורברבניך שגלתך ולחנתך חמרא שתין בהון ולאלהי כספא ודהבא נחשא פרזלא אעא ואבנא די לא חזין ולא שמעין ולא ידעין שבחת ולאלהא די נשמתך בידה וכל ארחתך לה לא הדרת׃</verse>
        <verse osisID='Dan.5.24'>באדין מן קדמוהי שליח פסא די ידא וכתבא דנה רשים׃</verse>
        <verse osisID='Dan.5.25'>ודנה כתבא די רשים מנא מנא תקל ופרסין׃</verse>
        <verse osisID='Dan.5.26'>דנה פשר מלתא מנא מנה אלהא מלכותך והשלמה׃</verse>
        <verse osisID='Dan.5.27'>תקל תקילתה במאזניא והשתכחת חסיר׃</verse>
        <verse osisID='Dan.5.28'>פרס פריסת מלכותך ויהיבת למדי ופרס׃</verse>
        <verse osisID='Dan.5.29'>באדין אמר בלשאצר והלבישו לדניאל ארגונא והמונכא די דהבא על צוארה והכרזו עלוהי די להוא שליט תלתא במלכותא׃</verse>
        <verse osisID='Dan.5.30'>בה בליליא קטיל בלאשצר מלכא כשדיא׃</verse>
        <verse osisID='Dan.5.31'>ודריוש מדיא קבל מלכותא כבר שנין שתין ותרתין׃</verse>
      </chapter>
      <chapter osisID='Dan.6'>
        <verse osisID='Dan.6.1'>שפר קדם דריוש והקים על מלכותא לאחשדרפניא מאה ועשרין די להון בכל מלכותא׃</verse>
        <verse osisID='Dan.6.2'>ועלא מנהון סרכין תלתא די דניאל חד מנהון די להון אחשדרפניא אלין יהבין להון טעמא ומלכא לא להוא נזק׃</verse>
        <verse osisID='Dan.6.3'>אדין דניאל דנה הוא מתנצח על סרכיא ואחשדרפניא כל קבל די רוח יתירא בה ומלכא עשית להקמותה על כל מלכותא׃</verse>
        <verse osisID='Dan.6.4'>אדין סרכיא ואחשדרפניא הוו בעין עלה להשכחה לדניאל מצד מלכותא וכל עלה ושחיתה לא יכלין להשכחה כל קבל די מהימן הוא וכל שלו ושחיתה לא השתכחת עלוהי׃</verse>
        <verse osisID='Dan.6.5'>אדין גבריא אלך אמרין די לא נהשכח לדניאל דנה כל עלא להן השכחנה עלוהי בדת אלהה׃</verse>
        <verse osisID='Dan.6.6'>אדין סרכיא ואחשדרפניא אלן הרגשו על מלכא וכן אמרין לה דריוש מלכא לעלמין חיי׃</verse>
        <verse osisID='Dan.6.7'>אתיעטו כל סרכי מלכותא סגניא ואחשדרפניא הדבריא ופחותא לקימה קים מלכא ולתקפה אסר די כל די יבעה בעו מן כל אלה ואנש עד יומין תלתין להן מנך מלכא יתרמא לגב אריותא׃</verse>
        <verse osisID='Dan.6.8'>כען מלכא תקים אסרא ותרשם כתבא די לא להשניה כדת מדי ופרס די לא תעדא׃</verse>
        <verse osisID='Dan.6.9'>כל קבל דנה מלכא דריוש רשם כתבא ואסרא׃</verse>
        <verse osisID='Dan.6.10'>ודניאל כדי ידע די רשים כתבא על לביתה וכוין פתיחן לה בעליתה נגד ירושלם וזמנין תלתה ביומא הוא ברך על ברכוהי ומצלא ומודא קדם אלהה כל קבל די הוא עבד מן קדמת דנה׃</verse>
        <verse osisID='Dan.6.11'>אדין גבריא אלך הרגשו והשכחו לדניאל בעא ומתחנן קדם אלהה׃</verse>
        <verse osisID='Dan.6.12'>באדין קריבו ואמרין קדם מלכא על אסר מלכא הלא אסר רשמת די כל אנש די יבעה מן כל אלה ואנש עד יומין תלתין להן מנך מלכא יתרמא לגוב אריותא ענה מלכא ואמר יציבא מלתא כדת מדי ופרס די לא תעדא׃</verse>
        <verse osisID='Dan.6.13'>באדין ענו ואמרין קדם מלכא די דניאל די מן בני גלותא די יהוד לא שם עליך מלכא טעם ועל אסרא די רשמת וזמנין תלתה ביומא בעא בעותה׃</verse>
        <verse osisID='Dan.6.14'>אדין מלכא כדי מלתא שמע שגיא באש עלוהי ועל דניאל שם בל לשיזבותה ועד מעלי שמשא הוא משתדר להצלותה׃</verse>
        <verse osisID='Dan.6.15'>באדין גבריא אלך הרגשו על מלכא ואמרין למלכא דע מלכא די דת למדי ופרס די כל אסר וקים די מלכא יהקים לא להשניה׃</verse>
        <verse osisID='Dan.6.16'>באדין מלכא אמר והיתיו לדניאל ורמו לגבא די אריותא ענה מלכא ואמר לדניאל אלהך די אנתה פלח לה בתדירא הוא ישיזבנך׃</verse>
        <verse osisID='Dan.6.17'>והיתית אבן חדה ושמת על פם גבא וחתמה מלכא בעזקתה ובעזקת רברבנוהי די לא תשנא צבו בדניאל׃</verse>
        <verse osisID='Dan.6.18'>אדין אזל מלכא להיכלה ובת טות ודחון לא הנעל קדמוהי ושנתה נדת עלוהי׃</verse>
        <verse osisID='Dan.6.19'>באדין מלכא בשפרפרא יקום בנגהא ובהתבהלה לגבא די אריותא אזל׃</verse>
        <verse osisID='Dan.6.20'>וכמקרבה לגבא לדניאל בקל עציב זעק ענה מלכא ואמר לדניאל דניאל עבד אלהא חיא אלהך די אנתה פלח לה בתדירא היכל לשיזבותך מן אריותא׃</verse>
        <verse osisID='Dan.6.21'>אדין דניאל עם מלכא מלל מלכא לעלמין חיי׃</verse>
        <verse osisID='Dan.6.22'>אלהי שלח מלאכה וסגר פם אריותא ולא חבלוני כל קבל די קדמוהי זכו השתכחת לי ואף קדמיך מלכא חבולה לא עבדת׃</verse>
        <verse osisID='Dan.6.23'>באדין מלכא שגיא טאב עלוהי ולדניאל אמר להנסקה מן גבא והסק דניאל מן גבא וכל חבל לא השתכח בה די הימן באלהה׃</verse>
        <verse osisID='Dan.6.24'>ואמר מלכא והיתיו גבריא אלך די אכלו קרצוהי די דניאל ולגב אריותא רמו אנון בניהון ונשיהון ולא מטו לארעית גבא עד די שלטו בהון אריותא וכל גרמיהון הדקו׃</verse>
        <verse osisID='Dan.6.25'>באדין דריוש מלכא כתב לכל עממיא אמיא ולשניא די דארין בכל ארעא שלמכון ישגא׃</verse>
        <verse osisID='Dan.6.26'>מן קדמי שים טעם די בכל שלטן מלכותי להון זאעין ודחלין מן קדם אלהה די דניאל די הוא אלהא חיא וקים לעלמין ומלכותה די לא תתחבל ושלטנה עד סופא׃</verse>
        <verse osisID='Dan.6.27'>משיזב ומצל ועבד אתין ותמהין בשמיא ובארעא די שיזיב לדניאל מן יד אריותא׃</verse>
        <verse osisID='Dan.6.28'>ודניאל דנה הצלח במלכות דריוש ובמלכות כורש פרסיא׃</verse>
      </chapter>
      <chapter osisID='Dan.7'>
        <verse osisID='Dan.7.1'>בשנת חדה לבלאשצר מלך בבל דניאל חלם חזה וחזוי ראשה על משכבה באדין חלמא כתב ראש מלין אמר׃</verse>
        <verse osisID='Dan.7.2'>ענה דניאל ואמר חזה הוית בחזוי עם ליליא וארו ארבע רוחי שמיא מגיחן לימא רבא׃</verse>
        <verse osisID='Dan.7.3'>וארבע חיון רברבן סלקן מן ימא שנין דא מן דא׃</verse>
        <verse osisID='Dan.7.4'>קדמיתא כאריה וגפין די נשר לה חזה הוית עד די מריטו גפיה ונטילת מן ארעא ועל רגלין כאנש הקימת ולבב אנש יהיב לה׃</verse>
        <verse osisID='Dan.7.5'>וארו חיוה אחרי תנינה דמיה לדב ולשטר חד הקמת ותלת עלעין בפמה בין שניה וכן אמרין לה קומי אכלי בשר שגיא׃</verse>
        <verse osisID='Dan.7.6'>באתר דנה חזה הוית וארו אחרי כנמר ולה גפין ארבע די עוף על גביה וארבעה ראשין לחיותא ושלטן יהיב לה׃</verse>
        <verse osisID='Dan.7.7'>באתר דנה חזה הוית בחזוי ליליא וארו חיוה רביעיה דחילה ואימתני ותקיפא יתירא ושנין די פרזל לה רברבן אכלה ומדקה ושארא ברגליה רפסה והיא משניה מן כל חיותא די קדמיה וקרנין עשר לה׃</verse>
        <verse osisID='Dan.7.8'>משתכל הוית בקרניא ואלו קרן אחרי זעירה סלקת ביניהון ותלת מן קרניא קדמיתא אתעקרו מן קדמיה ואלו עינין כעיני אנשא בקרנא דא ופם ממלל רברבן׃</verse>
        <verse osisID='Dan.7.9'>חזה הוית עד די כרסון רמיו ועתיק יומין יתב לבושה כתלג חור ושער ראשה כעמר נקא כרסיה שביבין די נור גלגלוהי נור דלק׃</verse>
        <verse osisID='Dan.7.10'>נהר די נור נגד ונפק מן קדמוהי אלף אלפים ישמשונה ורבו רבון קדמוהי יקומון דינא יתב וספרין פתיחו׃</verse>
        <verse osisID='Dan.7.11'>חזה הוית באדין מן קל מליא רברבתא די קרנא ממללה חזה הוית עד די קטילת חיותא והובד גשמה ויהיבת ליקדת אשא׃</verse>
        <verse osisID='Dan.7.12'>ושאר חיותא העדיו שלטנהון וארכה בחיין יהיבת להון עד זמן ועדן׃</verse>
        <verse osisID='Dan.7.13'>חזה הוית בחזוי ליליא וארו עם ענני שמיא כבר אנש אתה הוה ועד עתיק יומיא מטה וקדמוהי הקרבוהי׃</verse>
        <verse osisID='Dan.7.14'>ולה יהיב שלטן ויקר ומלכו וכל עממיא אמיא ולשניא לה יפלחון שלטנה שלטן עלם די לא יעדה ומלכותה די לא תתחבל׃</verse>
        <verse osisID='Dan.7.15'>אתכרית רוחי אנה דניאל בגוא נדנה וחזוי ראשי יבהלנני׃</verse>
        <verse osisID='Dan.7.16'>קרבת על חד מן קאמיא ויציבא אבעא מנה על כל דנה ואמר לי ופשר מליא יהודענני׃</verse>
        <verse osisID='Dan.7.17'>אלין חיותא רברבתא די אנין ארבע ארבעה מלכין יקומון מן ארעא׃</verse>
        <verse osisID='Dan.7.18'>ויקבלון מלכותא קדישי עליונין ויחסנון מלכותא עד עלמא ועד עלם עלמיא׃</verse>
        <verse osisID='Dan.7.19'>אדין צבית ליצבא על חיותא רביעיתא די הות שניה מן כלהון דחילה יתירה שניה די פרזל וטפריה די נחש אכלה מדקה ושארא ברגליה רפסה׃</verse>
        <verse osisID='Dan.7.20'>ועל קרניא עשר די בראשה ואחרי די סלקת ונפלו מן קדמיה תלת וקרנא דכן ועינין לה ופם ממלל רברבן וחזוה רב מן חברתה׃</verse>
        <verse osisID='Dan.7.21'>חזה הוית וקרנא דכן עבדה קרב עם קדישין ויכלה להון׃</verse>
        <verse osisID='Dan.7.22'>עד די אתה עתיק יומיא ודינא יהב לקדישי עליונין וזמנא מטה ומלכותא החסנו קדישין׃</verse>
        <verse osisID='Dan.7.23'>כן אמר חיותא רביעיתא מלכו רביעיא תהוא בארעא די תשנא מן כל מלכותא ותאכל כל ארעא ותדושנה ותדקנה׃</verse>
        <verse osisID='Dan.7.24'>וקרניא עשר מנה מלכותה עשרה מלכין יקמון ואחרן יקום אחריהון והוא ישנא מן קדמיא ותלתה מלכין יהשפל׃</verse>
        <verse osisID='Dan.7.25'>ומלין לצד עליא ימלל ולקדישי עליונין יבלא ויסבר להשניה זמנין ודת ויתיהבון בידה עד עדן ועדנין ופלג עדן׃</verse>
        <verse osisID='Dan.7.26'>ודינא יתב ושלטנה יהעדון להשמדה ולהובדה עד סופא׃</verse>
        <verse osisID='Dan.7.27'>ומלכותה ושלטנא ורבותא די מלכות תחות כל שמיא יהיבת לעם קדישי עליונין מלכותה מלכות עלם וכל שלטניא לה יפלחון וישתמעון׃</verse>
        <verse osisID='Dan.7.28'>עד כה סופא די מלתא אנה דניאל שגיא רעיוני יבהלנני וזיוי ישתנון עלי ומלתא בלבי נטרת׃</verse>
      </chapter>
      <chapter osisID='Dan.8'>
        <verse osisID='Dan.8.1'>בשנת שלוש למלכות בלאשצר המלך חזון נראה אלי אני דניאל אחרי הנראה אלי בתחלה׃</verse>
        <verse osisID='Dan.8.2'>ואראה בחזון ויהי בראתי ואני בשושן הבירה אשר בעילם המדינה ואראה בחזון ואני הייתי על אובל אולי׃</verse>
        <verse osisID='Dan.8.3'>ואשא עיני ואראה והנה איל אחד עמד לפני האבל ולו קרנים והקרנים גבהות והאחת גבהה מן השנית והגבהה עלה באחרנה׃</verse>
        <verse osisID='Dan.8.4'>ראיתי את האיל מנגח ימה וצפונה ונגבה וכל חיות לא יעמדו לפניו ואין מציל מידו ועשה כרצנו והגדיל׃</verse>
        <verse osisID='Dan.8.5'>ואני הייתי מבין והנה צפיר העזים בא מן המערב על פני כל הארץ ואין נוגע בארץ והצפיר קרן חזות בין עיניו׃</verse>
        <verse osisID='Dan.8.6'>ויבא עד האיל בעל הקרנים אשר ראיתי עמד לפני האבל וירץ אליו בחמת כחו׃</verse>
        <verse osisID='Dan.8.7'>וראיתיו מגיע אצל האיל ויתמרמר אליו ויך את האיל וישבר את שתי קרניו ולא היה כח באיל לעמד לפניו וישליכהו ארצה וירמסהו ולא היה מציל לאיל מידו׃</verse>
        <verse osisID='Dan.8.8'>וצפיר העזים הגדיל עד מאד וכעצמו נשברה הקרן הגדולה ותעלנה חזות ארבע תחתיה לארבע רוחות השמים׃</verse>
        <verse osisID='Dan.8.9'>ומן האחת מהם יצא קרן אחת מצעירה ותגדל יתר אל הנגב ואל המזרח ואל הצבי׃</verse>
        <verse osisID='Dan.8.10'>ותגדל עד צבא השמים ותפל ארצה מן הצבא ומן הכוכבים ותרמסם׃</verse>
        <verse osisID='Dan.8.11'>ועד שר הצבא הגדיל וממנו הרים התמיד והשלך מכון מקדשו׃</verse>
        <verse osisID='Dan.8.12'>וצבא תנתן על התמיד בפשע ותשלך אמת ארצה ועשתה והצליחה׃</verse>
        <verse osisID='Dan.8.13'>ואשמעה אחד קדוש מדבר ויאמר אחד קדוש לפלמוני המדבר עד מתי החזון התמיד והפשע שמם תת וקדש וצבא מרמס׃</verse>
        <verse osisID='Dan.8.14'>ויאמר אלי עד ערב בקר אלפים ושלש מאות ונצדק קדש׃</verse>
        <verse osisID='Dan.8.15'>ויהי בראתי אני דניאל את החזון ואבקשה בינה והנה עמד לנגדי כמראה גבר׃</verse>
        <verse osisID='Dan.8.16'>ואשמע קול אדם בין אולי ויקרא ויאמר גבריאל הבן להלז את המראה׃</verse>
        <verse osisID='Dan.8.17'>ויבא אצל עמדי ובבאו נבעתי ואפלה על פני ויאמר אלי הבן בן אדם כי לעת קץ החזון׃</verse>
        <verse osisID='Dan.8.18'>ובדברו עמי נרדמתי על פני ארצה ויגע בי ויעמידני על עמדי׃</verse>
        <verse osisID='Dan.8.19'>ויאמר הנני מודיעך את אשר יהיה באחרית הזעם כי למועד קץ׃</verse>
        <verse osisID='Dan.8.20'>האיל אשר ראית בעל הקרנים מלכי מדי ופרס׃</verse>
        <verse osisID='Dan.8.21'>והצפיר השעיר מלך יון והקרן הגדולה אשר בין עיניו הוא המלך הראשון׃</verse>
        <verse osisID='Dan.8.22'>והנשברת ותעמדנה ארבע תחתיה ארבע מלכיות מגוי יעמדנה ולא בכחו׃</verse>
        <verse osisID='Dan.8.23'>ובאחרית מלכותם כהתם הפשעים יעמד מלך עז פנים ומבין חידות׃</verse>
        <verse osisID='Dan.8.24'>ועצם כחו ולא בכחו ונפלאות ישחית והצליח ועשה והשחית עצומים ועם קדשים׃</verse>
        <verse osisID='Dan.8.25'>ועל שכלו והצליח מרמה בידו ובלבבו יגדיל ובשלוה ישחית רבים ועל שר שרים יעמד ובאפס יד ישבר׃</verse>
        <verse osisID='Dan.8.26'>ומראה הערב והבקר אשר נאמר אמת הוא ואתה סתם החזון כי לימים רבים׃</verse>
        <verse osisID='Dan.8.27'>ואני דניאל נהייתי ונחליתי ימים ואקום ואעשה את מלאכת המלך ואשתומם על המראה ואין מבין׃</verse>
      </chapter>
      <chapter osisID='Dan.9'>
        <verse osisID='Dan.9.1'>בשנת אחת לדריוש בן אחשורוש מזרע מדי אשר המלך על מלכות כשדים׃</verse>
        <verse osisID='Dan.9.2'>בשנת אחת למלכו אני דניאל בינתי בספרים מספר השנים אשר היה דבר יהוה אל ירמיה הנביא למלאות לחרבות ירושלם שבעים שנה׃</verse>
        <verse osisID='Dan.9.3'>ואתנה את פני אל אדני האלהים לבקש תפלה ותחנונים בצום ושק ואפר׃</verse>
        <verse osisID='Dan.9.4'>ואתפללה ליהוה אלהי ואתודה ואמרה אנא אדני האל הגדול והנורא שמר הברית והחסד לאהביו ולשמרי מצותיו׃</verse>
        <verse osisID='Dan.9.5'>חטאנו ועוינו והרשענו ומרדנו וסור ממצותך וממשפטיך׃</verse>
        <verse osisID='Dan.9.6'>ולא שמענו אל עבדיך הנביאים אשר דברו בשמך אל מלכינו שרינו ואבתינו ואל כל עם הארץ׃</verse>
        <verse osisID='Dan.9.7'>לך אדני הצדקה ולנו בשת הפנים כיום הזה לאיש יהודה וליושבי ירושלם ולכל ישראל הקרבים והרחקים בכל הארצות אשר הדחתם שם במעלם אשר מעלו בך׃</verse>
        <verse osisID='Dan.9.8'>יהוה לנו בשת הפנים למלכינו לשרינו ולאבתינו אשר חטאנו לך׃</verse>
        <verse osisID='Dan.9.9'>לאדני אלהינו הרחמים והסלחות כי מרדנו בו׃</verse>
        <verse osisID='Dan.9.10'>ולא שמענו בקול יהוה אלהינו ללכת בתורתיו אשר נתן לפנינו ביד עבדיו הנביאים׃</verse>
        <verse osisID='Dan.9.11'>וכל ישראל עברו את תורתך וסור לבלתי שמוע בקלך ותתך עלינו האלה והשבעה אשר כתובה בתורת משה עבד האלהים כי חטאנו לו׃</verse>
        <verse osisID='Dan.9.12'>ויקם את דבריו אשר דבר עלינו ועל שפטינו אשר שפטונו להביא עלינו רעה גדלה אשר לא נעשתה תחת כל השמים כאשר נעשתה בירושלם׃</verse>
        <verse osisID='Dan.9.13'>כאשר כתוב בתורת משה את כל הרעה הזאת באה עלינו ולא חלינו את פני יהוה אלהינו לשוב מעוננו ולהשכיל באמתך׃</verse>
        <verse osisID='Dan.9.14'>וישקד יהוה על הרעה ויביאה עלינו כי צדיק יהוה אלהינו על כל מעשיו אשר עשה ולא שמענו בקלו׃</verse>
        <verse osisID='Dan.9.15'>ועתה אדני אלהינו אשר הוצאת את עמך מארץ מצרים ביד חזקה ותעש לך שם כיום הזה חטאנו רשענו׃</verse>
        <verse osisID='Dan.9.16'>אדני ככל צדקתך ישב נא אפך וחמתך מעירך ירושלם הר קדשך כי בחטאינו ובעונות אבתינו ירושלם ועמך לחרפה לכל סביבתינו׃</verse>
        <verse osisID='Dan.9.17'>ועתה שמע אלהינו אל תפלת עבדך ואל תחנוניו והאר פניך על מקדשך השמם למען אדני׃</verse>
        <verse osisID='Dan.9.18'>הטה אלהי אזנך ושמע פקחה עיניך וראה שממתינו והעיר אשר נקרא שמך עליה כי לא על צדקתינו אנחנו מפילים תחנונינו לפניך כי על רחמיך הרבים׃</verse>
        <verse osisID='Dan.9.19'>אדני שמעה אדני סלחה אדני הקשיבה ועשה אל תאחר למענך אלהי כי שמך נקרא על עירך ועל עמך׃</verse>
        <verse osisID='Dan.9.20'>ועוד אני מדבר ומתפלל ומתודה חטאתי וחטאת עמי ישראל ומפיל תחנתי לפני יהוה אלהי על הר קדש אלהי׃</verse>
        <verse osisID='Dan.9.21'>ועוד אני מדבר בתפלה והאיש גבריאל אשר ראיתי בחזון בתחלה מעף ביעף נגע אלי כעת מנחת ערב׃</verse>
        <verse osisID='Dan.9.22'>ויבן וידבר עמי ויאמר דניאל עתה יצאתי להשכילך בינה׃</verse>
        <verse osisID='Dan.9.23'>בתחלת תחנוניך יצא דבר ואני באתי להגיד כי חמודות אתה ובין בדבר והבן במראה׃</verse>
        <verse osisID='Dan.9.24'>שבעים שבעים נחתך על עמך ועל עיר קדשך לכלא הפשע ולחתם חטאות ולכפר עון ולהביא צדק עלמים ולחתם חזון ונביא ולמשח קדש קדשים׃</verse>
        <verse osisID='Dan.9.25'>ותדע ותשכל מן מצא דבר להשיב ולבנות ירושלם עד משיח נגיד שבעים שבעה ושבעים ששים ושנים תשוב ונבנתה רחוב וחרוץ ובצוק העתים׃</verse>
        <verse osisID='Dan.9.26'>ואחרי השבעים ששים ושנים יכרת משיח ואין לו והעיר והקדש ישחית עם נגיד הבא וקצו בשטף ועד קץ מלחמה נחרצת שממות׃</verse>
        <verse osisID='Dan.9.27'>והגביר ברית לרבים שבוע אחד וחצי השבוע ישבית זבח ומנחה ועל כנף שקוצים משמם ועד כלה ונחרצה תתך על שמם׃</verse>
      </chapter>
      <chapter osisID='Dan.10'>
        <verse osisID='Dan.10.1'>בשנת שלוש לכורש מלך פרס דבר נגלה לדניאל אשר נקרא שמו בלטשאצר ואמת הדבר וצבא גדול ובין את הדבר ובינה לו במראה׃</verse>
        <verse osisID='Dan.10.2'>בימים ההם אני דניאל הייתי מתאבל שלשה שבעים ימים׃</verse>
        <verse osisID='Dan.10.3'>לחם חמדות לא אכלתי ובשר ויין לא בא אל פי וסוך לא סכתי עד מלאת שלשת שבעים ימים׃</verse>
        <verse osisID='Dan.10.4'>וביום עשרים וארבעה לחדש הראשון ואני הייתי על יד הנהר הגדול הוא חדקל׃</verse>
        <verse osisID='Dan.10.5'>ואשא את עיני וארא והנה איש אחד לבוש בדים ומתניו חגרים בכתם אופז׃</verse>
        <verse osisID='Dan.10.6'>וגויתו כתרשיש ופניו כמראה ברק ועיניו כלפידי אש וזרעתיו ומרגלתיו כעין נחשת קלל וקול דבריו כקול המון׃</verse>
        <verse osisID='Dan.10.7'>וראיתי אני דניאל לבדי את המראה והאנשים אשר היו עמי לא ראו את המראה אבל חרדה גדלה נפלה עליהם ויברחו בהחבא׃</verse>
        <verse osisID='Dan.10.8'>ואני נשארתי לבדי ואראה את המראה הגדלה הזאת ולא נשאר בי כח והודי נהפך עלי למשחית ולא עצרתי כח׃</verse>
        <verse osisID='Dan.10.9'>ואשמע את קול דבריו וכשמעי את קול דבריו ואני הייתי נרדם על פני ופני ארצה׃</verse>
        <verse osisID='Dan.10.10'>והנה יד נגעה בי ותניעני על ברכי וכפות ידי׃</verse>
        <verse osisID='Dan.10.11'>ויאמר אלי דניאל איש חמדות הבן בדברים אשר אנכי דבר אליך ועמד על עמדך כי עתה שלחתי אליך ובדברו עמי את הדבר הזה עמדתי מרעיד׃</verse>
        <verse osisID='Dan.10.12'>ויאמר אלי אל תירא דניאל כי מן היום הראשון אשר נתת את לבך להבין ולהתענות לפני אלהיך נשמעו דבריך ואני באתי בדבריך׃</verse>
        <verse osisID='Dan.10.13'>ושר מלכות פרס עמד לנגדי עשרים ואחד יום והנה מיכאל אחד השרים הראשנים בא לעזרני ואני נותרתי שם אצל מלכי פרס׃</verse>
        <verse osisID='Dan.10.14'>ובאתי להבינך את אשר יקרה לעמך באחרית הימים כי עוד חזון לימים׃</verse>
        <verse osisID='Dan.10.15'>ובדברו עמי כדברים האלה נתתי פני ארצה ונאלמתי׃</verse>
        <verse osisID='Dan.10.16'>והנה כדמות בני אדם נגע על שפתי ואפתח פי ואדברה ואמרה אל העמד לנגדי אדני במראה נהפכו צירי עלי ולא עצרתי כח׃</verse>
        <verse osisID='Dan.10.17'>והיך יוכל עבד אדני זה לדבר עם אדני זה ואני מעתה לא יעמד בי כח ונשמה לא נשארה בי׃</verse>
        <verse osisID='Dan.10.18'>ויסף ויגע בי כמראה אדם ויחזקני׃</verse>
        <verse osisID='Dan.10.19'>ויאמר אל תירא איש חמדות שלום לך חזק וחזק וכדברו עמי התחזקתי ואמרה ידבר אדני כי חזקתני׃</verse>
        <verse osisID='Dan.10.20'>ויאמר הידעת למה באתי אליך ועתה אשוב להלחם עם שר פרס ואני יוצא והנה שר יון בא׃</verse>
        <verse osisID='Dan.10.21'>אבל אגיד לך את הרשום בכתב אמת ואין אחד מתחזק עמי על אלה כי אם מיכאל שרכם׃</verse>
      </chapter>
      <chapter osisID='Dan.11'>
        <verse osisID='Dan.11.1'>ואני בשנת אחת לדריוש המדי עמדי למחזיק ולמעוז לו׃</verse>
        <verse osisID='Dan.11.2'>ועתה אמת אגיד לך הנה עוד שלשה מלכים עמדים לפרס והרביעי יעשיר עשר גדול מכל וכחזקתו בעשרו יעיר הכל את מלכות יון׃</verse>
        <verse osisID='Dan.11.3'>ועמד מלך גבור ומשל ממשל רב ועשה כרצונו׃</verse>
        <verse osisID='Dan.11.4'>וכעמדו תשבר מלכותו ותחץ לארבע רוחות השמים ולא לאחריתו ולא כמשלו אשר משל כי תנתש מלכותו ולאחרים מלבד אלה׃</verse>
        <verse osisID='Dan.11.5'>ויחזק מלך הנגב ומן שריו ויחזק עליו ומשל ממשל רב ממשלתו׃</verse>
        <verse osisID='Dan.11.6'>ולקץ שנים יתחברו ובת מלך הנגב תבוא אל מלך הצפון לעשות מישרים ולא תעצר כוח הזרוע ולא יעמד וזרעו ותנתן היא ומביאיה והילדה ומחזקה בעתים׃</verse>
        <verse osisID='Dan.11.7'>ועמד מנצר שרשיה כנו ויבא אל החיל ויבא במעוז מלך הצפון ועשה בהם והחזיק׃</verse>
        <verse osisID='Dan.11.8'>וגם אלהיהם עם נסכיהם עם כלי חמדתם כסף וזהב בשבי יבא מצרים והוא שנים יעמד ממלך הצפון׃</verse>
        <verse osisID='Dan.11.9'>ובא במלכות מלך הנגב ושב אל אדמתו׃</verse>
        <verse osisID='Dan.11.10'>ובנו יתגרו ואספו המון חילים רבים ובא בוא ושטף ועבר וישב ויתגרו עד מעזה׃</verse>
        <verse osisID='Dan.11.11'>ויתמרמר מלך הנגב ויצא ונלחם עמו עם מלך הצפון והעמיד המון רב ונתן ההמון בידו׃</verse>
        <verse osisID='Dan.11.12'>ונשא ההמון ירום לבבו והפיל רבאות ולא יעוז׃</verse>
        <verse osisID='Dan.11.13'>ושב מלך הצפון והעמיד המון רב מן הראשון ולקץ העתים שנים יבוא בוא בחיל גדול וברכוש רב׃</verse>
        <verse osisID='Dan.11.14'>ובעתים ההם רבים יעמדו על מלך הנגב ובני פריצי עמך ינשאו להעמיד חזון ונכשלו׃</verse>
        <verse osisID='Dan.11.15'>ויבא מלך הצפון וישפך סוללה ולכד עיר מבצרות וזרעות הנגב לא יעמדו ועם מבחריו ואין כח לעמד׃</verse>
        <verse osisID='Dan.11.16'>ויעש הבא אליו כרצונו ואין עומד לפניו ויעמד בארץ הצבי וכלה בידו׃</verse>
        <verse osisID='Dan.11.17'>וישם פניו לבוא בתקף כל מלכותו וישרים עמו ועשה ובת הנשים יתן לו להשחיתה ולא תעמד ולא לו תהיה׃</verse>
        <verse osisID='Dan.11.18'>וישב פניו לאיים ולכד רבים והשבית קצין חרפתו לו בלתי חרפתו ישיב לו׃</verse>
        <verse osisID='Dan.11.19'>וישב פניו למעוזי ארצו ונכשל ונפל ולא ימצא׃</verse>
        <verse osisID='Dan.11.20'>ועמד על כנו מעביר נוגש הדר מלכות ובימים אחדים ישבר ולא באפים ולא במלחמה׃</verse>
        <verse osisID='Dan.11.21'>ועמד על כנו נבזה ולא נתנו עליו הוד מלכות ובא בשלוה והחזיק מלכות בחלקלקות׃</verse>
        <verse osisID='Dan.11.22'>וזרעות השטף ישטפו מלפניו וישברו וגם נגיד ברית׃</verse>
        <verse osisID='Dan.11.23'>ומן התחברות אליו יעשה מרמה ועלה ועצם במעט גוי׃</verse>
        <verse osisID='Dan.11.24'>בשלוה ובמשמני מדינה יבוא ועשה אשר לא עשו אבתיו ואבות אבתיו בזה ושלל ורכוש להם יבזור ועל מבצרים יחשב מחשבתיו ועד עת׃</verse>
        <verse osisID='Dan.11.25'>ויער כחו ולבבו על מלך הנגב בחיל גדול ומלך הנגב יתגרה למלחמה בחיל גדול ועצום עד מאד ולא יעמד כי יחשבו עליו מחשבות׃</verse>
        <verse osisID='Dan.11.26'>ואכלי פת בגו ישברוהו וחילו ישטוף ונפלו חללים רבים׃</verse>
        <verse osisID='Dan.11.27'>ושניהם המלכים לבבם למרע ועל שלחן אחד כזב ידברו ולא תצלח כי עוד קץ למועד׃</verse>
        <verse osisID='Dan.11.28'>וישב ארצו ברכוש גדול ולבבו על ברית קדש ועשה ושב לארצו׃</verse>
        <verse osisID='Dan.11.29'>למועד ישוב ובא בנגב ולא תהיה כראשנה וכאחרנה׃</verse>
        <verse osisID='Dan.11.30'>ובאו בו ציים כתים ונכאה ושב וזעם על ברית קודש ועשה ושב ויבן על עזבי ברית קדש׃</verse>
        <verse osisID='Dan.11.31'>וזרעים ממנו יעמדו וחללו המקדש המעוז והסירו התמיד ונתנו השקוץ משומם׃</verse>
        <verse osisID='Dan.11.32'>ומרשיעי ברית יחניף בחלקות ועם ידעי אלהיו יחזקו ועשו׃</verse>
        <verse osisID='Dan.11.33'>ומשכילי עם יבינו לרבים ונכשלו בחרב ובלהבה בשבי ובבזה ימים׃</verse>
        <verse osisID='Dan.11.34'>ובהכשלם יעזרו עזר מעט ונלוו עליהם רבים בחלקלקות׃</verse>
        <verse osisID='Dan.11.35'>ומן המשכילים יכשלו לצרוף בהם ולברר וללבן עד עת קץ כי עוד למועד׃</verse>
        <verse osisID='Dan.11.36'>ועשה כרצונו המלך ויתרומם ויתגדל על כל אל ועל אל אלים ידבר נפלאות והצליח עד כלה זעם כי נחרצה נעשתה׃</verse>
        <verse osisID='Dan.11.37'>ועל אלהי אבתיו לא יבין ועל חמדת נשים ועל כל אלוה לא יבין כי על כל יתגדל׃</verse>
        <verse osisID='Dan.11.38'>ולאלה מעזים על כנו יכבד ולאלוה אשר לא ידעהו אבתיו יכבד בזהב ובכסף ובאבן יקרה ובחמדות׃</verse>
        <verse osisID='Dan.11.39'>ועשה למבצרי מעזים עם אלוה נכר אשר הכיר ירבה כבוד והמשילם ברבים ואדמה יחלק במחיר׃</verse>
        <verse osisID='Dan.11.40'>ובעת קץ יתנגח עמו מלך הנגב וישתער עליו מלך הצפון ברכב ובפרשים ובאניות רבות ובא בארצות ושטף ועבר׃</verse>
        <verse osisID='Dan.11.41'>ובא בארץ הצבי ורבות יכשלו ואלה ימלטו מידו אדום ומואב וראשית בני עמון׃</verse>
        <verse osisID='Dan.11.42'>וישלח ידו בארצות וארץ מצרים לא תהיה לפליטה׃</verse>
        <verse osisID='Dan.11.43'>ומשל במכמני הזהב והכסף ובכל חמדות מצרים ולבים וכשים במצעדיו׃</verse>
        <verse osisID='Dan.11.44'>ושמעות יבהלהו ממזרח ומצפון ויצא בחמא גדלה להשמיד ולהחרים רבים׃</verse>
        <verse osisID='Dan.11.45'>ויטע אהלי אפדנו בין ימים להר צבי קדש ובא עד קצו ואין עוזר לו׃</verse>
      </chapter>
      <chapter osisID='Dan.12'>
        <verse osisID='Dan.12.1'>ובעת ההיא יעמד מיכאל השר הגדול העמד על בני עמך והיתה עת צרה אשר לא נהיתה מהיות גוי עד העת ההיא ובעת ההיא ימלט עמך כל הנמצא כתוב בספר׃</verse>
        <verse osisID='Dan.12.2'>ורבים מישני אדמת עפר יקיצו אלה לחיי עולם ואלה לחרפות לדראון עולם׃</verse>
        <verse osisID='Dan.12.3'>והמשכלים יזהרו כזהר הרקיע ומצדיקי הרבים ככוכבים לעולם ועד׃</verse>
        <verse osisID='Dan.12.4'>ואתה דניאל סתם הדברים וחתם הספר עד עת קץ ישטטו רבים ותרבה הדעת׃</verse>
        <verse osisID='Dan.12.5'>וראיתי אני דניאל והנה שנים אחרים עמדים אחד הנה לשפת היאר ואחד הנה לשפת היאר׃</verse>
        <verse osisID='Dan.12.6'>ויאמר לאיש לבוש הבדים אשר ממעל למימי היאר עד מתי קץ הפלאות׃</verse>
        <verse osisID='Dan.12.7'>ואשמע את האיש לבוש הבדים אשר ממעל למימי היאר וירם ימינו ושמאלו אל השמים וישבע בחי העולם כי למועד מועדים וחצי וככלות נפץ יד עם קדש תכלינה כל אלה׃</verse>
        <verse osisID='Dan.12.8'>ואני שמעתי ולא אבין ואמרה אדני מה אחרית אלה׃</verse>
        <verse osisID='Dan.12.9'>ויאמר לך דניאל כי סתמים וחתמים הדברים עד עת קץ׃</verse>
        <verse osisID='Dan.12.10'>יתבררו ויתלבנו ויצרפו רבים והרשיעו רשעים ולא יבינו כל רשעים והמשכלים יבינו׃</verse>
        <verse osisID='Dan.12.11'>ומעת הוסר התמיד ולתת שקוץ שמם ימים אלף מאתים ותשעים׃</verse>
        <verse osisID='Dan.12.12'>אשרי המחכה ויגיע לימים אלף שלש מאות שלשים וחמשה׃</verse>
        <verse osisID='Dan.12.13'>ואתה לך לקץ ותנוח ותעמד לגרלך לקץ הימין׃</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='he' osisRefWork='Bible' osisIDWork='HEBm'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HEBm'>
        <title>Modern Hebrew Bible</title>
        <contributor>Sword Project</contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>empty</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>HEBm</identifier>
        <source>http://www.crosswire.org/sword/servlet/SwordMod.Verify?modName=HebModern&amp;pkgType=win</source>
        <language type='IETF'>he</language>
        <relation/>
        <coverage>provider the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Mal'>
      <chapter osisID='Mal.1'>
        <title>והבאתי את השלשית באש וצרפתים כצרף את הכסף ובחנתים כבחן את הזהב הוא יקרא בשמי ואני אענה אתו אמרתי עמי הוא והוא יאמר יהוה אלהי׃</title>
        <verse osisID='Mal.1.1'>משא דבר יהוה אל ישראל ביד מלאכי׃</verse>
        <verse osisID='Mal.1.2'>אהבתי אתכם אמר יהוה ואמרתם במה אהבתנו הלוא אח עשו ליעקב נאם יהוה ואהב את יעקב׃</verse>
        <verse osisID='Mal.1.3'>ואת עשו שנאתי ואשים את הריו שממה ואת נחלתו לתנות מדבר׃</verse>
        <verse osisID='Mal.1.4'>כי תאמר אדום רששנו ונשוב ונבנה חרבות כה אמר יהוה צבאות המה יבנו ואני אהרוס וקראו להם גבול רשעה והעם אשר זעם יהוה עד עולם׃</verse>
        <verse osisID='Mal.1.5'>ועיניכם תראינה ואתם תאמרו יגדל יהוה מעל לגבול ישראל׃</verse>
        <verse osisID='Mal.1.6'>בן יכבד אב ועבד אדניו ואם אב אני איה כבודי ואם אדונים אני איה מוראי אמר יהוה צבאות לכם הכהנים בוזי שמי ואמרתם במה בזינו את שמך׃</verse>
        <verse osisID='Mal.1.7'>מגישים על מזבחי לחם מגאל ואמרתם במה גאלנוך באמרכם שלחן יהוה נבזה הוא׃</verse>
        <verse osisID='Mal.1.8'>וכי תגשון עור לזבח אין רע וכי תגישו פסח וחלה אין רע הקריבהו נא לפחתך הירצך או הישא פניך אמר יהוה צבאות׃</verse>
        <verse osisID='Mal.1.9'>ועתה חלו נא פני אל ויחננו מידכם היתה זאת הישא מכם פנים אמר יהוה צבאות׃</verse>
        <verse osisID='Mal.1.10'>מי גם בכם ויסגר דלתים ולא תאירו מזבחי חנם אין לי חפץ בכם אמר יהוה צבאות ומנחה לא ארצה מידכם׃</verse>
        <verse osisID='Mal.1.11'>כי ממזרח שמש ועד מבואו גדול שמי בגוים ובכל מקום מקטר מגש לשמי ומנחה טהורה כי גדול שמי בגוים אמר יהוה צבאות׃</verse>
        <verse osisID='Mal.1.12'>ואתם מחללים אותו באמרכם שלחן אדני מגאל הוא וניבו נבזה אכלו׃</verse>
        <verse osisID='Mal.1.13'>ואמרתם הנה מתלאה והפחתם אותו אמר יהוה צבאות והבאתם גזול ואת הפסח ואת החולה והבאתם את המנחה הארצה אותה מידכם אמר יהוה׃</verse>
        <verse osisID='Mal.1.14'>וארור נוכל ויש בעדרו זכר ונדר וזבח משחת לאדני כי מלך גדול אני אמר יהוה צבאות ושמי נורא בגוים׃</verse>
      </chapter>
      <chapter osisID='Mal.2'>
        <verse osisID='Mal.2.1'>ועתה אליכם המצוה הזאת הכהנים׃</verse>
        <verse osisID='Mal.2.2'>אם לא תשמעו ואם לא תשימו על לב לתת כבוד לשמי אמר יהוה צבאות ושלחתי בכם את המארה וארותי את ברכותיכם וגם ארותיה כי אינכם שמים על לב׃</verse>
        <verse osisID='Mal.2.3'>הנני גער לכם את הזרע וזריתי פרש על פניכם פרש חגיכם ונשא אתכם אליו׃</verse>
        <verse osisID='Mal.2.4'>וידעתם כי שלחתי אליכם את המצוה הזאת להיות בריתי את לוי אמר יהוה צבאות׃</verse>
        <verse osisID='Mal.2.5'>בריתי היתה אתו החיים והשלום ואתנם לו מורא וייראני ומפני שמי נחת הוא׃</verse>
        <verse osisID='Mal.2.6'>תורת אמת היתה בפיהו ועולה לא נמצא בשפתיו בשלום ובמישור הלך אתי ורבים השיב מעון׃</verse>
        <verse osisID='Mal.2.7'>כי שפתי כהן ישמרו דעת ותורה יבקשו מפיהו כי מלאך יהוה צבאות הוא׃</verse>
        <verse osisID='Mal.2.8'>ואתם סרתם מן הדרך הכשלתם רבים בתורה שחתם ברית הלוי אמר יהוה צבאות׃</verse>
        <verse osisID='Mal.2.9'>וגם אני נתתי אתכם נבזים ושפלים לכל העם כפי אשר אינכם שמרים את דרכי ונשאים פנים בתורה׃</verse>
        <verse osisID='Mal.2.10'>הלוא אב אחד לכלנו הלוא אל אחד בראנו מדוע נבגד איש באחיו לחלל ברית אבתינו׃</verse>
        <verse osisID='Mal.2.11'>בגדה יהודה ותועבה נעשתה בישראל ובירושלם כי חלל יהודה קדש יהוה אשר אהב ובעל בת אל נכר׃</verse>
        <verse osisID='Mal.2.12'>יכרת יהוה לאיש אשר יעשנה ער וענה מאהלי יעקב ומגיש מנחה ליהוה צבאות׃</verse>
        <verse osisID='Mal.2.13'>וזאת שנית תעשו כסות דמעה את מזבח יהוה בכי ואנקה מאין עוד פנות אל המנחה ולקחת רצון מידכם׃</verse>
        <verse osisID='Mal.2.14'>ואמרתם על מה על כי יהוה העיד בינך ובין אשת נעוריך אשר אתה בגדתה בה והיא חברתך ואשת בריתך׃</verse>
        <verse osisID='Mal.2.15'>ולא אחד עשה ושאר רוח לו ומה האחד מבקש זרע אלהים ונשמרתם ברוחכם ובאשת נעוריך אל יבגד׃</verse>
        <verse osisID='Mal.2.16'>כי שנא שלח אמר יהוה אלהי ישראל וכסה חמס על לבושו אמר יהוה צבאות ונשמרתם ברוחכם ולא תבגדו׃</verse>
        <verse osisID='Mal.2.17'>הוגעתם יהוה בדבריכם ואמרתם במה הוגענו באמרכם כל עשה רע טוב בעיני יהוה ובהם הוא חפץ או איה אלהי המשפט׃</verse>
      </chapter>
      <chapter osisID='Mal.3'>
        <verse osisID='Mal.3.1'>הנני שלח מלאכי ופנה דרך לפני ופתאם יבוא אל היכלו האדון אשר אתם מבקשים ומלאך הברית אשר אתם חפצים הנה בא אמר יהוה צבאות׃</verse>
        <verse osisID='Mal.3.2'>ומי מכלכל את יום בואו ומי העמד בהראותו כי הוא כאש מצרף וכברית מכבסים׃</verse>
        <verse osisID='Mal.3.3'>וישב מצרף ומטהר כסף וטהר את בני לוי וזקק אתם כזהב וככסף והיו ליהוה מגישי מנחה בצדקה׃</verse>
        <verse osisID='Mal.3.4'>וערבה ליהוה מנחת יהודה וירושלם כימי עולם וכשנים קדמניות׃</verse>
        <verse osisID='Mal.3.5'>וקרבתי אליכם למשפט והייתי עד ממהר במכשפים ובמנאפים ובנשבעים לשקר ובעשקי שכר שכיר אלמנה ויתום ומטי גר ולא יראוני אמר יהוה צבאות׃</verse>
        <verse osisID='Mal.3.6'>כי אני יהוה לא שניתי ואתם בני יעקב לא כליתם׃</verse>
        <verse osisID='Mal.3.7'>למימי אבתיכם סרתם מחקי ולא שמרתם שובו אלי ואשובה אליכם אמר יהוה צבאות ואמרתם במה נשוב׃</verse>
        <verse osisID='Mal.3.8'>היקבע אדם אלהים כי אתם קבעים אתי ואמרתם במה קבענוך המעשר והתרומה׃</verse>
        <verse osisID='Mal.3.9'>במארה אתם נארים ואתי אתם קבעים הגוי כלו׃</verse>
        <verse osisID='Mal.3.10'>הביאו את כל המעשר אל בית האוצר ויהי טרף בביתי ובחנוני נא בזאת אמר יהוה צבאות אם לא אפתח לכם את ארבות השמים והריקתי לכם ברכה עד בלי די׃</verse>
        <verse osisID='Mal.3.11'>וגערתי לכם באכל ולא ישחת לכם את פרי האדמה ולא תשכל לכם הגפן בשדה אמר יהוה צבאות׃</verse>
        <verse osisID='Mal.3.12'>ואשרו אתכם כל הגוים כי תהיו אתם ארץ חפץ אמר יהוה צבאות׃</verse>
        <verse osisID='Mal.3.13'>חזקו עלי דבריכם אמר יהוה ואמרתם מה נדברנו עליך׃</verse>
        <verse osisID='Mal.3.14'>אמרתם שוא עבד אלהים ומה בצע כי שמרנו משמרתו וכי הלכנו קדרנית מפני יהוה צבאות׃</verse>
        <verse osisID='Mal.3.15'>ועתה אנחנו מאשרים זדים גם נבנו עשי רשעה גם בחנו אלהים וימלטו׃</verse>
        <verse osisID='Mal.3.16'>אז נדברו יראי יהוה איש את רעהו ויקשב יהוה וישמע ויכתב ספר זכרון לפניו ליראי יהוה ולחשבי שמו׃</verse>
        <verse osisID='Mal.3.17'>והיו לי אמר יהוה צבאות ליום אשר אני עשה סגלה וחמלתי עליהם כאשר יחמל איש על בנו העבד אתו׃</verse>
        <verse osisID='Mal.3.18'>ושבתם וראיתם בין צדיק לרשע בין עבד אלהים לאשר לא עבדו׃</verse>
      </chapter>
      <chapter osisID='Mal.4'>
        <verse osisID='Mal.4.1'>כי הנה היום בא בער כתנור והיו כל זדים וכל עשה רשעה קש ולהט אתם היום הבא אמר יהוה צבאות אשר לא יעזב להם שרש וענף׃</verse>
        <verse osisID='Mal.4.2'>וזרחה לכם יראי שמי שמש צדקה ומרפא בכנפיה ויצאתם ופשתם כעגלי מרבק׃</verse>
        <verse osisID='Mal.4.3'>ועסותם רשעים כי יהיו אפר תחת כפות רגליכם ביום אשר אני עשה אמר יהוה צבאות׃</verse>
        <verse osisID='Mal.4.4'>זכרו תורת משה עבדי אשר צויתי אותו בחרב על כל ישראל חקים ומשפטים׃</verse>
        <verse osisID='Mal.4.5'>הנה אנכי שלח לכם את אליה הנביא לפני בוא יום יהוה הגדול והנורא׃</verse>
        <verse osisID='Mal.4.6'>והשיב לב אבות על בנים ולב בנים על אבותם פן אבוא והכיתי את הארץ חרם׃</verse>
      </chapter>
    </div></osisText>
</osis>
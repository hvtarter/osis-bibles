<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='he' osisRefWork='Bible' osisIDWork='HEBm'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HEBm'>
        <title>Modern Hebrew Bible</title>
        <contributor>Sword Project</contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>empty</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>HEBm</identifier>
        <source>http://www.crosswire.org/sword/servlet/SwordMod.Verify?modName=HebModern&amp;pkgType=win</source>
        <language type='IETF'>he</language>
        <relation/>
        <coverage>provider the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ruth'>
      <chapter osisID='Ruth.1'>
        <title>ואיש ישראל שבו אל בני בנימן ויכום לפי חרב מעיר מתם עד בהמה עד כל הנמצא גם כל הערים הנמצאות שלחו באש׃</title>
        <verse osisID='Ruth.1.1'>ויהי בימי שפט השפטים ויהי רעב בארץ וילך איש מבית לחם יהודה לגור בשדי מואב הוא ואשתו ושני בניו׃</verse>
        <verse osisID='Ruth.1.2'>ושם האיש אלימלך ושם אשתו נעמי ושם שני בניו מחלון וכליון אפרתים מבית לחם יהודה ויבאו שדי מואב ויהיו שם׃</verse>
        <verse osisID='Ruth.1.3'>וימת אלימלך איש נעמי ותשאר היא ושני בניה׃</verse>
        <verse osisID='Ruth.1.4'>וישאו להם נשים מאביות שם האחת ערפה ושם השנית רות וישבו שם כעשר שנים׃</verse>
        <verse osisID='Ruth.1.5'>וימותו גם שניהם מחלון וכליון ותשאר האשה משני ילדיה ומאישה׃</verse>
        <verse osisID='Ruth.1.6'>ותקם היא וכלתיה ותשב משדי מואב כי שמעה בשדה מואב כי פקד יהוה את עמו לתת להם לחם׃</verse>
        <verse osisID='Ruth.1.7'>ותצא מן המקום אשר היתה שמה ושתי כלתיה עמה ותלכנה בדרך לשוב אל ארץ יהודה׃</verse>
        <verse osisID='Ruth.1.8'>ותאמר נעמי לשתי כלתיה לכנה שבנה אשה לבית אמה יעשה יהוה עמכם חסד כאשר עשיתם עם המתים ועמדי׃</verse>
        <verse osisID='Ruth.1.9'>יתן יהוה לכם ומצאן מנוחה אשה בית אישה ותשק להן ותשאנה קולן ותבכינה׃</verse>
        <verse osisID='Ruth.1.10'>ותאמרנה לה כי אתך נשוב לעמך׃</verse>
        <verse osisID='Ruth.1.11'>ותאמר נעמי שבנה בנתי למה תלכנה עמי העוד לי בנים במעי והיו לכם לאנשים׃</verse>
        <verse osisID='Ruth.1.12'>שבנה בנתי לכן כי זקנתי מהיות לאיש כי אמרתי יש לי תקוה גם הייתי הלילה לאיש וגם ילדתי בנים׃</verse>
        <verse osisID='Ruth.1.13'>הלהן תשברנה עד אשר יגדלו הלהן תעגנה לבלתי היות לאיש אל בנתי כי מר לי מאד מכם כי יצאה בי יד יהוה׃</verse>
        <verse osisID='Ruth.1.14'>ותשנה קולן ותבכינה עוד ותשק ערפה לחמותה ורות דבקה בה׃</verse>
        <verse osisID='Ruth.1.15'>ותאמר הנה שבה יבמתך אל עמה ואל אלהיה שובי אחרי יבמתך׃</verse>
        <verse osisID='Ruth.1.16'>ותאמר רות אל תפגעי בי לעזבך לשוב מאחריך כי אל אשר תלכי אלך ובאשר תליני אלין עמך עמי ואלהיך אלהי׃</verse>
        <verse osisID='Ruth.1.17'>באשר תמותי אמות ושם אקבר כה יעשה יהוה לי וכה יסיף כי המות יפריד ביני ובינך׃</verse>
        <verse osisID='Ruth.1.18'>ותרא כי מתאמצת היא ללכת אתה ותחדל לדבר אליה׃</verse>
        <verse osisID='Ruth.1.19'>ותלכנה שתיהם עד באנה בית לחם ויהי כבאנה בית לחם ותהם כל העיר עליהן ותאמרנה הזאת נעמי׃</verse>
        <verse osisID='Ruth.1.20'>ותאמר אליהן אל תקראנה לי נעמי קראן לי מרא כי המר שדי לי מאד׃</verse>
        <verse osisID='Ruth.1.21'>אני מלאה הלכתי וריקם השיבני יהוה למה תקראנה לי נעמי ויהוה ענה בי ושדי הרע לי׃</verse>
        <verse osisID='Ruth.1.22'>ותשב נעמי ורות המואביה כלתה עמה השבה משדי מואב והמה באו בית לחם בתחלת קציר שערים׃</verse>
      </chapter>
      <chapter osisID='Ruth.2'>
        <verse osisID='Ruth.2.1'>ולנעמי מידע לאישה איש גבור חיל ממשפחת אלימלך ושמו בעז׃</verse>
        <verse osisID='Ruth.2.2'>ותאמר רות המואביה אל נעמי אלכה נא השדה ואלקטה בשבלים אחר אשר אמצא חן בעיניו ותאמר לה לכי בתי׃</verse>
        <verse osisID='Ruth.2.3'>ותלך ותבוא ותלקט בשדה אחרי הקצרים ויקר מקרה חלקת השדה לבעז אשר ממשפחת אלימלך׃</verse>
        <verse osisID='Ruth.2.4'>והנה בעז בא מבית לחם ויאמר לקוצרים יהוה עמכם ויאמרו לו יברכך יהוה׃</verse>
        <verse osisID='Ruth.2.5'>ויאמר בעז לנערו הנצב על הקוצרים למי הנערה הזאת׃</verse>
        <verse osisID='Ruth.2.6'>ויען הנער הנצב על הקוצרים ויאמר נערה מואביה היא השבה עם נעמי משדה מואב׃</verse>
        <verse osisID='Ruth.2.7'>ותאמר אלקטה נא ואספתי בעמרים אחרי הקוצרים ותבוא ותעמוד מאז הבקר ועד עתה זה שבתה הבית מעט׃</verse>
        <verse osisID='Ruth.2.8'>ויאמר בעז אל רות הלוא שמעת בתי אל תלכי ללקט בשדה אחר וגם לא תעבורי מזה וכה תדבקין עם נערתי׃</verse>
        <verse osisID='Ruth.2.9'>עיניך בשדה אשר יקצרון והלכת אחריהן הלוא צויתי את הנערים לבלתי נגעך וצמת והלכת אל הכלים ושתית מאשר ישאבון הנערים׃</verse>
        <verse osisID='Ruth.2.10'>ותפל על פניה ותשתחו ארצה ותאמר אליו מדוע מצאתי חן בעיניך להכירני ואנכי נכריה׃</verse>
        <verse osisID='Ruth.2.11'>ויען בעז ויאמר לה הגד הגד לי כל אשר עשית את חמותך אחרי מות אישך ותעזבי אביך ואמך וארץ מולדתך ותלכי אל עם אשר לא ידעת תמול שלשום׃</verse>
        <verse osisID='Ruth.2.12'>ישלם יהוה פעלך ותהי משכרתך שלמה מעם יהוה אלהי ישראל אשר באת לחסות תחת כנפיו׃</verse>
        <verse osisID='Ruth.2.13'>ותאמר אמצא חן בעיניך אדני כי נחמתני וכי דברת על לב שפחתך ואנכי לא אהיה כאחת שפחתיך׃</verse>
        <verse osisID='Ruth.2.14'>ויאמר לה בעז לעת האכל גשי הלם ואכלת מן הלחם וטבלת פתך בחמץ ותשב מצד הקוצרים ויצבט לה קלי ותאכל ותשבע ותתר׃</verse>
        <verse osisID='Ruth.2.15'>ותקם ללקט ויצו בעז את נעריו לאמר גם בין העמרים תלקט ולא תכלימוה׃</verse>
        <verse osisID='Ruth.2.16'>וגם של תשלו לה מן הצבתים ועזבתם ולקטה ולא תגערו בה׃</verse>
        <verse osisID='Ruth.2.17'>ותלקט בשדה עד הערב ותחבט את אשר לקטה ויהי כאיפה שערים׃</verse>
        <verse osisID='Ruth.2.18'>ותשא ותבוא העיר ותרא חמותה את אשר לקטה ותוצא ותתן לה את אשר הותרה משבעה׃</verse>
        <verse osisID='Ruth.2.19'>ותאמר לה חמותה איפה לקטת היום ואנה עשית יהי מכירך ברוך ותגד לחמותה את אשר עשתה עמו ותאמר שם האיש אשר עשיתי עמו היום בעז׃</verse>
        <verse osisID='Ruth.2.20'>ותאמר נעמי לכלתה ברוך הוא ליהוה אשר לא עזב חסדו את החיים ואת המתים ותאמר לה נעמי קרוב לנו האיש מגאלנו הוא׃</verse>
        <verse osisID='Ruth.2.21'>ותאמר רות המואביה גם כי אמר אלי עם הנערים אשר לי תדבקין עד אם כלו את כל הקציר אשר לי׃</verse>
        <verse osisID='Ruth.2.22'>ותאמר נעמי אל רות כלתה טוב בתי כי תצאי עם נערותיו ולא יפגעו בך בשדה אחר׃</verse>
        <verse osisID='Ruth.2.23'>ותדבק בנערות בעז ללקט עד כלות קציר השערים וקציר החטים ותשב את חמותה׃</verse>
      </chapter>
      <chapter osisID='Ruth.3'>
        <verse osisID='Ruth.3.1'>ותאמר לה נעמי חמותה בתי הלא אבקש לך מנוח אשר ייטב לך׃</verse>
        <verse osisID='Ruth.3.2'>ועתה הלא בעז מדעתנו אשר היית את נערותיו הנה הוא זרה את גרן השערים הלילה׃</verse>
        <verse osisID='Ruth.3.3'>ורחצת וסכת ושמת שמלתך עליך וירדתי הגרן אל תודעי לאיש עד כלתו לאכל ולשתות׃</verse>
        <verse osisID='Ruth.3.4'>ויהי בשכבו וידעת את המקום אשר ישכב שם ובאת וגלית מרגלתיו ושכבתי והוא יגיד לך את אשר תעשין׃</verse>
        <verse osisID='Ruth.3.5'>ותאמר אליה כל אשר תאמרי אעשה׃</verse>
        <verse osisID='Ruth.3.6'>ותרד הגרן ותעש ככל אשר צותה חמותה׃</verse>
        <verse osisID='Ruth.3.7'>ויאכל בעז וישת וייטב לבו ויבא לשכב בקצה הערמה ותבא בלט ותגל מרגלתיו ותשכב׃</verse>
        <verse osisID='Ruth.3.8'>ויהי בחצי הלילה ויחרד האיש וילפת והנה אשה שכבת מרגלתיו׃</verse>
        <verse osisID='Ruth.3.9'>ויאמר מי את ותאמר אנכי רות אמתך ופרשת כנפך על אמתך כי גאל אתה׃</verse>
        <verse osisID='Ruth.3.10'>ויאמר ברוכה את ליהוה בתי היטבת חסדך האחרון מן הראשון לבלתי לכת אחרי הבחורים אם דל ואם עשיר׃</verse>
        <verse osisID='Ruth.3.11'>ועתה בתי אל תיראי כל אשר תאמרי אעשה לך כי יודע כל שער עמי כי אשת חיל את׃</verse>
        <verse osisID='Ruth.3.12'>ועתה כי אמנם כי אם גאל אנכי וגם יש גאל קרוב ממני׃</verse>
        <verse osisID='Ruth.3.13'>ליני הלילה והיה בבקר אם יגאלך טוב יגאל ואם לא יחפץ לגאלך וגאלתיך אנכי חי יהוה שכבי עד הבקר׃</verse>
        <verse osisID='Ruth.3.14'>ותשכב מרגלתו עד הבקר ותקם בטרום יכיר איש את רעהו ויאמר אל יודע כי באה האשה הגרן׃</verse>
        <verse osisID='Ruth.3.15'>ויאמר הבי המטפחת אשר עליך ואחזי בה ותאחז בה וימד שש שערים וישת עליה ויבא העיר׃</verse>
        <verse osisID='Ruth.3.16'>ותבוא אל חמותה ותאמר מי את בתי ותגד לה את כל אשר עשה לה האיש׃</verse>
        <verse osisID='Ruth.3.17'>ותאמר שש השערים האלה נתן לי כי אמר אל תבואי ריקם אל חמותך׃</verse>
        <verse osisID='Ruth.3.18'>ותאמר שבי בתי עד אשר תדעין איך יפל דבר כי לא ישקט האיש כי אם כלה הדבר היום׃</verse>
      </chapter>
      <chapter osisID='Ruth.4'>
        <verse osisID='Ruth.4.1'>ובעז עלה השער וישב שם והנה הגאל עבר אשר דבר בעז ויאמר סורה שבה פה פלני אלמני ויסר וישב׃</verse>
        <verse osisID='Ruth.4.2'>ויקח עשרה אנשים מזקני העיר ויאמר שבו פה וישבו׃</verse>
        <verse osisID='Ruth.4.3'>ויאמר לגאל חלקת השדה אשר לאחינו לאלימלך מכרה נעמי השבה משדה מואב׃</verse>
        <verse osisID='Ruth.4.4'>ואני אמרתי אגלה אזנך לאמר קנה נגד הישבים ונגד זקני עמי אם תגאל גאל ואם לא יגאל הגידה לי ואדע כי אין זולתך לגאול ואנכי אחריך ויאמר אנכי אגאל׃</verse>
        <verse osisID='Ruth.4.5'>ויאמר בעז ביום קנותך השדה מיד נעמי ומאת רות המואביה אשת המת קניתי להקים שם המת על נחלתו׃</verse>
        <verse osisID='Ruth.4.6'>ויאמר הגאל לא אוכל לגאול לי פן אשחית את נחלתי גאל לך אתה את גאלתי כי לא אוכל לגאל׃</verse>
        <verse osisID='Ruth.4.7'>וזאת לפנים בישראל על הגאולה ועל התמורה לקים כל דבר שלף איש נעלו ונתן לרעהו וזאת התעודה בישראל׃</verse>
        <verse osisID='Ruth.4.8'>ויאמר הגאל לבעז קנה לך וישלף נעלו׃</verse>
        <verse osisID='Ruth.4.9'>ויאמר בעז לזקנים וכל העם עדים אתם היום כי קניתי את כל אשר לאלימלך ואת כל אשר לכליון ומחלון מיד נעמי׃</verse>
        <verse osisID='Ruth.4.10'>וגם את רות המאביה אשת מחלון קניתי לי לאשה להקים שם המת על נחלתו ולא יכרת שם המת מעם אחיו ומשער מקומו עדים אתם היום׃</verse>
        <verse osisID='Ruth.4.11'>ויאמרו כל העם אשר בשער והזקנים עדים יתן יהוה את האשה הבאה אל ביתך כרחל וכלאה אשר בנו שתיהם את בית ישראל ועשה חיל באפרתה וקרא שם בבית לחם׃</verse>
        <verse osisID='Ruth.4.12'>ויהי ביתך כבית פרץ אשר ילדה תמר ליהודה מן הזרע אשר יתן יהוה לך מן הנערה הזאת׃</verse>
        <verse osisID='Ruth.4.13'>ויקח בעז את רות ותהי לו לאשה ויבא אליה ויתן יהוה לה הריון ותלד בן׃</verse>
        <verse osisID='Ruth.4.14'>ותאמרנה הנשים אל נעמי ברוך יהוה אשר לא השבית לך גאל היום ויקרא שמו בישראל׃</verse>
        <verse osisID='Ruth.4.15'>והיה לך למשיב נפש ולכלכל את שיבתך כי כלתך אשר אהבתך ילדתו אשר היא טובה לך משבעה בנים׃</verse>
        <verse osisID='Ruth.4.16'>ותקח נעמי את הילד ותשתהו בחיקה ותהי לו לאמנת׃</verse>
        <verse osisID='Ruth.4.17'>ותקראנה לו השכנות שם לאמר ילד בן לנעמי ותקראנה שמו עובד הוא אבי ישי אבי דוד׃</verse>
        <verse osisID='Ruth.4.18'>ואלה תולדות פרץ פרץ הוליד את חצרון׃</verse>
        <verse osisID='Ruth.4.19'>וחצרון הוליד את רם ורם הוליד את עמינדב׃</verse>
        <verse osisID='Ruth.4.20'>ועמינדב הוליד את נחשון ונחשון הוליד את שלמה׃</verse>
        <verse osisID='Ruth.4.21'>ושלמון הוליד את בעז ובעז הוליד את עובד׃</verse>
        <verse osisID='Ruth.4.22'>ועבד הוליד את ישי וישי הוליד את דוד׃</verse>
      </chapter>
    </div></osisText>
</osis>
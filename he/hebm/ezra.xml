<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='he' osisRefWork='Bible' osisIDWork='HEBm'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='HEBm'>
        <title>Modern Hebrew Bible</title>
        <contributor>Sword Project</contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>empty</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>HEBm</identifier>
        <source>http://www.crosswire.org/sword/servlet/SwordMod.Verify?modName=HebModern&amp;pkgType=win</source>
        <language type='IETF'>he</language>
        <relation/>
        <coverage>provider the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ezra'>
      <chapter osisID='Ezra.1'>
        <title>ודבריו הראשנים והאחרנים הנם כתובים על ספר מלכי ישראל ויהודה׃</title>
        <verse osisID='Ezra.1.1'>ובשנת אחת לכורש מלך פרס לכלות דבר יהוה מפי ירמיה העיר יהוה את רוח כרש מלך פרס ויעבר קול בכל מלכותו וגם במכתב לאמר׃</verse>
        <verse osisID='Ezra.1.2'>כה אמר כרש מלך פרס כל ממלכות הארץ נתן לי יהוה אלהי השמים והוא פקד עלי לבנות לו בית בירושלם אשר ביהודה׃</verse>
        <verse osisID='Ezra.1.3'>מי בכם מכל עמו יהי אלהיו עמו ויעל לירושלם אשר ביהודה ויבן את בית יהוה אלהי ישראל הוא האלהים אשר בירושלם׃</verse>
        <verse osisID='Ezra.1.4'>וכל הנשאר מכל המקמות אשר הוא גר שם ינשאוהו אנשי מקמו בכסף ובזהב וברכוש ובבהמה עם הנדבה לבית האלהים אשר בירושלם׃</verse>
        <verse osisID='Ezra.1.5'>ויקומו ראשי האבות ליהודה ובנימן והכהנים והלוים לכל העיר האלהים את רוחו לעלות לבנות את בית יהוה אשר בירושלם׃</verse>
        <verse osisID='Ezra.1.6'>וכל סביבתיהם חזקו בידיהם בכלי כסף בזהב ברכוש ובבהמה ובמגדנות לבד על כל התנדב׃</verse>
        <verse osisID='Ezra.1.7'>והמלך כורש הוציא את כלי בית יהוה אשר הוציא נבוכדנצר מירושלם ויתנם בבית אלהיו׃</verse>
        <verse osisID='Ezra.1.8'>ויוציאם כורש מלך פרס על יד מתרדת הגזבר ויספרם לששבצר הנשיא ליהודה׃</verse>
        <verse osisID='Ezra.1.9'>ואלה מספרם אגרטלי זהב שלשים אגרטלי כסף אלף מחלפים תשעה ועשרים׃</verse>
        <verse osisID='Ezra.1.10'>כפורי זהב שלשים כפורי כסף משנים ארבע מאות ועשרה כלים אחרים אלף׃</verse>
        <verse osisID='Ezra.1.11'>כל כלים לזהב ולכסף חמשת אלפים וארבע מאות הכל העלה ששבצר עם העלות הגולה מבבל לירושלם׃</verse>
      </chapter>
      <chapter osisID='Ezra.2'>
        <verse osisID='Ezra.2.1'>ואלה בני המדינה העלים משבי הגולה אשר הגלה נבוכדנצור מלך בבל לבבל וישובו לירושלם ויהודה איש לעירו׃</verse>
        <verse osisID='Ezra.2.2'>אשר באו עם זרבבל ישוע נחמיה שריה רעליה מרדכי בלשן מספר בגוי רחום בענה מספר אנשי עם ישראל׃</verse>
        <verse osisID='Ezra.2.3'>בני פרעש אלפים מאה שבעים ושנים׃</verse>
        <verse osisID='Ezra.2.4'>בני שפטיה שלש מאות שבעים ושנים׃</verse>
        <verse osisID='Ezra.2.5'>בני ארח שבע מאות חמשה ושבעים׃</verse>
        <verse osisID='Ezra.2.6'>בני פחת מואב לבני ישוע יואב אלפים שמנה מאות ושנים עשר׃</verse>
        <verse osisID='Ezra.2.7'>בני עילם אלף מאתים חמשים וארבעה׃</verse>
        <verse osisID='Ezra.2.8'>בני זתוא תשע מאות וארבעים וחמשה׃</verse>
        <verse osisID='Ezra.2.9'>בני זכי שבע מאות וששים׃</verse>
        <verse osisID='Ezra.2.10'>בני בני שש מאות ארבעים ושנים׃</verse>
        <verse osisID='Ezra.2.11'>בני בבי שש מאות עשרים ושלשה׃</verse>
        <verse osisID='Ezra.2.12'>בני עזגד אלף מאתים עשרים ושנים׃</verse>
        <verse osisID='Ezra.2.13'>בני אדניקם שש מאות ששים וששה׃</verse>
        <verse osisID='Ezra.2.14'>בני בגוי אלפים חמשים וששה׃</verse>
        <verse osisID='Ezra.2.15'>בני עדין ארבע מאות חמשים וארבעה׃</verse>
        <verse osisID='Ezra.2.16'>בני אטר ליחזקיה תשעים ושמנה׃</verse>
        <verse osisID='Ezra.2.17'>בני בצי שלש מאות עשרים ושלשה׃</verse>
        <verse osisID='Ezra.2.18'>בני יורה מאה ושנים עשר׃</verse>
        <verse osisID='Ezra.2.19'>בני חשם מאתים עשרים ושלשה׃</verse>
        <verse osisID='Ezra.2.20'>בני גבר תשעים וחמשה׃</verse>
        <verse osisID='Ezra.2.21'>בני בית לחם מאה עשרים ושלשה׃</verse>
        <verse osisID='Ezra.2.22'>אנשי נטפה חמשים וששה׃</verse>
        <verse osisID='Ezra.2.23'>אנשי ענתות מאה עשרים ושמנה׃</verse>
        <verse osisID='Ezra.2.24'>בני עזמות ארבעים ושנים׃</verse>
        <verse osisID='Ezra.2.25'>בני קרית ערים כפירה ובארות שבע מאות וארבעים ושלשה׃</verse>
        <verse osisID='Ezra.2.26'>בני הרמה וגבע שש מאות עשרים ואחד׃</verse>
        <verse osisID='Ezra.2.27'>אנשי מכמס מאה עשרים ושנים׃</verse>
        <verse osisID='Ezra.2.28'>אנשי בית אל והעי מאתים עשרים ושלשה׃</verse>
        <verse osisID='Ezra.2.29'>בני נבו חמשים ושנים׃</verse>
        <verse osisID='Ezra.2.30'>בני מגביש מאה חמשים וששה׃</verse>
        <verse osisID='Ezra.2.31'>בני עילם אחר אלף מאתים חמשים וארבעה׃</verse>
        <verse osisID='Ezra.2.32'>בני חרם שלש מאות ועשרים׃</verse>
        <verse osisID='Ezra.2.33'>בני לד חדיד ואונו שבע מאות עשרים וחמשה׃</verse>
        <verse osisID='Ezra.2.34'>בני ירחו שלש מאות ארבעים וחמשה׃</verse>
        <verse osisID='Ezra.2.35'>בני סנאה שלשת אלפים ושש מאות ושלשים׃</verse>
        <verse osisID='Ezra.2.36'>הכהנים בני ידעיה לבית ישוע תשע מאות שבעים ושלשה׃</verse>
        <verse osisID='Ezra.2.37'>בני אמר אלף חמשים ושנים׃</verse>
        <verse osisID='Ezra.2.38'>בני פשחור אלף מאתים ארבעים ושבעה׃</verse>
        <verse osisID='Ezra.2.39'>בני חרם אלף ושבעה עשר׃</verse>
        <verse osisID='Ezra.2.40'>הלוים בני ישוע וקדמיאל לבני הודויה שבעים וארבעה׃</verse>
        <verse osisID='Ezra.2.41'>המשררים בני אסף מאה עשרים ושמנה׃</verse>
        <verse osisID='Ezra.2.42'>בני השערים בני שלום בני אטר בני טלמון בני עקוב בני חטיטא בני שבי הכל מאה שלשים ותשעה׃</verse>
        <verse osisID='Ezra.2.43'>הנתינים בני ציחא בני חשופא בני טבעות׃</verse>
        <verse osisID='Ezra.2.44'>בני קרס בני סיעהא בני פדון׃</verse>
        <verse osisID='Ezra.2.45'>בני לבנה בני חגבה בני עקוב׃</verse>
        <verse osisID='Ezra.2.46'>בני חגב בני שמלי בני חנן׃</verse>
        <verse osisID='Ezra.2.47'>בני גדל בני גחר בני ראיה׃</verse>
        <verse osisID='Ezra.2.48'>בני רצין בני נקודא בני גזם׃</verse>
        <verse osisID='Ezra.2.49'>בני עזא בני פסח בני בסי׃</verse>
        <verse osisID='Ezra.2.50'>בני אסנה בני מעונים בני נפיסים׃</verse>
        <verse osisID='Ezra.2.51'>בני בקבוק בני חקופא בני חרחור׃</verse>
        <verse osisID='Ezra.2.52'>בני בצלות בני מחידא בני חרשא׃</verse>
        <verse osisID='Ezra.2.53'>בני ברקוס בני סיסרא בני תמח׃</verse>
        <verse osisID='Ezra.2.54'>בני נציח בני חטיפא׃</verse>
        <verse osisID='Ezra.2.55'>בני עבדי שלמה בני סטי בני הספרת בני פרודא׃</verse>
        <verse osisID='Ezra.2.56'>בני יעלה בני דרקון בני גדל׃</verse>
        <verse osisID='Ezra.2.57'>בני שפטיה בני חטיל בני פכרת הצביים בני אמי׃</verse>
        <verse osisID='Ezra.2.58'>כל הנתינים ובני עבדי שלמה שלש מאות תשעים ושנים׃</verse>
        <verse osisID='Ezra.2.59'>ואלה העלים מתל מלח תל חרשא כרוב אדן אמר ולא יכלו להגיד בית אבותם וזרעם אם מישראל הם׃</verse>
        <verse osisID='Ezra.2.60'>בני דליה בני טוביה בני נקודא שש מאות חמשים ושנים׃</verse>
        <verse osisID='Ezra.2.61'>ומבני הכהנים בני חביה בני הקוץ בני ברזלי אשר לקח מבנות ברזלי הגלעדי אשה ויקרא על שמם׃</verse>
        <verse osisID='Ezra.2.62'>אלה בקשו כתבם המתיחשים ולא נמצאו ויגאלו מן הכהנה׃</verse>
        <verse osisID='Ezra.2.63'>ויאמר התרשתא להם אשר לא יאכלו מקדש הקדשים עד עמד כהן לאורים ולתמים׃</verse>
        <verse osisID='Ezra.2.64'>כל הקהל כאחד ארבע רבוא אלפים שלש מאות ששים׃</verse>
        <verse osisID='Ezra.2.65'>מלבד עבדיהם ואמהתיהם אלה שבעת אלפים שלש מאות שלשים ושבעה ולהם משררים ומשררות מאתים׃</verse>
        <verse osisID='Ezra.2.66'>סוסיהם שבע מאות שלשים וששה פרדיהם מאתים ארבעים וחמשה׃</verse>
        <verse osisID='Ezra.2.67'>גמליהם ארבע מאות שלשים וחמשה חמרים ששת אלפים שבע מאות ועשרים׃</verse>
        <verse osisID='Ezra.2.68'>ומראשי האבות בבואם לבית יהוה אשר בירושלם התנדבו לבית האלהים להעמידו על מכונו׃</verse>
        <verse osisID='Ezra.2.69'>ככחם נתנו לאוצר המלאכה זהב דרכמונים שש רבאות ואלף וכסף מנים חמשת אלפים וכתנת כהנים מאה׃</verse>
        <verse osisID='Ezra.2.70'>וישבו הכהנים והלוים ומן העם והמשררים והשוערים והנתינים בעריהם וכל ישראל בעריהם׃</verse>
      </chapter>
      <chapter osisID='Ezra.3'>
        <verse osisID='Ezra.3.1'>ויגע החדש השביעי ובני ישראל בערים ויאספו העם כאיש אחד אל ירושלם׃</verse>
        <verse osisID='Ezra.3.2'>ויקם ישוע בן יוצדק ואחיו הכהנים וזרבבל בן שאלתיאל ואחיו ויבנו את מזבח אלהי ישראל להעלות עליו עלות ככתוב בתורת משה איש האלהים׃</verse>
        <verse osisID='Ezra.3.3'>ויכינו המזבח על מכונתיו כי באימה עליהם מעמי הארצות ויעל עליו עלות ליהוה עלות לבקר ולערב׃</verse>
        <verse osisID='Ezra.3.4'>ויעשו את חג הסכות ככתוב ועלת יום ביום במספר כמשפט דבר יום ביומו׃</verse>
        <verse osisID='Ezra.3.5'>ואחריכן עלת תמיד ולחדשים ולכל מועדי יהוה המקדשים ולכל מתנדב נדבה ליהוה׃</verse>
        <verse osisID='Ezra.3.6'>מיום אחד לחדש השביעי החלו להעלות עלות ליהוה והיכל יהוה לא יסד׃</verse>
        <verse osisID='Ezra.3.7'>ויתנו כסף לחצבים ולחרשים ומאכל ומשתה ושמן לצדנים ולצרים להביא עצי ארזים מן הלבנון אל ים יפוא כרשיון כורש מלך פרס עליהם׃</verse>
        <verse osisID='Ezra.3.8'>ובשנה השנית לבואם אל בית האלהים לירושלם בחדש השני החלו זרבבל בן שאלתיאל וישוע בן יוצדק ושאר אחיהם הכהנים והלוים וכל הבאים מהשבי ירושלם ויעמידו את הלוים מבן עשרים שנה ומעלה לנצח על מלאכת בית יהוה׃</verse>
        <verse osisID='Ezra.3.9'>ויעמד ישוע בניו ואחיו קדמיאל ובניו בני יהודה כאחד לנצח על עשה המלאכה בבית האלהים בני חנדד בניהם ואחיהם הלוים׃</verse>
        <verse osisID='Ezra.3.10'>ויסדו הבנים את היכל יהוה ויעמידו הכהנים מלבשים בחצצרות והלוים בני אסף במצלתים להלל את יהוה על ידי דויד מלך ישראל׃</verse>
        <verse osisID='Ezra.3.11'>ויענו בהלל ובהודת ליהוה כי טוב כי לעולם חסדו על ישראל וכל העם הריעו תרועה גדולה בהלל ליהוה על הוסד בית יהוה׃</verse>
        <verse osisID='Ezra.3.12'>ורבים מהכהנים והלוים וראשי האבות הזקנים אשר ראו את הבית הראשון ביסדו זה הבית בעיניהם בכים בקול גדול ורבים בתרועה בשמחה להרים קול׃</verse>
        <verse osisID='Ezra.3.13'>ואין העם מכירים קול תרועת השמחה לקול בכי העם כי העם מריעים תרועה גדולה והקול נשמע עד למרחוק׃</verse>
      </chapter>
      <chapter osisID='Ezra.4'>
        <verse osisID='Ezra.4.1'>וישמעו צרי יהודה ובנימן כי בני הגולה בונים היכל ליהוה אלהי ישראל׃</verse>
        <verse osisID='Ezra.4.2'>ויגשו אל זרבבל ואל ראשי האבות ויאמרו להם נבנה עמכם כי ככם נדרוש לאלהיכם ולא אנחנו זבחים מימי אסר חדן מלך אשור המעלה אתנו פה׃</verse>
        <verse osisID='Ezra.4.3'>ויאמר להם זרבבל וישוע ושאר ראשי האבות לישראל לא לכם ולנו לבנות בית לאלהינו כי אנחנו יחד נבנה ליהוה אלהי ישראל כאשר צונו המלך כורש מלך פרס׃</verse>
        <verse osisID='Ezra.4.4'>ויהי עם הארץ מרפים ידי עם יהודה ומבלהים אותם לבנות׃</verse>
        <verse osisID='Ezra.4.5'>וסכרים עליהם יועצים להפר עצתם כל ימי כורש מלך פרס ועד מלכות דריוש מלך פרס׃</verse>
        <verse osisID='Ezra.4.6'>ובמלכות אחשורוש בתחלת מלכותו כתבו שטנה על ישבי יהודה וירושלם׃</verse>
        <verse osisID='Ezra.4.7'>ובימי ארתחששתא כתב בשלם מתרדת טבאל ושאר כנותו על ארתחששתא מלך פרס וכתב הנשתון כתוב ארמית ומתרגם ארמית׃</verse>
        <verse osisID='Ezra.4.8'>רחום בעל טעם ושמשי ספרא כתבו אגרה חדה על ירושלם לארתחששתא מלכא כנמא׃</verse>
        <verse osisID='Ezra.4.9'>אדין רחום בעל טעם ושמשי ספרא ושאר כנותהון דיניא ואפרסתכיא טרפליא אפרסיא ארכוי בבליא שושנכיא דהוא עלמיא׃</verse>
        <verse osisID='Ezra.4.10'>ושאר אמיא די הגלי אסנפר רבא ויקירא והותב המו בקריה די שמרין ושאר עבר נהרה וכענת׃</verse>
        <verse osisID='Ezra.4.11'>דנה פרשגן אגרתא די שלחו עלוהי על ארתחששתא מלכא עבדיך אנש עבר נהרה וכענת׃</verse>
        <verse osisID='Ezra.4.12'>ידיע להוא למלכא די יהודיא די סלקו מן לותך עלינא אתו לירושלם קריתא מרדתא ובאישתא בנין ושורי אשכללו ואשיא יחיטו׃</verse>
        <verse osisID='Ezra.4.13'>כען ידיע להוא למלכא די הן קריתא דך תתבנא ושוריה ישתכללון מנדה בלו והלך לא ינתנון ואפתם מלכים תהנזק׃</verse>
        <verse osisID='Ezra.4.14'>כען כל קבל די מלח היכלא מלחנא וערות מלכא לא אריך לנא למחזא על דנה שלחנא והודענא למלכא׃</verse>
        <verse osisID='Ezra.4.15'>די יבקר בספר דכרניא די אבהתך ותהשכח בספר דכרניא ותנדע די קריתא דך קריא מרדא ומהנזקת מלכין ומדנן ואשתדור עבדין בגוה מן יומת עלמא על דנה קריתא דך החרבת׃</verse>
        <verse osisID='Ezra.4.16'>מהודעין אנחנה למלכא די הן קריתא דך תתבנא ושוריה ישתכללון לקבל דנה חלק בעבר נהרא לא איתי לך׃</verse>
        <verse osisID='Ezra.4.17'>פתגמא שלח מלכא על רחום בעל טעם ושמשי ספרא ושאר כנותהון די יתבין בשמרין ושאר עבר נהרה שלם וכעת׃</verse>
        <verse osisID='Ezra.4.18'>נשתונא די שלחתון עלינא מפרש קרי קדמי׃</verse>
        <verse osisID='Ezra.4.19'>ומני שים טעם ובקרו והשכחו די קריתא דך מן יומת עלמא על מלכין מתנשאה ומרד ואשתדור מתעבד בה׃</verse>
        <verse osisID='Ezra.4.20'>ומלכין תקיפין הוו על ירושלם ושליטין בכל עבר נהרה ומדה בלו והלך מתיהב להון׃</verse>
        <verse osisID='Ezra.4.21'>כען שימו טעם לבטלא גבריא אלך וקריתא דך לא תתבנא עד מני טעמא יתשם׃</verse>
        <verse osisID='Ezra.4.22'>וזהירין הוו שלו למעבד על דנה למה ישגא חבלא להנזקת מלכין׃</verse>
        <verse osisID='Ezra.4.23'>אדין מן די פרשגן נשתונא די ארתחששתא מלכא קרי קדם רחום ושמשי ספרא וכנותהון אזלו בבהילו לירושלם על יהודיא ובטלו המו באדרע וחיל׃</verse>
        <verse osisID='Ezra.4.24'>באדין בטלת עבידת בית אלהא די בירושלם והות בטלא עד שנת תרתין למלכות דריוש מלך פרס׃</verse>
      </chapter>
      <chapter osisID='Ezra.5'>
        <verse osisID='Ezra.5.1'>והתנבי חגי נביאה וזכריה בר עדוא נביאיא על יהודיא די ביהוד ובירושלם בשם אלה ישראל עליהון׃</verse>
        <verse osisID='Ezra.5.2'>באדין קמו זרבבל בר שאלתיאל וישוע בר יוצדק ושריו למבנא בית אלהא די בירושלם ועמהון נביאיא די אלהא מסעדין להון׃</verse>
        <verse osisID='Ezra.5.3'>בה זמנא אתא עליהון תתני פחת עבר נהרה ושתר בוזני וכנותהון וכן אמרין להם מן שם לכם טעם ביתא דנה לבנא ואשרנא דנה לשכללה׃</verse>
        <verse osisID='Ezra.5.4'>אדין כנמא אמרנא להם מן אנון שמהת גבריא די דנה בנינא בנין׃</verse>
        <verse osisID='Ezra.5.5'>ועין אלההם הות על שבי יהודיא ולא בטלו המו עד טעמא לדריוש יהך ואדין יתיבון נשתונא על דנה׃</verse>
        <verse osisID='Ezra.5.6'>פרשגן אגרתא די שלח תתני פחת עבר נהרה ושתר בוזני וכנותה אפרסכיא די בעבר נהרה על דריוש מלכא׃</verse>
        <verse osisID='Ezra.5.7'>פתגמא שלחו עלוהי וכדנה כתיב בגוה לדריוש מלכא שלמא כלא׃</verse>
        <verse osisID='Ezra.5.8'>ידיע להוא למלכא די אזלנא ליהוד מדינתא לבית אלהא רבא והוא מתבנא אבן גלל ואע מתשם בכתליא ועבידתא דך אספרנא מתעבדא ומצלח בידהם׃</verse>
        <verse osisID='Ezra.5.9'>אדין שאלנא לשביא אלך כנמא אמרנא להם מן שם לכם טעם ביתא דנה למבניה ואשרנא דנה לשכללה׃</verse>
        <verse osisID='Ezra.5.10'>ואף שמהתהם שאלנא להם להודעותך די נכתב שם גבריא די בראשיהם׃</verse>
        <verse osisID='Ezra.5.11'>וכנמא פתגמא התיבונא לממר אנחנא המו עבדוהי די אלה שמיא וארעא ובנין ביתא די הוא בנה מקדמת דנה שנין שגיאן ומלך לישראל רב בנהי ושכללה׃</verse>
        <verse osisID='Ezra.5.12'>להן מן די הרגזו אבהתנא לאלה שמיא יהב המו ביד נבוכדנצר מלך בבל כסדיא וביתה דנה סתרה ועמה הגלי לבבל׃</verse>
        <verse osisID='Ezra.5.13'>ברם בשנת חדה לכורש מלכא די בבל כורש מלכא שם טעם בית אלהא דנה לבנא׃</verse>
        <verse osisID='Ezra.5.14'>ואף מאניא די בית אלהא די דהבה וכספא די נבוכדנצר הנפק מן היכלא די בירושלם והיבל המו להיכלא די בבל הנפק המו כורש מלכא מן היכלא די בבל ויהיבו לששבצר שמה די פחה שמה׃</verse>
        <verse osisID='Ezra.5.15'>ואמר לה אלה מאניא שא אזל אחת המו בהיכלא די בירושלם ובית אלהא יתבנא על אתרה׃</verse>
        <verse osisID='Ezra.5.16'>אדין ששבצר דך אתא יהב אשיא די בית אלהא די בירושלם ומן אדין ועד כען מתבנא ולא שלם׃</verse>
        <verse osisID='Ezra.5.17'>וכען הן על מלכא טב יתבקר בבית גנזיא די מלכא תמה די בבבל הן איתי די מן כורש מלכא שים טעם למבנא בית אלהא דך בירושלם ורעות מלכא על דנה ישלח עלינא׃</verse>
      </chapter>
      <chapter osisID='Ezra.6'>
        <verse osisID='Ezra.6.1'>באדין דריוש מלכא שם טעם ובקרו בבית ספריא די גנזיא מהחתין תמה בבבל׃</verse>
        <verse osisID='Ezra.6.2'>והשתכח באחמתא בבירתא די במדי מדינתה מגלה חדה וכן כתיב בגוה דכרונה׃</verse>
        <verse osisID='Ezra.6.3'>בשנת חדה לכורש מלכא כורש מלכא שם טעם בית אלהא בירושלם ביתא יתבנא אתר די דבחין דבחין ואשוהי מסובלין רומה אמין שתין פתיה אמין שתין׃</verse>
        <verse osisID='Ezra.6.4'>נדבכין די אבן גלל תלתא ונדבך די אע חדת ונפקתא מן בית מלכא תתיהב׃</verse>
        <verse osisID='Ezra.6.5'>ואף מאני בית אלהא די דהבה וכספא די נבוכדנצר הנפק מן היכלא די בירושלם והיבל לבבל יהתיבון ויהך להיכלא די בירושלם לאתרה ותחת בבית אלהא׃</verse>
        <verse osisID='Ezra.6.6'>כען תתני פחת עבר נהרה שתר בוזני וכנותהון אפרסכיא די בעבר נהרה רחיקין הוו מן תמה׃</verse>
        <verse osisID='Ezra.6.7'>שבקו לעבידת בית אלהא דך פחת יהודיא ולשבי יהודיא בית אלהא דך יבנון על אתרה׃</verse>
        <verse osisID='Ezra.6.8'>ומני שים טעם למא די תעבדון עם שבי יהודיא אלך למבנא בית אלהא דך ומנכסי מלכא די מדת עבר נהרה אספרנא נפקתא תהוא מתיהבא לגבריא אלך די לא לבטלא׃</verse>
        <verse osisID='Ezra.6.9'>ומה חשחן ובני תורין ודכרין ואמרין לעלון לאלה שמיא חנטין מלח חמר ומשח כמאמר כהניא די בירושלם להוא מתיהב להם יום ביום די לא שלו׃</verse>
        <verse osisID='Ezra.6.10'>די להון מהקרבין ניחוחין לאלה שמיא ומצלין לחיי מלכא ובנוהי׃</verse>
        <verse osisID='Ezra.6.11'>ומני שים טעם די כל אנש די יהשנא פתגמא דנה יתנסח אע מן ביתה וזקיף יתמחא עלהי וביתה נולו יתעבד על דנה׃</verse>
        <verse osisID='Ezra.6.12'>ואלהא די שכן שמה תמה ימגר כל מלך ועם די ישלח ידה להשניה לחבלה בית אלהא דך די בירושלם אנה דריוש שמת טעם אספרנא יתעבד׃</verse>
        <verse osisID='Ezra.6.13'>אדין תתני פחת עבר נהרה שתר בוזני וכנותהון לקבל די שלח דריוש מלכא כנמא אספרנא עבדו׃</verse>
        <verse osisID='Ezra.6.14'>ושבי יהודיא בנין ומצלחין בנבואת חגי נביאה וזכריה בר עדוא ובנו ושכללו מן טעם אלה ישראל ומטעם כורש ודריוש וארתחששתא מלך פרס׃</verse>
        <verse osisID='Ezra.6.15'>ושיציא ביתה דנה עד יום תלתה לירח אדר די היא שנת שת למלכות דריוש מלכא׃</verse>
        <verse osisID='Ezra.6.16'>ועבדו בני ישראל כהניא ולויא ושאר בני גלותא חנכת בית אלהא דנה בחדוה׃</verse>
        <verse osisID='Ezra.6.17'>והקרבו לחנכת בית אלהא דנה תורין מאה דכרין מאתין אמרין ארבע מאה וצפירי עזין לחטיא על כל ישראל תרי עשר למנין שבטי ישראל׃</verse>
        <verse osisID='Ezra.6.18'>והקימו כהניא בפלגתהון ולויא במחלקתהון על עבידת אלהא די בירושלם ככתב ספר משה׃</verse>
        <verse osisID='Ezra.6.19'>ויעשו בני הגולה את הפסח בארבעה עשר לחדש הראשון׃</verse>
        <verse osisID='Ezra.6.20'>כי הטהרו הכהנים והלוים כאחד כלם טהורים וישחטו הפסח לכל בני הגולה ולאחיהם הכהנים ולהם׃</verse>
        <verse osisID='Ezra.6.21'>ויאכלו בני ישראל השבים מהגולה וכל הנבדל מטמאת גוי הארץ אלהם לדרש ליהוה אלהי ישראל׃</verse>
        <verse osisID='Ezra.6.22'>ויעשו חג מצות שבעת ימים בשמחה כי שמחם יהוה והסב לב מלך אשור עליהם לחזק ידיהם במלאכת בית האלהים אלהי ישראל׃</verse>
      </chapter>
      <chapter osisID='Ezra.7'>
        <verse osisID='Ezra.7.1'>ואחר הדברים האלה במלכות ארתחשסתא מלך פרס עזרא בן שריה בן עזריה בן חלקיה׃</verse>
        <verse osisID='Ezra.7.2'>בן שלום בן צדוק בן אחיטוב׃</verse>
        <verse osisID='Ezra.7.3'>בן אמריה בן עזריה בן מריות׃</verse>
        <verse osisID='Ezra.7.4'>בן זרחיה בן עזי בן בקי׃</verse>
        <verse osisID='Ezra.7.5'>בן אבישוע בן פינחס בן אלעזר בן אהרן הכהן הראש׃</verse>
        <verse osisID='Ezra.7.6'>הוא עזרא עלה מבבל והוא ספר מהיר בתורת משה אשר נתן יהוה אלהי ישראל ויתן לו המלך כיד יהוה אלהיו עליו כל בקשתו׃</verse>
        <verse osisID='Ezra.7.7'>ויעלו מבני ישראל ומן הכהנים והלוים והמשררים והשערים והנתינים אל ירושלם בשנת שבע לארתחשסתא המלך׃</verse>
        <verse osisID='Ezra.7.8'>ויבא ירושלם בחדש החמישי היא שנת השביעית למלך׃</verse>
        <verse osisID='Ezra.7.9'>כי באחד לחדש הראשון הוא יסד המעלה מבבל ובאחד לחדש החמישי בא אל ירושלם כיד אלהיו הטובה עליו׃</verse>
        <verse osisID='Ezra.7.10'>כי עזרא הכין לבבו לדרוש את תורת יהוה ולעשת וללמד בישראל חק ומשפט׃</verse>
        <verse osisID='Ezra.7.11'>וזה פרשגן הנשתון אשר נתן המלך ארתחשסתא לעזרא הכהן הספר ספר דברי מצות יהוה וחקיו על ישראל׃</verse>
        <verse osisID='Ezra.7.12'>ארתחשסתא מלך מלכיא לעזרא כהנא ספר דתא די אלה שמיא גמיר וכענת׃</verse>
        <verse osisID='Ezra.7.13'>מני שים טעם די כל מתנדב במלכותי מן עמה ישראל וכהנוהי ולויא למהך לירושלם עמך יהך׃</verse>
        <verse osisID='Ezra.7.14'>כל קבל די מן קדם מלכא ושבעת יעטהי שליח לבקרא על יהוד ולירושלם בדת אלהך די בידך׃</verse>
        <verse osisID='Ezra.7.15'>ולהיבלה כסף ודהב די מלכא ויעטוהי התנדבו לאלה ישראל די בירושלם משכנה׃</verse>
        <verse osisID='Ezra.7.16'>וכל כסף ודהב די תהשכח בכל מדינת בבל עם התנדבות עמא וכהניא מתנדבין לבית אלההם די בירושלם׃</verse>
        <verse osisID='Ezra.7.17'>כל קבל דנה אספרנא תקנא בכספא דנה תורין דכרין אמרין ומנחתהון ונסכיהון ותקרב המו על מדבחה די בית אלהכם די בירושלם׃</verse>
        <verse osisID='Ezra.7.18'>ומה די עליך ועל אחיך ייטב בשאר כספא ודהבה למעבד כרעות אלהכם תעבדון׃</verse>
        <verse osisID='Ezra.7.19'>ומאניא די מתיהבין לך לפלחן בית אלהך השלם קדם אלה ירושלם׃</verse>
        <verse osisID='Ezra.7.20'>ושאר חשחות בית אלהך די יפל לך למנתן תנתן מן בית גנזי מלכא׃</verse>
        <verse osisID='Ezra.7.21'>ומני אנה ארתחשסתא מלכא שים טעם לכל גזבריא די בעבר נהרה די כל די ישאלנכון עזרא כהנה ספר דתא די אלה שמיא אספרנא יתעבד׃</verse>
        <verse osisID='Ezra.7.22'>עד כסף ככרין מאה ועד חנטין כרין מאה ועד חמר בתין מאה ועד בתין משח מאה ומלח די לא כתב׃</verse>
        <verse osisID='Ezra.7.23'>כל די מן טעם אלה שמיא יתעבד אדרזדא לבית אלה שמיא די למה להוא קצף על מלכות מלכא ובנוהי׃</verse>
        <verse osisID='Ezra.7.24'>ולכם מהודעין די כל כהניא ולויא זמריא תרעיא נתיניא ופלחי בית אלהא דנה מנדה בלו והלך לא שליט למרמא עליהם׃</verse>
        <verse osisID='Ezra.7.25'>ואנת עזרא כחכמת אלהך די בידך מני שפטין ודינין די להון דאנין לכל עמה די בעבר נהרה לכל ידעי דתי אלהך ודי לא ידע תהודעון׃</verse>
        <verse osisID='Ezra.7.26'>וכל די לא להוא עבד דתא די אלהך ודתא די מלכא אספרנא דינה להוא מתעבד מנה הן למות הן לשרשו הן לענש נכסין ולאסורין׃</verse>
        <verse osisID='Ezra.7.27'>ברוך יהוה אלהי אבותינו אשר נתן כזאת בלב המלך לפאר את בית יהוה אשר בירושלם׃</verse>
        <verse osisID='Ezra.7.28'>ועלי הטה חסד לפני המלך ויועציו ולכל שרי המלך הגברים ואני התחזקתי כיד יהוה אלהי עלי ואקבצה מישראל ראשים לעלות עמי׃</verse>
      </chapter>
      <chapter osisID='Ezra.8'>
        <verse osisID='Ezra.8.1'>ואלה ראשי אבתיהם והתיחשם העלים עמי במלכות ארתחשסתא המלך מבבל׃</verse>
        <verse osisID='Ezra.8.2'>מבני פינחס גרשם מבני איתמר דניאל מבני דויד חטוש׃</verse>
        <verse osisID='Ezra.8.3'>מבני שכניה מבני פרעש זכריה ועמו התיחש לזכרים מאה וחמשים׃</verse>
        <verse osisID='Ezra.8.4'>מבני פחת מואב אליהועיני בן זרחיה ועמו מאתים הזכרים׃</verse>
        <verse osisID='Ezra.8.5'>מבני שכניה בן יחזיאל ועמו שלש מאות הזכרים׃</verse>
        <verse osisID='Ezra.8.6'>ומבני עדין עבד בן יונתן ועמו חמשים הזכרים׃</verse>
        <verse osisID='Ezra.8.7'>ומבני עילם ישעיה בן עתליה ועמו שבעים הזכרים׃</verse>
        <verse osisID='Ezra.8.8'>ומבני שפטיה זבדיה בן מיכאל ועמו שמנים הזכרים׃</verse>
        <verse osisID='Ezra.8.9'>מבני יואב עבדיה בן יחיאל ועמו מאתים ושמנה עשר הזכרים׃</verse>
        <verse osisID='Ezra.8.10'>ומבני שלומית בן יוספיה ועמו מאה וששים הזכרים׃</verse>
        <verse osisID='Ezra.8.11'>ומבני בבי זכריה בן בבי ועמו עשרים ושמנה הזכרים׃</verse>
        <verse osisID='Ezra.8.12'>ומבני עזגד יוחנן בן הקטן ועמו מאה ועשרה הזכרים׃</verse>
        <verse osisID='Ezra.8.13'>ומבני אדניקם אחרנים ואלה שמותם אליפלט יעיאל ושמעיה ועמהם ששים הזכרים׃</verse>
        <verse osisID='Ezra.8.14'>ומבני בגוי עותי וזבוד ועמו שבעים הזכרים׃</verse>
        <verse osisID='Ezra.8.15'>ואקבצם אל הנהר הבא אל אהוא ונחנה שם ימים שלשה ואבינה בעם ובכהנים ומבני לוי לא מצאתי שם׃</verse>
        <verse osisID='Ezra.8.16'>ואשלחה לאליעזר לאריאל לשמעיה ולאלנתן וליריב ולאלנתן ולנתן ולזכריה ולמשלם ראשים וליויריב ולאלנתן מבינים׃</verse>
        <verse osisID='Ezra.8.17'>ואוצאה אותם על אדו הראש בכספיא המקום ואשימה בפיהם דברים לדבר אל אדו אחיו הנתונים בכספיא המקום להביא לנו משרתים לבית אלהינו׃</verse>
        <verse osisID='Ezra.8.18'>ויביאו לנו כיד אלהינו הטובה עלינו איש שכל מבני מחלי בן לוי בן ישראל ושרביה ובניו ואחיו שמנה עשר׃</verse>
        <verse osisID='Ezra.8.19'>ואת חשביה ואתו ישעיה מבני מררי אחיו ובניהם עשרים׃</verse>
        <verse osisID='Ezra.8.20'>ומן הנתינים שנתן דויד והשרים לעבדת הלוים נתינים מאתים ועשרים כלם נקבו בשמות׃</verse>
        <verse osisID='Ezra.8.21'>ואקרא שם צום על הנהר אהוא להתענות לפני אלהינו לבקש ממנו דרך ישרה לנו ולטפנו ולכל רכושנו׃</verse>
        <verse osisID='Ezra.8.22'>כי בשתי לשאול מן המלך חיל ופרשים לעזרנו מאויב בדרך כי אמרנו למלך לאמר יד אלהינו על כל מבקשיו לטובה ועזו ואפו על כל עזביו׃</verse>
        <verse osisID='Ezra.8.23'>ונצומה ונבקשה מאלהינו על זאת ויעתר לנו׃</verse>
        <verse osisID='Ezra.8.24'>ואבדילה משרי הכהנים שנים עשר לשרביה חשביה ועמהם מאחיהם עשרה׃</verse>
        <verse osisID='Ezra.8.25'>ואשקולה להם את הכסף ואת הזהב ואת הכלים תרומת בית אלהינו ההרימו המלך ויעציו ושריו וכל ישראל הנמצאים׃</verse>
        <verse osisID='Ezra.8.26'>ואשקלה על ידם כסף ככרים שש מאות וחמשים וכלי כסף מאה לככרים זהב מאה ככר׃</verse>
        <verse osisID='Ezra.8.27'>וכפרי זהב עשרים לאדרכנים אלף וכלי נחשת מצהב טובה שנים חמודת כזהב׃</verse>
        <verse osisID='Ezra.8.28'>ואמרה אלהם אתם קדש ליהוה והכלים קדש והכסף והזהב נדבה ליהוה אלהי אבתיכם׃</verse>
        <verse osisID='Ezra.8.29'>שקדו ושמרו עד תשקלו לפני שרי הכהנים והלוים ושרי האבות לישראל בירושלם הלשכות בית יהוה׃</verse>
        <verse osisID='Ezra.8.30'>וקבלו הכהנים והלוים משקל הכסף והזהב והכלים להביא לירושלם לבית אלהינו׃</verse>
        <verse osisID='Ezra.8.31'>ונסעה מנהר אהוא בשנים עשר לחדש הראשון ללכת ירושלם ויד אלהינו היתה עלינו ויצילנו מכף אויב ואורב על הדרך׃</verse>
        <verse osisID='Ezra.8.32'>ונבוא ירושלם ונשב שם ימים שלשה׃</verse>
        <verse osisID='Ezra.8.33'>וביום הרביעי נשקל הכסף והזהב והכלים בבית אלהינו על יד מרמות בן אוריה הכהן ועמו אלעזר בן פינחס ועמהם יוזבד בן ישוע ונועדיה בן בנוי הלוים׃</verse>
        <verse osisID='Ezra.8.34'>במספר במשקל לכל ויכתב כל המשקל בעת ההיא׃</verse>
        <verse osisID='Ezra.8.35'>הבאים מהשבי בני הגולה הקריבו עלות לאלהי ישראל פרים שנים עשר על כל ישראל אילים תשעים וששה כבשים שבעים ושבעה צפירי חטאת שנים עשר הכל עולה ליהוה׃</verse>
        <verse osisID='Ezra.8.36'>ויתנו את דתי המלך לאחשדרפני המלך ופחוות עבר הנהר ונשאו את העם ואת בית האלהים׃</verse>
      </chapter>
      <chapter osisID='Ezra.9'>
        <verse osisID='Ezra.9.1'>וככלות אלה נגשו אלי השרים לאמר לא נבדלו העם ישראל והכהנים והלוים מעמי הארצות כתועבתיהם לכנעני החתי הפרזי היבוסי העמני המאבי המצרי והאמרי׃</verse>
        <verse osisID='Ezra.9.2'>כי נשאו מבנתיהם להם ולבניהם והתערבו זרע הקדש בעמי הארצות ויד השרים והסגנים היתה במעל הזה ראשונה׃</verse>
        <verse osisID='Ezra.9.3'>וכשמעי את הדבר הזה קרעתי את בגדי ומעילי ואמרטה משער ראשי וזקני ואשבה משומם׃</verse>
        <verse osisID='Ezra.9.4'>ואלי יאספו כל חרד בדברי אלהי ישראל על מעל הגולה ואני ישב משומם עד למנחת הערב׃</verse>
        <verse osisID='Ezra.9.5'>ובמנחת הערב קמתי מתעניתי ובקרעי בגדי ומעילי ואכרעה על ברכי ואפרשה כפי אל יהוה אלהי׃</verse>
        <verse osisID='Ezra.9.6'>ואמרה אלהי בשתי ונכלמתי להרים אלהי פני אליך כי עונתינו רבו למעלה ראש ואשמתנו גדלה עד לשמים׃</verse>
        <verse osisID='Ezra.9.7'>מימי אבתינו אנחנו באשמה גדלה עד היום הזה ובעונתינו נתנו אנחנו מלכינו כהנינו ביד מלכי הארצות בחרב בשבי ובבזה ובבשת פנים כהיום הזה׃</verse>
        <verse osisID='Ezra.9.8'>ועתה כמעט רגע היתה תחנה מאת יהוה אלהינו להשאיר לנו פליטה ולתת לנו יתד במקום קדשו להאיר עינינו אלהינו ולתתנו מחיה מעט בעבדתנו׃</verse>
        <verse osisID='Ezra.9.9'>כי עבדים אנחנו ובעבדתנו לא עזבנו אלהינו ויט עלינו חסד לפני מלכי פרס לתת לנו מחיה לרומם את בית אלהינו ולהעמיד את חרבתיו ולתת לנו גדר ביהודה ובירושלם׃</verse>
        <verse osisID='Ezra.9.10'>ועתה מה נאמר אלהינו אחרי זאת כי עזבנו מצותיך׃</verse>
        <verse osisID='Ezra.9.11'>אשר צוית ביד עבדיך הנביאים לאמר הארץ אשר אתם באים לרשתה ארץ נדה היא בנדת עמי הארצות בתועבתיהם אשר מלאוה מפה אל פה בטמאתם׃</verse>
        <verse osisID='Ezra.9.12'>ועתה בנותיכם אל תתנו לבניהם ובנתיהם אל תשאו לבניכם ולא תדרשו שלמם וטובתם עד עולם למען תחזקו ואכלתם את טוב הארץ והורשתם לבניכם עד עולם׃</verse>
        <verse osisID='Ezra.9.13'>ואחרי כל הבא עלינו במעשינו הרעים ובאשמתנו הגדלה כי אתה אלהינו חשכת למטה מעוננו ונתתה לנו פליטה כזאת׃</verse>
        <verse osisID='Ezra.9.14'>הנשוב להפר מצותיך ולהתחתן בעמי התעבות האלה הלוא תאנף בנו עד כלה לאין שארית ופליטה׃</verse>
        <verse osisID='Ezra.9.15'>יהוה אלהי ישראל צדיק אתה כי נשארנו פליטה כהיום הזה הננו לפניך באשמתינו כי אין לעמוד לפניך על זאת׃</verse>
      </chapter>
      <chapter osisID='Ezra.10'>
        <verse osisID='Ezra.10.1'>וכהתפלל עזרא וכהתודתו בכה ומתנפל לפני בית האלהים נקבצו אליו מישראל קהל רב מאד אנשים ונשים וילדים כי בכו העם הרבה בכה׃</verse>
        <verse osisID='Ezra.10.2'>ויען שכניה בן יחיאל מבני עולם ויאמר לעזרא אנחנו מעלנו באלהינו ונשב נשים נכריות מעמי הארץ ועתה יש מקוה לישראל על זאת׃</verse>
        <verse osisID='Ezra.10.3'>ועתה נכרת ברית לאלהינו להוציא כל נשים והנולד מהם בעצת אדני והחרדים במצות אלהינו וכתורה יעשה׃</verse>
        <verse osisID='Ezra.10.4'>קום כי עליך הדבר ואנחנו עמך חזק ועשה׃</verse>
        <verse osisID='Ezra.10.5'>ויקם עזרא וישבע את שרי הכהנים הלוים וכל ישראל לעשות כדבר הזה וישבעו׃</verse>
        <verse osisID='Ezra.10.6'>ויקם עזרא מלפני בית האלהים וילך אל לשכת יהוחנן בן אלישיב וילך שם לחם לא אכל ומים לא שתה כי מתאבל על מעל הגולה׃</verse>
        <verse osisID='Ezra.10.7'>ויעבירו קול ביהודה וירושלם לכל בני הגולה להקבץ ירושלם׃</verse>
        <verse osisID='Ezra.10.8'>וכל אשר לא יבוא לשלשת הימים כעצת השרים והזקנים יחרם כל רכושו והוא יבדל מקהל הגולה׃</verse>
        <verse osisID='Ezra.10.9'>ויקבצו כל אנשי יהודה ובנימן ירושלם לשלשת הימים הוא חדש התשיעי בעשרים בחדש וישבו כל העם ברחוב בית האלהים מרעידים על הדבר ומהגשמים׃</verse>
        <verse osisID='Ezra.10.10'>ויקם עזרא הכהן ויאמר אלהם אתם מעלתם ותשיבו נשים נכריות להוסיף על אשמת ישראל׃</verse>
        <verse osisID='Ezra.10.11'>ועתה תנו תודה ליהוה אלהי אבתיכם ועשו רצונו והבדלו מעמי הארץ ומן הנשים הנכריות׃</verse>
        <verse osisID='Ezra.10.12'>ויענו כל הקהל ויאמרו קול גדול כן כדבריך עלינו לעשות׃</verse>
        <verse osisID='Ezra.10.13'>אבל העם רב והעת גשמים ואין כח לעמוד בחוץ והמלאכה לא ליום אחד ולא לשנים כי הרבינו לפשע בדבר הזה׃</verse>
        <verse osisID='Ezra.10.14'>יעמדו נא שרינו לכל הקהל וכל אשר בערינו ההשיב נשים נכריות יבא לעתים מזמנים ועמהם זקני עיר ועיר ושפטיה עד להשיב חרון אף אלהינו ממנו עד לדבר הזה׃</verse>
        <verse osisID='Ezra.10.15'>אך יונתן בן עשהאל ויחזיה בן תקוה עמדו על זאת ומשלם ושבתי הלוי עזרם׃</verse>
        <verse osisID='Ezra.10.16'>ויעשו כן בני הגולה ויבדלו עזרא הכהן אנשים ראשי האבות לבית אבתם וכלם בשמות וישבו ביום אחד לחדש העשירי לדריוש הדבר׃</verse>
        <verse osisID='Ezra.10.17'>ויכלו בכל אנשים ההשיבו נשים נכריות עד יום אחד לחדש הראשון׃</verse>
        <verse osisID='Ezra.10.18'>וימצא מבני הכהנים אשר השיבו נשים נכריות מבני ישוע בן יוצדק ואחיו מעשיה ואליעזר ויריב וגדליה׃</verse>
        <verse osisID='Ezra.10.19'>ויתנו ידם להוציא נשיהם ואשמים איל צאן על אשמתם׃</verse>
        <verse osisID='Ezra.10.20'>ומבני אמר חנני וזבדיה׃</verse>
        <verse osisID='Ezra.10.21'>ומבני חרם מעשיה ואליה ושמעיה ויחיאל ועזיה׃</verse>
        <verse osisID='Ezra.10.22'>ומבני פשחור אליועיני מעשיה ישמעאל נתנאל יוזבד ואלעשה׃</verse>
        <verse osisID='Ezra.10.23'>ומן הלוים יוזבד ושמעי וקליה הוא קליטא פתחיה יהודה ואליעזר׃</verse>
        <verse osisID='Ezra.10.24'>ומן המשררים אלישיב ומן השערים שלם וטלם ואורי׃</verse>
        <verse osisID='Ezra.10.25'>ומישראל מבני פרעש רמיה ויזיה ומלכיה ומימן ואלעזר ומלכיה ובניה׃</verse>
        <verse osisID='Ezra.10.26'>ומבני עילם מתניה זכריה ויחיאל ועבדי וירמות ואליה׃</verse>
        <verse osisID='Ezra.10.27'>ומבני זתוא אליועני אלישיב מתניה וירמות וזבד ועזיזא׃</verse>
        <verse osisID='Ezra.10.28'>ומבני בבי יהוחנן חנניה זבי עתלי׃</verse>
        <verse osisID='Ezra.10.29'>ומבני בני משלם מלוך ועדיה ישוב ושאל ירמות׃</verse>
        <verse osisID='Ezra.10.30'>ומבני פחת מואב עדנא וכלל בניה מעשיה מתניה בצלאל ובנוי ומנשה׃</verse>
        <verse osisID='Ezra.10.31'>ובני חרם אליעזר ישיה מלכיה שמעיה שמעון׃</verse>
        <verse osisID='Ezra.10.32'>בנימן מלוך שמריה׃</verse>
        <verse osisID='Ezra.10.33'>מבני חשם מתני מתתה זבד אליפלט ירמי מנשה שמעי׃</verse>
        <verse osisID='Ezra.10.34'>מבני בני מעדי עמרם ואואל׃</verse>
        <verse osisID='Ezra.10.35'>בניה בדיה כלוהי׃</verse>
        <verse osisID='Ezra.10.36'>וניה מרמות אלישיב׃</verse>
        <verse osisID='Ezra.10.37'>מתניה מתני ויעשו׃</verse>
        <verse osisID='Ezra.10.38'>ובני ובנוי שמעי׃</verse>
        <verse osisID='Ezra.10.39'>ושלמיה ונתן ועדיה׃</verse>
        <verse osisID='Ezra.10.40'>מכנדבי ששי שרי׃</verse>
        <verse osisID='Ezra.10.41'>עזראל ושלמיהו שמריה׃</verse>
        <verse osisID='Ezra.10.42'>שלום אמריה יוסף׃</verse>
        <verse osisID='Ezra.10.43'>מבני נבו יעיאל מתתיה זבד זבינא ידו ויואל בניה׃</verse>
        <verse osisID='Ezra.10.44'>כל אלה נשאי נשים נכריות ויש מהם נשים וישימו בנים׃</verse>
      </chapter>
    </div></osisText>
</osis>
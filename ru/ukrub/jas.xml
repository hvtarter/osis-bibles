<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>Яків, раб Бога й Господа Ісуса Христа, дванадцятьом племенам, які в Розпорошенні, вітаю я вас!</verse>
        <verse osisID='Jas.1.2'>Майте, брати мої, повну радість, коли впадаєте в усілякі випробовування,</verse>
        <verse osisID='Jas.1.3'>знаючи, що досвідчення вашої віри дає терпеливість.</verse>
        <verse osisID='Jas.1.4'>А терпеливість нехай має чин досконалий, щоб ви досконалі та бездоганні були, і недостачі ні в чому не мали.</verse>
        <verse osisID='Jas.1.5'>А якщо кому з вас не стачає мудрости, нехай просить від Бога, що всім дає просто, та не докоряє, і буде вона йому дана.</verse>
        <verse osisID='Jas.1.6'>Але нехай просить із вірою, без жадного сумніву. Бо хто має сумнів, той подібний до морської хвилі, яку жене й кидає вітер.</verse>
        <verse osisID='Jas.1.7'>Нехай бо така людина не гадає, що дістане що від Господа.</verse>
        <verse osisID='Jas.1.8'>Двоєдушна людина непостійна на всіх дорогах своїх.</verse>
        <verse osisID='Jas.1.9'>А понижений брат нехай хвалиться високістю своєю,</verse>
        <verse osisID='Jas.1.10'>а багатий пониженням своїм, бо він промине, як той цвіт трав'яний,</verse>
        <verse osisID='Jas.1.11'>бо сонце зійшло зо спекотою, і траву посушило, і відпав цвіт її, і зникла краса її виду... Так само зів'яне й багатий у дорогах своїх!</verse>
        <verse osisID='Jas.1.12'>Блаженна людина, що витерпить пробу, бо, бувши випробувана, дістане вінця життя, якого Господь обіцяв тим, хто любить Його.</verse>
        <verse osisID='Jas.1.13'>Випробовуваний, хай не каже ніхто: Я від Бога спокушуваний. Бо Бог злом не спокушується, і нікого Він Сам не спокушує.</verse>
        <verse osisID='Jas.1.14'>Але кожен спокушується, як надиться й зводиться пожадливістю власною.</verse>
        <verse osisID='Jas.1.15'>Пожадливість потому, зачавши, народжує гріх, а зроблений гріх народжує смерть.</verse>
        <verse osisID='Jas.1.16'>Не обманюйтесь, брати мої любі!</verse>
        <verse osisID='Jas.1.17'>Усяке добре давання та дар досконалий походить згори від Отця світил, що в Нього нема переміни чи тіні відміни.</verse>
        <verse osisID='Jas.1.18'>Захотівши, Він нас породив словом правди, щоб ми стали якимсь первопочином творів Його.</verse>
        <verse osisID='Jas.1.19'>Отож, мої брати любі, нехай буде кожна людина швидка послухати, забарна говорити, повільна на гнів.</verse>
        <verse osisID='Jas.1.20'>Бо гнів людський не чинить правди Божої.</verse>
        <verse osisID='Jas.1.21'>Тому то відкиньте всіляку нечисть та залишок злоби, і прийміть із лагідністю всіяне слово, що може спасти ваші душі.</verse>
        <verse osisID='Jas.1.22'>Будьте ж виконавцями слова, а не слухачами самими, що себе самих обманюють.</verse>
        <verse osisID='Jas.1.23'>Бо хто слухач слова, а не виконавець, той подібний людині, що риси обличчя свого розглядає у дзеркалі,</verse>
        <verse osisID='Jas.1.24'>бо розгляне себе та й відійде, і зараз забуде, яка вона є.</verse>
        <verse osisID='Jas.1.25'>А хто заглядає в закон досконалий, закон волі, і в нім пробуває, той не буде забудько слухач, але виконавець діла, і він буде блаженний у діянні своїм!</verse>
        <verse osisID='Jas.1.26'>Коли ж хто гадає, що він побожний, і свого язика не вгамовує, та своє серце обманює, марна побожність того!</verse>
        <verse osisID='Jas.1.27'>Чиста й непорочна побожність перед Богом і Отцем оця: зглянутися над сиротами та вдовицями в утисках їхніх, себе берегти чистим від світу.</verse>
      </chapter>
      <chapter osisID='Jas.2'>
        <verse osisID='Jas.2.1'>Брати мої, не зважаючи на обличчя, майте віру в нашого Господа слави, Ісуса Христа.</verse>
        <verse osisID='Jas.2.2'>Бо коли до вашого зібрання ввійде чоловік із золотим перснем, у шаті блискучій, увійде й бідар у вбогім вбранні,</verse>
        <verse osisID='Jas.2.3'>і ви поглянете на того, хто в шаті блискучій, і скажете йому: Ти сідай вигідно отут, а бідареві прокажете: Ти стань там, чи сідай собі тут на підніжку моїм,</verse>
        <verse osisID='Jas.2.4'>то чи не стало між вами поділення, і не стали ви злодумними суддями?</verse>
        <verse osisID='Jas.2.5'>Послухайте, мої брати любі, чи ж не вибрав Бог бідарів цього світу за багатих вірою й за спадкоємців Царства, яке обіцяв Він тим, хто любить Його?</verse>
        <verse osisID='Jas.2.6'>А ви бідаря зневажили! Хіба не багачі переслідують вас, хіба не вони тягнуть вас на суди?</verse>
        <verse osisID='Jas.2.7'>Хіба не вони зневажають те добре ім'я, що ви ним називаєтесь?</verse>
        <verse osisID='Jas.2.8'>Коли ви Закона Царського виконуєте, за Писанням: Люби свого ближнього, як самого себе, то ви робите добре.</verse>
        <verse osisID='Jas.2.9'>Коли ж дивитеся на обличчя, то чините гріх, бо Закон удоводнює, що ви винуватці.</verse>
        <verse osisID='Jas.2.10'>Бо хто всього Закона виконує, а згрішить в одному, той винним у всьому стає.</verse>
        <verse osisID='Jas.2.11'>Бо Той, Хто сказав: Не чини перелюбства, також наказав: Не вбивай. А хоч ти перелюбства не чиниш, а вб'єш, то ти переступник Закону.</verse>
        <verse osisID='Jas.2.12'>Отак говоріть і отак чиніть, як такі, що будете суджені законом волі.</verse>
        <verse osisID='Jas.2.13'>Бо суд немилосердний на того, хто не вчинив милосердя. Милосердя бо ставиться вище за суд.</verse>
        <verse osisID='Jas.2.14'>Яка користь, брати мої, коли хто говорить, що має віру, але діл не має? Чи може спасти його віра?</verse>
        <verse osisID='Jas.2.15'>Коли ж брат чи сестра будуть нагі, і позбавлені денного покорму,</verse>
        <verse osisID='Jas.2.16'>а хтонебудь із вас до них скаже: Ідіть з миром, грійтесь та їжте, та не дасть їм потрібного тілу, що ж то поможе?</verse>
        <verse osisID='Jas.2.17'>Так само й віра, коли діл не має, мертва в собі!</verse>
        <verse osisID='Jas.2.18'>Але скаже хтонебудь: Маєш ти віру, а я маю діла; покажи мені віру свою без діл твоїх, а я покажу тобі віру свою від діл моїх.</verse>
        <verse osisID='Jas.2.19'>Чи віруєш ти, що Бог один? Добре робиш! Та й демони вірують, і тремтять.</verse>
        <verse osisID='Jas.2.20'>Чи хочеш ти знати, о марна людино, що віра без діл мертва?</verse>
        <verse osisID='Jas.2.21'>Авраам, отець наш, чи він не з діл виправданий був, як поклав був на жертівника свого сина Ісака?</verse>
        <verse osisID='Jas.2.22'>Чи ти бачиш, що віра помогла його ділам, і вдосконалилась віра із діл?</verse>
        <verse osisID='Jas.2.23'>І здійснилося Писання, що каже: Авраам же ввірував Богові, і це йому зараховане в праведність, і був названий він другом Божим.</verse>
        <verse osisID='Jas.2.24'>Отож, чи ви бачите, що людина виправдується від діл, а не тільки від віри?</verse>
        <verse osisID='Jas.2.25'>Чи так само і блудниця Рахав не з діл виправдалась, коли прийняла посланців, і дорогою іншою випустила?</verse>
        <verse osisID='Jas.2.26'>Бо як тіло без духа мертве, так і віра без діл мертва!</verse>
      </chapter>
      <chapter osisID='Jas.3'>
        <verse osisID='Jas.3.1'>Не багато-хто ставайте, брати мої, учителями, знавши, що більший осуд приймемо.</verse>
        <verse osisID='Jas.3.2'>Бо багато ми всі помиляємось. Коли хто не помиляється в слові, то це муж досконалий, спроможний приборкувати й усе тіло.</verse>
        <verse osisID='Jas.3.3'>От і коням вкладаєм уздечки до рота, щоб корилися нам, і ми всім їхнім тілом керуємо.</verse>
        <verse osisID='Jas.3.4'>От і кораблі, хоч які величезні та гнані вітрами жорстокими, проте найменшим стерном скеровуються, куди хоче стерничий.</verse>
        <verse osisID='Jas.3.5'>Так само й язик, малий член, але хвалиться вельми! Ось маленький огонь, а запалює величезного ліса!</verse>
        <verse osisID='Jas.3.6'>І язик то огонь. Як світ неправости, поставлений так поміж нашими членами, язик сквернить усе тіло, запалює круг життя, і сам запалюється від геєнни.</verse>
        <verse osisID='Jas.3.7'>Бо всяка природа звірів і пташок, гадів і морських потвор приборкується, і приборкана буде природою людською,</verse>
        <verse osisID='Jas.3.8'>та не може ніхто із людей язика вгамувати, він зло безупинне, він повний отрути смертельної!</verse>
        <verse osisID='Jas.3.9'>Ним ми благословляємо Бога й Отця, і ним проклинаєм людей, що створені на Божу подобу.</verse>
        <verse osisID='Jas.3.10'>Із тих самих уст виходить благословення й прокляття. Не повинно, брати мої, щоб так це було!</verse>
        <verse osisID='Jas.3.11'>Хіба з одного отвору виходить вода солодка й гірка?</verse>
        <verse osisID='Jas.3.12'>Хіба може, брати мої, фіґове дерево родити оливки, або виноград фіґи? Солодка вода не тече з солонця.</verse>
        <verse osisID='Jas.3.13'>Хто мудрий і розумний між вами? Нехай він покаже діла свої в лагідній мудрості добрим поводженням!</verse>
        <verse osisID='Jas.3.14'>Коли ж гірку заздрість та сварку ви маєте в серці своєму, то не величайтесь та не говоріть неправди на правду,</verse>
        <verse osisID='Jas.3.15'>це не мудрість, що ніби зверху походить вона, але земна, тілесна та демонська.</verse>
        <verse osisID='Jas.3.16'>Бо де заздрість та сварка, там безлад та всяка зла річ!</verse>
        <verse osisID='Jas.3.17'>А мудрість, що зверху вона, насамперед чиста, а потім спокійна, лагідна, покірлива, повна милосердя та добрих плодів, безстороння та нелукава.</verse>
        <verse osisID='Jas.3.18'>А плід правди сіється творцями миру.</verse>
      </chapter>
      <chapter osisID='Jas.4'>
        <verse osisID='Jas.4.1'>Звідки війни та свари між вами? Чи не звідси, від ваших пожадливостей, які в ваших членах воюють?</verse>
        <verse osisID='Jas.4.2'>Бажаєте ви та й не маєте, убиваєте й заздрите та досягнути не можете, сваритеся та воюєте та не маєте, бо не прохаєте,</verse>
        <verse osisID='Jas.4.3'>прохаєте та не одержуєте, бо прохаєте на зле, щоб ужити на розкоші свої.</verse>
        <verse osisID='Jas.4.4'>Перелюбники та перелюбниці, чи ж ви не знаєте, що дружба зо світом то ворожнеча супроти Бога? Бо хто хоче бути світові приятелем, той ворогом Божим стається.</verse>
        <verse osisID='Jas.4.5'>Чи ви думаєте, що даремно Писання говорить: Жадає аж до заздрости дух, що в нас пробуває?</verse>
        <verse osisID='Jas.4.6'>Та ще більшу благодать дає, через що й промовляє: Бог противиться гордим, а смиренним дає благодать.</verse>
        <verse osisID='Jas.4.7'>Тож підкоріться Богові та спротивляйтесь дияволові, то й утече він від вас.</verse>
        <verse osisID='Jas.4.8'>Наблизьтесь до Бога, то й Бог наблизиться до вас. Очистьте руки, грішні, та серця освятіть, двоєдушні!</verse>
        <verse osisID='Jas.4.9'>Журіться, сумуйте та плачте! Хай обернеться сміх ваш у плач, а радість у сум!</verse>
        <verse osisID='Jas.4.10'>Упокоріться перед Господнім лицем, і Він вас підійме!</verse>
        <verse osisID='Jas.4.11'>Не обмовляйте, брати, один одного! Бо хто брата свого обмовляє або судить брата, той Закона обмовляє та судить Закона. А коли ти Закона осуджуєш, то ти не виконавець Закона, але суддя.</verse>
        <verse osisID='Jas.4.12'>Один Законодавець і Суддя, що може спасти й погубити. А ти хто такий, що осуджуєш ближнього?</verse>
        <verse osisID='Jas.4.13'>А ну тепер ви, що говорите: Сьогодні чи взавтра ми підем у те чи те місто, і там рік проживемо, та будемо торгувати й заробляти,</verse>
        <verse osisID='Jas.4.14'>ви, що не відаєте, що трапиться взавтра, яке ваше життя? Бо це пара, що на хвильку з'являється, а потім зникає!...</verse>
        <verse osisID='Jas.4.15'>Замість того, щоб вам говорити: Як схоче Господь та будемо живі, то зробимо це або те.</verse>
        <verse osisID='Jas.4.16'>А тепер ви хвалитеся в своїх гордощах, лиха всяка подібна хвальба!</verse>
        <verse osisID='Jas.4.17'>Отож, хто знає, як чинити добро, та не чинить, той має гріх!</verse>
      </chapter>
      <chapter osisID='Jas.5'>
        <verse osisID='Jas.5.1'>А ну ж тепер ви, багачі, плачте й ридайте над лихом своїм, що вас має спіткати:</verse>
        <verse osisID='Jas.5.2'>ваше багатство згнило, а ваші вбрання міль поїла!</verse>
        <verse osisID='Jas.5.3'>Золото ваше та срібло поіржавіло, а їхня іржа буде свідчити проти вас, і поїсть ваше тіло, немов той огонь! Ви скарби зібрали собі на останні дні!</verse>
        <verse osisID='Jas.5.4'>Ось голосить заплата, що ви затримали в робітників, які жали на ваших полях, і голосіння женців досягли вух Господа Саваота!</verse>
        <verse osisID='Jas.5.5'>Ви розкошували на землі й насолоджувались, серця свої вигодували, немов би на день заколення.</verse>
        <verse osisID='Jas.5.6'>Ви Праведного засудили й убили, Він вам не противився!</verse>
        <verse osisID='Jas.5.7'>Отож, браття, довготерпіть аж до приходу Господа! Ось чекає рільник дорогоцінного плоду землі, довготерпить за нього, аж поки одержить дощ ранній та пізній.</verse>
        <verse osisID='Jas.5.8'>Довготерпіть же й ви, зміцніть серця ваші, бо наблизився прихід Господній!</verse>
        <verse osisID='Jas.5.9'>Не нарікайте один на одного, браття, щоб вас не засуджено, он Суддя стоїть перед дверима!</verse>
        <verse osisID='Jas.5.10'>Візьміть, браття, пророків за приклад страждання та довготерпіння, вони промовляли Господнім Ім'ям!</verse>
        <verse osisID='Jas.5.11'>Отож, за блаженних ми маємо тих, хто витерпів. Ви чули про Йовове терпіння та бачили Господній кінець його, що вельми Господь милостивий та щедрий.</verse>
        <verse osisID='Jas.5.12'>А найперше, браття мої, не кляніться ні небом, ані землею, і ніякою іншою клятвою! Слово ж ваше хай буде: Так, так та Ні, ні, щоб не впасти вам в осуд.</verse>
        <verse osisID='Jas.5.13'>Чи страждає хто з вас? Нехай молиться! Чи тішиться хтось? Хай співає псалми!</verse>
        <verse osisID='Jas.5.14'>Чи хворіє хто з вас? Хай покличе пресвітерів Церкви, і над ним хай помоляться, намастивши його оливою в Господнє Ім'я,</verse>
        <verse osisID='Jas.5.15'>і молитва віри вздоровить недужого, і Господь його підійме, а коли він гріхи був учинив, то вони йому простяться.</verse>
        <verse osisID='Jas.5.16'>Отже, признавайтесь один перед одним у своїх прогріхах, і моліться один за одного, щоб вам уздоровитись. Бо дуже могутня ревна молитва праведного!</verse>
        <verse osisID='Jas.5.17'>Ілля був людина, подібна до нас пристрастями, і він помолився молитвою, щоб дощу не було, і дощу не було на землі аж три роки й шість місяців...</verse>
        <verse osisID='Jas.5.18'>І він знов помолився, і дощу дало небо, а земля вродила свій плід!</verse>
        <verse osisID='Jas.5.19'>Браття мої, коли хто з-поміж вас заблудить від правди, і його хто наверне,</verse>
        <verse osisID='Jas.5.20'>хай знає, що той, хто грішника навернув від його блудної дороги, той душу його спасає від смерти та безліч гріхів покриває!</verse>
      </chapter>
    </div></osisText>
</osis>
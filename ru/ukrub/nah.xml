<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Nah'>
      <chapter osisID='Nah.1'>
        <verse osisID='Nah.1.1'>Пророцтво на Ніневію. Книга видіння елкошейця Наума.</verse>
        <verse osisID='Nah.1.2'>Палкий Бог, і мстивий Господь, Господь мстивий та лютий, Господь мстивий до тих, хто Його ненавидить, і пам'ятає про кривду Своїх ворогів.</verse>
        <verse osisID='Nah.1.3'>Господь довготерпеливий і великої потуги, та очистити винного Він не очистить. Господь у бурі та в вихрі дорога Його, а хмара від стіп Його курява.</verse>
        <verse osisID='Nah.1.4'>Як загнівається Він на море, то сушить його, і всі ріки висушує, в'яне Башан та Кармел, і в'яне та квітка Лівану.</verse>
        <verse osisID='Nah.1.5'>Гори тремтять перед Ним, а підгірки топніють, перед обличчям Його трясеться земля та вселенна, та всі її мешканці.</verse>
        <verse osisID='Nah.1.6'>Хто встоїть перед гнівом Його, і хто стане у полум'ї люті Його? Його шал виливається, мов той огонь, і розпадаються скелі від Нього!</verse>
        <verse osisID='Nah.1.7'>Добрий Господь, пристановище Він у день утиску, і знає Він тих, хто на Нього надіється!</verse>
        <verse osisID='Nah.1.8'>Але в зливі навальній Він зробить кінця між Його заколотниками, і ворогів зажене у темноту.</verse>
        <verse osisID='Nah.1.9'>Що ви думаєте проти Господа? Бо Він зробить кінця, не постане два рази насильство.</verse>
        <verse osisID='Nah.1.10'>Бо вони переплутані, наче той терен, і повпивались, немов би вином, вони будуть пожерті зовсім, мов солома суха!</verse>
        <verse osisID='Nah.1.11'>З тебе вийшов задумуючий проти Господа лихо, радник нікчемний.</verse>
        <verse osisID='Nah.1.12'>Так говорить Господь: Хоч були б найсильніші і дуже численні, та постинані будуть вони, та й минуться! І хоч Я тебе мучив, та мучити більше тебе вже не буду!</verse>
        <verse osisID='Nah.1.13'>А тепер Я зламаю ярмо його, яке на тобі, і пута твої позриваю.</verse>
        <verse osisID='Nah.1.14'>І накаже на тебе, Ашшуре, Господь: Більш не буде вже сіятися з твого ймення! З дому бога твого Я боввана та ідола витну, зроблю тобі гроба із них, бо ти став легковажений.</verse>
        <verse osisID='Nah.1.15'>(2-1) Ось на горах ноги благовісника, що звіщає про мир: Святкуй, Юдо, свята свої, виконуй присяги свої, бо більше не буде нікчемний ходити по тобі, він витятий ввесь!</verse>
      </chapter>
      <chapter osisID='Nah.2'>
        <verse osisID='Nah.2.1'>(2-2) На тебе йде розпорошувач, твердині свої стережи, виглядай на дорогу, зміцняй свої стегна, міцно скріпи свою потугу,</verse>
        <verse osisID='Nah.2.2'>(2-3) бо верне Господь велич Якова, як велич Ізраїля, що їхні спустошителі поруйнували, і понищили їхні виноградні галузки.</verse>
        <verse osisID='Nah.2.3'>(2-4) Щит хоробрих його зачервонений, вояки в кармазині; блищить сталь у день зброєння їхнього на колесницях, хвилюються ратища.</verse>
        <verse osisID='Nah.2.4'>(2-5) Колесниці шалено по вулицях мчать, по майданах гуркочуть, їхній вид немов полум'я те смолоскипів, літають вони, як ті блискавки.</verse>
        <verse osisID='Nah.2.5'>(2-6) Він згадає шляхетних своїх, та спіткнуться вони у ході своїй; вони поспішають на мури її, і поставлена міцно будівля облоги.</verse>
        <verse osisID='Nah.2.6'>(2-7) Брами річок відчиняються, а палата руйнується.</verse>
        <verse osisID='Nah.2.7'>(2-8) І постановлено: буде оголена, відведеться в полон, а рабині її голоситимуть, мов ті голубки, що воркують на персах своїх.</verse>
        <verse osisID='Nah.2.8'>(2-9) І Ніневія як саджавка водна, що води її відпливають. Стійте, стійте! Та немає нікого, хто б їх завернув!</verse>
        <verse osisID='Nah.2.9'>(2-10) Розграбовуйте срібло, розграбовуйте золото, немає кінця наготовленому, багатству коштовних речей.</verse>
        <verse osisID='Nah.2.10'>(2-11) Знищення та зруйнування й спустошення буде... І серце розтопиться, і ноги дрижатимуть, і корчі по крижах усіх, а обличчя їх всіх на червоно розпаляться.</verse>
        <verse osisID='Nah.2.11'>(2-12) Де леговище левів, і для левчуків пасовище, що там ходив лев та левиця, та левеня, і ніхто не лякав?</verse>
        <verse osisID='Nah.2.12'>(2-13) Лев грабував для своїх молодят і душив для левиць своїх він, і печери свої переповнював здобиччю, а лігва свої награбованим.</verse>
        <verse osisID='Nah.2.13'>(2-14) Ось Я проти тебе, говорить Господь Саваот, і попалю серед диму твої колесниці, а твоїх левчуків поїсть меч, і повитинаю з землі грабування твої, і вже не почується голос твого посла.</verse>
      </chapter>
      <chapter osisID='Nah.3'>
        <verse osisID='Nah.3.1'>Горе місту цьому кровожерному, воно все неправда, воно повне насилля, грабіж не виходить із нього!</verse>
        <verse osisID='Nah.3.2'>Чути свист батога, гуркіт колеса, і чвал коней, і колеснична гуркотнява,</verse>
        <verse osisID='Nah.3.3'>і гін верхівця, і полум'я меча, і блиск ратища, і багато побитих, і мертвих велике число, і трупу немає кінця, і спотикатимуться об їхній труп,</verse>
        <verse osisID='Nah.3.4'>це за многоту блудодійства розпусниці, привабно ласкавої, вправної в чарах, що народи за блуд свій вона продавала, а роди за чари свої.</verse>
        <verse osisID='Nah.3.5'>Ось Я проти тебе, говорить Господь Саваот, і подолка твого підійму на обличчя твоє, і покажу Я твій сором народам, а царствам твій стид!</verse>
        <verse osisID='Nah.3.6'>І кину на тебе огиди, і погордженою вчиню Я тебе, і зроблю Я тебе, мов позорище!</verse>
        <verse osisID='Nah.3.7'>І станеться, кожен, хто вгледить тебе, від тебе втече та й прокаже: Пограбована Ніневія! Хто висловить їй співчуття? Звідки буду шукати тобі потішителів?</verse>
        <verse osisID='Nah.3.8'>Чи краща ти від Но-Амона, що сидить серед рік, вода коло нього, що вал його море, від моря його мур?</verse>
        <verse osisID='Nah.3.9'>Етіопія сила його, і Єгипет, і не має кінця. Пут та лівійці були тобі в поміч,</verse>
        <verse osisID='Nah.3.10'>та й він на вигнання пішов, у полон... А діти його порозбивані на роздоріжжі всіх вулиць, і кидали жереб про славних його, й всі вельможі його у кайдани закуті.</verse>
        <verse osisID='Nah.3.11'>Уп'єшся і ти, будеш схована, твердині від ворога будеш шукати і ти!</verse>
        <verse osisID='Nah.3.12'>Всі фортеці твої, мов ті фіґи з доспілими овочами: коли затрясуться, то падають в уста того, хто їх їсть.</verse>
        <verse osisID='Nah.3.13'>Ось народ твій немов ті жінки серед тебе: вони повідчиняють твоїм ворогам брами краю твого, огонь пожере твої засуви.</verse>
        <verse osisID='Nah.3.14'>Води на облогу собі набери, твердині свої позміцняй, увійди до болота та в глині топчись, форму на цеглу візьми міцно в руку.</verse>
        <verse osisID='Nah.3.15'>Там огонь тебе з'їсть, посіче тебе меч, пожеруть тебе, наче та гусінь. Стань численна, як гусінь, стань численна, немов сарана,</verse>
        <verse osisID='Nah.3.16'>понамножуй купців своїх більше від зірок небесних, але гусінь та знищить тебе й полетить!</verse>
        <verse osisID='Nah.3.17'>Вельможні твої немов та сарана, гетьмани твої мов мошва, що гніздиться по стінах в день холоду, але сонце засвітить і вони помандрують, і не пізнане буде те місце, де вони пробували.</verse>
        <verse osisID='Nah.3.18'>Твої пастирі, царю асирійський, поснули, лежать вельможі твої, твій народ розпорошивсь по горах, і немає кому позбирати його.</verse>
        <verse osisID='Nah.3.19'>Нема ліку для лиха твого, рана твоя невигойна! Всі, що звістку про тебе почують, заплещуть у долоні на тебе, бо над ким твоє зло не ходило постійно?</verse>
      </chapter>
    </div></osisText>
</osis>
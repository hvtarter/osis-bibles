<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='ru' osisIDWork='ukrub' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ukrub'>
        <title>Ukrainian Version</title>
        <contributor>The Unbound Bible Biola University: Administrative Computing 13800 Biola Ave. La Mirada, CA 90639 United States of America 562-903-4722</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description/>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>ukrub</identifier>
        <source>ftp://unboundftp.biola.edu/pub/ukrainian_utf8.zip</source>
        <language type='IETF'>ru</language>
        <relation/>
        <coverage>provide the bible to then world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Joel'>
      <chapter osisID='Joel.1'>
        <verse osisID='Joel.1.1'>Слово Господнє, що було до Йоіла, Петуїлового сина.</verse>
        <verse osisID='Joel.1.2'>Послухайте це, ви старші, і візьміть до вух, усі мешканці землі: чи бувало таке за днів ваших, або за днів ваших батьків?</verse>
        <verse osisID='Joel.1.3'>Оповідайте про це синам вашим, а ваші сини своїм дітям, а їхні сини поколінню наступному.</verse>
        <verse osisID='Joel.1.4'>Що лишилось по гусені, зжерла те все сарана, що ж зосталося по сарані пожер коник, а решту по конику зжерла черва.</verse>
        <verse osisID='Joel.1.5'>Пробудіться, п'яниці, і плачте й ридайте за виноградовим соком усі, хто вина напивається, бо віднятий він від уст ваших!</verse>
        <verse osisID='Joel.1.6'>Бо на Край Мій прийшов люд міцний й незчисленний, його зуби як лев'ячі зуби, а паща його як в левиці.</verse>
        <verse osisID='Joel.1.7'>Виноград Мій зробив він спустошенням, Моє ж фіґове дерево геть поламав, дощенту його оголив та й покинув, галузки його побіліли.</verse>
        <verse osisID='Joel.1.8'>Голоси, як та дівчина, веретою оперезана, за нареченим юнацтва свого.</verse>
        <verse osisID='Joel.1.9'>Жертва хлібна й жертва лита спинилася в домі Господньому, впали в жалобу священики, слуги Господні.</verse>
        <verse osisID='Joel.1.10'>Опустошене поле, упала в жалобу земля, бо спустошене збіжжя, вино молоде пересохло, зів'яла оливка.</verse>
        <verse osisID='Joel.1.11'>Засоромилися рільники, голосили були виноградарі за пшеницю й ячмінь, бо вигинуло жниво поля.</verse>
        <verse osisID='Joel.1.12'>Усох виноград, а фіґа зів'яла, гранатове дерево, й пальма та яблуня, і повсихали всі пільні дерева, бо Він висушив радість від людських синів.</verse>
        <verse osisID='Joel.1.13'>Опережіться веретою, і ридайте, священики, голосіть, слуги жертівника, входьте, ночуйте в веретах, служителі Бога мого, бо хлібна жертва і жертва та лита затримана буде від дому вашого Бога!</verse>
        <verse osisID='Joel.1.14'>Оголосіть святий піст, скличте збори, позбирайте старших, всіх мешканців землі до дому Господа, вашого Бога, і кличте до Господа.</verse>
        <verse osisID='Joel.1.15'>Горе дневі тому! Бо близький день Господній, і прийде він від Всемогутнього, мов те спустошення!</verse>
        <verse osisID='Joel.1.16'>Чи ж з-перед очей наших не відіймається їжа, з дому нашого Бога веселість та втіха?</verse>
        <verse osisID='Joel.1.17'>Покорчились зерна під своїми грудами, спорожніли комори, поруйновані клуні, бо висохло збіжжя.</verse>
        <verse osisID='Joel.1.18'>Як стогне товар, поголомшені череди, бо немає їм паші, отари спустошені!</verse>
        <verse osisID='Joel.1.19'>До тебе я кличу, о Господи, пожер бо огонь пасовища пустині, а жар попалив усі дерева на полі.</verse>
        <verse osisID='Joel.1.20'>Навіть пільна худоба прагне до Тебе, бо водні джерела посохли, огонь же пожер пасовища пустині!</verse>
      </chapter>
      <chapter osisID='Joel.2'>
        <verse osisID='Joel.2.1'>Засурміть на Сіоні в сурму, здійміть крик на святій горі Моїй! Затремтіть, всі мешканці землі, бо прийшов день Господній, бо близько вже він,</verse>
        <verse osisID='Joel.2.2'>день темноти та темряви, день хмари й імли! Як несеться досвітня зоря по горах, так народ цей великий й міцний. Такого, як він, не бувало відвіку, і по ньому не буде вже більш аж до літ з роду в рід!</verse>
        <verse osisID='Joel.2.3'>Перед ним пожирає огонь, і палахкотить за ним полум'я! Земля перед ним, як еденський садок, а за ним опустіла пустиня, і рятунку від нього нема!</verse>
        <verse osisID='Joel.2.4'>Його вигляд ніби коні, гарцюють вони, наче ті верхівці!</verse>
        <verse osisID='Joel.2.5'>Як гуркіт військових возів, вони скачуть гірськими верхів'ями, як вереск огнистого полум'я, що солому жере, наче потужний народ, що до бою поставлений.</verse>
        <verse osisID='Joel.2.6'>Народи тремтять перед ним, всі обличчя поблідли.</verse>
        <verse osisID='Joel.2.7'>Як лицарі, мчаться вони, немов вояки вибігають на мур, і кожен своєю дорогою йдуть, і з стежок своїх не позбиваються,</verse>
        <verse osisID='Joel.2.8'>не пхають вони один одного, ходять своєю дорогою битою, а коли на списа упадуть, то не зраняться.</verse>
        <verse osisID='Joel.2.9'>По місті хурчать, по мурі біжать, увіходять в доми, через вікна пролазять, як злодій.</verse>
        <verse osisID='Joel.2.10'>Трясеться земля перед ним, тремтить небо, сонце та місяць темніють, а зорі загублюють сяйво своє.</verse>
        <verse osisID='Joel.2.11'>І голос Свій видасть Господь перед військом Своїм, бо табір Його величезний, бо міцний виконавець слова Його, бо великий день Господа й вельми страшний, і хто зможе його перенести?</verse>
        <verse osisID='Joel.2.12'>Тому то тепер промовляє Господь: Верніться до Мене всім серцем своїм, і постом святим, і плачем та риданням!</verse>
        <verse osisID='Joel.2.13'>І деріть своє серце, а не свою одіж, і наверніться до Господа, вашого Бога, бо ласкавий Він та милосердний, довготерпеливий та многомилостивий, і жалкує за зло!</verse>
        <verse osisID='Joel.2.14'>Хто знає, чи Він не повернеться та не пожалує, і по Собі не залишить благословення, жертву хлібну та жертву ту литу для Господа, вашого Бога.</verse>
        <verse osisID='Joel.2.15'>Засурміть на Сіоні в сурму, оголосіть святий піст, скличте зібрання!</verse>
        <verse osisID='Joel.2.16'>Зберіте народ, оголосіть святі збори, старців згромадьте, позбирайте дітей та грудних немовлят, нехай вийде з кімнати своєї також молодий, молода ж з-під свого накриття!</verse>
        <verse osisID='Joel.2.17'>Між притвором та жертівником нехай плачуть священики, слуги Господні, хай молять вони: Змилуйся, Господи, над народом Своїм, і не видай на ганьбу спадку Свого, щоб над ним панували погани. Нащо будуть казати між народами: Де їхній Бог?</verse>
        <verse osisID='Joel.2.18'>І заздрісним стане Господь за Свій Край, і змилується над народом Своїм.</verse>
        <verse osisID='Joel.2.19'>І Господь відповів і сказав до народу Свого: Ось Я посилаю вам збіжжя й вино молоде та оливу, і насититесь нею, і більше не дам вас на наругу народам.</verse>
        <verse osisID='Joel.2.20'>А цього північного ворога віддалю Я від вас, і його в край сухий та спустошений вижену, його перед до східнього моря, його ж край до того моря заднього. І вийде злий запах його, і підійметься сморід його, бо він лихо велике чинив.</verse>
        <verse osisID='Joel.2.21'>Не бійся ти, земле, а тішся й радій, бо велике Господь учинив!</verse>
        <verse osisID='Joel.2.22'>Не бійтеся, ти пільна худобо, бо пустинні пасовиська зазеленіють, бо дерево видасть свій плід, фіґовниця та виноград свою силу дадуть.</verse>
        <verse osisID='Joel.2.23'>А ви, сіонські сини, радійте та тіштеся Господом, Богом своїм, бо вам їжі Він дасть на спасіння, і найперше зішле вам дощу, дощу раннього й пізнього.</verse>
        <verse osisID='Joel.2.24'>І токи наповняться збіжжям, чавильні ж кадки будуть переливатись вином молодим та оливою.</verse>
        <verse osisID='Joel.2.25'>І надолужу Я вам за ті роки, що пожерла була сарана, коник і черва та гусінь, Моє військо велике, що Я посилав проти вас.</verse>
        <verse osisID='Joel.2.26'>А їсти ви будете їсти й насичуватись, і хвалитимете Ім'я Господа, вашого Бога, що з вами на подив зробив, і посоромлений більше не буде народ Мій навіки!</verse>
        <verse osisID='Joel.2.27'>І пізнаєте ви, що Я серед Ізраїля, і що Я Господь, Бог ваш, і немає вже іншого, і посоромлений більше не буде народ Мій навіки!</verse>
        <verse osisID='Joel.2.28'>(3-1) І буде потому, виллю Я Духа Свого на кожне тіло, і пророкуватимуть ваші сини й ваші дочки, а вашим старим будуть снитися сни, юнаки ваші бачити будуть видіння.</verse>
        <verse osisID='Joel.2.29'>(3-2) І також на рабів та невільниць за тих днів виллю Духа Свого.</verse>
        <verse osisID='Joel.2.30'>(3-3) І дам Я ознаки на небі й землі, кров та огонь, та стовпи диму.</verse>
        <verse osisID='Joel.2.31'>(3-4) Заміниться сонце на темність, а місяць на кров перед приходом Господнього дня, великого та страшного!</verse>
        <verse osisID='Joel.2.32'>(3-5) І станеться, кожен, хто кликати буде Господнє Ім'я, той спасеться, бо на Сіонській горі та в Єрусалимі буде спасіння, як Господь говорив, та для тих позосталих, що Господь їх покличе.</verse>
      </chapter>
      <chapter osisID='Joel.3'>
        <verse osisID='Joel.3.1'>(4-1) Бо ось тими днями та часу того, коли долю Юді та Єрусалиму верну,</verse>
        <verse osisID='Joel.3.2'>(4-2) то зберу всі народи, зведу їх у долину Йосафатову, і там буду судитися з ними за народ Мій й спадщину Мою, за Ізраїля, що його розпорошили поміж народами, а Мій Край поділили.</verse>
        <verse osisID='Joel.3.3'>(4-3) І за народ Мій вони кидали жереба, і юнака за блудницю давали, а дівчину за вино продавали, і пили.</verse>
        <verse osisID='Joel.3.4'>(4-4) І що вам до Мене, Тире й Сидоне, та всі филистимські довкілля? Чи свій чин на Мені надолужите? Може хочете щось учинити Мені, то легко та скоро зверну Я ваш чин вам на голову,</verse>
        <verse osisID='Joel.3.5'>(4-5) що срібло Моє й Моє золото позабирали, а коштовні клейноди Мої в свої храми повносили...</verse>
        <verse osisID='Joel.3.6'>(4-6) А синів Юди та Єрусалиму ви грецьким синам продали, щоб їх віддалити від їхніх границь...</verse>
        <verse osisID='Joel.3.7'>(4-7) Ось Я їх позбуджую з місця того, куди їх продали, ваш чин поверну вам на голову!</verse>
        <verse osisID='Joel.3.8'>(4-8) І попродаю ваших синів та ваших дочок в руку Юдських синів, а вони віддадуть їх шев'янам, до люду далекого, бо Господь так сказав.</verse>
        <verse osisID='Joel.3.9'>(4-9) Кличте про це між народами, оголосіте святую війну, збудіте лицарство, хай сходяться, нехай підіймаються всі вояки.</verse>
        <verse osisID='Joel.3.10'>(4-10) Перекуйте свої лемеші на мечі, а ваші серпи на списи, хай навіть безсилий говорить: Я лицар!</verse>
        <verse osisID='Joel.3.11'>(4-11) Поспішіть і прийдіть, всі народи з довкілля, й зберіться, туди, Господи, спустиш лицарство Своє.</verse>
        <verse osisID='Joel.3.12'>(4-12) Нехай збудяться й зійдуть народи в долину Йосафатову, бо сяду Я там, щоб судити всі народи з довкілля.</verse>
        <verse osisID='Joel.3.13'>(4-13) Пошліть на роботу серпа, бо жниво дозріло, приходьте, зійдіть, бо чавило наповнене, кадки переливаються, бо зло їхнє розмножилось!</verse>
        <verse osisID='Joel.3.14'>(4-14) Натовпи, натовпи у вирішальній долині, бо близький день Господній у вирішальній долині.</verse>
        <verse osisID='Joel.3.15'>(4-15) Сонце та місяць стемніють, а зорі загублять свій блиск,</verse>
        <verse osisID='Joel.3.16'>(4-16) і Господь загримить із Сіону, та з Єрусалиму Свій голос подасть, і небо й земля затремтять, та Господь охорона Своєму народові, і твердиня синам Ізраїлевим!</verse>
        <verse osisID='Joel.3.17'>(4-17) І пізнаєте ви, що Я Господь, Бог ваш, Який пробуває в Сіоні, на святій Своїй горі. І станеться Єрусалим за святиню, і чужі вже не будуть ходити по ньому.</verse>
        <verse osisID='Joel.3.18'>(4-18) І станеться в день той, гори будуть кропити виноградовий сік, а підгірки стоятимуть у молоці, і всі Юдські потоки водою заб'ють, а з дому Господнього вийде джерело, і напоїть долину Шіттім.</verse>
        <verse osisID='Joel.3.19'>(4-19) Єгипет спустошенням стане, і пустинею голою стане Едом за насильство синам Юди, за те, що лили кров невинну у їхньому Краї.</verse>
        <verse osisID='Joel.3.20'>(4-20) А Юдея жити буде повіки, і Єрусалим з роду в рід,</verse>
        <verse osisID='Joel.3.21'>(4-21) і помщу за їхню кров, що за неї Я ще не помстив, і буде Господь пробувати на Сіоні!</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SVD'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SVD'>
        <title>Swedish 1917 Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>This Bible translation represents the official Swedish translation of 1917, authorized by the throne for use in the Church of Sweden.</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>SVD</identifier>
        <source>ftp://unboundftp.biola.edu/pub/swedish1917_utf8.zip</source>
        <language type='IETF'>sv</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Titus' type='book'>
      <chapter osisID='Titus.1'>
        <verse osisID='Titus.1.1'>Paulus, Guds tjänare och Jesu Kristi apostel, sänd att verka för Guds utvaldas tro och för kunskapen om den sanning som hör gudsfruktan till,</verse>
        <verse osisID='Titus.1.2'>sänd, därför att det finnes ett hopp om evigt liv -- ty evigt liv har Gud, som icke kan ljuga, för evärdliga tider sedan utlovat,</verse>
        <verse osisID='Titus.1.3'>och när tiden var inne, uppenbarade han sitt ord i den predikan varmed jag genom Guds, vår Frälsares, befallning blev betrodd --</verse>
        <verse osisID='Titus.1.4'>jag, Paulus, hälsar Titus, min sannskyldige son på grund av gemensam tro.  Nåd och frid ifrån Gud, Fadern, och Kristus Jesus, vår Frälsare!</verse>
        <verse osisID='Titus.1.5'>När jag lämnade dig kvar på Kreta, var det för att du skulle ordna vad som ännu återstod att ordna, och för att du, på det sätt som jag har ålagt dig, skulle i var särskild stad tillsätta äldste,</verse>
        <verse osisID='Titus.1.6'>varhelst någon oförvitlig man funnes, en enda kvinnas man, en som hade troende barn, vilka icke vore i vanrykte för oskickligt leverne eller vore uppstudsiga.</verse>
        <verse osisID='Titus.1.7'>Ty en församlingsföreståndare bör vara oförvitlig, såsom det höves en Guds förvaltare, icke självgod, icke snar till vrede, icke begiven på vin, icke våldsam, icke sniken efter slem vinning.</verse>
        <verse osisID='Titus.1.8'>Han bör fastmer vara gästvänlig, nitälska för vad gott är, leva tuktigt, rättfärdigt, heligt och återhållsamt;</verse>
        <verse osisID='Titus.1.9'>han bör hålla sig stadigt vid det fasta ordet, såsom han har fått lära det, så att han är mäktig både att förmana medelst den sunda läran och att vederlägga dem som säga emot.</verse>
        <verse osisID='Titus.1.10'>Ty många finnas som icke vilja veta av någon myndighet, många som föra fåfängligt tal och bedraga människors sinnen; så göra i synnerhet de omskurna.</verse>
        <verse osisID='Titus.1.11'>På sådana bör man tysta munnen, ty de förvilla hela hus genom att för slem vinnings skull förkunna otillbörliga läror.</verse>
        <verse osisID='Titus.1.12'>En av dem, en profet av deras eget folk, har sagt: »Kreterna, lögnare jämt, äro odjur, glupska och lata.»</verse>
        <verse osisID='Titus.1.13'>Och det vittnesbördet är sant.  Du skall därför strängt tillrättavisa dem, så att de bliva sunda i tron</verse>
        <verse osisID='Titus.1.14'>och icke akta på judiska fabler och vad som påbjudes av människor som vända sig från sanningen.</verse>
        <verse osisID='Titus.1.15'>Allt är rent för dem som äro rena; men för de orena och otrogna är intet rent, utan hos dem äro både förstånd och samvete orenade.</verse>
        <verse osisID='Titus.1.16'>De säga sig känna Gud, men med sina gärningar förneka de det; ty de äro vederstyggliga och ohörsamma människor, odugliga till allt gott verk.</verse>
      </chapter>
      <chapter osisID='Titus.2'>
        <verse osisID='Titus.2.1'>Du åter må tala vad som är den sunda läran värdigt.</verse>
        <verse osisID='Titus.2.2'>Förmana de äldre männen att vara nyktra, att skicka sig värdigt och tuktigt, att vara sunda i tro, i kärlek, i ståndaktighet.</verse>
        <verse osisID='Titus.2.3'>Förmana likaledes de äldre kvinnorna att skicka sig såsom det höves heliga kvinnor, att icke gå omkring med förtal, icke vara trälar under begäret efter vin, utan lära andra vad gott är, för att fostra dem till tuktighet.</verse>
        <verse osisID='Titus.2.4'>Förmana de yngre kvinnorna att älska sina män och sina barn,</verse>
        <verse osisID='Titus.2.5'>att föra en tuktig och ren vandel, att vara goda husmödrar och att underordna sig sina män, så att Guds ord icke bliver smädat.</verse>
        <verse osisID='Titus.2.6'>Förmana likaledes de yngre männen att skicka sig tuktigt.</verse>
        <verse osisID='Titus.2.7'>Bliv dem i allo ett föredöme i goda gärningar, och låt dem i din undervisning finna oförfalskad renhet och värdighet,</verse>
        <verse osisID='Titus.2.8'>med sunt, ostraffligt tal, så att den som står oss emot måste blygas, då han nu icke har något ont att säga om oss.</verse>
        <verse osisID='Titus.2.9'>Förmana tjänarna att i allt underordna sig sina herrar, att skicka sig dem till behag och icke vara gensvariga,</verse>
        <verse osisID='Titus.2.10'>att icke begå någon oärlighet, utan på allt sätt visa dem redbar trohet, så att de i alla stycken bliva en prydnad för Guds, vår Frälsares, lära.</verse>
        <verse osisID='Titus.2.11'>Ty Guds nåd har uppenbarats till frälsning för alla människor;</verse>
        <verse osisID='Titus.2.12'>den fostrar oss till att avsäga oss all ogudaktighet och alla världsliga begärelser, och till att leva tuktigt och rättfärdigt och gudfruktigt i den tidsålder som nu är,</verse>
        <verse osisID='Titus.2.13'>medan vi vänta på vårt saliga hopps fullbordan och på den store Gudens och vår Frälsares, Kristi Jesu, härlighets uppenbarelse --</verse>
        <verse osisID='Titus.2.14'>hans som har utgivit sig själv för oss, till att förlossa oss från all orättfärdighet, och till att rena åt sig ett egendomsfolk, som beflitar sig om att göra vad gott är.</verse>
        <verse osisID='Titus.2.15'>Så skall du tala; och du skall förmana och tillrättavisa dem med all myndighet.  Låt ingen förakta dig.</verse>
      </chapter>
      <chapter osisID='Titus.3'>
        <verse osisID='Titus.3.1'>Lägg dem på minnet att de böra vara underdåniga överheten, dem som hava myndighet, att de böra visa lydnad och vara redo till allt gott verk,</verse>
        <verse osisID='Titus.3.2'>att de icke må smäda någon, icke vara stridslystna, utan vara fogliga, och att de i allt skola visa sig saktmodiga mot alla människor.</verse>
        <verse osisID='Titus.3.3'>Vi voro ju själva förut oförståndiga, ohörsamma och vilsefarande, vi voro trälar under allahanda begärelser och lustar, vi levde i ondska och avund, vi voro värda att avskys, och vi hatade varandra.</verse>
        <verse osisID='Titus.3.4'>Men när Guds, vår Frälsares, godhet och kärlek till människorna uppenbarades,</verse>
        <verse osisID='Titus.3.5'>då frälste han oss, icke på grund av rättfärdighetsgärningar som vi hade gjort, utan efter sin barmhärtighet, genom ett bad till ny födelse och förnyelse i helig ande,</verse>
        <verse osisID='Titus.3.6'>som han rikligen utgöt över oss genom Jesus Kristus, vår Frälsare,</verse>
        <verse osisID='Titus.3.7'>för att vi, rättfärdiggjorda genom hans nåd, skulle, såsom vårt hopp är, få evigt liv till arvedel.</verse>
        <verse osisID='Titus.3.8'>Detta är ett fast ord, och jag vill att du med kraft vittnar härom, för att de som sätta tro till Gud må beflita sig om att rätt utöva goda gärningar.  Sådant är gott och gagneligt för människorna.</verse>
        <verse osisID='Titus.3.9'>Men dåraktiga tvistefrågor och släktledningshistorier må du undfly, så ock trätor och strider om lagen; ty sådant är gagnlöst och fåfängligt.</verse>
        <verse osisID='Titus.3.10'>En man som kommer partisöndring åstad må du visa ifrån dig, sedan du en eller två gånger har förmanat honom;</verse>
        <verse osisID='Titus.3.11'>ty du vet att en sådan är förvänd och begår synd, ja, han har själv fällt domen över sig.</verse>
        <verse osisID='Titus.3.12'>När jag framdeles sänder Artemas eller Tykikus till dig, låt dig då angeläget vara att komma till mig i Nikopolis, ty jag har beslutit att stanna där över vintern.</verse>
        <verse osisID='Titus.3.13'>Senas, den lagkloke, och Apollos må du med all omsorg utrusta för deras resa, så att intet fattas dem.</verse>
        <verse osisID='Titus.3.14'>Och må jämväl våra bröder, för att icke bliva utan frukt, lära sig att rätt utöva goda gärningar, där hjälp är av nöden.</verse>
        <verse osisID='Titus.3.15'>Alla som äro här hos mig hälsa dig.  Hälsa dem som älska oss i tron.  Nåd vare med eder alla.</verse>
      </chapter>
    </div></osisText>
</osis>
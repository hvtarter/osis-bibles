<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SVD'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SVD'>
        <title>Swedish 1917 Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>This Bible translation represents the official Swedish translation of 1917, authorized by the throne for use in the Church of Sweden.</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>SVD</identifier>
        <source>ftp://unboundftp.biola.edu/pub/swedish1917_utf8.zip</source>
        <language type='IETF'>sv</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='2Thess' type='book'>
      <chapter osisID='2Thess.1'>
        <verse osisID='2Thess.1.1'>Paulus och Silvanus och Timoteus hälsa tessalonikernas församling i Gud, vår Fader, och Herren Jesus Kristus.</verse>
        <verse osisID='2Thess.1.2'>Nåd vare med eder och frid ifrån Gud, Fadern, och Herren Jesus Kristus.</verse>
        <verse osisID='2Thess.1.3'>Vi äro pliktiga att alltid tacka Gud för eder, käre bröder, såsom tillbörligt är, därför att eder tro så mäktigt tillväxer, och den kärlek I haven till varandra mer och mer förökas hos eder alla och hos envar av eder.</verse>
        <verse osisID='2Thess.1.4'>Därför kunna vi själva i Guds församlingar berömma oss av eder, i fråga om eder ståndaktighet och eder tro under alla edra förföljelser, och under de lidanden I måsten uthärda.</verse>
        <verse osisID='2Thess.1.5'>Sådant är ett vittnesbörd om att Guds dom bliver rättvis.  Så skolen I aktas värdiga Guds rike; för dess skull är det ock som I liden.</verse>
        <verse osisID='2Thess.1.6'>Guds rättfärdighet kräver ju att de som vålla eder lidande få lidande till vedergällning,</verse>
        <verse osisID='2Thess.1.7'>men att I som utstån lidanden fån hugnad tillsammans med oss, när Herren Jesus uppenbarar sig från himmelen med sin makts änglar,</verse>
        <verse osisID='2Thess.1.8'>»i lågande eld», och låter straffet drabba dem som icke känna Gud, och dem som icke äro vår Herre Jesu evangelium lydiga.</verse>
        <verse osisID='2Thess.1.9'>Dessa skola då bliva straffade med evigt fördärv, bort undan Herrens ansikte och hans överväldigande härlighet,</verse>
        <verse osisID='2Thess.1.10'>när han kommer för att förhärligas i sina heliga och visa sig underbar i alla dem som hava kommit till att tro; ty det vittnesbörd vi hava framburit till eder haven I trott.  Så skall ske på den dagen.</verse>
        <verse osisID='2Thess.1.11'>Fördenskull bedja vi ock alltid för eder, att vår Gud må akta eder värdiga sin kallelse, och att han må med kraft fullborda i eder allt vad en god vilja kan åstunda, och vad tro kan verka,</verse>
        <verse osisID='2Thess.1.12'>så att vår Herre Jesu namn bliver förhärligat i eder, och I i honom, efter vår Guds och Herrens, Jesu Kristi, nåd.</verse>
      </chapter>
      <chapter osisID='2Thess.2'>
        <verse osisID='2Thess.2.1'>I fråga om vår Herres, Jesu Kristi, tillkommelse, och huru vi skola församlas till honom, bedja vi eder, käre bröder,</verse>
        <verse osisID='2Thess.2.2'>att I icke -- vare sig genom någon »andeingivelse» eller på grund av något ord eller något brev, som förmenas komma från oss -- så hastigt låten eder bringas ur fattningen och förloren besinningen, som om Herrens dag redan stode för dörren.</verse>
        <verse osisID='2Thess.2.3'>Låten ingen bedraga eder om vad sätt det vara må.  Ty först måste avfallet hava skett och »Laglöshetens människa», fördärvets man, hava trätt fram,</verse>
        <verse osisID='2Thess.2.4'>vedersakaren, som upphäver sig över allt vad gud heter, och allt som kallas heligt, så att han tager sitt säte i Guds tempel och föregiver sig vara Gud.</verse>
        <verse osisID='2Thess.2.5'>Kommen I icke ihåg att jag sade eder detta, medan jag ännu var hos eder?</verse>
        <verse osisID='2Thess.2.6'>Och I veten vad det är som nu håller honom tillbaka, så att han först när hans tid är inne kan träda fram.</verse>
        <verse osisID='2Thess.2.7'>Redan är ju laglöshetens hemlighet verksam; allenast måste den som ännu håller tillbaka först skaffas ur vägen.</verse>
        <verse osisID='2Thess.2.8'>Sedan skall »den Laglöse» träda fram, och honom skall då Herren Jesus döda med sin muns anda och tillintetgöra genom sin tillkommelses uppenbarelse --</verse>
        <verse osisID='2Thess.2.9'>honom som efter Satans tillskyndelse kommer med lögnens alla kraftgärningar och tecken och under</verse>
        <verse osisID='2Thess.2.10'>och med orättfärdighetens alla bedrägliga konster, för att bedraga dem som gå förlorade, till straff därför att de icke gåvo kärleken till sanningen rum, så att de kunde bliva frälsta.</verse>
        <verse osisID='2Thess.2.11'>Därför sänder ock Gud över dem villfarelsens makt, så att de sätta tro till lögnen,</verse>
        <verse osisID='2Thess.2.12'>för att de skola bliva dömda, alla dessa som icke hava satt tro till sanningen, utan funnit behag i orättfärdigheten.</verse>
        <verse osisID='2Thess.2.13'>Men vi för vår del äro pliktiga att alltid tacka Gud för eder käre bröder, I Herrens älskade, därför att Gud från begynnelsen har utvalt eder till frälsning, i helgelse i Anden och i tro på sanningen.</verse>
        <verse osisID='2Thess.2.14'>Härtill har han ock genom vårt evangelium kallat eder, för att I skolen bliva delaktiga av vår Herres, Jesu Kristi, härlighet.</verse>
        <verse osisID='2Thess.2.15'>Stån alltså fasta, käre bröder, och hållen eder vid de lärdomar som I haven mottagit av oss, vare sig muntligen eller genom brev.</verse>
        <verse osisID='2Thess.2.16'>Och vår Herre Jesus Kristus själv och Gud, vår Fader, som har älskat oss och i nåd berett oss en evig hugnad och givit oss ett gott hopp,</verse>
        <verse osisID='2Thess.2.17'>han hugne edra hjärtan, och styrke eder till allt vad gott är, både i gärning och i ord.</verse>
      </chapter>
      <chapter osisID='2Thess.3'>
        <verse osisID='2Thess.3.1'>För övrigt, käre bröder, bedjen för oss, att Herrens ord må hava framgång och komma till ära hos andra likasom hos eder,</verse>
        <verse osisID='2Thess.3.2'>så ock att vi må bliva frälsta ifrån vanartiga och onda människor.  Ty tron är icke var mans.</verse>
        <verse osisID='2Thess.3.3'>Men Herren är trofast, och han skall styrka eder och bevara eder från det onda.</verse>
        <verse osisID='2Thess.3.4'>Och vi hava den tillförsikten till eder i Herren, att I både nu gören och framgent skolen göra vad vi bjuda eder.</verse>
        <verse osisID='2Thess.3.5'>Ja, Herren styre edra hjärtan till Guds kärlek och Kristi ståndaktighet.</verse>
        <verse osisID='2Thess.3.6'>Men vi bjuda eder, käre bröder, i vår Herres, Jesu Kristi, namn, att I dragen eder ifrån var broder som för en oordentlig vandel och icke lever efter de lärdomar han har mottagit av oss.</verse>
        <verse osisID='2Thess.3.7'>I veten ju själva huru man bör efterfölja oss.  Ty vi förhöllo oss icke oordentligt bland eder,</verse>
        <verse osisID='2Thess.3.8'>ej heller åto vi någons bröd för intet; tvärtom åto vi vårt bröd under arbete och möda, och vi strävade natt och dag, för att icke bliva någon av eder till tunga.</verse>
        <verse osisID='2Thess.3.9'>Icke som om vi ej hade haft rätt därtill, men vi ville låta eder i oss få ett föredöme, för att I skullen efterfölja oss.</verse>
        <verse osisID='2Thess.3.10'>Redan när vi voro hos eder, gåvo vi ju eder det budet: om någon icke vill arbeta, så skall han icke heller äta.</verse>
        <verse osisID='2Thess.3.11'>Vi höra nämligen att somliga bland eder föra en oordentlig vandel och icke arbeta, utan allenast syssla med sådant som icke kommer dem vid.</verse>
        <verse osisID='2Thess.3.12'>Sådana människor bjuda och förmana vi i Herren Jesus Kristus, att de arbeta i stillhet, så att de kunna äta sitt eget bröd.</verse>
        <verse osisID='2Thess.3.13'>Och I, käre bröder, mån icke förtröttas att göra vad gott är.</verse>
        <verse osisID='2Thess.3.14'>Men om någon icke lyder vad vi hava sagt i detta brev, så märken ut för eder den mannen, och haven intet umgänge med honom, på det att han må blygas.</verse>
        <verse osisID='2Thess.3.15'>Hållen honom dock icke för en ovän, utan förmanen honom såsom en broder.</verse>
        <verse osisID='2Thess.3.16'>Men fridens Herre själv give eder sin frid alltid och på allt sätt.  Herren vare med eder alla.</verse>
        <verse osisID='2Thess.3.17'>Här skriver jag, Paulus, min hälsning med egen hand.  Detta är ett kännetecken i alla mina brev; så skriver jag.</verse>
        <verse osisID='2Thess.3.18'>Vår Herres, Jesu Kristi, nåd vare med eder alla.</verse>
      </chapter>
    </div></osisText>
</osis>
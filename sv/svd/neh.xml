<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SVD'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SVD'>
        <title>Swedish 1917 Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>This Bible translation represents the official Swedish translation of 1917, authorized by the throne for use in the Church of Sweden.</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>SVD</identifier>
        <source>ftp://unboundftp.biola.edu/pub/swedish1917_utf8.zip</source>
        <language type='IETF'>sv</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Neh' type='book'>
      <chapter osisID='Neh.1'>
        <verse osisID='Neh.1.1'>Nehemjas, Hakaljas sons, berättelse.  I månaden Kisleu, i det tjugonde året, när jag var i Susans borg,</verse>
        <verse osisID='Neh.1.2'>hände sig att Hanani, en av mina bröder, och några andra män kommo från Juda.  Och jag frågade dem om judarna, den räddade skara som fanns kvar efter fångenskapen, och om Jerusalem.</verse>
        <verse osisID='Neh.1.3'>De sade till mig: »De kvarblivna, de som efter fångenskapen finnas kvar i hövdingdömet, lida stor nöd och smälek, och Jerusalems mur är nedbruten, och dess portar äro uppbrända i eld.»</verse>
        <verse osisID='Neh.1.4'>När jag hade hört detta, satt jag gråtande och sörjande i flera dagar och fastade och bad inför himmelens Gud.</verse>
        <verse osisID='Neh.1.5'>Och jag sade: »Ack HERRE, himmelens Gud, du store och fruktansvärde Gud, du som håller förbund och bevarar nåd mot dem som älska dig och hålla dina bud,</verse>
        <verse osisID='Neh.1.6'>låt ditt öra akta härpå, och låt dina ögon vara öppna, och hör din tjänares bön, den som jag nu beder inför dig både dag och natt, för Israels barn, dina tjänare, i det att jag bekänner Israels barns synder, dem som vi hava begått mot dig; ty också jag och min faders hus hava syndat.</verse>
        <verse osisID='Neh.1.7'>Vi hava svårt förbrutit oss mot dig; vi hava icke hållit de bud och stadgar och rätter som du gav din tjänare Mose.</verse>
        <verse osisID='Neh.1.8'>Men tänk på det ord som du gav din tjänare Mose, när du sade: 'Om I ären otrogna, så skall jag förströ eder bland folken;</verse>
        <verse osisID='Neh.1.9'>men om I vänden om till mig och hållen mina bud och gören efter dem, då vill jag, om än edra fördrivna vore vid himmelens ända, likväl församla dem därifrån och låta dem komma till den plats som jag har utvalt till boning åt mitt namn.'</verse>
        <verse osisID='Neh.1.10'>De äro ju dina tjänare och ditt folk, som du har förlossat genom din stora kraft och din starka hand.</verse>
        <verse osisID='Neh.1.11'>Ack Herre, låt ditt öra akta på din tjänares bön, ja, på vad dina tjänare bedja, de som vilja frukta ditt namn; låt nu din tjänare vara lyckosam och låt honom finna barmhärtighet inför denne man.»  Jag var då munskänk hos konungen.</verse>
      </chapter>
      <chapter osisID='Neh.2'>
        <verse osisID='Neh.2.1'>I månaden Nisan, i Artasastas tjugonde regeringsår, vid ett tillfälle då vin stod framsatt för konungen, tog jag vinet och gav det åt honom.  Och jag hade icke förr visat mig sorgsen inför honom;</verse>
        <verse osisID='Neh.2.2'>men nu sade konungen till mig: »Varför ser du så sorgsen ut?  Du är ju icke sjuk; du måste hava någon hjärtesorg.»  Då blev jag övermåttan häpen.</verse>
        <verse osisID='Neh.2.3'>Och jag sade till konungen: »Må konungen leva evinnerligen! Skulle jag icke se sorgsen ut, då den stad där mina fäders gravar äro ligger öde och dess portar äro förtärda av eld?»</verse>
        <verse osisID='Neh.2.4'>Konungen sade till mig: »Vad är det då du begär?»  Då bad jag en bön till himmelens Gud</verse>
        <verse osisID='Neh.2.5'>och sade till konungen: »Om det så täckes konungen, och om du finner behag i din tjänare, så beder jag att du ville låta mig fara till Juda, till den stad där mina fäders gravar äro, på det att jag åter må bygga upp den.»</verse>
        <verse osisID='Neh.2.6'>Då frågade konungen mig, allt under det att drottningen satt vid hans sida: »Huru länge kan din resa räcka, och när kan du komma tillbaka?»  Då det nu alltså täcktes konungen att låta mig fara, uppgav jag för honom en bestämd tid.</verse>
        <verse osisID='Neh.2.7'>Och jag sade till konungen: »Om det så täckes konungen, så må brev givas mig till ståthållarna i landet på andra sidan floden, att de låta mig fara därigenom, till dess jag kommer till Juda,</verse>
        <verse osisID='Neh.2.8'>så ock ett brev till Asaf, uppsyningsmannen över den kungliga skogsparken, att han låter mig få virke för att därmed timra upp portarna till borgen som hör till templet, ävensom virke till stadsmuren, så ock till det hus där jag själv skall hava min bostad.»  Och konungen beviljade mig detta, eftersom min Guds goda hand var över mig.</verse>
        <verse osisID='Neh.2.9'>När jag så kom till ståthållarna i landet på andra sidan floden, gav jag dem konungens brev.  Och konungen hade sänt med mig härhövitsmän och ryttare.</verse>
        <verse osisID='Neh.2.10'>Men då horoniten Sanballat och Tobia, den ammonitiske tjänstemannen, hörde detta, förtröt det dem högeligen att någon hade kommit för att se Israels barn till godo.</verse>
        <verse osisID='Neh.2.11'>När jag sedan hade kommit till Jerusalem och varit där i tre dagar,</verse>
        <verse osisID='Neh.2.12'>stod jag upp om natten jämte några få män, utan att hava omtalat för någon människa vad min Gud ingav mig i hjärtat att göra för Jerusalem; och det djur som jag red på var det enda jag hade med mig.</verse>
        <verse osisID='Neh.2.13'>Och jag drog om natten ut genom Dalporten fram emot Drakkällan och Dyngporten och besåg Jerusalems murar, huru de voro nedbrutna, och huru dess portar voro förtärda av eld.</verse>
        <verse osisID='Neh.2.14'>Och jag drog vidare till Källporten och till Konungsdammen, men där var det icke möjligt för djuret att komma fram med mig.</verse>
        <verse osisID='Neh.2.15'>Då begav jag mig uppför dalen om natten och besåg muren och vände sedan åter in genom Dalporten och kom så tillbaka.</verse>
        <verse osisID='Neh.2.16'>Och föreståndarna hade icke fått veta vart jag hade gått, och vad jag ville göra, ty jag hade ännu icke omtalat något för judarna, prästerna, ädlingarna, föreståndarna och de övriga, som skulle få med arbetet att göra.</verse>
        <verse osisID='Neh.2.17'>Men nu sade jag till dem: »I sen själva i vilken nöd vi äro, huru Jerusalem ligger öde, och huru dess portar äro uppbrända i eld.  Välan då, låt oss bygga upp Jerusalems mur, för att vi icke längre må vara till smälek.»</verse>
        <verse osisID='Neh.2.18'>Och jag omtalade för dem huru min Guds hand hade varit mig nådig, så ock vad konungen hade lovat mig.  Då sade de: »Vi vilja stå upp och bygga.»  Och de togo mod till sig för det goda verket.</verse>
        <verse osisID='Neh.2.19'>Men när horoniten Sanballat och Tobia, den ammonitiske tjänstemannen, och araben Gesem hörde detta, bespottade de oss och visade förakt för oss; och de sade: »Vad är det I gören? Viljen I sätta eder upp mot konungen?»</verse>
        <verse osisID='Neh.2.20'>Då gav jag dem detta svar: »Himmelens Gud skall låta det gå oss väl, och vi, hans tjänare, vilja stå upp och bygga; men I haven ingen del eller rätt eller åminnelse i Jerusalem.»</verse>
      </chapter>
      <chapter osisID='Neh.3'>
        <verse osisID='Neh.3.1'>Och översteprästen Eljasib och hans bröder, prästerna, stodo upp och byggde Fårporten, vilken de helgade, och i vilken de sedan satte in dörrarna.  Vidare byggde de ända fram till Hammeatornet, som de helgade, och vidare fram till Hananeltornet.</verse>
        <verse osisID='Neh.3.2'>Därbredvid byggde Jerikos män; och därbredvid byggde Sackur, Imris son.</verse>
        <verse osisID='Neh.3.3'>Fiskporten byggdes av Hassenaas barn; de timrade upp den och satte in dess dörrar, dess riglar och bommar.</verse>
        <verse osisID='Neh.3.4'>Därbredvid arbetade Meremot, son till Uria, son till Hackos, på att sätta muren i stånd; därbredvid arbetade Mesullam, son till Berekja, son till Mesesabel; och därbredvid arbetade Sadok, Baanas son.</verse>
        <verse osisID='Neh.3.5'>Därbredvid arbetade tekoaiterna, men de förnämsta bland dem ville icke böja sin hals till att tjäna sin Herre.</verse>
        <verse osisID='Neh.3.6'>Gamla porten sattes i stånd av Jojada, Paseas son, och Mesullam, Besodjas son; de timrade upp den och satte in dess dörrar, dess riglar och bommar.</verse>
        <verse osisID='Neh.3.7'>Därbredvid arbetade gibeoniten Melatja och meronotiten Jadon jämte männen från Gibeon och Mispa, som lydde under ståthållaren i landet på andra sidan floden.</verse>
        <verse osisID='Neh.3.8'>Därbredvid arbetade Ussiel, Harhajas son, jämte guldsmederna; och därbredvid arbetade Hananja, en av salvoberedarna.  Det nästföljande stycket av Jerusalem lät man vara, ända till Breda muren.</verse>
        <verse osisID='Neh.3.9'>Därbredvid arbetade Refaja, Hurs son, hövdingen över ena hälften av Jerusalems område.</verse>
        <verse osisID='Neh.3.10'>Därbredvid arbetade Jedaja, Harumafs son, mitt emot sitt eget hus; och därbredvid arbetade Hattus, Hasabnejas son.</verse>
        <verse osisID='Neh.3.11'>En annan sträcka sattes i stånd av Malkia, Harims son, och av Hassub, Pahat-Moabs son, och därjämte Ugnstornet.</verse>
        <verse osisID='Neh.3.12'>Därbredvid arbetade Sallum, Hallohes' son, hövdingen över andra hälften av Jerusalems område, han själv med sina döttrar.</verse>
        <verse osisID='Neh.3.13'>Dalporten sattes i stånd av Hanun och Sanoas invånare; de byggde upp den och satte in dess dörrar, dess riglar och bommar.  De byggde ock ett tusen alnar på muren, ända fram till Dyngporten.</verse>
        <verse osisID='Neh.3.14'>Och Dyngporten sattes i stånd av Malkia, Rekabs son, hövdingen över Bet-Hackerems område; han byggde upp den och satte in dess dörrar, dess riglar och bommar.</verse>
        <verse osisID='Neh.3.15'>Och Källporten sattes i stånd av Sallun, Kol-Hoses son, hövdingen över Mispas område; han byggde upp den och lade tak därpå och satte in dess dörrar, dess riglar och bommar.  Han byggde ock muren vid Vattenledningsdammen, invid den kungliga trädgården, ända fram till trapporna som föra ned från Davids stad.</verse>
        <verse osisID='Neh.3.16'>Därnäst sattes ett stycke i stånd av Nehemja, Asbuks son, hövdingen över ena hälften av Bet-Surs område, nämligen stycket ända fram till platsen mitt emot Davidsgravarna och vidare fram till den grävda dammen och till Hjältehuset.</verse>
        <verse osisID='Neh.3.17'>Därnäst arbetade leviterna under Rehum, Banis son; därbredvid arbetade Hasabja, hövdingen över ena hälften av Kegilas område, för sitt område.</verse>
        <verse osisID='Neh.3.18'>Därnäst arbetade deras bröder under Bavai, Henadads son, hövdingen över andra hälften av Kegilas område.</verse>
        <verse osisID='Neh.3.19'>Därbredvid sattes en annan sträcka i stånd av Eser, Jesuas son, hövdingen över Mispa, nämligen från platsen mitt emot uppgången till tyghuset i Vinkeln.</verse>
        <verse osisID='Neh.3.20'>Därnäst sattes, under ivrigt arbete, en annan sträcka i stånd av Baruk, Sabbais son, från Vinkeln ända fram till ingången till översteprästen Eljasibs hus.</verse>
        <verse osisID='Neh.3.21'>Därnäst sattes en annan sträcka i stånd av Meremot, son till Uria, son till Hackos, från ingången till Eljasibs hus ända dit där Eljasibs hus slutar.</verse>
        <verse osisID='Neh.3.22'>Därnäst arbetade prästerna, männen från Jordanslätten.</verse>
        <verse osisID='Neh.3.23'>Därnäst arbetade Benjamin och Hassub, mitt emot sitt eget hus; därnäst arbetade Asarja, son till Maaseja, son till Ananja, utmed sitt eget hus.</verse>
        <verse osisID='Neh.3.24'>Därnäst sattes en annan sträcka i stånd av Binnui, Henadads son, från Asarjas hus ända fram till Vinkeln och vidare fram till Hörnet.</verse>
        <verse osisID='Neh.3.25'>Palal, Usais son, satte i stånd stycket från platsen mitt emot Vinkeln och det torn som skjuter ut från det övre konungshuset, vid fängelsegården; därnäst kom Pedaja, Pareos' son.</verse>
        <verse osisID='Neh.3.26'>(Men tempelträlarna bodde på Ofel ända fram till platsen mitt emot Vattenporten mot öster och det utskjutande tornet.)</verse>
        <verse osisID='Neh.3.27'>Därnäst sattes en annan sträcka i stånd av tekoaiterna, från platsen mitt emot det stora utskjutande tornet ända fram till Ofelmuren.</verse>
        <verse osisID='Neh.3.28'>Ovanför Hästporten arbetade prästerna, var och en mitt emot sitt eget hus.</verse>
        <verse osisID='Neh.3.29'>Därnäst arbetade Sadok, Immers son, mitt emot sitt eget hus; och därnäst arbetade Semaja, Sekanjas son, som hade vakten vid Östra porten.</verse>
        <verse osisID='Neh.3.30'>Därnäst sattes en annan sträcka i stånd av Hananja, Selemjas son, och Hanun, Salafs sjätte son; därnäst arbetade Mesullam, Berekjas son, mitt emot sin tempelkammare.</verse>
        <verse osisID='Neh.3.31'>Därnäst sattes ett stycke i stånd av Malkia, en av guldsmederna, ända fram till tempelträlarnas och köpmännens hus, mitt emot Mönstringsporten och vidare fram till Hörnsalen.</verse>
        <verse osisID='Neh.3.32'>Och mellan Hörnsalen och Fårporten arbetade guldsmederna och köpmännen på att sätta muren i stånd.</verse>
      </chapter>
      <chapter osisID='Neh.4'>
        <verse osisID='Neh.4.1'>När nu Sanballat hörde att vi höllo på att bygga upp muren, vredgades han och blev högeligen förtörnad.  Och han bespottade judarna</verse>
        <verse osisID='Neh.4.2'>och talade så inför sina bröder och inför Samariens krigsfolk: »Vad är det dessa vanmäktiga judar göra?  Skall man låta dem hållas?  Skola de få offra?  Skola de kanhända i sinom tid fullborda sitt verk?  Skola de kunna giva liv åt stenarna i grushögarna, där de ligga förbrända?»</verse>
        <verse osisID='Neh.4.3'>Och ammoniten Tobia, som stod bredvid honom sade: »Huru de än bygga, skall dock en räv komma deras stenmur att rämna, blott han hoppar upp på den.»</verse>
        <verse osisID='Neh.4.4'>Hör, vår Gud, huru föraktade vi äro.  Låt deras smädelser falla tillbaka på deras egna huvuden.  Ja, låt dem bliva utplundrade i ett land dit de föras såsom fångar.</verse>
        <verse osisID='Neh.4.5'>Överskyl icke deras missgärningar, och låt deras synd icke varda utplånad ur din åsyn, eftersom de hava varit de byggande till förargelse.</verse>
        <verse osisID='Neh.4.6'>Och vi byggde på muren, och hela muren blev hopfogad till sin halva höjd; och folket arbetade med gott mod.</verse>
        <verse osisID='Neh.4.7'>Men när Sanballat och Tobia och araberna, ammoniterna och asdoditerna hörde att man alltjämt höll på med att laga upp Jerusalems murar, och att rämnorna begynte igentäppas, då blevo de mycket vreda.</verse>
        <verse osisID='Neh.4.8'>Och de sammansvuro sig allasammans att gå åstad och angripa Jerusalem och störa folket i deras arbete.</verse>
        <verse osisID='Neh.4.9'>Då bådo vi till vår Gud; och vi läto hålla vakt mot dem både dag och natt för att skydda oss mot dem.</verse>
        <verse osisID='Neh.4.10'>Men judarna sade: »Bärarnas kraft sviker, och gruset är alltför mycket; vi förmå icke mer att bygga på muren.»</verse>
        <verse osisID='Neh.4.11'>Våra ovänner åter sade: »Innan de få veta eller se något, skola vi stå mitt ibland dem och dräpa dem; så skola vi göra slut på arbetet.»</verse>
        <verse osisID='Neh.4.12'>När nu de judar som bodde i deras grannskap kommo och från alla håll uppmanade oss, väl tio gånger, att vi skulle draga oss tillbaka till dem,</verse>
        <verse osisID='Neh.4.13'>då ställde jag upp folket i de lägsta och mest öppna delarna av staden bakom muren; jag ställde upp dem efter släkter, med sina svärd, spjut och bågar.</verse>
        <verse osisID='Neh.4.14'>Och sedan jag hade besett allt, stod jag upp och sade till ädlingarna och föreståndarna och det övriga folket: »Frukten icke för dem; tänken på Herren, den store och fruktansvärde, och striden för edra bröder, edra söner och döttrar, edra hustrur och edra hus.»</verse>
        <verse osisID='Neh.4.15'>Sedan våra fiender sålunda hade fått förnimma att saken var oss bekant, och att Gud hade gjort deras råd om intet, kunde vi alla vända tillbaka till muren, var och en till sitt arbete.</verse>
        <verse osisID='Neh.4.16'>Från den dagen var ena hälften av mina tjänare sysselsatt med arbetet, under det att andra hälften stod väpnad med sina spjut, sköldar, bågar och pansar, medan furstarna stodo bakom hela Juda hus.</verse>
        <verse osisID='Neh.4.17'>De som byggde på muren och de som lassade på och buro bördor gjorde sitt arbete med den ena handen, och med den andra höllo de vapnet.</verse>
        <verse osisID='Neh.4.18'>Och de som byggde hade var och en sitt svärd bundet vid sin länd, under det att de byggde; och bredvid mig stod en basunblåsare.</verse>
        <verse osisID='Neh.4.19'>Jag hade nämligen sagt till ädlingarna och föreståndarna och det övriga folket: »Arbetet är stort och vidsträckt, och vi äro spridda över muren, långt ifrån varandra.</verse>
        <verse osisID='Neh.4.20'>Där I nu hören basunen ljuda, dit skolen I församla eder till oss; vår Gud skall strida för oss.»</verse>
        <verse osisID='Neh.4.21'>Så gjorde ock vi vårt arbete, under det att hälften av folket stod väpnad med sina spjut från morgonrodnadens uppgång, till dess att stjärnorna kommo fram.</verse>
        <verse osisID='Neh.4.22'>Vid samma tid sade jag ock till folket att var och en med sin tjänare skulle stanna över natten inne i Jerusalem, så att vi om natten kunna hava dem till vakt och om dagen till arbete.</verse>
        <verse osisID='Neh.4.23'>Och varken jag eller mina bröder eller mina tjänare eller de som gjorde vakt hos mig lade av kläderna; vapnen höllos av var och en för lika nödvändiga som vatten.</verse>
      </chapter>
      <chapter osisID='Neh.5'>
        <verse osisID='Neh.5.1'>Och männen av folket med sina hustrur hovo upp ett stort rop mot sina judiska bröder.</verse>
        <verse osisID='Neh.5.2'>Några sade: »Vi med våra söner och döttrar äro många; låt oss få säd, så att vi hava att äta och kunna bliva vid liv.»</verse>
        <verse osisID='Neh.5.3'>Och några sade: »Våra åkrar, vingårdar och hus måste vi pantsätta; låt oss få säd till att stilla vår hunger.»</verse>
        <verse osisID='Neh.5.4'>Och andra sade: »Vi hava måst låna penningar på våra åkrar och vingårdar till skatten åt konungen.</verse>
        <verse osisID='Neh.5.5'>Nu äro ju våra kroppar lika goda som våra bröders kroppar, och våra barn lika goda som deras barn; men ändå måste vi giva våra söner och döttrar i träldom, ja, några av våra döttrar hava redan blivit givna i träldom, utan att vi förmå göra något därvid, eftersom våra åkrar och vingårdar äro i andras händer.»</verse>
        <verse osisID='Neh.5.6'>När jag nu hörde deras rop och hörde dessa ord, blev jag mycket vred.</verse>
        <verse osisID='Neh.5.7'>Och sedan jag hade gått till råds med mig själv, förebrådde jag ädlingarna och föreståndarna och sade till dem: »Det är ocker I bedriven mot varandra.»  Därefter sammankallade jag en stor folkförsamling emot dem.</verse>
        <verse osisID='Neh.5.8'>Och jag sade till dem: »Vi hava efter förmåga friköpt våra judiska bröder som voro sålda åt hedningarna.  Skolen nu I sälja edra bröder?  Skola de behöva sälja sig åt oss?»  Då tego de och hade intet att svara.</verse>
        <verse osisID='Neh.5.9'>Och jag sade: »Vad I gören är icke rätt.  I borden ju vandra i vår Guds fruktan, så att våra fiender, hedningarna, ej finge orsak att smäda oss.</verse>
        <verse osisID='Neh.5.10'>Också jag och mina bröder och mina tjänare hava penningar och säd att fordra av dem; låt oss nu avstå från vår fordran.</verse>
        <verse osisID='Neh.5.11'>Given dem redan i dag tillbaka deras åkrar, vingårdar, olivplanteringar och hus, och skänken efter den ränta på penningarna, på säden, på vinet och oljan, som I haven att fordra av dem.»</verse>
        <verse osisID='Neh.5.12'>De svarade: »Vi vilja giva det tillbaka och icke utkräva något av dem; vi vilja göra såsom du har sagt.»  Och jag tog en ed av dem, sedan jag hade tillkallat prästerna, att de skulle göra så.</verse>
        <verse osisID='Neh.5.13'>Därjämte skakade jag fånget på min mantel och sade: »Var och en som icke håller detta sitt ord, honom må Gud så skaka bort ifrån hans hus och hans gods; ja, varde han så utskakad och tom på allt.»  Och hela församlingen sade: »Amen», och lovade HERREN. Därefter gjorde folket såsom det var sagt.</verse>
        <verse osisID='Neh.5.14'>Ytterligare är att nämna att från den dag då jag förordnades att vara ståthållare över dem i Juda land, alltså från Artasastas tjugonde regeringsår ända till hans trettioandra, tolv hela år, varken jag eller mina bröder åto av ståthållarkosten.</verse>
        <verse osisID='Neh.5.15'>De förra ståthållarna, de som hade varit före mig, hade betungat folket och tagit av dem mat och vin till ett värde av mer än fyrtio siklar silver, och jämväl deras tjänare hade förfarit hårt mot folket.  Men så gjorde icke jag, ty jag fruktade Gud.</verse>
        <verse osisID='Neh.5.16'>Dessutom höll jag i att arbeta på muren, och ingen åker köpte vi oss; och alla mina tjänare voro församlade vid arbetet där.</verse>
        <verse osisID='Neh.5.17'>Och av judarna och deras föreståndare åto ett hundra femtio man vid mitt bord, förutom dem som kommo till oss ifrån folken runt omkring oss.</verse>
        <verse osisID='Neh.5.18'>Och vad som tillreddes för var dag, nämligen en oxe och sex utsökta får, förutom fåglar, det tillreddes på min bekostnad; och var tionde dag anskaffades mycket vin av alla slag.  Men likväl krävde jag icke ut ståthållarkosten, eftersom arbetet tyngde så svårt på folket.</verse>
        <verse osisID='Neh.5.19'>Tänk, min Gud, på allt vad jag har gjort för detta folk, och räkna mig det till godo!</verse>
      </chapter>
      <chapter osisID='Neh.6'>
        <verse osisID='Neh.6.1'>När nu Sanballat och Tobia och araben Gesem och våra övriga fiender hörde att jag hade byggt upp muren, och att det icke mer fanns någon rämna i den -- om jag ock vid den tiden ännu icke hade satt in dörrar i portarna --</verse>
        <verse osisID='Neh.6.2'>då sände Sanballat och Gesem bud till mig och läto säga: »Kom, låt oss träda tillsammans i Kefirim i Onos dal.»  De tänkte nämligen göra mig något ont.</verse>
        <verse osisID='Neh.6.3'>Men jag skickade bud till dem och lät säga: »Jag har ett stort arbete för händer och kan icke komma ned.  Arbetet kan ju icke vila, såsom dock måste ske, om jag lämnade det och komme ned till eder.»</verse>
        <verse osisID='Neh.6.4'>Och de sände samma bud till mig fyra gånger; men var gång gav jag dem samma svar som förut.</verse>
        <verse osisID='Neh.6.5'>Då sände Sanballat för femte gången till mig sin tjänare med samma bud, och denne hade nu med sig ett öppet brev.</verse>
        <verse osisID='Neh.6.6'>Däri var skrivet: »Det förljudes bland folken, och påstås jämväl av Gasmu, att du och judarna haven i sinnet att avfalla, och att det är därför du bygger upp muren, ja, att du vill bliva deras konung -- sådant säger man.</verse>
        <verse osisID='Neh.6.7'>Du lär ock hava beställt profeter som i Jerusalem skola utropa och förkunna att du är konung i Juda.  Eftersom nu konungen nog får höra talas härom, därför må du nu komma, så att vi få rådslå med varandra.»</verse>
        <verse osisID='Neh.6.8'>Då sände jag bud till honom och lät svara: »Intet av det du säger har någon grund, utan det är dina egna påfund.»</verse>
        <verse osisID='Neh.6.9'>De ville nämligen alla skrämma oss, i tanke att vi då skulle förlora allt mod till arbetet, och att detta så skulle bliva ogjort.  Styrk du nu i stället mitt mod!</verse>
        <verse osisID='Neh.6.10'>Men jag gick hem till Semaja, son till Delaja, son till Mehetabel; han höll sig då inne.  Och han sade: »Låt oss tillsammans gå till Guds hus, in i templet, och sedan stänga igen templets dörrar.  Ty de skola komma för att dräpa dig; om natten skola de komma för att dräpa dig.»</verse>
        <verse osisID='Neh.6.11'>Men jag svarade: »Skulle en man sådan som jag vilja fly?  Eller kan väl en man av mitt slag gå in i templet och dock bliva vid liv?  Nej, jag vill icke gå dit.»</verse>
        <verse osisID='Neh.6.12'>Jag förstod nämligen att Gud icke hade sänt honom, utan att han förebådade mig sådant, blott därför att Tobia och Sanballat hade lejt honom.</verse>
        <verse osisID='Neh.6.13'>Han var lejd, för att jag skulle låta skrämma mig till att göra såsom han sade och därmed försynda mig; på detta sätt ville de framkalla ont rykte om mig, för att sedan kunna smäda mig.</verse>
        <verse osisID='Neh.6.14'>Tänk, min Gud på Tobia, ävensom Sanballat, efter dessa hans gärningar, så ock på profetissan Noadja och de andra profeterna som ville skrämma mig!</verse>
        <verse osisID='Neh.6.15'>Och muren blev färdig på tjugufemte dagen i månaden Elul, efter femtiotvå dagar.</verse>
        <verse osisID='Neh.6.16'>När nu alla våra fiender hörde detta, betogos de, alla de kringboende folken, av fruktan, och sågo att de hade kommit illa till korta; ty de förstodo nu att detta arbete var vår Guds verk.</verse>
        <verse osisID='Neh.6.17'>Vid denna tid sände ock Juda ädlingar många brev till Tobia, och brev från Tobia ankommo ock till dem.</verse>
        <verse osisID='Neh.6.18'>Ty många i Juda voro genom ed förbundna med honom; han var nämligen måg till Sekanja, Aras son, och hans son Johanan hade tagit till hustru en dotter till Mesullam, Berekjas son.</verse>
        <verse osisID='Neh.6.19'>Dessa plägade också inför mig tala gott om honom, och vad jag sade buro de fram till honom.  Tobia sände ock brev för att skrämma mig.</verse>
      </chapter>
      <chapter osisID='Neh.7'>
        <verse osisID='Neh.7.1'>När nu muren var uppbyggd, satte jag in dörrarna; och dörrvaktare, sångare och leviter blevo anställda.</verse>
        <verse osisID='Neh.7.2'>Och till befälhavare över Jerusalem satte jag min broder Hanani jämte Hananja, hövitsman i borgen, ty denne hölls för en pålitlig man och var gudfruktig mer än många andra.</verse>
        <verse osisID='Neh.7.3'>Och jag sade till dem: »Jerusalems portar må icke öppnas, förrän solen är högt uppe; och medan vakten ännu står kvar, skall man stänga dörrarna och sätta bommarna för.  Och I skolen ställa ut vakter av Jerusalems invånare, var och en på hans post, så att envar får stå framför sitt eget hus.»</verse>
        <verse osisID='Neh.7.4'>Och staden var vidsträckt och stor, men där fanns icke mycket folk, och husen voro icke uppbyggda.</verse>
        <verse osisID='Neh.7.5'>Och min Gud ingav mig i hjärtat att jag skulle församla ädlingarna, föreståndarna och folket för att upptecknas i släktregister.  Då fann jag släktförteckningen över dem som först hade dragit upp, och jag fann däri så skrivet:</verse>
        <verse osisID='Neh.7.6'>»Dessa voro de män från hövdingdömet, som drogo upp ur den landsflykt och fångenskap till vilken de hade blivit bortförda av Nebukadnessar, konungen i Babel, och som vände tillbaka till Jerusalem och till Juda, var och en till sin stad,</verse>
        <verse osisID='Neh.7.7'>i det att de följde med Serubbabel, Jesua, Nehemja, Asarja, Raamja, Nahamani, Mordokai, Bilsan, Misperet, Bigvai, Nehum och Baana.  Detta var antalet män av Israels meniga folk:</verse>
        <verse osisID='Neh.7.8'>Pareos' barn: två tusen ett hundra sjuttiotvå;</verse>
        <verse osisID='Neh.7.9'>Sefatjas barn: tre hundra sjuttiotvå;</verse>
        <verse osisID='Neh.7.10'>Aras barn: sex hundra femtiotvå;</verse>
        <verse osisID='Neh.7.11'>Pahat-Moabs barn, av Jesuas och Joabs barn: två tusen åtta hundra aderton;</verse>
        <verse osisID='Neh.7.12'>Elams barn: ett tusen två hundra femtiofyra;</verse>
        <verse osisID='Neh.7.13'>Sattus barn: åtta hundra fyrtiofem;</verse>
        <verse osisID='Neh.7.14'>Sackais barn: sju hundra sextio;</verse>
        <verse osisID='Neh.7.15'>Binnuis barn: sex hundra fyrtioåtta;</verse>
        <verse osisID='Neh.7.16'>Bebais barn: sex hundra tjuguåtta;</verse>
        <verse osisID='Neh.7.17'>Asgads barn: två tusen tre hundra tjugutvå;</verse>
        <verse osisID='Neh.7.18'>Adonikams barn: sex hundra sextiosju;</verse>
        <verse osisID='Neh.7.19'>Bigvais barn: två tusen sextiosju;</verse>
        <verse osisID='Neh.7.20'>Adins barn: sex hundra femtiofem;</verse>
        <verse osisID='Neh.7.21'>Aters barn av Hiskia: nittioåtta;</verse>
        <verse osisID='Neh.7.22'>Hasums barn: tre hundra tjuguåtta;</verse>
        <verse osisID='Neh.7.23'>Besais barn: tre hundra tjugufyra;</verse>
        <verse osisID='Neh.7.24'>Harifs barn: ett hundra tolv;</verse>
        <verse osisID='Neh.7.25'>Gibeons barn: nittiofem;</verse>
        <verse osisID='Neh.7.26'>männen från Bet-Lehem och Netofa: ett hundra åttioåtta;</verse>
        <verse osisID='Neh.7.27'>männen från Anatot: ett hundra tjuguåtta;</verse>
        <verse osisID='Neh.7.28'>männen från Bet-Asmavet: fyrtiotvå;</verse>
        <verse osisID='Neh.7.29'>männen från Kirjat-Jearim, Kefira och Beerot: sju hundra fyrtiotre;</verse>
        <verse osisID='Neh.7.30'>männen från Rama och Geba: sex hundra tjuguen;</verse>
        <verse osisID='Neh.7.31'>männen från Mikmas: ett hundra tjugutvå;</verse>
        <verse osisID='Neh.7.32'>männen från Betel och Ai: ett hundra tjugutre;</verse>
        <verse osisID='Neh.7.33'>männen från det andra Nebo: femtiotvå;</verse>
        <verse osisID='Neh.7.34'>den andre Elams barn: ett tusen två hundra femtiofyra;</verse>
        <verse osisID='Neh.7.35'>Harims barn: tre hundra tjugu;</verse>
        <verse osisID='Neh.7.36'>Jerikos barn: tre hundra fyrtiofem;</verse>
        <verse osisID='Neh.7.37'>Lods, Hadids och Onos barn: sju hundra tjuguen;</verse>
        <verse osisID='Neh.7.38'>Senaas barn: tre tusen nio hundra trettio.</verse>
        <verse osisID='Neh.7.39'>Av prästerna: Jedajas barn av Jesuas hus: nio hundra sjuttiotre;</verse>
        <verse osisID='Neh.7.40'>Immers barn: ett tusen femtiotvå;</verse>
        <verse osisID='Neh.7.41'>Pashurs barn: ett tusen två hundra fyrtiosju;</verse>
        <verse osisID='Neh.7.42'>Harims barn: ett tusen sjutton.</verse>
        <verse osisID='Neh.7.43'>Av leviterna: Jesuas barn av Kadmiel, av Hodevas barn: sjuttiofyra;</verse>
        <verse osisID='Neh.7.44'>av sångarna: Asafs barn: ett hundra fyrtioåtta;</verse>
        <verse osisID='Neh.7.45'>av dörrvaktarna: Sallums barn, Aters barn, Talmons barn, Ackubs barn, Hatitas barn, Sobais barn: ett hundra trettioåtta.</verse>
        <verse osisID='Neh.7.46'>Av tempelträlarna: Sihas barn, Hasufas barn, Tabbaots barn,</verse>
        <verse osisID='Neh.7.47'>Keros' barn, Sias barn, Padons barn,</verse>
        <verse osisID='Neh.7.48'>Lebanas barn, Hagabas barn, Salmais barn,</verse>
        <verse osisID='Neh.7.49'>Hanans barn, Giddels barn, Gahars barn,</verse>
        <verse osisID='Neh.7.50'>Reajas barn, Resins barn, Nekodas barn,</verse>
        <verse osisID='Neh.7.51'>Gassams barn, Ussas barn, Paseas barn,</verse>
        <verse osisID='Neh.7.52'>Besais barn, Meunims barn, Nefusesims barn,</verse>
        <verse osisID='Neh.7.53'>Bakbuks barn, Hakufas barn, Harhurs barn,</verse>
        <verse osisID='Neh.7.54'>Basluts barn, Mehidas barn, Harsas barn,</verse>
        <verse osisID='Neh.7.55'>Barkos' barn, Siseras barn, Temas barn,</verse>
        <verse osisID='Neh.7.56'>Nesias barn, Hatifas barn.</verse>
        <verse osisID='Neh.7.57'>Av Salomos tjänares barn: Sotais barn, Soferets barn, Peridas barn,</verse>
        <verse osisID='Neh.7.58'>Jaalas barn, Darkons barn, Giddels barn,</verse>
        <verse osisID='Neh.7.59'>Sefatjas barn, Hattils barn, Pokeret-Hassebaims barn, Amons barn.</verse>
        <verse osisID='Neh.7.60'>Tempelträlarna och Salomos tjänares barn utgjorde tillsammans tre hundra nittiotvå.</verse>
        <verse osisID='Neh.7.61'>Och dessa voro de som drogo åstad från Tel-Mela, Tel-Harsa, Kerub, Addon och Immer, men som icke kunde uppgiva sina familjer och sin släkt, och huruvida de voro av Israel:</verse>
        <verse osisID='Neh.7.62'>Delajas barn, Tobias barn, Nekodas barn, sex hundra fyrtiotvå.</verse>
        <verse osisID='Neh.7.63'>Och av prästerna: Habajas barn, Hackos' barn, Barsillais barn, hans som tog en av gileaditen Barsillais döttrar till hustru och blev uppkallad efter deras namn.</verse>
        <verse osisID='Neh.7.64'>Dessa sökte efter sina släktregister, men man kunde icke finna dem; därför blevo de såsom ovärdiga uteslutna från prästadömet.</verse>
        <verse osisID='Neh.7.65'>Och ståthållaren tillsade dem att de icke skulle få äta av det högheliga, förrän en präst uppstode med urim och tummim.</verse>
        <verse osisID='Neh.7.66'>Hela församlingen utgjorde sammanräknad fyrtiotvå tusen tre hundra sextio,</verse>
        <verse osisID='Neh.7.67'>förutom deras tjänare och tjänarinnor, som voro sju tusen tre hundra trettiosju.  Och till dem hörde två hundra fyrtiofem sångare och sångerskor.</verse>
        <verse osisID='Neh.7.68'/>
        <verse osisID='Neh.7.69'>Och de hade fyra hundra trettiofem kameler och sex tusen sju hundra tjugu åsnor.</verse>
        <verse osisID='Neh.7.70'>Och somliga bland huvudmännen för familjerna gåvo skänker till arbetet.  Ståthållaren gav till kassan i guld ett tusen dariker, därtill femtio skålar och fem hundra trettio prästerliga livklädnader.</verse>
        <verse osisID='Neh.7.71'>Och somliga bland huvudmännen för familjerna gåvo till arbetskassan i guld tjugu tusen dariker och i silver två tusen två hundra minor.</verse>
        <verse osisID='Neh.7.72'>Och det övriga folkets gåvor utgjorde i guld tjugu tusen dariker och i silver två tusen minor, så ock sextiosju prästerliga livklädnader.</verse>
        <verse osisID='Neh.7.73'>Och prästerna, leviterna, dörrvaktarna, sångarna, en del av meniga folket samt tempelträlarna, korteligen hela Israel, bosatte sig i sina städer.»</verse>
      </chapter>
      <chapter osisID='Neh.8'>
        <verse osisID='Neh.8.1'>När sjunde månaden nalkades och Israels barn voro bosatta i sina städer, församlade sig folket, alla såsom en man, på den öppna platsen framför Vattenporten; och de bådo Esra, den skriftlärde, att hämta fram Moses lagbok, den som HERREN hade givit åt Israel.</verse>
        <verse osisID='Neh.8.2'>Då framlade prästen Esra lagen för församlingen, för både män och kvinnor, alla som kunde förstå vad de hörde; detta var på första dagen i sjunde månaden.</verse>
        <verse osisID='Neh.8.3'>Och han föreläste därur vid den öppna platsen framför Vattenporten, från dagningen till middagen, för män och kvinnor, dem som kunde förstå det; och allt folket lyssnade till lagboken.</verse>
        <verse osisID='Neh.8.4'>Och Esra, den skriftlärde, stod på en hög träställning som man hade gjort för det ändamålet; och bredvid honom stodo Mattitja, Sema, Anaja, Uria, Hilkia och Maaseja på hans högra sida, och till vänster om honom Pedaja, Misael, Malkia, Hasum, Hasbaddana, Sakarja och Mesullam.</verse>
        <verse osisID='Neh.8.5'>Och Esra öppnade boken, så att allt folket såg det, ty han stod högre än allt folket; och när han öppnade den, stod allt folket upp.</verse>
        <verse osisID='Neh.8.6'>Och Esra lovade den store HERREN Gud, och allt folket svarade: »Amen, Amen», med uppräckta händer; och de böjde sig ned och tillbådo HERREN med ansiktet mot jorden.</verse>
        <verse osisID='Neh.8.7'>Och Jesua, Bani, Serebja, Jamin, Ackub, Sabbetai, Hodia, Maaseja, Kelita, Asarja, Josabad, Hanan, Pelaja och de andra leviterna undervisade folket i lagen, medan folket stod där, var och en på sin plats.</verse>
        <verse osisID='Neh.8.8'>Och de föreläste tydligt ur boken, ur Guds lag; och de utlade meningen, så att man förstod det som lästes.</verse>
        <verse osisID='Neh.8.9'>Och Nehemja, han som var ståthållare, och prästen Esra, den skriftlärde, och leviterna, som undervisade folket, sade till allt folket: »Denna dag är helgad åt HERREN, eder Gud; sörjen icke och gråten icke.»  Ty allt folket grät, när de hörde lagens ord.</verse>
        <verse osisID='Neh.8.10'>Och han sade ytterligare till dem: »Gån bort och äten eder bästa mat och dricken edert sötaste vin, och sänden omkring gåvor därav till dem som icke hava något tillrett åt sig, ty denna dag är helgad åt vår Herre.  Och varen icke bedrövade, ty fröjd i HERREN är eder starkhet.»</verse>
        <verse osisID='Neh.8.11'>Också leviterna lugnade allt folket och sade: »Varen stilla, ty dagen är helig; varen icke bedrövade.»</verse>
        <verse osisID='Neh.8.12'>Och allt folket gick bort och åt och drack; de sände ock omkring gåvor av den mat de hade tillagat och gjorde sig mycket glada; ty de hade aktat på det som man hade kungjort för dem.</verse>
        <verse osisID='Neh.8.13'>Dagen därefter församlade sig huvudmännen för hela folkets familjer, så ock prästerna och leviterna, till Esra, den skriftlärde, för att giva närmare akt på lagens ord.</verse>
        <verse osisID='Neh.8.14'>Och de funno skrivet i lagen att HERREN genom Mose hade bjudit att Israels barn skulle bo i lövhyddor under högtiden i sjunde månaden,</verse>
        <verse osisID='Neh.8.15'>och att man skulle kungöra och låta utropa i alla deras städer och i Jerusalem och säga: »Gån ut på bergen och hämten löv av olivträd, planterade eller vilda, och löv av myrten, palmträd och andra lummiga träd, och gören lövhyddor, såsom det är föreskrivet.»</verse>
        <verse osisID='Neh.8.16'>Då gick folket ut och hämtade sådant och gjorde sig hyddor på tak och på gårdar, var och en åt sig, så ock på gårdarna till Guds hus och på den öppna platsen vid Vattenporten och på den öppna platsen vid Efraimsporten.</verse>
        <verse osisID='Neh.8.17'>Och hela församlingen, så många som hade kommit tillbaka ifrån fångenskapen, gjorde sig lövhyddor och bodde i dessa hyddor.  Ty från Jesuas, Nuns sons, dagar ända till den dagen hade Israels barn icke gjort så.  Och där rådde mycket stor glädje.</verse>
        <verse osisID='Neh.8.18'>Och man föreläste ur Guds lagbok var dag, från den första dagen till den sista.  Och de höllo högtid i sju dagar, och på åttonde dagen hölls en högtidsförsamling på föreskrivet sätt.</verse>
      </chapter>
      <chapter osisID='Neh.9'>
        <verse osisID='Neh.9.1'>Men på tjugufjärde dagen i samma månad församlade sig Israels barn och höllo fasta och klädde sig i sorgdräkt och strödde jord på sina huvuden.</verse>
        <verse osisID='Neh.9.2'>Och de som voro av Israels släkt avskilde sig från alla främlingar och trädde så fram och bekände sina synder och sina fäders missgärningar.</verse>
        <verse osisID='Neh.9.3'>Och de stodo upp, var och en på sin plats, och man föreläste ur HERRENS, deras Guds, lagbok under en fjärdedel av dagen; och under en annan fjärdedel bekände de sina synder och tillbådo HERREN, sin Gud.</verse>
        <verse osisID='Neh.9.4'>Och Jesua och Bani, Kadmiel, Sebanja, Bunni, Serebja, Bani och Kenani trädde upp på leviternas upphöjning och ropade med hög röst till HERREN, sin Gud.</verse>
        <verse osisID='Neh.9.5'>Och leviterna Jesua och Kadmiel, Bani, Hasabneja, Serebja, Hodia, Sebanja och Petaja sade:  »Stån upp och loven HERREN, eder Gud, från evighet till evighet. Ja, lovat vare ditt härliga namn, som är upphöjt över allt lov och pris.</verse>
        <verse osisID='Neh.9.6'>Du allena är HERREN.  Du har gjort himlarna och himlarnas himmel och hela deras härskara, jorden och allt vad därpå är, haven och allt vad som är i dem, och det är du som behåller det allt vid liv; och himmelens härskara tillbeder dig.</verse>
        <verse osisID='Neh.9.7'>Du är HERREN Gud, som utvalde Abram och förde honom ut från det kaldeiska Ur och gav honom namnet Abraham.</verse>
        <verse osisID='Neh.9.8'>Och du fann hans hjärta fast i tron inför dig, och du slöt med honom det förbundet att du skulle giva åt hans säd kananéernas, hetiternas, amoréernas, perisséernas, jebuséernas och girgaséernas land, ja, giva det åt dem; och du uppfyllde dina ord, ty du är rättfärdig.</verse>
        <verse osisID='Neh.9.9'>Och du såg till våra fäders betryck i Egypten och hörde deras rop vid Röda havet.</verse>
        <verse osisID='Neh.9.10'>Du gjorde tecken och under på Farao och på alla hans tjänare och på allt folket i hans land; ty du förnam att dessa handlade övermodigt mot dem, och du gjorde dig ett namn, som är detsamma än i dag.</verse>
        <verse osisID='Neh.9.11'>Havet klöv du itu för dem, så att de gingo mitt igenom havet på torr mark; men deras förföljare lät du sjunka i djupet såsom stenar, i väldiga vatten.</verse>
        <verse osisID='Neh.9.12'>Du ledde dem om dagen med en molnstod, och om natten med en eldstod, för att lysa dem på den väg de skulle gå.</verse>
        <verse osisID='Neh.9.13'>Och du steg ned på berget Sinai och talade till dem från himmelen och gav dem rättfärdiga rätter och riktiga lagar, goda stadgar och bud.</verse>
        <verse osisID='Neh.9.14'>Du gav dem kunskap om din heliga sabbat och gav dem bud och stadgar och lag genom din tjänare Mose.</verse>
        <verse osisID='Neh.9.15'>Och du gav dem bröd från himmelen, när de hungrade, och lät vatten komma ut ur klippan, när de törstade; och du tillsade dem att gå och taga i besittning det land som du med upplyft hand hade lovat giva åt dem.</verse>
        <verse osisID='Neh.9.16'>Men våra fäder, de voro övermodiga; de voro hårdnackade, så att de icke hörde på dina bud.</verse>
        <verse osisID='Neh.9.17'>De ville icke höra och tänkte icke på de under som du hade gjort med dem, utan voro hårdnackade och valde i sin gensträvighet en anförare, för att vända tillbaka till sin träldom.  Men du är en förlåtande Gud, nådig och barmhärtig, långmodig och stor i mildhet; och du övergav dem icke.</verse>
        <verse osisID='Neh.9.18'>Nej, fastän de gjorde åt sig en gjuten kalv och sade: 'Detta är din Gud, han som har fört dig upp ur Egypten', och fastän de gjorde sig skyldiga till stora hädelser,</verse>
        <verse osisID='Neh.9.19'>så övergav du dem likväl icke i öknen, efter din stora barmhärtighet.  Molnstoden vek om dagen icke ifrån dem, utan ledde dem på vägen, ej heller eldstoden om natten, utan lyste dem på den väg de skulle gå.</verse>
        <verse osisID='Neh.9.20'>Din gode Ande sände du att undervisa dem, och ditt manna förvägrade du icke deras mun, och vatten gav du dem, när de törstade.</verse>
        <verse osisID='Neh.9.21'>I fyrtio år försörjde du dem i öknen, så att intet fattades dem; deras kläder blevo icke utslitna, och deras fötter svullnade icke.</verse>
        <verse osisID='Neh.9.22'>Och du gav dem riken och folk och utskiftade lotter åt dem på skilda håll; och de intogo Sihons land, det land som tillhörde konungen i Hesbon, och det land som tillhörde Og, konungen i Basan</verse>
        <verse osisID='Neh.9.23'>Och du lät deras barn bliva talrika såsom stjärnorna på himmelen, och förde dem in i det land varom du hade sagt till deras fäder att de skulle komma dit och taga det i besittning.</verse>
        <verse osisID='Neh.9.24'>Så kommo då barnen och togo landet i besittning, och du kuvade för dem landets inbyggare, kananéerna, och gav dessa i deras hand, både konungarna och folken där i landet, så att de gjorde med dem vad de ville.</verse>
        <verse osisID='Neh.9.25'>Och de intogo befästa städer och ett bördigt land och kommo i besittning av hus, fulla med allt gott, och av uthuggna brunnar, vingårdar, olivplanteringar och fruktträd i myckenhet; och de åto och blevo mätta och feta och gjorde sig glada dagar av ditt myckna goda.</verse>
        <verse osisID='Neh.9.26'>Men de blevo gensträviga och satte sig upp mot dig och kastade din lag bakom sin rygg och dräpte dina profeter, som varnade dem och ville omvända dem till dig; och de gjorde sig skyldiga till stora hädelser.</verse>
        <verse osisID='Neh.9.27'>Då gav du dem i deras ovänners hand, så att dessa förtryckte dem; men när de i sin nöds tid ropade till dig, hörde du det från himmelen, och efter din stora barmhärtighet gav du dem frälsare, som frälste dem ur deras ovänners hand.</verse>
        <verse osisID='Neh.9.28'>När de så kommo till ro, gjorde de åter vad ont var inför dig.  Då överlämnade du dem i deras fienders hand, så att dessa fingo råda över dem; men när de åter ropade till dig, då hörde du det från himmelen och räddade dem efter din barmhärtighet, många gånger.</verse>
        <verse osisID='Neh.9.29'>Och du varnade dem och ville omvända dem till din lag; men de voro övermodiga och hörde icke på dina bud, utan syndade mot dina rätter, om vilka det gäller att den människa som gör efter dem får leva genom dem; de spjärnade emot i gensträvighet och voro hårdnackade och ville icke höra.</verse>
        <verse osisID='Neh.9.30'>Du hade fördrag med dem i många år och varnade dem med din Ande genom dina profeter, men de lyssnade icke därtill; då gav du dem i de främmande folkens hand.</verse>
        <verse osisID='Neh.9.31'>Men i din stora barmhärtighet gjorde du icke alldeles ände på dem och övergav dem icke; ty du är en nådig och barmhärtig Gud.</verse>
        <verse osisID='Neh.9.32'>Och nu, vår Gud, du store, väldige och fruktansvärde Gud, du som håller förbund och bevarar nåd, nu må du icke akta för ringa all den vedermöda som har träffat oss, våra konungar, våra furstar, våra präster, våra fäder och hela ditt folk, ifrån de assyriska konungarnas dagar ända till denna dag.</verse>
        <verse osisID='Neh.9.33'>Nej, du är rättfärdig vid allt det som har kommit över oss; ty du har visat dig trofast, men vi hava varit ogudaktiga.</verse>
        <verse osisID='Neh.9.34'>Och våra konungar, våra furstar, våra präster och våra fäder hava icke gjort efter din lag och icke aktat på dina bud och på de varningar som du har låtit komma till dem.</verse>
        <verse osisID='Neh.9.35'>Och fastän de sutto i sitt eget rike i det myckna goda som du hade givit dem, och i det rymliga och bördiga land som du hade upplåtit för dem, hava de ändå icke tjänat dig och icke omvänt sig från sina onda gärningar.</verse>
        <verse osisID='Neh.9.36'>Se, vi äro nu andras tjänare; i det land som du gav åt våra fäder, för att de skulle äta dess frukt och dess goda, just där äro vi andras tjänare,</verse>
        <verse osisID='Neh.9.37'>och sin rika avkastning giver det åt de konungar som du för våra synders skull har satt över oss.  Och de råda över våra kroppar och vår boskap såsom de vilja, och vi äro i stor nöd.»  Nehemja, 10 Kapitlet  Förbundets förnyelse och innehåll.</verse>
        <verse osisID='Neh.9.38'>På grund av allt detta slöto vi ett fast förbund och uppsatte det skriftligen; och på skrivelsen, som försågs med sigill, stodo våra furstars, våra leviters och våra prästers namn.</verse>
      </chapter>
      <chapter osisID='Neh.10'>
        <verse osisID='Neh.10.1'>Följande namn stodo på skrivelserna som buro sigillen: Nehemja, ståthållaren, Hakaljas son, och Sidkia,</verse>
        <verse osisID='Neh.10.2'>Seraja, Asarja, Jeremia,</verse>
        <verse osisID='Neh.10.3'>Pashur, Amarja, Malkia,</verse>
        <verse osisID='Neh.10.4'>Hattus, Sebanja, Malluk,</verse>
        <verse osisID='Neh.10.5'>Harim, Meremot, Obadja,</verse>
        <verse osisID='Neh.10.6'>Daniel, Ginneton, Baruk,</verse>
        <verse osisID='Neh.10.7'>Mesullam, Abia, Mijamin,</verse>
        <verse osisID='Neh.10.8'>Maasja, Bilgai, Semaja; dessa voro prästerna.</verse>
        <verse osisID='Neh.10.9'>Och leviterna voro: Jesua, Asanjas son, Binnui, av Henadads barn, Kadmiel,</verse>
        <verse osisID='Neh.10.10'>så ock deras bröder: Sebanja, Hodia, Kelita, Pelaja, Hanan,</verse>
        <verse osisID='Neh.10.11'>Mika, Rehob, Hasabja,</verse>
        <verse osisID='Neh.10.12'>Sackur, Serebja, Sebanja,</verse>
        <verse osisID='Neh.10.13'>Hodia, Bani och Beninu.</verse>
        <verse osisID='Neh.10.14'>Folkets huvudmän voro: Pareos, Pahat-Moab, Elam, Sattu, Bani,</verse>
        <verse osisID='Neh.10.15'>Bunni, Asgad, Bebai,</verse>
        <verse osisID='Neh.10.16'>Adonia, Bigvai, Adin,</verse>
        <verse osisID='Neh.10.17'>Ater, Hiskia, Assur,</verse>
        <verse osisID='Neh.10.18'>Hodia, Hasum, Besai,</verse>
        <verse osisID='Neh.10.19'>Harif, Anatot, Nobai,</verse>
        <verse osisID='Neh.10.20'>Magpias, Mesullam, Hesir,</verse>
        <verse osisID='Neh.10.21'>Mesesabel, Sadok, Jaddua,</verse>
        <verse osisID='Neh.10.22'>Pelatja, Hanan, Anaja,</verse>
        <verse osisID='Neh.10.23'>Hosea, Hananja, Hassub,</verse>
        <verse osisID='Neh.10.24'>Hallohes, Pilha, Sobek,</verse>
        <verse osisID='Neh.10.25'>Rehum, Hasabna, Maaseja,</verse>
        <verse osisID='Neh.10.26'>Ahia, Hanan, Anan,</verse>
        <verse osisID='Neh.10.27'>Malluk, Harim och Baana.</verse>
        <verse osisID='Neh.10.28'>Och det övriga folket, prästerna, leviterna, dörrvaktarna, sångarna, tempelträlarna och alla de som hade avskilt sig från de främmande folken och vänt sig till Guds lag, så ock deras hustrur, söner och döttrar, alla som hade kommit till moget förstånd,</verse>
        <verse osisID='Neh.10.29'>dessa slöto sig till sina förnämligare bröder och gingo ed och svuro att de skulle vandra efter Guds lag, den som hade blivit given genom Guds tjänare Mose, och att de skulle hålla och göra efter alla HERRENS, vår HERRES, bud och rätter och stadgar,</verse>
        <verse osisID='Neh.10.30'>att vi icke skulle giva våra döttrar åt de främmande folken, ej heller taga deras döttrar till hustrur åt våra söner.</verse>
        <verse osisID='Neh.10.31'>Och när de främmande folken förde in handelsvaror eller något slags säd till salu på sabbatsdagen, skulle vi icke köpa det av dem på sabbat eller helgdag; och vi skulle låta vart sjunde år vara friår och då avstå från alla slags krav.</verse>
        <verse osisID='Neh.10.32'>Och vi fastställde för oss den förpliktelsen att såsom vår gärd årligen erlägga en tredjedels sikel till tjänsten i vår Guds hus,</verse>
        <verse osisID='Neh.10.33'>nämligen till skådebröden, och till det dagliga brännoffret, och till offren på sabbaterna, vid nymånaderna och högtiderna, och till tackoffren, och till syndoffren för Israels försoning, och till allt arbete i vår Guds hus.</verse>
        <verse osisID='Neh.10.34'>Och vi, prästerna, leviterna och folket, kastade lott angående vedoffret, huru man årligen skulle föra det till vår Guds hus på bestämda tider, efter våra familjer, för att antändas på HERRENS, vår Guds, altare, såsom det är föreskrivet i lagen.</verse>
        <verse osisID='Neh.10.35'>Och vi skulle årligen föra till HERRENS hus förstlingen av vår mark, och förstlingen av all frukt på alla slags träd,</verse>
        <verse osisID='Neh.10.36'>och de förstfödda av våra söner och av vår boskap, såsom det är föreskrivet i lagen; vi skulle föra till vår Guds hus de förstfödda både av våra fäkreatur och av vår småboskap, till prästerna som gjorde tjänst i vår Guds hus.</verse>
        <verse osisID='Neh.10.37'>Och förstlingen av vårt mjöl och våra offergärder, så ock av allt slags trädfrukt, av vin och olja skulle vi föra till prästerna, in i kamrarna i vår Guds hus, och tionden av vår jord till leviterna; ty det var leviterna som skulle uppbära tionden i alla de städer vid vilka vi brukade jorden.</verse>
        <verse osisID='Neh.10.38'>Och en präst, en av Arons söner, skulle vara med leviterna, när leviterna uppburo tionden; och själva skulle leviterna föra tionden av sin tionde upp till vår Guds hus, in i förrådshusets kamrar.</verse>
        <verse osisID='Neh.10.39'>Ty såväl de övriga israeliterna som Levi barn skulle föra sin offergärd av säd, vin och olja in i dessa kamrar, där helgedomens kärl och de tjänstgörande prästerna, ävensom dörrvaktarna och sångarna voro.  Alltså skulle vi icke försumma vår Guds hus.</verse>
      </chapter>
      <chapter osisID='Neh.11'>
        <verse osisID='Neh.11.1'>Och folkets furstar bodde i Jerusalem; men det övriga folket kastade lott, för att så var tionde man skulle utses att bo i Jerusalem, den heliga staden, medan nio tiondedelar skulle bo i de andra städerna.</verse>
        <verse osisID='Neh.11.2'>Och folket välsignade alla de män som frivilligt bosatte sig i Jerusalem.</verse>
        <verse osisID='Neh.11.3'>Och de huvudmän i hövdingdömet, som bodde i Jerusalem, bodde var och en där han hade sin arvsbesittning, i sin stad; vanliga israeliter, präster, leviter och tempelträlar, så ock Salomos tjänares barn.</verse>
        <verse osisID='Neh.11.4'>I Jerusalem bodde en del av Juda barn och en del av Benjamins barn, nämligen:  Av Juda barn: Ataja, son till Ussia, son till Sakarja, son till Amarja, son till Sefatja, son till Mahalalel, av Peres' barn,</verse>
        <verse osisID='Neh.11.5'>så ock Maaseja, son till Baruk, son till Kol-Hose, son till Hasaja, son till Adaja, son till Jojarib, son till Sakarja, silonitens son.</verse>
        <verse osisID='Neh.11.6'>Peres' barn som bodde i Jerusalem utgjorde tillsammans fyra hundra sextioåtta stridbara män.</verse>
        <verse osisID='Neh.11.7'>Och Benjamins barn voro dessa: Sallu, son till Mesullam, son till Joed, son till Pedaja, son till Kolaja, son till Maaseja, son till Itiel, son till Jesaja,</verse>
        <verse osisID='Neh.11.8'>och näst honom Gabbai och Sallai, nio hundra tjuguåtta.</verse>
        <verse osisID='Neh.11.9'>Joel, Sikris son, var tillsyningsman över dem, och Juda, Hassenuas son, var den andre i befälet över staden.</verse>
        <verse osisID='Neh.11.10'>Av prästerna: Jedaja, Jojaribs son, Jakin</verse>
        <verse osisID='Neh.11.11'>samt Seraja, son till Hilkia, son till Mesullam, son till Sadok, son till Merajot, son till Ahitub, fursten i Guds hus,</verse>
        <verse osisID='Neh.11.12'>så ock deras bröder, som förrättade sysslorna i huset, åtta hundra tjugutvå; vidare Adaja, son till Jeroham, son till Pelalja, son till Amsi, son till Sakarja, son till Pashur, son till Malkia,</verse>
        <verse osisID='Neh.11.13'>så ock hans bröder, huvudmän för familjer, två hundra fyrtiotvå; vidare Amassai, son till Asarel, son till Asai, son till Mesillemot, son till Immer,</verse>
        <verse osisID='Neh.11.14'>så ock deras bröder, dugande män, ett hundra tjuguåtta; och tillsyningsman över dem var Sabdiel, Haggedolims son.</verse>
        <verse osisID='Neh.11.15'>Och av leviterna: Semaja, son till Hassub, son till Asrikam, son till Hasabja, son till Bunni,</verse>
        <verse osisID='Neh.11.16'>så ock Sabbetai och Josabad, som hade uppsikten över de yttre sysslorna vid Guds hus och hörde till leviternas huvudmän,</verse>
        <verse osisID='Neh.11.17'>vidare Mattanja, son till Mika, son till Sabdi, son till Asaf, sånganföraren, som vid bönen tog upp lovsången, och Bakbukja, den av hans bröder, som var närmast efter honom, och Abda, son till Sammua, son till Galal, son till Jeditun.</verse>
        <verse osisID='Neh.11.18'>Leviterna i den heliga staden utgjorde tillsammans två hundra åttiofyra.</verse>
        <verse osisID='Neh.11.19'>Och dörrvaktarna, Ackub, Talmon och deras bröder, som höllo vakt vid portarna, voro ett hundra sjuttiotvå.</verse>
        <verse osisID='Neh.11.20'>Och de övriga israeliterna, prästerna och leviterna bodde i alla de andra städerna i Juda, var och en i sin arvedel.</verse>
        <verse osisID='Neh.11.21'>Men tempelträlarna bodde på Ofel, och Siha och Gispa hade uppsikten över tempelträlarna.</verse>
        <verse osisID='Neh.11.22'>Och tillsyningsman bland leviterna i Jerusalem vid sysslorna i Guds hus var Ussi, son till Bani, son till Hasabja, son till Mattanja, son till Mika, av Asafs barn, sångarna.</verse>
        <verse osisID='Neh.11.23'>Ty ett kungligt påbud var utfärdat angående dem, och en bestämd utanordning var för var dag fastställd för sångarna.</verse>
        <verse osisID='Neh.11.24'>Och Petaja, Mesesabels son, av Seras, Judas sons, barn, gick konungen till handa i var sak som rörde folket.</verse>
        <verse osisID='Neh.11.25'>Och i byarna med tillhörande utmarker bodde ock en del av Juda barn: i Kirjat-Arba och underlydande orter, I Dibon och underlydande orter, i Jekabseel och dess byar,</verse>
        <verse osisID='Neh.11.26'>vidare i Jesua, Molada, Bet-Pelet</verse>
        <verse osisID='Neh.11.27'>och Hasar-Sual, så ock i Beer-Seba och underlydande orter,</verse>
        <verse osisID='Neh.11.28'>i Siklag, ävensom i Mekona och underlydande orter,</verse>
        <verse osisID='Neh.11.29'>i En-Rimmon, Sorga, Jarmut,</verse>
        <verse osisID='Neh.11.30'>Sanoa, Adullam och deras byar, i Lakis med dess utmarker, i Aseka och underlydande orter; och de hade sina boningsorter från Beer- Seba ända till Hinnoms dal.</verse>
        <verse osisID='Neh.11.31'>Och Benjamins barn hade sina boningsorter från Geba: i Mikmas och Aja, så ock i Betel och underlydande orter,</verse>
        <verse osisID='Neh.11.32'>i Anatot, Nob, Ananja,</verse>
        <verse osisID='Neh.11.33'>Hasor, Rama, Gittaim,</verse>
        <verse osisID='Neh.11.34'>Hadid, Seboim, Neballat,</verse>
        <verse osisID='Neh.11.35'>Lod, Ono, och Timmermansdalen.</verse>
        <verse osisID='Neh.11.36'>Och av leviterna blevo några avdelningar från Juda räknade till Benjamin.</verse>
      </chapter>
      <chapter osisID='Neh.12'>
        <verse osisID='Neh.12.1'>Och dessa voro de präster och leviter som drogo upp med Serubbabel, Sealtiels son, och Jesua: Seraja, Jeremia, Esra,</verse>
        <verse osisID='Neh.12.2'>Amarja, Malluk, Hattus,</verse>
        <verse osisID='Neh.12.3'>Sekanja, Rehum, Meremot,</verse>
        <verse osisID='Neh.12.4'>Iddo, Ginnetoi, Abia,</verse>
        <verse osisID='Neh.12.5'>Mijamin, Maadja, Bilga,</verse>
        <verse osisID='Neh.12.6'>Semaja, Jojarib, Jedaja,</verse>
        <verse osisID='Neh.12.7'>Sallu, Amok, Hilkia och Jedaja.  Dessa voro huvudmän för prästerna och för sina bröder i Jesuas tid.</verse>
        <verse osisID='Neh.12.8'>Och leviterna voro: Jesua, Binnui, Kadmiel, Serebja, Juda och Mattanja, som jämte sina bröder förestod lovsången;</verse>
        <verse osisID='Neh.12.9'>vidare Bakbukja och Unno, deras bröder, som hade sina platser mitt emot dem, så att var avdelning hade sin tjänstgöring.</verse>
        <verse osisID='Neh.12.10'>Och Jesua födde Jojakim, och Jojakim födde Eljasib, och Eljasib Jojada,</verse>
        <verse osisID='Neh.12.11'>och Jojada födde Jonatan, och Jonatan födde Jaddua.</verse>
        <verse osisID='Neh.12.12'>Och i Jojakims tid voro huvudmännen för prästernas familjer följande: för Seraja Meraja, för Jeremia Hananja,</verse>
        <verse osisID='Neh.12.13'>för Esra Mesullam, för Amarja Johanan,</verse>
        <verse osisID='Neh.12.14'>för Malluki Jonatan, för Sebanja Josef,</verse>
        <verse osisID='Neh.12.15'>för Harim Adna, för Merajot Helkai,</verse>
        <verse osisID='Neh.12.16'>för Iddo Sakarja, för Ginneton Mesullam,</verse>
        <verse osisID='Neh.12.17'>för Abia Sikri, för Minjamin, för Moadja Piltai,</verse>
        <verse osisID='Neh.12.18'>för Bilga Sammua, för Semaja Jonatan,</verse>
        <verse osisID='Neh.12.19'>för Jojarib Mattenai, för Jedaja Ussi,</verse>
        <verse osisID='Neh.12.20'>för Sallai Kallai, för Amok Eber,</verse>
        <verse osisID='Neh.12.21'>för Hilkia Hasabja, för Jedaja Netanel.</verse>
        <verse osisID='Neh.12.22'>I Eljasibs, Jojadas, Johanans och Jadduas tid blevo huvudmännen för leviternas familjer upptecknade, ävenså prästerna under persern Darejaves' regering.</verse>
        <verse osisID='Neh.12.23'>Huvudmännen för Levi barns familjer äro upptecknade i krönikeboken, ända till Johanans, Eljasibs sons, tid.</verse>
        <verse osisID='Neh.12.24'>Och leviternas huvudmän voro Hasabja, Serebja och Jesua, Kadmiels son, samt deras bröder, som stodo mitt emot dem för att lova och tacka, såsom gudsmannen David hade bjudit, den ena tjänstgörande avdelningen jämte den andra.</verse>
        <verse osisID='Neh.12.25'>Mattanja, Bakbukja, Obadja, Mesullam, Talmon och Ackub höllo såsom dörrvaktare vakt över förrådshusen vid portarna.</verse>
        <verse osisID='Neh.12.26'>Dessa levde i Jojakims, Jesuas sons, Josadaks sons, tid, och i Nehemjas, ståthållarens, och i prästen Esras, den skriftlärdes, tid.</verse>
        <verse osisID='Neh.12.27'>Och när Jerusalems mur skulle invigas, uppsökte man leviterna på alla deras orter och förde dem till Jerusalem för att hålla invignings- och glädjehögtid under tacksägelse och sång, med cymbaler, psaltare och harpor.</verse>
        <verse osisID='Neh.12.28'>Då församlade sig sångarnas barn såväl från nejden runt omkring Jerusalem som från netofatiternas byar,</verse>
        <verse osisID='Neh.12.29'>ävensom från Bet-Haggilgal och från Gebas och Asmavets utmarker; ty sångarna hade byggt sig byar runt omkring Jerusalem.</verse>
        <verse osisID='Neh.12.30'>Och prästerna och leviterna renade sig och renade sedan folket, portarna och muren.</verse>
        <verse osisID='Neh.12.31'>Och jag lät Juda furstar stiga upp på muren.  Därefter anordnade jag två stora lovsångskörer och högtidståg; den ena kören gick till höger ovanpå muren, fram till Dyngporten.</verse>
        <verse osisID='Neh.12.32'>Och dem följde Hosaja och ena hälften av Juda furstar</verse>
        <verse osisID='Neh.12.33'>samt Asarja, Esra och Mesullam,</verse>
        <verse osisID='Neh.12.34'>Juda, Benjamin, Semaja och Jeremia,</verse>
        <verse osisID='Neh.12.35'>ävensom några av prästerna söner med trumpeter, vidare Sakarja, son till Jonatan, son till Semaja, son till Mattanja, son till Mikaja, son till Sackur, son till Asaf,</verse>
        <verse osisID='Neh.12.36'>så ock hans bröder Semaja, Asarel, Milalai, Gilalai, Maai, Netanel och Juda samt Hanani, med gudsmannen Davids musikinstrumenter; och Esra, den skriftlärde, gick i spetsen för dem.</verse>
        <verse osisID='Neh.12.37'>Och de gingo över Källporten och rakt fram uppför trapporna till Davids stad, på trappan i muren ovanför Davids hus, ända fram till Vattenporten mot öster.</verse>
        <verse osisID='Neh.12.38'>Och efter den andra lovsångskören, som gick åt motsatt håll, följde jag med andra hälften av folket, ovanpå muren, upp genom Ugnstornet ända till Breda muren,</verse>
        <verse osisID='Neh.12.39'>vidare över Efraimsporten, Gamla porten och Fiskporten och genom Hananeltornet, ända fram till Fårporten; och de stannade vid Fängelseporten.</verse>
        <verse osisID='Neh.12.40'>Sedan trädde de båda lovsångskörerna upp i Guds hus, och likaså jag och ena hälften av föreståndarna jämte mig,</verse>
        <verse osisID='Neh.12.41'>så ock prästerna Eljakim, Maaseja, Minjamin, Mikaja, Eljoenai, Sakarja och Hananja, med trumpeterna,</verse>
        <verse osisID='Neh.12.42'>och Maaseja, Semaja, Eleasar, Ussi, Johanan, Malkia, Elam och Eser. Och sångarna läto sången ljuda under Jisrajas anförarskap.</verse>
        <verse osisID='Neh.12.43'>Och de offrade på den dagen stora offer och voro glada, ty Gud hade berett dem stor glädje; också kvinnor och barn voro glada.  Och glädjen från Jerusalem hördes vida omkring.</verse>
        <verse osisID='Neh.12.44'>Vid samma tid tillsattes män som skulle förestå förrådskamrarna där offergärder, förstling och tionde nedlades; de skulle i dem hopsamla från stadsåkrarna det som efter lagen tillkom prästerna och leviterna.  Ty glädje rådde i Juda över att prästerna och leviterna nu gjorde sin tjänst.</verse>
        <verse osisID='Neh.12.45'>Dessa iakttogo nu vad som var att iakttaga vid gudstjänsten och vid reningarna, och likaså gjorde sångarna och dörrvaktarna sin tjänst, såsom David och hans son Salomo hade bjudit.</verse>
        <verse osisID='Neh.12.46'>Ty redan i fordom tid, på Davids och Asafs tid, hans som var anförare för sångarna, sjöngos lov- och tacksägelsesånger till Gud.</verse>
        <verse osisID='Neh.12.47'>Och nu under Serubbabels och Nehemjas tid gav hela Israel åt sångarna och dörrvaktarna vad som tillkom dem för var dag; och man gav åt leviterna deras helgade andel, och leviterna gåvo åt Arons söner deras helgade andel.</verse>
      </chapter>
      <chapter osisID='Neh.13'>
        <verse osisID='Neh.13.1'>Vid samma tid föreläste man ur Moses bok för folket, och man fann däri skrivet att ingen ammonit eller moabit någonsin skulle få komma in i Guds församling,</verse>
        <verse osisID='Neh.13.2'>därför att de icke hade kommit Israels barn till mötes med mat och dryck, utan hade lejt Bileam emot dem till att förbanna dem; fastän vår Gud förvandlade förbannelsen till välsignelse.</verse>
        <verse osisID='Neh.13.3'>Och när de hade hört lagen, avskilde de allt slags främmande folk från Israel.</verse>
        <verse osisID='Neh.13.4'>Men en tid förut hade prästen Eljasib, som var satt att förestå kammaren i vår Guds hus, och som var en frände till Tobia,</verse>
        <verse osisID='Neh.13.5'>åt denne inrett en stor kammare, där man förut plägade lägga in spisoffret, rökelsen och kärlen och den tionde av säd, vin och olja, som var bestämd åt leviterna, sångarna och dörrvaktarna, så ock offergärden åt prästerna.</verse>
        <verse osisID='Neh.13.6'>Men under allt detta var jag icke i Jerusalem; ty i den babyloniske konungen Artasastas trettioandra regeringsår hade jag återkommit till konungen.  Men sedan jag efter någon tid hade utbett mig tillstånd av konungen,</verse>
        <verse osisID='Neh.13.7'>begav jag mig till Jerusalem.  Och när jag där förnam det onda som Eljasib hade gjort till förmån för Tobia, då han hade inrett åt honom en kammare i förgårdarna till Guds hus,</verse>
        <verse osisID='Neh.13.8'>misshagade detta mig högeligen; och jag lät kasta allt Tobias bohag ut ur kammaren.</verse>
        <verse osisID='Neh.13.9'>Därefter tillsade jag att man skulle rena kamrarna, och jag lät åter ställa in i dem Guds hus' kärl, så ock spisoffret och rökelsen.</verse>
        <verse osisID='Neh.13.10'>Och när jag vidare fick veta att man icke hade givit åt leviterna vad dem tillkom, varför ock leviterna och sångarna, i stället för att förrätta sina sysslor, hade avvikit var och en till sitt jordagods,</verse>
        <verse osisID='Neh.13.11'>då förebrådde jag föreståndarna detta och sade: »Varför har Guds hus blivit så försummat?»  Och jag hämtade dem tillhopa och lät dem inställa sig på sina platser.</verse>
        <verse osisID='Neh.13.12'>Och hela Juda förde fram till förrådshusen sin tionde av säd, vin och olja;</verse>
        <verse osisID='Neh.13.13'>och jag satte prästen Selemja och Sadok, den skriftlärde, och Pedaja, en av leviterna, till förvaltare över förrådshusen och gav dem till biträde Hanan, son till Sackur, son till Mattanja; ty dessa voro ansedda såsom pålitliga män, och de skulle nu ombesörja utdelningen åt sina bröder.</verse>
        <verse osisID='Neh.13.14'>Tänk fördenskull på mig, min Gud, och låt icke de fromma gärningar bliva utplånade, som jag har gjort för min Guds hus och för tjänstgöringen där!</verse>
        <verse osisID='Neh.13.15'>Vid samma tid såg jag i Juda huru man trampade vinpressarna på sabbaten och förde hem säd, som man lastade på åsnor, så ock vin, druvor och fikon och annat lastgods av olika slag, och huru man förde sådant till Jerusalem på sabbatsdagen; och jag varnade dem, när de sålde dessa livsförnödenheter.</verse>
        <verse osisID='Neh.13.16'>Och tyrierna, som vistades där, förde in fisk och alla slags varor och sålde dem på sabbaten till judarna, och detta i Jerusalem.</verse>
        <verse osisID='Neh.13.17'>Då förebrådde jag Juda ädlingar detta och sade till dem: »Huru kunnen I handla så illa och därmed ohelga sabbatsdagen?</verse>
        <verse osisID='Neh.13.18'>Var det icke därför att edra fäder gjorde sådant som vår Gud lät all denna olycka komma över oss och över denna stad?  Och nu dragen I ännu större vrede över Israel genom att så ohelga sabbaten.»</verse>
        <verse osisID='Neh.13.19'>Och så snart det begynte bliva mörkt i Jerusalems portar före sabbaten, tillsade jag att man skulle stänga dörrarna; jag tillsade ock att man icke skulle öppna dem förrän efter sabbaten.  Och jag ställde några av mina tjänare på vakt vid portarna, för att intet lastgods skulle kunna föras in på sabbatsdagen.</verse>
        <verse osisID='Neh.13.20'>Då stannade köpmän och försäljare av alla slags varor utanför Jerusalem över natten, och det både en och två gånger.</verse>
        <verse osisID='Neh.13.21'>Men jag varnade dem och sade till dem: »Varför stannen I över natten framför muren?  Om I ännu en gång gören så, skall jag låta min hand drabba eder.»</verse>
        <verse osisID='Neh.13.22'>Och jag tillsade leviterna att de skulle rena sig och komma och hålla vakt vid portarna, för att sabbatsdagen måtte hållas helig.  Tänk ock därför på mig, min Gud, och hav misskund med mig efter din stora nåd!</verse>
        <verse osisID='Neh.13.23'>På den tiden såg jag också judiska män som hade tagit till sig asdoditiska, ammonitiska och moabitiska kvinnor.</verse>
        <verse osisID='Neh.13.24'>Och deras barn talade till hälften asdoditiska -- ty judiska kunde de icke tala riktigt -- eller ock något av de andra folkens tungomål.</verse>
        <verse osisID='Neh.13.25'>Då förebrådde jag dem detta och uttalade förbannelser över dem, ja, några av dem slog jag och ryckte jag i skägget.  Och jag besvor dem vid Gud och sade: »I skolen icke giva edra döttrar åt deras söner, ej heller skolen I av deras döttrar taga hustrur åt edra söner eller åt eder själva.</verse>
        <verse osisID='Neh.13.26'>Var det icke med sådant som Salomo, Israels konung, försyndade sig? Det fanns bland de många folken ingen konung som var hans like, ty han var älskad av sin Gud, och Gud satte honom till konung över hela Israel.  Likväl kommo de främmande kvinnorna också honom att synda.</verse>
        <verse osisID='Neh.13.27'>Och nu skulle vi om eder få höra att I haven gjort allt detta stora onda och varit otrogna mot vår Gud, i det att I haven tagit till eder främmande kvinnor!»</verse>
        <verse osisID='Neh.13.28'>Och en son till Jojada, översteprästen Eljasibs son, var måg till horoniten Sanballat; honom drev jag bort ifrån mig.</verse>
        <verse osisID='Neh.13.29'>Tänk på dem, min Gud, därför att de hava befläckat prästadömet och prästadömets och leviternas förbund!</verse>
        <verse osisID='Neh.13.30'>Så renade jag folket ifrån allt främmande väsen; och jag fastställde vad prästerna och leviterna skulle iakttaga, var och en i sin syssla,</verse>
        <verse osisID='Neh.13.31'>och huru vedoffret på bestämda tider skulle avlämnas, och huru med förstlingsgåvorna skulle förfaras.  Tänk härpå, min Gud, och räkna mig det till godo!</verse>
      </chapter>
    </div></osisText>
</osis>
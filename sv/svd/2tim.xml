<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SVD'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SVD'>
        <title>Swedish 1917 Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>This Bible translation represents the official Swedish translation of 1917, authorized by the throne for use in the Church of Sweden.</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>SVD</identifier>
        <source>ftp://unboundftp.biola.edu/pub/swedish1917_utf8.zip</source>
        <language type='IETF'>sv</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='2Tim' type='book'>
      <chapter osisID='2Tim.1'>
        <verse osisID='2Tim.1.1'>Paulus, genom Guds vilja Kristi Jesu apostel -- sänd enligt det löfte som gavs oss om liv, livet i Kristus Jesus --</verse>
        <verse osisID='2Tim.1.2'>hälsar Timoteus, sin älskade son.  Nåd, barmhärtighet och frid ifrån Gud, Fadern, och Kristus Jesus, vår Herre!</verse>
        <verse osisID='2Tim.1.3'>Jag tackar Gud, som jag i likhet med mina förfäder tjänar, och det med rent samvete, såsom jag ock oavlåtligen har dig i åtanke i mina böner, både natt och dag.</verse>
        <verse osisID='2Tim.1.4'>Och när jag kommer ihåg dina tårar, längtar jag efter att se dig, för att så bliva uppfylld av glädje,</verse>
        <verse osisID='2Tim.1.5'>då jag erinras om din oskrymtade tro, samma tro som förut bodde i din mormoder Lois och din moder Eunice, och som nu -- därom är jag förvissad -- jämväl bor i dig.</verse>
        <verse osisID='2Tim.1.6'>Fördenskull påminner jag dig att du må uppliva den nådegåva från Gud, som i följd av min handpåläggning finnes i dig.</verse>
        <verse osisID='2Tim.1.7'>Ty Gud har icke givit oss en försagdbetens ande, utan en kraftens och kärlekens och tuktighetens ande.</verse>
        <verse osisID='2Tim.1.8'>Blygs därför icke för vittnesbördet om vår Herre, ej heller för mig, hans fånge, utan bär också du ditt lidande för evangelium, genom den kraft som Gud giver,</verse>
        <verse osisID='2Tim.1.9'>han som har frälst oss och kallat oss med en helig kallelse, icke på grund av våra gärningar, utan efter sitt eget rådslut och sin nåd, den nåd som redan för evärdliga tider sedan gavs oss i Kristus Jesus,</verse>
        <verse osisID='2Tim.1.10'>men som nu har blivit uppenbar genom vår Frälsares, Kristi Jesu, uppenbarelse.  Ty han har gjort dödens makt om intet och fört liv och oförgänglighet fram i ljuset genom evangelium,</verse>
        <verse osisID='2Tim.1.11'>till vars förkunnare och apostel och lärare jag har blivit satt.</verse>
        <verse osisID='2Tim.1.12'>Fördenskull lider jag också detta, men jag blyges dock icke därför.  Ty jag vet på vem jag tror, och jag är viss om att han är mäktig att för »den dagen» bevara vad som har blivit mig betrott.</verse>
        <verse osisID='2Tim.1.13'>Såsom förebild i fråga om sunda ord må du, i tron och kärleken i Kristus Jesus, hava de ord som du har hört av mig.</verse>
        <verse osisID='2Tim.1.14'>Bevara genom den helige Ande, vilken bor i oss, det goda som har blivit dig betrott.</verse>
        <verse osisID='2Tim.1.15'>Det vet du, att alla i provinsen Asien hava vänt sig ifrån mig, bland dem också Fygelus och Hermogenes.</verse>
        <verse osisID='2Tim.1.16'>Må Herren visa barmhärtighet mot Onesiforus' hus, eftersom han ofta var mig till vederkvickelse och icke blygdes för mina kedjor;</verse>
        <verse osisID='2Tim.1.17'>fastmer, när han kom till Rom, sökte han efter mig med all iver, till dess han fann mig.</verse>
        <verse osisID='2Tim.1.18'>Ja, Herren give att han må finna barmhärtighet hos Herren på »den dagen».  Till huru stor tjänst han var i Efesus, det vet du själv bäst.</verse>
      </chapter>
      <chapter osisID='2Tim.2'>
        <verse osisID='2Tim.2.1'>Så bliv nu du, min son, allt starkare i den nåd som är i Kristus Jesus.</verse>
        <verse osisID='2Tim.2.2'>Och vad du har hört av mig och fått betygat av många vittnen, det må du betro åt män som äro förtroende värda, och som kunna bliva skickliga att i sin ordning undervisa andra.</verse>
        <verse osisID='2Tim.2.3'>Bär ock du ditt lidande såsom en god Kristi Jesu stridsman.</verse>
        <verse osisID='2Tim.2.4'>Ingen som tjänar i krig låter sig insnärjas i näringsomsorger, ty han vill vara den till behag, som har tagit honom i sin sold.</verse>
        <verse osisID='2Tim.2.5'>Likaså, om någon deltager i en tävlingskamp, så vinner han icke segerkransen, ifall han icke kämpar efter stadgad ordning.</verse>
        <verse osisID='2Tim.2.6'>Åkermannen, han som gör arbetet, bör främst av alla få njuta av frukten.</verse>
        <verse osisID='2Tim.2.7'>Fatta rätt vad jag säger; Herren skall giva dig förstånd i allt.</verse>
        <verse osisID='2Tim.2.8'>Tänk på Jesus Kristus, som är uppstånden från de döda, av Davids säd, enligt det evangelium som jag förkunnar,</verse>
        <verse osisID='2Tim.2.9'>och i vars tjänst jag jämväl utstår lidande, ja, till och med måste bära bojor såsom en ogärningsman.  Men Guds ord bär icke bojor.</verse>
        <verse osisID='2Tim.2.10'>Därför uthärdar jag ståndaktigt allting för de utvaldas skull, på det att också de må vinna frälsningen i Kristus Jesus och därmed evig härlighet.</verse>
        <verse osisID='2Tim.2.11'>Detta är ett fast ord; ty hava vi dött med honom, så skola vi ock leva med honom;</verse>
        <verse osisID='2Tim.2.12'>äro vi ståndaktiga, så skola vi ock få regera med honom Men förneka vi honom, så skall ock han förneka oss;</verse>
        <verse osisID='2Tim.2.13'>äro vi trolösa, så står han troget fast vid sitt ord Ty han kan icke förneka sig själv.</verse>
        <verse osisID='2Tim.2.14'>Påminn dem om detta, och uppmana dem allvarligt inför Gud att icke befatta sig med ordstrider; ty sådana gagna till intet, utan äro allenast till fördärv för dem som höra därpå.</verse>
        <verse osisID='2Tim.2.15'>Sträva med all flit efter att själv kunna träda fram inför Gud såsom en som håller provet, en arbetare som icke behöver blygas, utan rätt förvaltar sanningens ord.</verse>
        <verse osisID='2Tim.2.16'>Men undfly oandligt och tomt prat.  Ty de som befatta sig med sådant komma att gå allt längre i ogudaktighet,</verse>
        <verse osisID='2Tim.2.17'>och deras tal skall fräta omkring sig såsom ett kräftsår.  Av det slaget äro Hymeneus och Filetus;</verse>
        <verse osisID='2Tim.2.18'>ty när dessa säga att uppståndelsen redan har skett, hava de farit vilse från sanningen, och de förvända så tron hos somliga.</verse>
        <verse osisID='2Tim.2.19'>Dock, Guds fasta grundval förbliver beståndande och har ett insegel med dessa ord: »Herren känner de sina», och: »Var och en som åkallar Herrens namn, han vände sig bort ifrån orättfärdighet.»</verse>
        <verse osisID='2Tim.2.20'>Men i ett stort hus finnas kärl icke allenast av guld och silver, utan ock av trä och lera; och somliga äro till hedersamt bruk, andra till mindre hedersamt.</verse>
        <verse osisID='2Tim.2.21'>Om nu någon håller sig ren och obesmittad av sådant folk, då bliver han ett kärl till hedersamt bruk, helgat, gagneligt för sin herre, tjänligt till allt vad gott är.</verse>
        <verse osisID='2Tim.2.22'>Fly ungdomens onda begärelser, och far efter rättfärdighet, tro och kärlek, och frid med dem som av rent hjärta åkalla Herren.</verse>
        <verse osisID='2Tim.2.23'>Men undvik dåraktiga och barnsliga tvistefrågor; du vet ju att de föda av sig strider.</verse>
        <verse osisID='2Tim.2.24'>Och en Herrens tjänare bör icke strida, utan vara mild mot alla, väl skickad att undervisa, tålig när han får lida.</verse>
        <verse osisID='2Tim.2.25'>Han bör med saktmod tillrättavisa de motspänstiga, i hopp att Gud till äventyrs skall förläna dem bättring, så att de komma till kunskap om sanningen,</verse>
        <verse osisID='2Tim.2.26'>och i hopp att de så skola bliva nyktra och därigenom befrias ur djävulens snara; ty av honom äro de fångade, så att de göra hans vilja</verse>
      </chapter>
      <chapter osisID='2Tim.3'>
        <verse osisID='2Tim.3.1'>Men det må du veta, att i de yttersta dagarna svåra tider skola komma.</verse>
        <verse osisID='2Tim.3.2'>Ty människorna skola då vara själviska, penningkära, stortaliga, övermodiga, smädelystna, olydiga mot sina föräldrar, otacksamma, gudlösa,</verse>
        <verse osisID='2Tim.3.3'>kärlekslösa mot sina närmaste, trolösa, begivna på förtal, omåttliga, tygellösa, fientliga mot det goda,</verse>
        <verse osisID='2Tim.3.4'>förrädiska, besinningslösa, förblindade av högmod; de skola älska vällust mer än Gud,</verse>
        <verse osisID='2Tim.3.5'>de skola hava ett sken av gudsfruktan, men skola icke vilja veta av dess kraft.  Vänd dig bort ifrån sådana.</verse>
        <verse osisID='2Tim.3.6'>Ty till dem höra de män som innästla sig i husen och fånga svaga kvinnor, som äro tyngda av synder och drivas av allahanda begärelser,</verse>
        <verse osisID='2Tim.3.7'>kvinnor som alltjämt hålla på med att lära, men aldrig kunna komma till kunskap om sanningen.</verse>
        <verse osisID='2Tim.3.8'>Och såsom Jannes och Jambres stodo emot Moses, så stå dessa män emot sanningen; de äro människor som äro fördärvade i sitt sinne och icke hålla provet i fråga om tron.</verse>
        <verse osisID='2Tim.3.9'>Men de skola icke tillstädjas att gå längre, ty deras galenskap skall bliva uppenbar för alla, såsom det skedde med de männens.</verse>
        <verse osisID='2Tim.3.10'>Du åter har blivit min efterföljare lära, i vandel, i strävanden, i tro, tålamod, i kärlek, i ståndaktighet,</verse>
        <verse osisID='2Tim.3.11'>under förföljelser och lidanden, sådana som drabbade mig i Antiokia, Ikonium och Lystra.  Ja, sådana förföljelser har jag fått utstå, men ur alla har Herren frälst mig.</verse>
        <verse osisID='2Tim.3.12'>Så skola ock alla de, som vilja leva gudfruktigt i Kristus Jesus, få lida förföljelse.</verse>
        <verse osisID='2Tim.3.13'>Men onda människor och bedragare skola gå allt längre i ondska; de skola förvilla andra och själva bliva förvillade.</verse>
        <verse osisID='2Tim.3.14'>Men förbliv du vid det som du har lärt, och som du har fått visshet om.  Du vet ju av vilka du har lärt det,</verse>
        <verse osisID='2Tim.3.15'>och du känner från barndomen de heliga skrifter som kunna giva dig vishet, så att du bliver frälst genom den tro du har i Kristus Jesus.</verse>
        <verse osisID='2Tim.3.16'>All skrift som är ingiven av Gud är ock nyttig till undervisning, till bestraffning, till upprättelse, till fostran i rättfärdighet,</verse>
        <verse osisID='2Tim.3.17'>så att en gudsmänniska kan bliva fullt färdig, väl skickad till allt gott verk.</verse>
      </chapter>
      <chapter osisID='2Tim.4'>
        <verse osisID='2Tim.4.1'>Jag uppmanar dig allvarligt inför Gud och Kristus Jesus, inför honom som skall döma levande och döda, jag uppmanar dig vid hans tillkommelse och hans rike:</verse>
        <verse osisID='2Tim.4.2'>Predika ordet, träd upp i tid och otid, bestraffa tillrättavisa, förmana med allt tålamod och med undervisning i alla stycken.</verse>
        <verse osisID='2Tim.4.3'>Ty den tid kommer, då de icke längre skola fördraga den sunda läran, utan efter sina egna begärelser skola samla åt sig lärare hoptals, alltefter som det kliar dem i öronen,</verse>
        <verse osisID='2Tim.4.4'>en tid då de skola vända sina öron från sanningen, och i stället vända sig till fabler.</verse>
        <verse osisID='2Tim.4.5'>Men du, var nykter i allting, bär ditt lidande, utför en evangelists verk, fullgör i allo vad som tillhör ditt ämbete.</verse>
        <verse osisID='2Tim.4.6'>Ty själv är jag nu på väg att offras, och tiden är inne, då jag skall bryta upp.</verse>
        <verse osisID='2Tim.4.7'>Jag har kämpat den goda kampen, jag har fullbordat mitt lopp, jag har bevarat tron.</verse>
        <verse osisID='2Tim.4.8'>Nu ligger rättfärdighetens segerkrans tillreds åt mig, och Herren, den rättfärdige domaren, skall giva den åt mig på »den dagen», och icke åt mig allenast, utan åt alla som hava älskat hans tillkommelse.</verse>
        <verse osisID='2Tim.4.9'>Låt dig angeläget vara att snart komma till mig.</verse>
        <verse osisID='2Tim.4.10'>Ty av kärlek till denna tidsålders väsende har Demas övergivit mig och har begivit sig till Tessalonika; Krescens har begivit sig till Galatien och Titus till Dalmatien.</verse>
        <verse osisID='2Tim.4.11'>Lukas är den ende som är kvar hos mig.  Tag Markus med dig hit; ty han kan i mycket vara mig till gagn och tjäna mig.</verse>
        <verse osisID='2Tim.4.12'>Tykikus har jag sänt till Efesus.</verse>
        <verse osisID='2Tim.4.13'>När du kommer, så hav med dig den mantel som jag lämnade kvar hos Karpus i Troas, så ock böckerna, först och främst pergamentskrifterna.</verse>
        <verse osisID='2Tim.4.14'>Alexander, smeden, har gjort mig mycket ont; Herren kommer att vedergälla honom efter hans gärningar.</verse>
        <verse osisID='2Tim.4.15'>Också du må taga dig till vara för honom, ty han har häftigt trätt upp emot det som vi hava talat.</verse>
        <verse osisID='2Tim.4.16'>Vid mitt första försvar inför rätta kom ingen mig till hjälp, utan alla övergåvo mig; må det icke bliva dem tillräknat.</verse>
        <verse osisID='2Tim.4.17'>Men Herren stod mig bi och gav mig kraft, för att genom mig ordet överallt skulle bliva predikat, så att alla hedningar finge höra det; och så blev jag räddad ur lejonets gap.</verse>
        <verse osisID='2Tim.4.18'>Ja, Herren skall rädda mig från alla ondskans tilltag och frälsa mig till sitt himmelska rike.  Honom tillhör äran i evigheternas evigheter.  Amen.</verse>
        <verse osisID='2Tim.4.19'>Hälsa Priska och Akvila, så ock Onesiforus' hus.</verse>
        <verse osisID='2Tim.4.20'>Erastus stannade kvar i Korint, men Trofimus lämnade jag sjuk efter mig i Miletus.</verse>
        <verse osisID='2Tim.4.21'>Låt dig angeläget vara att komma hit före vintern.  Eubulus och Pudens och Linus och Klaudia och alla bröderna hälsa dig.</verse>
        <verse osisID='2Tim.4.22'>Herren vare med din ande.  Nåd vare med eder.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SVD'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SVD'>
        <title>Swedish 1917 Version</title>
        <contributor>The Unbound Bible
Biola University: Administrative Computing
13800 Biola Ave.
La Mirada, CA 90639
United States of America
562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>This Bible translation represents the official Swedish translation of 1917, authorized by the throne for use in the Church of Sweden.</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>SVD</identifier>
        <source>ftp://unboundftp.biola.edu/pub/swedish1917_utf8.zip</source>
        <language type='IETF'>sv</language>
        <relation/>
        <coverage>provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='1Tim' type='book'>
      <chapter osisID='1Tim.1'>
        <verse osisID='1Tim.1.1'>Paulus, Kristi Jesu apostel, förordnad av Gud, vår Frälsare, och Kristus Jesus, vårt hopp,</verse>
        <verse osisID='1Tim.1.2'>hälsar Timoteus, sin sannskyldige son i tron.  Nåd, barmhärtighet och frid ifrån Gud, Fadern, och Kristus Jesus, vår Herre!</verse>
        <verse osisID='1Tim.1.3'>Jag bjuder dig, nu såsom när jag for åstad till Macedonien, att stanna kvar i Efesus och där förmana somliga att icke förkunna främmande läror</verse>
        <verse osisID='1Tim.1.4'>eller akta på fabler och släktledningshistorier utan ände, som ju snarare vålla ordstrider än främja den Guds ordning som kommer till fullbordan i tron.</verse>
        <verse osisID='1Tim.1.5'>Och förmaningens ändamål är kärlek av ett rent hjärta och av ett gott samvete och av en oskrymtad tro.</verse>
        <verse osisID='1Tim.1.6'>Från dessa stycken hava somliga farit vilse och vänt sin håg till fåfängligt tal --</verse>
        <verse osisID='1Tim.1.7'>människor som vilja vara lärare i lagen, fastän de icke förstå ens vad de själva tala, eller vad de ting äro, som de med sådan säkerhet orda om.</verse>
        <verse osisID='1Tim.1.8'>Men vi veta att lagen är god, om man nämligen brukar den såsom lagen bör brukas,</verse>
        <verse osisID='1Tim.1.9'>och om man förstår detta, att lagen är till icke för rättfärdiga människor, utan för dem som trotsa lag och myndighet, för ogudaktiga och syndare, oheliga och oandliga människor, fadermördare och modermördare, för mandråpare,</verse>
        <verse osisID='1Tim.1.10'>för dem som öva otukt och onaturlig vällustsynd, för dem som äro människosäljare, lögnare, menedare eller något annat som strider mot den sunda läran --</verse>
        <verse osisID='1Tim.1.11'>detta i enlighet med det evangelium om den salige Gudens härlighet, varmed jag har blivit betrodd.</verse>
        <verse osisID='1Tim.1.12'>Vår Herre Kristus Jesus, som har givit mig kraft, tackar jag för att han har tagit mig i sin tjänst och funnit mig vara förtroende värd,</verse>
        <verse osisID='1Tim.1.13'>mig som förut var en hädare och förföljare och våldsverkare.  Men barmhärtighet vederfors mig, eftersom jag icke bättre visste, när jag i min otro handlade så.</verse>
        <verse osisID='1Tim.1.14'>Och vår Herres nåd blev så mycket mer överflödande, med tron och kärleken i Kristus Jesus.</verse>
        <verse osisID='1Tim.1.15'>Det är ett fast ord och i allo värt att mottagas, att Kristus Jesus har kommit i världen för att frälsa syndare, bland vilka jag är den främste.</verse>
        <verse osisID='1Tim.1.16'>Men att barmhärtighet vederfors mig, det skedde just för att Kristus Jesus skulle främst på mig bevisa all sin långmodighet, och låta mig bliva en förstlingsbild av dem som skulle komma att tro på honom och så vinna evigt liv.</verse>
        <verse osisID='1Tim.1.17'>Men evigheternas konung, den oförgänglige, osynlige, ende Guden, vare ära och pris i evigheternas evigheter!  Amen.</verse>
        <verse osisID='1Tim.1.18'>Att så förmana dem, det ålägger jag dig, min son Timoteus, i enlighet med de profetord som en gång uttalades över dig.  Må du i kraft av dem strida den goda striden,</verse>
        <verse osisID='1Tim.1.19'>rustad med tro och med ett gott samvete.  Detta hava nu visserligen somliga skjutit å sido, men de hava därigenom lidit skeppsbrott i tron.</verse>
        <verse osisID='1Tim.1.20'>Till dem höra Hymeneus och Alexander, vilka jag har överlämnat åt Satan, för att de skola bliva så tuktade, att de icke vidare smäda.</verse>
      </chapter>
      <chapter osisID='1Tim.2'>
        <verse osisID='1Tim.2.1'>Så uppmanar jag nu framför allt därtill att man må bedja, åkalla, anropa och tacka Gud för alla människor,</verse>
        <verse osisID='1Tim.2.2'>för konungar och all överhet, så att vi kunna föra ett lugnt och stilla liv, på ett i allo fromt och värdigt sätt.</verse>
        <verse osisID='1Tim.2.3'>Sådant är gott och välbehagligt inför Gud, vår Frälsare,</verse>
        <verse osisID='1Tim.2.4'>som vill att alla människor skola bliva frälsta och komma till kunskap om sanningen.</verse>
        <verse osisID='1Tim.2.5'>Ty en enda är Gud, och en enda är medlare emellan Gud och människor: en människa, Kristus Jesus,</verse>
        <verse osisID='1Tim.2.6'>han som gav sig själv till lösen för alla, varom ock vittnesbördet skulle frambäras, när tiden var inne.</verse>
        <verse osisID='1Tim.2.7'>Och själv har jag blivit satt till att vara dess förkunnare och apostel -- det säger jag med sanning, jag ljuger icke -- ja, till att i tro och sanning vara en lärare för hedningar.</verse>
        <verse osisID='1Tim.2.8'>Jag vill alltså att männen allestädes skola förrätta bön, i det att de, fria ifrån vrede och disputerande, upplyfta heliga händer.</verse>
        <verse osisID='1Tim.2.9'>Likaledes vill jag att kvinnorna skola uppträda i hövisk dräkt, att de blygsamt och tuktigt pryda sig, icke med hårflätningar och guld eller pärlor eller dyrbara kläder,</verse>
        <verse osisID='1Tim.2.10'>utan med goda gärningar, såsom det höves kvinnor som vilja räknas för gudfruktiga.</verse>
        <verse osisID='1Tim.2.11'>Kvinnan bör i stillhet låta sig undervisas och därvid helt underordna sig.</verse>
        <verse osisID='1Tim.2.12'>Däremot kan jag icke tillstädja en kvinna att själv uppträda såsom lärare, ej heller att råda över sin man; fastmer må hon leva i stillhet.</verse>
        <verse osisID='1Tim.2.13'>Adam blev ju först skapad och sedan Eva.</verse>
        <verse osisID='1Tim.2.14'>Och Adam blev icke bedragen, men kvinnan blev svårt bedragen och förleddes till överträdelse.</verse>
        <verse osisID='1Tim.2.15'>Dock skall kvinnan, under det hon föder sina barn, vinna frälsning, om hon förbliver i tro och kärlek och helgelse, med ett tuktigt väsende.</verse>
      </chapter>
      <chapter osisID='1Tim.3'>
        <verse osisID='1Tim.3.1'>Det är ett visst ord, att om någons håg står till en församlingsföreståndares ämbete, så är det en god verksamhet han åstundar.</verse>
        <verse osisID='1Tim.3.2'>En församlingsföreståndare bör därför vara oförvitlig; han bör vara en enda kvinnas man, nykter och tuktig, hövisk i sitt skick, gästvänlig, väl skickad att undervisa,</verse>
        <verse osisID='1Tim.3.3'>icke begiven på vin, icke våldsam, utan foglig, icke stridslysten, fri ifrån penningbegär.</verse>
        <verse osisID='1Tim.3.4'>Han bör väl förestå sitt eget hus och hålla sina barn i lydnad, med all värdighet;</verse>
        <verse osisID='1Tim.3.5'>ty huru skulle dem som icke vet att förestå sitt eget hus kunna sköta Guds församling?</verse>
        <verse osisID='1Tim.3.6'>Han bör icke vara nyomvänd, för att han icke skall förblindas av högmod och så hemfalla under djävulens dom.</verse>
        <verse osisID='1Tim.3.7'>Han bör ock hava gott vittnesbörd om sig av dem som stå utanför, så att han icke utsättes för smälek och faller i djävulens snara.</verse>
        <verse osisID='1Tim.3.8'>Församlingstjänarna böra likaledes skicka sig värdigt, icke vara tvetaliga, icke benägna för mycket vindrickande, icke snikna efter slem vinning;</verse>
        <verse osisID='1Tim.3.9'>de böra äga trons hemlighet i ett rent samvete.</verse>
        <verse osisID='1Tim.3.10'>Men också dessa skola först prövas; därefter må de, om de befinnas oförvitliga, få tjäna församlingen.</verse>
        <verse osisID='1Tim.3.11'>Är det kvinnor, så böra dessa likaledes skicka sig värdigt, icke gå omkring med förtal, men vara nyktra och trogna i allt.</verse>
        <verse osisID='1Tim.3.12'>En församlingstjänare skall vara en enda kvinnas man; han skall hålla god ordning på sina barn och väl förestå sitt hus.</verse>
        <verse osisID='1Tim.3.13'>Ty de som hava väl skött en församlingstjänares syssla, de vinna en aktad ställning och kunna i tron, den tro de hava i Kristus Jesus, uppträda med mycken frimodighet.</verse>
        <verse osisID='1Tim.3.14'>Detta skriver jag till dig, fastän jag hoppas att snart få komma till dig.</verse>
        <verse osisID='1Tim.3.15'>Jag vill nämligen, om jag likväl skulle dröja, att du skall veta huru man bör förhålla sig i Guds hus, som ju är den levande Gudens församling, sanningens stödjepelare och grundfäste.</verse>
        <verse osisID='1Tim.3.16'>Och erkänt stor är gudaktighetens hemlighet: »Han som blev uppenbarad i köttet, rättfärdigad i anden, sedd av änglar, predikad bland hedningarna, trodd i världen, upptagen i härligheten.»</verse>
      </chapter>
      <chapter osisID='1Tim.4'>
        <verse osisID='1Tim.4.1'>Men Anden säger uttryckligen, att i kommande tider somliga skola avfalla från tron och hålla sig till villoandar och till onda andars läror.</verse>
        <verse osisID='1Tim.4.2'>Så skall ske genom lögnpredikanters skrymteri, människors som i sina egna samveten äro brännmärkta såsom brottslingar,</verse>
        <verse osisID='1Tim.4.3'>och som förbjuda äktenskap och vilja att man skall avhålla sig från allahanda mat, som Gud har skapat till att med tacksägelse mottagas av dem som tro och hava lärt känna sanningen.</verse>
        <verse osisID='1Tim.4.4'>Ty allt vad Gud har skapat är gott, och intet är förkastligt, när det mottages med tacksägelse:</verse>
        <verse osisID='1Tim.4.5'>det bliver nämligen helgat genom Guds ord och genom bön.</verse>
        <verse osisID='1Tim.4.6'>Om du framlägger detta för bröderna, så bevisar du dig såsom en god Kristi Jesu tjänare, då du ju hämtar din näring av trons och den goda lärans ord, den läras som du troget har efterföljt.</verse>
        <verse osisID='1Tim.4.7'>Men de oandliga käringfablerna må du visa ifrån dig.  Öva dig i stället själv i gudsfruktan.</verse>
        <verse osisID='1Tim.4.8'>Ty lekamlig övning gagnar till litet, men gudsfruktan gagnar till allt; den har med sig löfte om liv, både för denna tiden och för den tillkommande.</verse>
        <verse osisID='1Tim.4.9'>Detta är ett fast ord och i allo värt att mottagas.</verse>
        <verse osisID='1Tim.4.10'>Ja, därför arbeta och kämpa vi, då vi nu hava satt vårt hopp till den levande Guden, honom som är alla människors Frälsare, först och främst deras som tro.</verse>
        <verse osisID='1Tim.4.11'>Så skall du bjuda och undervisa.</verse>
        <verse osisID='1Tim.4.12'>Låt ingen förakta dig för din ungdoms skull; fastmer må du för dem som tro bliva ett föredöme i tal och i vandel, i kärlek, i tro och i renhet.</verse>
        <verse osisID='1Tim.4.13'>Var nitisk i att föreläsa skriften och i att förmana och undervisa, till dess jag kommer.</verse>
        <verse osisID='1Tim.4.14'>Försumma icke att vårda den nådegåva som finnes i dig, och som gavs dig i kraft av profetord, under handpåläggning av de äldste.</verse>
        <verse osisID='1Tim.4.15'>Tänk på detta, lev i detta, så att din förkovran bliver uppenbar för alla.</verse>
        <verse osisID='1Tim.4.16'>Hav akt på dig själv och på din undervisning, och håll stadigt ut därmed; ty om du så gör, frälsar du både dig själv och dem som höra dig.</verse>
      </chapter>
      <chapter osisID='1Tim.5'>
        <verse osisID='1Tim.5.1'>En äldre man må du icke tillrättavisa med hårda ord; du bör tala till honom såsom till en fader.  Till yngre män må du tala såsom till bröder,</verse>
        <verse osisID='1Tim.5.2'>till äldre kvinnor såsom till mödrar, till yngre kvinnor såsom till systrar, i all renhet.</verse>
        <verse osisID='1Tim.5.3'>Änkor må du bevisa ära, om de äro rätta, värnlösa änkor.</verse>
        <verse osisID='1Tim.5.4'>Men om en änka har barn eller barnbarn, då må i första rummet dessa lära sig att med tillbörlig vördnad taga sig an sina närmaste och så återgälda sina föräldrar vad de äro dem skyldiga; ty sådant är välbehagligt inför Gud.</verse>
        <verse osisID='1Tim.5.5'>En rätt, värnlös änka, som sitter ensam, hon har sitt hopp i Gud och håller ut i bön och åkallan natt och dag.</verse>
        <verse osisID='1Tim.5.6'>Men en sådan som allenast gör sig goda dagar, hon är död, fastän hon lever.  --</verse>
        <verse osisID='1Tim.5.7'>Förehåll dem också detta, så att man icke får något att förevita dem.</verse>
        <verse osisID='1Tim.5.8'>Men om någon icke drager försorg om sina egna, först och främst om sina närmaste, så har denne förnekat sin tro och är värre än en otrogen.</verse>
        <verse osisID='1Tim.5.9'>Såsom »församlingsänka» må ingen annan uppföras än den som är minst sextio år gammal, och som har varit allenast en mans hustru,</verse>
        <verse osisID='1Tim.5.10'>en som har det vittnesbördet om sig, att hon har övat goda gärningar, uppfostrat barn, givit härbärge åt husvilla, tvagit heligas fötter, understött nödlidande, korteligen, beflitat sig om allt gott verk.</verse>
        <verse osisID='1Tim.5.11'>Unga änkor skall du däremot icke antaga.  Ty när de hava njutit nog av Kristus, vilja de åter gifta sig;</verse>
        <verse osisID='1Tim.5.12'>och de äro då hemfallna åt dom, eftersom de hava brutit sin första tro.</verse>
        <verse osisID='1Tim.5.13'>Därtill lära de sig ock att vara lättjefulla, i det att de löpa omkring i husen; ja, icke allenast att vara lättjefulla, utan ock att vara skvalleraktiga och att syssla med sådant som icke kommer dem vid, allt medan de tala vad otillbörligt är.</verse>
        <verse osisID='1Tim.5.14'>Därför vill jag att unga änkor gifta sig, föda barn, förestå var och en sitt hus och icke giva någon motståndare anledning att smäda.</verse>
        <verse osisID='1Tim.5.15'>Redan hava ju några vikit av och följt efter Satan.</verse>
        <verse osisID='1Tim.5.16'>Om någon troende, vare sig man eller kvinna, har änkor att sörja för, då må han understödja dem utan att församlingen betungas, för att denna så må kunna understödja rätta, värnlösa änkor.</verse>
        <verse osisID='1Tim.5.17'>Sådana äldste som äro goda församlingsföreståndare må aktas dubbel heder värda, först och främst de som arbeta med predikande och undervisning.</verse>
        <verse osisID='1Tim.5.18'>Skriften säger ju: »Du skall icke binda munnen till på oxen som tröskar», så ock: »Arbetaren är värd sin lön.»  --</verse>
        <verse osisID='1Tim.5.19'>Upptag intet klagomål mot någon av de äldste, om det icke styrkes av två eller tre vittnen.</verse>
        <verse osisID='1Tim.5.20'>Men begår någon en synd, så skall du inför alla förehålla honom den, så att också de andra känna fruktan.</verse>
        <verse osisID='1Tim.5.21'>Jag uppmanar dig allvarligt inför Gud och Kristus Jesus och de utvalda änglarna att iakttaga detta, utan någon förutfattad mening och utan att i något stycke förfara partiskt.</verse>
        <verse osisID='1Tim.5.22'>Förhasta dig icke med handpåläggning, och gör dig icke delaktig i en annans synder.  Bevara dig själv ren.</verse>
        <verse osisID='1Tim.5.23'>Drick nu icke längre allenast vatten, utan bruka något litet vin för din mages skull, eftersom du så ofta lider av svaghet.</verse>
        <verse osisID='1Tim.5.24'>Somliga människors synder ligga i öppen dag och komma i förväg fram till dom; andras åter komma först efteråt fram.</verse>
        <verse osisID='1Tim.5.25'>Sammalunda pläga ock goda gärningar ligga i öppen dag; och när så icke är, kunna de ändå icke bliva fördolda.</verse>
      </chapter>
      <chapter osisID='1Tim.6'>
        <verse osisID='1Tim.6.1'>De som äro trälar och tjäna under andra må akta sina herrar all heder värda, så att Guds namn och läran icke bliva smädade.</verse>
        <verse osisID='1Tim.6.2'>Men de som hava troende herrar må icke, därför att de äro deras bröder, akta dem mindre; fastmer må de tjäna dem så mycket villigare, just därför att de äro troende och kära bröder, dessa som vinnlägga sig om att göra vad gott är.  Så skall du undervisa och förmana.</verse>
        <verse osisID='1Tim.6.3'>Om någon förkunnar främmande läror och icke håller sig till sunda ord -- vår Herres, Jesu Kristi, ord -- och till den lära som hör gudsfruktan till,</verse>
        <verse osisID='1Tim.6.4'>då är han förblindad av högmod, och detta fastän han intet förstår, utan är såsom från vettet i sitt begär efter disputerande och ordstrider, vilka vålla avund, kiv, smädelser, ondskefulla misstankar</verse>
        <verse osisID='1Tim.6.5'>och ständiga tvister mellan människor som äro fördärvade i sitt sinne och hava tappat bort sanningen, människor som mena att gudsfruktan är ett medel till vinning.</verse>
        <verse osisID='1Tim.6.6'>Ja, gudsfruktan i förening med förnöjsamhet är verkligen en stor vinning.</verse>
        <verse osisID='1Tim.6.7'>Vi hava ju icke fört något med oss till världen, just därför att vi icke kunna föra något med oss ut därifrån.</verse>
        <verse osisID='1Tim.6.8'>Hava vi föda och kläder, så må vi låta oss nöja därmed.</verse>
        <verse osisID='1Tim.6.9'>Men de som vilja bliva rika, de råka in i frestelser och snaror och hemfalla åt många dåraktiga och skadliga begärelser, som sänka människorna ned i fördärv och undergång.</verse>
        <verse osisID='1Tim.6.10'>Ty penningbegäret är en rot till allt ont; och somliga hava låtit sig så drivas därav, att de hava villats bort ifrån tron och därigenom tillskyndat sig själva många kval.</verse>
        <verse osisID='1Tim.6.11'>Men fly sådant, du gudsmänniska, och far efter rättfärdighet, gudsfruktan, tro, kärlek, ståndaktighet, saktmod.</verse>
        <verse osisID='1Tim.6.12'>Kämpa trons goda kamp, sök att vinna det eviga livet, vartill du har blivit kallad, du som ock inför många vittnen har avlagt den goda bekännelsen.</verse>
        <verse osisID='1Tim.6.13'>Inför Gud, som giver liv åt allt, och inför Kristus Jesus, som under Pontius Pilatus vittnade med den goda bekännelsen, manar jag dig</verse>
        <verse osisID='1Tim.6.14'>att, själv utan fläck och tadel, hålla vad jag har bjudit, intill vår Herres, Jesu Kristi, uppenbarelse,</verse>
        <verse osisID='1Tim.6.15'>vilken den salige, ende härskaren skall låta oss se, när tiden är inne, han som är konungarnas konung och herrarnas herre,</verse>
        <verse osisID='1Tim.6.16'>han som allena har odödlighet och bor i ett ljus dit ingen kan komma, han som ingen människa har sett eller kan se.  Honom vare ära och evigt välde!  Amen.</verse>
        <verse osisID='1Tim.6.17'>Bjud dem som äro rika i den tidsålder som nu är att icke högmodas, och att icke sätta sitt hopp till ovissa rikedomar, utan till Gud, som rikligen giver oss allt till att njuta därav;</verse>
        <verse osisID='1Tim.6.18'>bjud dem att göra gott, att vara rika på goda gärningar, att vara givmilda och gärna dela med sig.</verse>
        <verse osisID='1Tim.6.19'>Må de så lägga av åt sig skatter som kunna bliva en god grundval för det tillkommande, så att de vinna det verkliga livet.</verse>
        <verse osisID='1Tim.6.20'>O Timoteus, bevara vad som har blivit dig betrott; och vänd dig bort ifrån de oandliga, tomma ord och gensägelser som komma från den falskeligen så kallade »kunskapen»,</verse>
        <verse osisID='1Tim.6.21'>vilken några föregiva sig äga, varför de ock hava farit vilse i fråga om tron.  Nåd vare med eder.</verse>
      </chapter>
    </div></osisText>
</osis>
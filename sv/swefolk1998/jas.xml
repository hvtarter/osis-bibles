<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Jas' type='book'>
      <chapter osisID='Jas.1'>
        <verse osisID='Jas.1.1'>Från Jakob, Guds och Herren Jesu Kristi tjänare, till de tolv stammarna i förskingringen.</verse>
        <verse osisID='Jas.1.2'>Räkna det som den största glädje, mina bröder, när ni råkar ut för alla slags prövningar.</verse>
        <verse osisID='Jas.1.3'>Ni vet ju att när er tro sätts på prov, så gör prövningen er uthålliga.</verse>
        <verse osisID='Jas.1.4'>Men låt er uthållighet visa sig i fullbordad gärning, så att ni är fullkomliga och hela, utan brist i något avseende.</verse>
        <verse osisID='Jas.1.5'>Om någon av er brister i visdom skall han be till Gud, som ger åt alla villigt och utan förebråelser, och han skall få den.</verse>
        <verse osisID='Jas.1.6'>Men han skall be i tro utan att tvivla. Ty den som tvivlar liknar havets våg, som drivs och piskas av vinden.</verse>
        <verse osisID='Jas.1.7'>En sådan människa skall inte tänka att hon kan få något av Herren,</verse>
        <verse osisID='Jas.1.8'>splittrad som hon är och ostadig på alla sina vägar. </verse>
        <verse osisID='Jas.1.9'>En ringa broder skall berömma sig av sin höghet,</verse>
        <verse osisID='Jas.1.10'>och en rik av sin ringhet. Han kommer ju att vissna bort som blommorna i gräset.</verse>
        <verse osisID='Jas.1.11'>Solen går upp med sin brännande hetta och sveder gräset, så att dess blommor faller av och dess skönhet förgår. Så skall också den rike vissna bort mitt i sin strävan. </verse>
        <verse osisID='Jas.1.12'>Salig är den som håller ut i prövningen, ty när han har bestått sitt prov skall han få livets krona, som Gud har lovat dem som älskar honom.</verse>
        <verse osisID='Jas.1.13'>Ingen som frestas skall säga: "Det är Gud som frestar mig." Ty Gud frestas inte av det onda och frestar inte heller någon.</verse>
        <verse osisID='Jas.1.14'>Var och en som frestas, dras och lockas av sitt eget begär.</verse>
        <verse osisID='Jas.1.15'>När så begäret har blivit havande föder det synd, och när synden är fullmogen föder den död.</verse>
        <verse osisID='Jas.1.16'>Bedra inte er själva, mina älskade bröder. </verse>
        <verse osisID='Jas.1.17'>Allt det goda vi får och varje fullkomlig gåva är från ovan och kommer ner från ljusens Fader, hos vilken ingen förändring sker och ingen växling mellan ljus och mörker.</verse>
        <verse osisID='Jas.1.18'>I kraft av sin vilja födde han oss på nytt genom sanningens ord, för att vi skulle vara en förstlingsfrukt bland dem som han har skapat.</verse>
        <verse osisID='Jas.1.19'>Detta vet ni, mina älskade bröder.En människa skall vara snar att höra och sen att tala och sen till vrede.</verse>
        <verse osisID='Jas.1.20'>Ty en mans vrede åstadkommer inte det som är rätt inför Gud.</verse>
        <verse osisID='Jas.1.21'>Lägg därför bort all orenhet och all ondska och ta ödmjukt emot ordet, som är inplanterat i er och som har makt att frälsa era själar. </verse>
        <verse osisID='Jas.1.22'>Var ordets görare, inte bara dess hörare, annars bedrar ni er själva.</verse>
        <verse osisID='Jas.1.23'>Om någon är ordets hörare och inte dess görare, liknar han en man som betraktar sitt ansikte i en spegel,</verse>
        <verse osisID='Jas.1.24'>och när han har sett sig själv i den, går han sin väg och glömmer genast hur han såg ut.</verse>
        <verse osisID='Jas.1.25'>Den som däremot blickar in i frihetens fullkomliga lag och blir kvar i den och inte är en glömsk hörare utan en verklig görare, han blir salig i sin gärning. </verse>
        <verse osisID='Jas.1.26'>Om någon menar sig tjäna Gud men inte tyglar sin tunga utan bedrar sitt hjärta, så är hans gudstjänst ingenting värd.</verse>
        <verse osisID='Jas.1.27'>Men att ta sig an föräldralösa barn och änkor i deras nöd och hålla sig obesmittad av världen, det är en gudstjänst som är ren och fläckfri inför Gud och Fadern.</verse>
      </chapter>
      <chapter osisID='Jas.2'>
        <verse osisID='Jas.2.1'>Mina bröder, ni kan inte tro på vår Herre Jesus Kristus, den förhärligade, och på samma gång göra skillnad på människor.</verse>
        <verse osisID='Jas.2.2'>Anta att det vid er sammankomst kommer in en man i vackra kläder och med guldring på fingret och samtidigt en fattig man i smutsiga kläder.</verse>
        <verse osisID='Jas.2.3'>Om ni då ser till den vackert klädde och säger: "Var så god och sitt, här är en bra plats," men till den fattige: "Du kan stå där" eller: "Sätt dig vid mina fötter",</verse>
        <verse osisID='Jas.2.4'>har ni då inte kommit i strid med er själva och blivit domare som dömer partiskt?</verse>
        <verse osisID='Jas.2.5'>Lyssna, mina älskade bröder. Har inte Gud utvalt de fattiga i den här världen till att bli rika i tron och till att ärva det rike som han har lovat dem som älskar honom?</verse>
        <verse osisID='Jas.2.6'>Men ni föraktar den fattige. Är det inte de rika som förtrycker er och drar er inför domstolar?</verse>
        <verse osisID='Jas.2.7'>Är det inte de som smädar det sköna namn som har nämnts över er? </verse>
        <verse osisID='Jas.2.8'>Om ni uppfyller den konungsliga lagen enligt Skriften: Du skall älska din nästa som dig själv, då handlar ni rätt.</verse>
        <verse osisID='Jas.2.9'>Men om ni gör skillnad på människor begår ni synd, och lagen överbevisar er om att ni är överträdare.</verse>
        <verse osisID='Jas.2.10'>Ty den som håller hela lagen men bryter mot ett enda bud är skyldig till allt.</verse>
        <verse osisID='Jas.2.11'>Han som har sagt: Du skall inte begå äktenskapsbrott, har också sagt: Du skall inte mörda. Om du inte begår äktenskapsbrott, men mördar, är du en brottsling.</verse>
        <verse osisID='Jas.2.12'>Tala och handla så som den som skall dömas efter frihetens lag.</verse>
        <verse osisID='Jas.2.13'>Ty domen skall utan barmhärtighet drabba den som inte har visat barmhärtighet. Men barmhärtigheten triumferar över domen.</verse>
        <verse osisID='Jas.2.14'>Mina bröder, vad hjälper det om någon påstår sig ha tro men saknar gärningar? Kan väl en sådan tro frälsa någon?</verse>
        <verse osisID='Jas.2.15'>Om en broder eller syster inte har kläder och saknar mat för dagen</verse>
        <verse osisID='Jas.2.16'>och någon av er säger till dem: "Gå i frid, klä er varmt och ät er mätta", men inte ger dem vad kroppen behöver, vad hjälper det?</verse>
        <verse osisID='Jas.2.17'>Så är också tron i sig själv död, när den är utan gärningar. </verse>
        <verse osisID='Jas.2.18'>Nu säger kanske någon: "Du har tro." - Ja, men jag har också gärningar. Visa mig din tro utan gärningar, så skall jag visa dig min tro genom mina gärningar.</verse>
        <verse osisID='Jas.2.19'>Du tror att Gud är en. Det gör du rätt i. Också de onda andarna tror det, och bävar.</verse>
        <verse osisID='Jas.2.20'>Men vill du inte inse, du tanklösa människa, att tron utan gärningar är död?</verse>
        <verse osisID='Jas.2.21'>Blev inte vår fader Abraham erkänd som rättfärdig genom gärningar, när han bar fram sin son Isak på altaret?</verse>
        <verse osisID='Jas.2.22'>Du ser att hans tro samverkade med hans gärningar och att det var genom gärningarna som tron blev fullbordad.</verse>
        <verse osisID='Jas.2.23'>Så uppfylldes Skriften som säger: Abraham trodde Gud, och det räknades honom till rättfärdighet, och han kallades Guds vän.</verse>
        <verse osisID='Jas.2.24'>Ni ser alltså att en människa erkänns som rättfärdig genom gärningar och inte bara genom tro.</verse>
        <verse osisID='Jas.2.25'>Blev inte skökan Rahab på samma sätt erkänd som rättfärdig genom gärningar, när hon tog emot sändebuden och förde ut dem en annan väg?</verse>
        <verse osisID='Jas.2.26'>Liksom kroppen utan ande är död, så är tron utan gärningar död.</verse>
      </chapter>
      <chapter osisID='Jas.3'>
        <verse osisID='Jas.3.1'>Mina bröder, inte många bör bli lärare. Ni vet ju att vi skall få en strängare dom.</verse>
        <verse osisID='Jas.3.2'>Vi begår alla många fel. Om någon inte felar i sitt tal, är han en fullkomlig man som också kan tygla hela sin kropp.</verse>
        <verse osisID='Jas.3.3'>När vi lägger betsel i munnen på en häst för att han skall lyda oss, styr vi också hela hans kropp.</verse>
        <verse osisID='Jas.3.4'>Se också på fartygen som är så stora och drivs av hårda vindar. Ändå styrs de dit rorsmannen vill med ett mycket litet roder.</verse>
        <verse osisID='Jas.3.5'>Så är också tungan en liten lem men kan skryta över stora ting. Tänk på hur en liten eld kan antända en stor skog.</verse>
        <verse osisID='Jas.3.6'>En sådan eld är tungan, en värld av ondska bland våra lemmar. Den smutsar ner hela vår kropp och sätter tillvarons hjul i brand och är själv antänd av Gehenna. </verse>
        <verse osisID='Jas.3.7'>Alla slags fyrfotadjur, fåglar, kräldjur och vattendjur låter sig tämjas och har blivit tämjda av människan.</verse>
        <verse osisID='Jas.3.8'>Men tungan kan ingen människa tämja, ostyrig och ond som den är och full av dödligt gift.</verse>
        <verse osisID='Jas.3.9'>Med den välsignar vi Herren och Fadern, och med den förbannar vi människorna, som är skapade till Guds avbild.</verse>
        <verse osisID='Jas.3.10'>Från samma mun kommer välsignelse och förbannelse. Så får det inte vara, mina bröder.</verse>
        <verse osisID='Jas.3.11'>Inte kan väl en källa från samma åder ge både sött och bittert vatten?</verse>
        <verse osisID='Jas.3.12'>Mina bröder, inte kan väl ett fikonträd bära oliver eller en vinstock fikon? Inte heller kan en salt källa ge sött vatten.</verse>
        <verse osisID='Jas.3.13'>Är någon bland er vis och förståndig, då skall han visa sina gärningar genom ett klokt och vänligt uppträdande.</verse>
        <verse osisID='Jas.3.14'>Men bär ni på bitter avund och stridslystnad i ert hjärta, skall ni inte skryta och tala emot sanningen.</verse>
        <verse osisID='Jas.3.15'>En sådan vishet kommer inte ovanifrån utan är jordisk, oandlig, ja, demonisk.</verse>
        <verse osisID='Jas.3.16'>Ty där avund och stridslystnad råder, där råder också oordning och allt som är ont.</verse>
        <verse osisID='Jas.3.17'>Men visheten ovanifrån är först och främst ren, vidare fredlig, mild, foglig, fylld av barmhärtighet och goda frukter, opartisk och uppriktig.</verse>
        <verse osisID='Jas.3.18'>Rättfärdighetens frukt sås i frid och ges åt dem som skapar frid.</verse>
      </chapter>
      <chapter osisID='Jas.4'>
        <verse osisID='Jas.4.1'>Varifrån kommer strider och tvister ibland er? Kommer de inte från begären, som för krig i era lemmar?</verse>
        <verse osisID='Jas.4.2'>Ni vill ha men får inget, ni dödar och är ivrare men kan inte vinna något. Ni kämpar och strider men har inget, därför att ni inte ber.</verse>
        <verse osisID='Jas.4.3'>Ni ber men får inget, därför att ni ber illa - för att slösa bort allt på njutningar.</verse>
        <verse osisID='Jas.4.4'>Ni trolösa, vet ni inte att vänskap med världen är fiendskap mot Gud? Den som vill vara världens vän blir Guds fiende.</verse>
        <verse osisID='Jas.4.5'>Eller menar ni att det är tomma ord när Skriften säger: "Avundsjukt längtar den Ande som han har låtit bo i oss?"</verse>
        <verse osisID='Jas.4.6'>Men större är nåden han ger. Därför heter det: Gud står emot de högmodiga, men de ödmjuka ger han nåd.</verse>
        <verse osisID='Jas.4.7'>Underordna er därför Gud. Stå emot djävulen, så skall han fly bort från er.</verse>
        <verse osisID='Jas.4.8'>Närma er Gud, så skall han närma sig er. Gör era händer rena, ni syndare, och rena era hjärtan, ni tvehågsna.</verse>
        <verse osisID='Jas.4.9'>Klaga, sörj och gråt. Låt ert skratt vändas i sorg och er glädje i bedrövelse.</verse>
        <verse osisID='Jas.4.10'>Ödmjuka er alltså inför Herren, så skall han upphöja er. </verse>
        <verse osisID='Jas.4.11'>Förtala inte varandra, bröder. Den som förtalar sin broder eller dömer sin broder förtalar och dömer lagen. Men om du dömer lagen är du inte lagens görare utan dess domare.</verse>
        <verse osisID='Jas.4.12'>Det finns bara en lagstiftare och domare, han som har makt att frälsa och förgöra. Men vem är du, som dömer din nästa?</verse>
        <verse osisID='Jas.4.13'>Lyssna nu, ni som säger: "I dag eller i morgon skall vi resa till den eller den staden och vistas där ett år och göra affärer och tjäna pengar."</verse>
        <verse osisID='Jas.4.14'>Ni vet inget om morgondagen. Vad är ert liv? Ni är en rök, som syns en liten stund och sedan försvinner.</verse>
        <verse osisID='Jas.4.15'>I stället borde ni säga: "Om Herren vill och vi får leva skall vi göra det eller det."</verse>
        <verse osisID='Jas.4.16'>Men nu skryter ni och är självsäkra. Allt sådant skryt är av ondo.</verse>
        <verse osisID='Jas.4.17'>Den som vet att göra det goda men inte gör det, han syndar.</verse>
      </chapter>
      <chapter osisID='Jas.5'>
        <verse osisID='Jas.5.1'>Lyssna, ni som är rika, gråt och klaga över de olyckor som skall komma över er.</verse>
        <verse osisID='Jas.5.2'>Er rikedom skall förmultna och era kläder förtäras av mal.</verse>
        <verse osisID='Jas.5.3'>Ert guld och silver skall ärga, och ärgen skall vittna mot er och förtära ert kött som eld. Ni har samlat skatter i de sista dagarna.</verse>
        <verse osisID='Jas.5.4'>Se, den lön ni undanhållit arbetarna som skördade era åkrar, den ropar, och skördearbetarnas rop har nått Herren Sebaots öron.</verse>
        <verse osisID='Jas.5.5'>Ni har levt i lyx och överflöd på jorden. Ni har gött er på slaktdagen.</verse>
        <verse osisID='Jas.5.6'>Ni har dömt den rättfärdige och dödat honom, och han gjorde inget motstånd mot er.</verse>
        <verse osisID='Jas.5.7'>Vänta alltså tåligt, bröder, tills Herren kommer. Se, hur jordbrukaren tåligt väntar på jordens dyrbara skörd, tills den får höstregn och vårregn.</verse>
        <verse osisID='Jas.5.8'>Var också ni tåliga och styrk era hjärtan, ty Herrens ankomst är nära.</verse>
        <verse osisID='Jas.5.9'>Klaga inte på varandra, bröder, så blir ni inte dömda. Se, domaren står utanför dörren.</verse>
        <verse osisID='Jas.5.10'>Bröder, ta profeterna som talade i Herrens namn till föredömen i att tåligt uthärda lidanden.</verse>
        <verse osisID='Jas.5.11'>Vi prisar dem saliga som håller ut. Ni har hört om Jobs uthållighet och sett hur Herren till slut handlade med honom. Herren är rik på kärlek och barmhärtighet.</verse>
        <verse osisID='Jas.5.12'>Framför allt, mina bröder, svär inte, vare sig vid himlen eller vid jorden eller vid något annat. Låt ert ja vara ja och ert nej vara nej, så att ni inte drabbas av domen.</verse>
        <verse osisID='Jas.5.13'>Får någon av er lida, skall han be. Är någon glad, skall han sjunga lovsånger.</verse>
        <verse osisID='Jas.5.14'>Är någon bland er sjuk, skall han kalla på församlingens äldste, och de skall be över honom och i Herrens namn smörja honom med olja.</verse>
        <verse osisID='Jas.5.15'>Trons bön skall bota den sjuke, och Herren skall resa upp honom. Och har han begått synder, skall han få förlåtelse för dem.</verse>
        <verse osisID='Jas.5.16'>Bekänn alltså era synder för varandra och be för varandra så att ni blir botade. Mycket mäktig och verksam är en rättfärdig människas bön.</verse>
        <verse osisID='Jas.5.17'>Elia, som också fick lida, bad en bön att det inte skulle regna, och det regnade inte över landet under tre år och sex månader.</verse>
        <verse osisID='Jas.5.18'>Och när han sedan bad igen, gav himlen regn och jorden bar sin gröda. </verse>
        <verse osisID='Jas.5.19'>Mina bröder, om någon bland er kommer bort från sanningen och någon för honom tillbaka,</verse>
        <verse osisID='Jas.5.20'>så skall denne veta att den som återför en syndare från hans villoväg frälser hans själ från döden och överskyler många synder.</verse>
      </chapter>
    </div></osisText>
</osis>
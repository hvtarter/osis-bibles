<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='1Tim' type='book'>
      <chapter osisID='1Tim.1'>
        <verse osisID='1Tim.1.1'>Från Paulus, Kristi Jesu apostel på uppdrag av Gud, vår Frälsare, och Kristus Jesus, vårt hopp,</verse>
        <verse osisID='1Tim.1.2'>till Timoteus, hans äkta barn i tron. Nåd, barmhärtighet och frid från Gud, vår Fader, och Kristus Jesus, vår Herre.</verse>
        <verse osisID='1Tim.1.3'>Nu, liksom när jag var på väg till Makedonien, uppmanar jag dig att stanna kvar i Efesus och förmana somliga där att inte förkunna falska läror</verse>
        <verse osisID='1Tim.1.4'>och befatta sig med myter och ändlösa släktregister. Sådant leder till strider och tjänar inte en gudomlig undervisning i tron.</verse>
        <verse osisID='1Tim.1.5'>Vad all förmaning syftar till är kärlek av ett rent hjärta, av ett gott samvete och av en uppriktig tro.</verse>
        <verse osisID='1Tim.1.6'>Detta mål har somliga förlorat ur sikte och så förfallit till tomt prat.</verse>
        <verse osisID='1Tim.1.7'>De vill vara lärare i lagen men förstår varken vad de säger eller vad de så säkert uttalar sig om.</verse>
        <verse osisID='1Tim.1.8'>Men vi vet att lagen är god, om man brukar den rätt</verse>
        <verse osisID='1Tim.1.9'>och inser att den inte är till för rättfärdiga utan för laglösa och upproriska, gudlösa och syndare, oheliga och oandliga, för dem som misshandlar sin far och mor, för dråpare,</verse>
        <verse osisID='1Tim.1.10'>för dem som utövar otukt och homosexualitet, för slavhandlare, lögnare, menedare och för alla som står emot den sunda läran -</verse>
        <verse osisID='1Tim.1.11'>detta enligt det evangelium om den välsignade Gudens härlighet, som har anförtrotts åt mig.</verse>
        <verse osisID='1Tim.1.12'>Jag tackar honom som har gett mig kraft, Kristus Jesus vår Herre, för att han ansåg mig värd förtroende och tog mig i sin tjänst,</verse>
        <verse osisID='1Tim.1.13'>fastän jag förut var en hädare, förföljare och våldsman. Men han förbarmade sig över mig, därför att jag i min otro inte visste vad jag gjorde.</verse>
        <verse osisID='1Tim.1.14'>Vår Herres nåd överflödade och med den tron och kärleken i Kristus Jesus.</verse>
        <verse osisID='1Tim.1.15'>Det är ett ord att lita på och värt att på allt sätt tas emot, att Kristus Jesus har kommit till världen för att frälsa syndare - och bland dem är jag den störste.</verse>
        <verse osisID='1Tim.1.16'>Men jag mötte barmhärtighet, för att Kristus Jesus skulle visa hela sitt tålamod främst mot mig och låta mig bli en förebild för dem som skulle komma till tro på honom och vinna evigt liv.</verse>
        <verse osisID='1Tim.1.17'>Evigheternas konung, den oförgänglige, osynlige, ende Guden, honom vare ära och pris i evigheters evighet, amen. </verse>
        <verse osisID='1Tim.1.18'>Detta uppdrag att förmana anförtror jag åt dig, mitt barn Timoteus, i enlighet med de profetord som en gång uttalades över dig, för att du i kraft av dem skall kämpa den goda kampen,</verse>
        <verse osisID='1Tim.1.19'>i tro och med ett rent samvete. Detta har somliga stött ifrån sig och lidit skeppsbrott i tron.</verse>
        <verse osisID='1Tim.1.20'>Bland dem är Hymeneus och Alexander, som jag har överlämnat åt Satan för att de skall tuktas så att de inte hädar.</verse>
      </chapter>
      <chapter osisID='1Tim.2'>
        <verse osisID='1Tim.2.1'>Först av allt uppmanar jag till bön och åkallan, förbön och tacksägelse för alla människor,</verse>
        <verse osisID='1Tim.2.2'>för kungar och alla i ledande ställning, så att vi kan föra ett lugnt och stilla liv på allt sätt gudfruktigt och värdigt.</verse>
        <verse osisID='1Tim.2.3'>Sådant är rätt och behagar Gud, vår Frälsare,</verse>
        <verse osisID='1Tim.2.4'>som vill att alla människor skall bli frälsta och komma till insikt om sanningen.</verse>
        <verse osisID='1Tim.2.5'>Ty Gud är en, och en är medlare mellan Gud och människor, en människa, Kristus Jesus,</verse>
        <verse osisID='1Tim.2.6'>som gav sig själv till lösen i allas ställe. Detta vittnesbörd skulle framföras när tiden var inne,</verse>
        <verse osisID='1Tim.2.7'>och för detta vittnesbörd har jag blivit satt till härold och apostel - jag talar sanning och ljuger inte - till hedningarnas lärare i tron och sanningen. </verse>
        <verse osisID='1Tim.2.8'>Jag vill nu att männen på varje ort skall be med heliga, upplyfta händer, utan vrede och diskuterande.</verse>
        <verse osisID='1Tim.2.9'>På samma sätt skall kvinnorna be och uppträda i anständig klädedräkt, med blygsamhet och gott omdöme, och smycka sig, inte med håruppsättningar, med guld eller pärlor eller dyrbara kläder</verse>
        <verse osisID='1Tim.2.10'>utan med goda gärningar, så som det anstår kvinnor som bekänner sig till gudsfruktan.</verse>
        <verse osisID='1Tim.2.11'>En kvinna skall i stillhet ta emot undervisning och helt underordna sig.</verse>
        <verse osisID='1Tim.2.12'>Jag tillåter inte att en kvinna undervisar eller gör sig till herre över mannen, utan hon skall leva i stillhet,</verse>
        <verse osisID='1Tim.2.13'>eftersom Adam skapades först och sedan Eva.</verse>
        <verse osisID='1Tim.2.14'>Och det var inte Adam som blev bedragen, utan kvinnan blev bedragen och gjorde sig skyldig till överträdelse.</verse>
        <verse osisID='1Tim.2.15'>Men hon skall bli frälst under det att hon föder barn, om hon fortsätter att leva ett ärbart liv i tro, kärlek och helgelse. Det ordet är tillförlitligt.</verse>
      </chapter>
      <chapter osisID='1Tim.3'>
        <verse osisID='1Tim.3.1'>Om någon gärna vill få en församlingsledares tjänst, så önskar han sig en god uppgift.</verse>
        <verse osisID='1Tim.3.2'>En församlingsledare skall vara oklanderlig, en enda kvinnas man, nykter, förståndig, aktad, gästfri och en god lärare.</verse>
        <verse osisID='1Tim.3.3'>Han får inte missbruka vin eller vara våldsam utan skall vara vänlig, fridsam och fri från penningbegär.</verse>
        <verse osisID='1Tim.3.4'>Han skall ta väl hand om sin familj och se till att hans barn lyder och visar all respekt.</verse>
        <verse osisID='1Tim.3.5'>Men om någon inte förstår att ta hand om sin egen familj, hur skall han då kunna ta hand om Guds församling?</verse>
        <verse osisID='1Tim.3.6'>Han skall inte vara nyomvänd, så att han blir högmodig och döms av den som förtalar honom.</verse>
        <verse osisID='1Tim.3.7'>Han skall också ha gott anseende bland dem som står utanför, så att han inte får dåligt rykte och fastnar i djävulens snara.</verse>
        <verse osisID='1Tim.3.8'>Församlingstjänarna skall på samma sätt vara allmänt aktade och pålitliga. De får inte missbruka vin eller vara ute efter pengar.</verse>
        <verse osisID='1Tim.3.9'>De skall äga trons hemlighet i ett rent samvete.</verse>
        <verse osisID='1Tim.3.10'>Men också de skall först prövas. Sedan kan de bli församlingstjänare, om det inte finns något att anföra mot dem.</verse>
        <verse osisID='1Tim.3.11'>Kvinnorna skall på samma sätt vara allmänt aktade, inte förtala någon utan vara nyktra och trogna i allt.</verse>
        <verse osisID='1Tim.3.12'>En församlingstjänare skall vara en enda kvinnas man. Han skall ta väl hand om sina barn och sin familj.</verse>
        <verse osisID='1Tim.3.13'>De som sköter sin tjänst väl vinner en aktad ställning och får stor frimodighet i tron på Kristus Jesus.</verse>
        <verse osisID='1Tim.3.14'>Detta skriver jag till dig i hopp om att snart kunna komma till dig.</verse>
        <verse osisID='1Tim.3.15'>Men om jag dröjer skall du veta hur man bör förhålla sig i Guds hus, som är den levande Gudens församling, sanningens pelare och grundval.</verse>
        <verse osisID='1Tim.3.16'>Och erkänt stor är gudsfruktans hemlighet:Han som blev uppenbarad i köttet,bevisad rättfärdig genom Anden, sedd av änglarna, predikad bland folken, trodd i världen,upptagen i härligheten.</verse>
      </chapter>
      <chapter osisID='1Tim.4'>
        <verse osisID='1Tim.4.1'>Men Anden säger tydligt att i de sista tiderna kommer somliga att avfalla från tron och hålla sig till villoandar och till onda andars läror.</verse>
        <verse osisID='1Tim.4.2'>De kommer att förledas av hycklare och lögnare, som är brännmärkta i sina samveten</verse>
        <verse osisID='1Tim.4.3'>och som förbjuder folk att gifta sig och befaller dem att avstå från mat som Gud har skapat för att tas emot med tacksägelse av dem som tror och känner sanningen.</verse>
        <verse osisID='1Tim.4.4'>Ty allt som Gud har skapat är gott, och inget är förkastligt när det tas emot med tacksägelse.</verse>
        <verse osisID='1Tim.4.5'>Det helgas genom Guds ord och bön. </verse>
        <verse osisID='1Tim.4.6'>När du lägger fram detta för bröderna, är du en god Kristi Jesu tjänare, som får sin näring av trons och den goda lärans ord som du har följt.</verse>
        <verse osisID='1Tim.4.7'>Men det gudlösa, gamla struntpratet skall du visa ifrån dig. Öva dig i stället i gudsfruktan.</verse>
        <verse osisID='1Tim.4.8'>Ty kroppsövning är i någon mån nyttig, men gudsfruktan är på allt sätt nyttig, eftersom den har löfte om liv, både för den här tiden och den kommande -</verse>
        <verse osisID='1Tim.4.9'>det ordet är tillförlitligt och på allt sätt värt att tas emot.</verse>
        <verse osisID='1Tim.4.10'>Det är därför vi arbetar och kämpar, ty vi har satt vårt hopp till Gud, som ger liv och är Frälsaren för alla människor, först och främst för de troende.</verse>
        <verse osisID='1Tim.4.11'>Detta skall du inskärpa och lära ut. </verse>
        <verse osisID='1Tim.4.12'>Ingen får förakta dig för att du är ung, utan var ett föredöme för de troende i ord och gärning, i kärlek, trohet och renhet.</verse>
        <verse osisID='1Tim.4.13'>Fortsätt att föreläsa Skriften och att förmana och undervisa tills jag kommer.</verse>
        <verse osisID='1Tim.4.14'>Försumma inte nådegåvan i dig, den som du fick genom profetord, när de äldste lade händerna på dig.</verse>
        <verse osisID='1Tim.4.15'>Tänk på detta och lev i detta, så att alla kan se dina framsteg.</verse>
        <verse osisID='1Tim.4.16'>Ge akt på dig själv och på din undervisning, och håll troget ut med den. När du gör det, frälser du både dig själv och dem som lyssnar på dig.</verse>
      </chapter>
      <chapter osisID='1Tim.5'>
        <verse osisID='1Tim.5.1'>Gå inte hårt fram mot en äldre man. När du förmanar honom, så tala som till en far. Förmana yngre män som bröder,</verse>
        <verse osisID='1Tim.5.2'>äldre kvinnor som mödrar och yngre kvinnor som systrar, i all renhet.</verse>
        <verse osisID='1Tim.5.3'>Hedra dem som verkligen är änkor.</verse>
        <verse osisID='1Tim.5.4'>Men om en änka har barn eller barnbarn, skall dessa först och främst lära sig att visa vördnad för sin egen familj och så ge tillbaka vad de är skyldiga sina föräldrar. Det är så Gud vill ha det.</verse>
        <verse osisID='1Tim.5.5'>Den som verkligen är änka och står ensam sätter sitt hopp till Gud och håller ut i bön och åkallan natt och dag.</verse>
        <verse osisID='1Tim.5.6'>Men den som för ett utsvävande liv är levande död.</verse>
        <verse osisID='1Tim.5.7'>Och allt detta skall du inskärpa, så att ingen kan anklaga dem.</verse>
        <verse osisID='1Tim.5.8'>Men om någon inte tar hand om sina närmaste, särskilt då sin egen familj, så har han förnekat tron och är värre än den som inte tror. </verse>
        <verse osisID='1Tim.5.9'>Till 'församlingsänka' skall den utses som är minst sextio år och har varit en enda mans kvinna.</verse>
        <verse osisID='1Tim.5.10'>Hon skall vara känd för att ha gjort mycket gott: uppfostrat barn, visat gästfrihet, tvättat de heligas fötter, hjälpt nödlidande och sökt varje tillfälle att göra gott. </verse>
        <verse osisID='1Tim.5.11'>Yngre änkor skall du däremot avvisa. Ty när de drivs av begär och sätter sig upp mot Kristus, vill de bara gifta sig</verse>
        <verse osisID='1Tim.5.12'>och drar domen över sig, eftersom de har förnekat sin första tro.</verse>
        <verse osisID='1Tim.5.13'>På samma gång lär de sig att vara lata, när de går omkring i husen. Och inte nog med det, de lär sig också att vara skvalleraktiga och nyfikna och att prata om sådant som de borde tiga med.</verse>
        <verse osisID='1Tim.5.14'>Jag vill därför att unga änkor gifter sig, föder barn, sköter hemmet och inte ger motståndaren något tillfälle att tala illa om dem.</verse>
        <verse osisID='1Tim.5.15'>Somliga har redan vänt sig bort och följt Satan.</verse>
        <verse osisID='1Tim.5.16'>Om en troende kvinna har änkor hos sig, skall hon ta sig an dem och inte betunga församlingen, så att den kan sörja för dem som verkligen är änkor. </verse>
        <verse osisID='1Tim.5.17'>Sådana äldste som sköter sin uppgift väl skall ni anse värda dubbel heder, särskilt dem som arbetar med predikan och undervisning.</verse>
        <verse osisID='1Tim.5.18'>Ty Skriften säger: Du skall inte binda för munnen på oxen som tröskar  och: Arbetaren är värd sin lön.</verse>
        <verse osisID='1Tim.5.19'>Ta inte upp en anklagelse mot någon av de äldste, om det inte finns två eller tre vittnen.</verse>
        <verse osisID='1Tim.5.20'>Dem som syndar inför alla skall du tillrättavisa inför alla, så att även de andra tar varning. </verse>
        <verse osisID='1Tim.5.21'>Jag uppmanar dig allvarligt inför Gud och Kristus Jesus och de utvalda änglarna att iaktta detta utan någon förutfattad mening och inte handla partiskt.</verse>
        <verse osisID='1Tim.5.22'>Ha inte för bråttom med att lägga händerna på någon och gör dig inte delaktig i andras synder. Håll dig själv ren.</verse>
        <verse osisID='1Tim.5.23'>Drick inte längre bara vatten utan använd lite vin för din mage, eftersom du är svag så ofta.</verse>
        <verse osisID='1Tim.5.24'>Vissa människors synder ligger i öppen dag och får sin dom i förväg. Andras synder kommer först senare i dagen.</verse>
        <verse osisID='1Tim.5.25'>På samma sätt ligger de goda gärningarna i öppen dag, och de som inte gör det kan ändå inte förbli gömda.</verse>
      </chapter>
      <chapter osisID='1Tim.6'>
        <verse osisID='1Tim.6.1'>Alla som bär slaveriets ok skall anse sina herrar värda all respekt, så att Guds namn och läran inte smädas.</verse>
        <verse osisID='1Tim.6.2'>De som har troende herrar skall inte se ner på dem, därför att de är bröder. De bör tvärtom tjäna dem så mycket villigare, eftersom de är troende och älskade, dessa som tar emot slavarnas goda tjänst. Så skall du undervisa och förmana.</verse>
        <verse osisID='1Tim.6.3'>Om någon ger en falsk undervisning och inte håller sig till vår Herre Jesu Kristi sunda ord och till den lära som hör till gudsfruktan,</verse>
        <verse osisID='1Tim.6.4'>så är han högmodig och begriper ingenting. Han har bara en sjuklig lust att diskutera och strida om ord. Sådant väcker avund, kiv, smädelser och misstankar</verse>
        <verse osisID='1Tim.6.5'>och leder till ständiga tvister mellan människor som är fördärvade i sitt sinne och har vänt sig bort från sanningen, och som menar att gudsfruktan är en god affär.</verse>
        <verse osisID='1Tim.6.6'>Ja, gudsfruktan i förening med ett förnöjt sinne är verkligen en stor vinning.</verse>
        <verse osisID='1Tim.6.7'>Vi har ju inte fört något med oss in i världen, inte heller kan vi ta med oss något härifrån.</verse>
        <verse osisID='1Tim.6.8'>Har vi mat och kläder skall vi vara nöjda med det.</verse>
        <verse osisID='1Tim.6.9'>Men de som vill bli rika, de råkar ut för frestelser och snaror och många oförnuftiga och skadliga begär, som störtar människor i fördärv och undergång.</verse>
        <verse osisID='1Tim.6.10'>Ty kärlek till pengar är en rot till allt ont. I sitt begär efter pengar har somliga kommit bort från tron och vållat sig själva mycket lidande. </verse>
        <verse osisID='1Tim.6.11'>Men du gudsman, håll dig borta från sådant! Sträva efter rättfärdighet, gudsfruktan, tro, kärlek, uthållighet och ödmjukhet.</verse>
        <verse osisID='1Tim.6.12'>Kämpa trons goda kamp, sök att vinna det eviga livet som du blev kallad till och som du bekände dig till genom att inför många vittnen avlägga den goda bekännelsen.</verse>
        <verse osisID='1Tim.6.13'>Inför Gud, som ger liv åt allt, och inför Kristus Jesus som inför Pontius Pilatus avlade den goda bekännelsen, uppmanar jag dig:</verse>
        <verse osisID='1Tim.6.14'>bevara det som han har befallt rent och oförfalskat, till vår Herre Jesu Kristi ankomst,</verse>
        <verse osisID='1Tim.6.15'>som han skall låta oss få se när tiden är inne, han, den salige, ende Härskaren, konungarnas Konung och herrarnas Herre,</verse>
        <verse osisID='1Tim.6.16'>som ensam är odödlig och bor i ett ljus dit ingen kan komma, och som ingen människa har sett eller kan se. Honom tillhör ära och evig makt! Amen. </verse>
        <verse osisID='1Tim.6.17'>Uppmana dem som är rika i den här världen att inte vara högmodiga eller sätta sitt hopp till något så osäkert som rikedom, utan till Gud som rikligt ger oss allt att njuta av.</verse>
        <verse osisID='1Tim.6.18'>Uppmana dem att göra gott, att vara rika på goda gärningar, att vara generösa och dela med sig</verse>
        <verse osisID='1Tim.6.19'>och samla åt sig en skatt som är en god grund för den kommande tidsåldern, så att de vinner det verkliga livet. </verse>
        <verse osisID='1Tim.6.20'>Käre Timoteus, bevara det som har överlämnats åt dig, och vänd dig bort från det oandliga, tomma pratet och invändningarna som kommer från det som kallas kunskap utan att vara det.</verse>
        <verse osisID='1Tim.6.21'>Somliga har kommit bort från tron genom att bekänna sig till den kunskapen. Nåd vare med er.</verse>
      </chapter>
    </div></osisText>
</osis>
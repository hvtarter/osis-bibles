<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='1Thess' type='book'>
      <chapter osisID='1Thess.1'>
        <verse osisID='1Thess.1.1'>Från Paulus, Silvanus och Timoteus till församlingen i Tessalonika som lever i Gud, Fadern, och Herren Jesus Kristus. Nåd och frid vare med er.</verse>
        <verse osisID='1Thess.1.2'>Vi tackar alltid Gud för er alla när vi nämner er i våra böner,</verse>
        <verse osisID='1Thess.1.3'>ty inför vår Gud och Fader tänker vi ständigt på er gärning i tron, ert arbete i kärleken och er uthållighet i hoppet till vår Herre Jesus Kristus.</verse>
        <verse osisID='1Thess.1.4'>Vi vet att ni bröder, Guds älskade, är utvalda av Gud.</verse>
        <verse osisID='1Thess.1.5'>Ty vårt evangelium kom till er inte bara i ord utan i kraft och den helige Ande och gav full visshet. Ni vet ju hur vi uppträdde bland er och vad vi gjorde för er.</verse>
        <verse osisID='1Thess.1.6'>Och ni blev våra efterföljare, ja, Herrens, när ni mitt under svåra lidanden tog emot ordet med den glädje som den helige Ande ger.</verse>
        <verse osisID='1Thess.1.7'>Så har ni blivit ett föredöme för alla troende i Makedonien och i Akaja.</verse>
        <verse osisID='1Thess.1.8'>Ty från er har Herrens ord gett återljud, inte bara i Makedonien och Akaja, utan överallt har er tro på Gud blivit känd, så att vi inte behöver säga något.</verse>
        <verse osisID='1Thess.1.9'>Själva berättar de om hur vi blev mottagna av er och hur ni omvände er till Gud, bort från avgudarna, för att tjäna den levande och sanne Guden</verse>
        <verse osisID='1Thess.1.10'>och vänta på hans Son från himlen, honom som Gud har uppväckt från de döda, Jesus, som har frälst oss från den kommande vredesdomen.</verse>
      </chapter>
      <chapter osisID='1Thess.2'>
        <verse osisID='1Thess.2.1'>Ni vet själva, bröder, att vår insats hos er inte var förgäves.</verse>
        <verse osisID='1Thess.2.2'>Tidigare hade vi, som ni vet, plågats och misshandlats i Filippi, men vår Gud gav oss mod att predika evangeliet för er trots hård kamp.</verse>
        <verse osisID='1Thess.2.3'>Bakom vår predikan ligger inte villfarelse, orena motiv eller onda avsikter.</verse>
        <verse osisID='1Thess.2.4'>Eftersom Gud har ansett oss värdiga att anförtros evangeliet talar vi som vi gör, inte för att vara människor till lags utan för att behaga Gud, som prövar våra hjärtan.</verse>
        <verse osisID='1Thess.2.5'>Vi har aldrig farit med smicker, det vet ni, eller under någon förevändning roffat åt oss något - Gud är vårt vittne.</verse>
        <verse osisID='1Thess.2.6'>Vi har inte heller strävat efter att bli ärade av människor, vare sig av er eller av andra,</verse>
        <verse osisID='1Thess.2.7'>även om vi som Kristi apostlar kunde ha kommit med anspråk. I stället uppträdde vi kärleksfullt ibland er. Som när en mor sköter om sina egna barn,</verse>
        <verse osisID='1Thess.2.8'>ville vi i innerlig kärlek ge er inte bara Guds evangelium utan också oss själva, eftersom ni hade blivit så kära för oss.</verse>
        <verse osisID='1Thess.2.9'>Bröder, ni kommer ju ihåg hur vi arbetade och slet. Natt och dag arbetade vi utan att ligga någon av er till last, när vi predikade Guds evangelium för er.</verse>
        <verse osisID='1Thess.2.10'>Ni är vittnen, ja, Gud själv är vittne till hur heligt, rätt och oförvitligt vi uppträdde bland er som tror.</verse>
        <verse osisID='1Thess.2.11'>Ni vet också hur vi förmanade och uppmuntrade var och en av er som en far sina barn,</verse>
        <verse osisID='1Thess.2.12'>och vädjade till er att leva ett liv värdigt Gud, han som har kallat er till sitt rike och sin härlighet. </verse>
        <verse osisID='1Thess.2.13'>Därför tackar vi alltid Gud för att ni tog emot Guds ord som vi predikade och tog det till er, inte som ett ord från människor utan som Guds eget ord, något som det verkligen är, ett ord som är verksamt i er som tror.</verse>
        <verse osisID='1Thess.2.14'>Ni bröder har ju blivit efterföljare till Guds församlingar i Judeen, de som är i Kristus Jesus. Ni har fått utstå samma lidanden av era landsmän som de av judarna,</verse>
        <verse osisID='1Thess.2.15'>de som dödade både Herren Jesus och profeterna och som nu har drivit bort oss. De behagar inte Gud och är fiender till alla människor,</verse>
        <verse osisID='1Thess.2.16'>eftersom de hindrar oss att predika för hedningarna, så att dessa blir frälsta. Så fyller de ständigt sina synders mått. Men vredesdomen skall komma över dem till slut.</verse>
        <verse osisID='1Thess.2.17'>Bröder, då vi nu för en kort tid har varit skilda från er, till det yttre, inte till hjärtat, har vi längtat mycket efter er och blivit ännu ivrigare att få träffa er personligen.</verse>
        <verse osisID='1Thess.2.18'>Vi har verkligen önskat komma till er - jag, Paulus, både en och två gånger - men Satan har hindrat oss.</verse>
        <verse osisID='1Thess.2.19'>Vem är vårt hopp, vår glädje, vår ärekrona inför vår Herre Jesus när han kommer, vem om inte ni?</verse>
        <verse osisID='1Thess.2.20'>Ja, ni är vår ära och vår glädje.</verse>
      </chapter>
      <chapter osisID='1Thess.3'>
        <verse osisID='1Thess.3.1'>När vi därför inte längre kunde härda ut, beslöt vi att ensamma stanna kvar i Athen,</verse>
        <verse osisID='1Thess.3.2'>och vi sände Timoteus, vår broder och Guds medarbetare i Kristi evangelium. Han skulle styrka och uppmuntra er i tron,</verse>
        <verse osisID='1Thess.3.3'>så att ingen skulle vackla under dessa lidanden. Ni vet själva att vi är bestämda till att utstå sådana.</verse>
        <verse osisID='1Thess.3.4'>Redan när vi var hos er, sade vi er i förväg att vi skulle få lida, och så har det också gått som ni vet.</verse>
        <verse osisID='1Thess.3.5'>När jag därför inte längre kunde härda ut, sände jag bud för att få veta hur det var med er tro. Kanske kunde det vara så att frestaren hade frestat er och vårt arbete varit förgäves?</verse>
        <verse osisID='1Thess.3.6'>Men nu har Timoteus kommit tillbaka från er, och han har gett oss goda nyheter om er tro och kärlek och berättat hur ni alltid tänker på oss och längtar efter att få träffa oss, liksom vi längtar efter er.</verse>
        <verse osisID='1Thess.3.7'>Så har vi genom er tro fått nytt mod när det gäller er, bröder, och det mitt i alla svårigheter och lidanden.</verse>
        <verse osisID='1Thess.3.8'>Nu lever vi, när ni står fasta i Herren.</verse>
        <verse osisID='1Thess.3.9'>Hur skall vi tillräckligt kunna tacka Gud för all den glädje som ni är för oss inför vår Gud?</verse>
        <verse osisID='1Thess.3.10'>Natt och dag ber vi mycket ivrigt om att få träffa er och ställa till rätta det som brister i er tro. </verse>
        <verse osisID='1Thess.3.11'>Måtte vår Gud och Fader själv och vår Herre Jesus leda vår resväg till er.</verse>
        <verse osisID='1Thess.3.12'>Och må Herren låta er växa till och överflöda i kärleken till varandra och till alla människor, så som även vår kärlek till er gör,</verse>
        <verse osisID='1Thess.3.13'>så att han styrker era hjärtan och gör er oförvitliga och heliga inför vår Gud och Fader, när vår Herre Jesus kommer med alla sina heliga.</verse>
      </chapter>
      <chapter osisID='1Thess.4'>
        <verse osisID='1Thess.4.1'>För övrigt, bröder, ni har lärt av oss hur ni skall leva för att behaga Gud, och det är ju så ni lever. Nu ber och uppmanar vi er i Herren Jesus att låta ert liv ännu mer överflöda i detta.</verse>
        <verse osisID='1Thess.4.2'>Ni vet vilka föreskrifter vi har gett er från Herren.</verse>
        <verse osisID='1Thess.4.3'>Detta är Guds vilja: att ni helgas, att ni avhåller er från otukt,</verse>
        <verse osisID='1Thess.4.4'>och att var och en av er vet att skaffa sig hustru på ett helgat och hedervärt sätt.</verse>
        <verse osisID='1Thess.4.5'>Det får inte ske i lidelser och begär liksom bland hedningarna som inte känner Gud,</verse>
        <verse osisID='1Thess.4.6'>så att någon i denna sak går för långt och förorättar sin broder. Herren straffar allt sådant, det har vi redan sagt och betygat för er.</verse>
        <verse osisID='1Thess.4.7'>Gud har inte kallat oss till orenhet utan till ett liv i helgelse.</verse>
        <verse osisID='1Thess.4.8'>Därför, den som nu avvisar detta, avvisar inte en människa utan Gud, som har gett er sin helige Ande. </verse>
        <verse osisID='1Thess.4.9'>Vi behöver inte skriva till er om broderskärleken. Ni har ju fått lära er av Gud att älska varandra.</verse>
        <verse osisID='1Thess.4.10'>Den kärleken visar ni också alla bröderna i hela Makedonien. Men vi uppmanar er, bröder, att överflöda ännu mer i den</verse>
        <verse osisID='1Thess.4.11'>och sätta en ära i att hålla er lugna och sköta ert och arbeta med era händer så som vi har befallt er.</verse>
        <verse osisID='1Thess.4.12'>Lev på det sättet, så väcker ni respekt hos de utomstående och lider inte brist på något.</verse>
        <verse osisID='1Thess.4.13'>Bröder, vi vill att ni skall veta hur det förhåller sig med dem som har insomnat, så att ni inte sörjer som de andra, de som inte har något hopp.</verse>
        <verse osisID='1Thess.4.14'>Eftersom vi tror att Jesus har dött och uppstått, så tror vi också att Gud skall föra fram dem som insomnat i Jesus tillsammans med honom.</verse>
        <verse osisID='1Thess.4.15'>Vi säger er detta enligt ett ord från Herren: vi som lever och är kvar till Herrens ankomst skall alls inte komma före de insomnade.</verse>
        <verse osisID='1Thess.4.16'>Ty när en befallning ljuder, en ärkeängels röst och en Guds basun, då skall Herren själv stiga ner från himlen. Och först skall de som dött i Kristus Jesus uppstå.</verse>
        <verse osisID='1Thess.4.17'>Därefter skall vi som lever och är kvar ryckas upp bland moln tillsammans med dem för att möta Herren i rymden. Och så skall vi alltid vara hos Herren.</verse>
        <verse osisID='1Thess.4.18'>Trösta därför varandra med dessa ord.</verse>
      </chapter>
      <chapter osisID='1Thess.5'>
        <verse osisID='1Thess.5.1'>Om tider och stunder, bröder, behöver vi inte skriva till er.</verse>
        <verse osisID='1Thess.5.2'>Ni vet själva mycket väl att Herrens dag kommer som en tjuv om natten.</verse>
        <verse osisID='1Thess.5.3'>När folk säger: "Fred och trygghet", då drabbas de av undergång lika plötsligt som smärtan kommer över en kvinna som skall föda, och de slipper inte undan.</verse>
        <verse osisID='1Thess.5.4'>Men ni, bröder, lever inte i mörker, så att den dagen kan överraska er som en tjuv.</verse>
        <verse osisID='1Thess.5.5'>Ni är alla ljusets barn och dagens barn. Vi tillhör inte natten eller mörkret.</verse>
        <verse osisID='1Thess.5.6'>Låt oss därför inte sova som de andra utan hålla oss vakna och nyktra.</verse>
        <verse osisID='1Thess.5.7'>Ty de som sover, de sover om natten, och de som berusar sig är berusade om natten.</verse>
        <verse osisID='1Thess.5.8'>Men vi som hör dagen till, låt oss vara nyktra, iförda tron och kärleken som pansar och hoppet om frälsning som hjälm.</verse>
        <verse osisID='1Thess.5.9'>Ty Gud har inte bestämt oss till att drabbas av vredesdomen utan till att vinna frälsning genom vår Herre Jesus Kristus.</verse>
        <verse osisID='1Thess.5.10'>Han har dött för oss, för att vi skall leva tillsammans med honom, vare sig vi är vakna eller insomnade.</verse>
        <verse osisID='1Thess.5.11'>Uppmuntra därför varandra och uppbygg varandra, så som ni redan gör.</verse>
        <verse osisID='1Thess.5.12'>Vi ber er, bröder, att rätt uppskatta dem som arbetar bland er och som är era ledare i Herren och förmanar er.</verse>
        <verse osisID='1Thess.5.13'>Visa dem den största kärlek för det arbete de utför. Håll frid med varandra.</verse>
        <verse osisID='1Thess.5.14'>Vi uppmanar er, bröder: tillrättavisa de oordentliga, uppmuntra de missmodiga, ta er an de svaga och ha tålamod med alla.</verse>
        <verse osisID='1Thess.5.15'>Se till att ingen lönar ont med ont. Sträva i stället alltid efter att göra gott mot varandra och mot alla människor.</verse>
        <verse osisID='1Thess.5.16'>Var alltid glada,</verse>
        <verse osisID='1Thess.5.17'>be oavbrutet</verse>
        <verse osisID='1Thess.5.18'>och tacka Gud under alla livets förhållanden. Detta är Guds vilja med er i Kristus Jesus.</verse>
        <verse osisID='1Thess.5.19'>Släck inte Anden.</verse>
        <verse osisID='1Thess.5.20'>Förakta inte profetior,</verse>
        <verse osisID='1Thess.5.21'>men pröva allt, behåll det goda,</verse>
        <verse osisID='1Thess.5.22'>och håll er borta från allt slags ont.</verse>
        <verse osisID='1Thess.5.23'>Må fridens Gud själv helga er helt och fullt, och må er ande, själ och kropp bevaras hela, så att ni är utan fläck vid vår Herre Jesu Kristi ankomst.</verse>
        <verse osisID='1Thess.5.24'>Trofast är han som har kallat er, han skall också utföra sitt verk.</verse>
        <verse osisID='1Thess.5.25'>Bröder, be även för oss.</verse>
        <verse osisID='1Thess.5.26'>Hälsa alla bröderna med en helig kyss.</verse>
        <verse osisID='1Thess.5.27'>Jag uppmanar er allvarligt i Herren att se till att brevet blir uppläst för alla bröderna.</verse>
        <verse osisID='1Thess.5.28'>Vår Herre Jesu nåd vare med er.</verse>
      </chapter>
    </div></osisText>
</osis>
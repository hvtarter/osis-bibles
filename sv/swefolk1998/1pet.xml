<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='1Pet' type='book'>
      <chapter osisID='1Pet.1'>
        <verse osisID='1Pet.1.1'>Från Petrus, Jesu Kristi apostel, till de utvalda som lever kringspridda som främlingar i Pontus, Galatien, Kappadocien, Asien och Bitynien.</verse>
        <verse osisID='1Pet.1.2'>Ni är av Gud, Fadern, förutbestämda till att helgas genom Anden, så att ni lyder och blir bestänkta med Jesu Kristi blod. Må nåd och frid i allt rikligare mått komma er till del.</verse>
        <verse osisID='1Pet.1.3'>Välsignad är vår Herre Jesu Kristi Gud och Fader. I sin stora barmhärtighet har han genom Jesu Kristi uppståndelse från de döda fött oss på nytt till ett levande hopp,</verse>
        <verse osisID='1Pet.1.4'>till ett arv som aldrig kan förstöras, fläckas eller vissna och som är förvarat åt er i himlen.</verse>
        <verse osisID='1Pet.1.5'>Med Guds makt blir ni genom tron bevarade till den frälsning som finns beredd och skall uppenbaras i den sista tiden. </verse>
        <verse osisID='1Pet.1.6'>Gläd er därför, om ni nu en kort tid måste utstå prövningar av olika slag.</verse>
        <verse osisID='1Pet.1.7'>Äktheten i er tro är långt värdefullare än guld som är förgängligt, fastän det håller provet i eld, och den tron skall visa sig bli till lov, pris och ära, när Jesus Kristus uppenbarar sig.</verse>
        <verse osisID='1Pet.1.8'>Honom älskar ni utan att ha sett honom, och fastän ni ännu inte ser honom, tror ni på honom och jublar över honom i obeskrivlig, himmelsk glädje,</verse>
        <verse osisID='1Pet.1.9'>då ni nu är på väg att vinna målet för er tro, era själars frälsning. </verse>
        <verse osisID='1Pet.1.10'>Det var denna frälsning som profeterna sökte och forskade efter, de som profeterade om den nåd som ni skulle få.</verse>
        <verse osisID='1Pet.1.11'>De undersökte vem eller vilken tid Kristi Ande i dem visade på, när han förutsade Kristi lidanden och den härlighet som skulle följa.</verse>
        <verse osisID='1Pet.1.12'>Och det blev uppenbarat för dem att det inte var sig själva utan er de tjänade med sitt budskap. Detta har nu förkunnats för er genom dem som i den helige Ande, sänd från himlen, predikade evangeliet för er. Och detta önskar änglarna att få blicka in i.</verse>
        <verse osisID='1Pet.1.13'>Spänn därför bältet om livet och var vakna och sätt ert hopp helt och fullt till den nåd som skall komma er till del, när Jesus Kristus uppenbaras.</verse>
        <verse osisID='1Pet.1.14'>Som lydnadens barn skall ni inte styras av de begär som ni tidigare levde i när ni ännu var okunniga.</verse>
        <verse osisID='1Pet.1.15'>Nej, liksom han som har kallat er är helig, skall ni föra ett alltigenom helgat liv.</verse>
        <verse osisID='1Pet.1.16'>Det står skrivet: Ni skall vara heliga, ty jag är helig. </verse>
        <verse osisID='1Pet.1.17'>Om ni ropar "Fader" till honom, som opartiskt dömer var och en efter hans gärning, så vandra här i gudsfruktan under er tid som främlingar.</verse>
        <verse osisID='1Pet.1.18'>Ni vet ju att det inte var med förgängliga ting, med silver eller guld, som ni blev friköpta från det meningslösa liv ni ärvt från era fäder,</verse>
        <verse osisID='1Pet.1.19'>utan med Kristi dyrbara blod, som med blodet av ett lamm utan fel och lyte.</verse>
        <verse osisID='1Pet.1.20'>Han var utsedd redan före världens skapelse men har i dessa sista tider uppenbarats för er skull,</verse>
        <verse osisID='1Pet.1.21'>ni som genom honom tror på Gud, som uppväckte honom från de döda och gav honom härlighet, så att er tro och ert hopp står till Gud.</verse>
        <verse osisID='1Pet.1.22'>Ni har renat era själar genom att lyda sanningen, så att ni älskar varandra uppriktigt som bröder. Älska då varandra uthålligt av rent hjärta.</verse>
        <verse osisID='1Pet.1.23'>Ni är ju födda på nytt, inte av en förgänglig säd, utan genom en oförgänglig, genom Guds levande ord som består.</verse>
        <verse osisID='1Pet.1.24'>Tyallt kött är som gräset och all desshärlighet som blomman i gräset.Gräset vissnar bort och blommanfaller av,</verse>
        <verse osisID='1Pet.1.25'>men Herrens ord förbliri evighet. Det är detta ord som har förkunnats för er.</verse>
      </chapter>
      <chapter osisID='1Pet.2'>
        <verse osisID='1Pet.2.1'>Lägg därför bort allt slags ondska, falskhet och hyckleri, avund och förtal.</verse>
        <verse osisID='1Pet.2.2'>Längta som nyfödda barn efter den rena andliga mjölken, så att ni genom den växer upp till frälsning,</verse>
        <verse osisID='1Pet.2.3'>då ni nu har smakat att Herren är god.</verse>
        <verse osisID='1Pet.2.4'>Kom till honom, den levande stenen, som visserligen är förkastad av människor men är utvald och dyrbar inför Gud.</verse>
        <verse osisID='1Pet.2.5'>Och låt er själva som levande stenar byggas upp till ett andligt hus, ett heligt prästerskap, som skall frambära andliga offer som Gud tack vare Jesus Kristus tar emot med glädje.</verse>
        <verse osisID='1Pet.2.6'>Det står nämligen i Skriften: Se, jag lägger i Sion en utvald, dyrbar hörnsten, och den som tror på den skall aldrig komma på skam.</verse>
        <verse osisID='1Pet.2.7'>För er som tror är den alltså dyrbar, men för dem som inte tror har den sten som byggnadsarbetarna kastade bort, blivit en hörnsten,</verse>
        <verse osisID='1Pet.2.8'>en stötesten och en klippa till fall. De stöter emot den därför att de inte lyder ordet. Så var också bestämt om dem. </verse>
        <verse osisID='1Pet.2.9'>Men ni är ett utvalt släkte, ett konungsligt prästerskap, ett heligt folk, ett Guds eget folk, för att ni skall förkunna hans härliga gärningar, han som har kallat er från mörkret till sitt underbara ljus.</verse>
        <verse osisID='1Pet.2.10'>Ni som förut inte var ett folk är nu Guds folk, ni som inte hade fått barmhärtighet har nu fått barmhärtighet.</verse>
        <verse osisID='1Pet.2.11'>Mina älskade, jag uppmanar er som främlingar och gäster att hålla er borta från de köttsliga begären som för krig mot själen.</verse>
        <verse osisID='1Pet.2.12'>Uppför er väl bland hedningarna, så att de, när de anklagar er som förbrytare, ser alla goda gärningar ni gör och prisar Gud den dag han uppsöker dem.</verse>
        <verse osisID='1Pet.2.13'>Underordna er varje myndighet för Herrens skull, det må gälla kejsaren som högste härskare</verse>
        <verse osisID='1Pet.2.14'>eller landshövdingarna, som är utsända av honom för att straffa dem som gör det onda och hedra dem som gör det goda.</verse>
        <verse osisID='1Pet.2.15'>Ty det är Guds vilja att ni genom att göra gott skall tysta munnen på oförståndiga och okunniga människor.</verse>
        <verse osisID='1Pet.2.16'>Ni är fria, men använd inte friheten som täckmantel för att göra det onda utan för att tjäna Gud.</verse>
        <verse osisID='1Pet.2.17'>Visa aktning för alla, älska bröderna, frukta Gud och vörda kejsaren.</verse>
        <verse osisID='1Pet.2.18'>Ni slavar, underordna er era herrar och visa dem all respekt, inte bara de goda och milda utan även de hårda.</verse>
        <verse osisID='1Pet.2.19'>Om någon som vet att Gud är med honom, håller ut när han får lida oskyldigt, så är det nåd från Gud.</verse>
        <verse osisID='1Pet.2.20'>Vad är det för berömvärt, om ni härdar ut med att bli slagna när ni handlar orätt? Men om ni håller ut när ni får lida fast ni handlar rätt, då är det nåd från Gud.</verse>
        <verse osisID='1Pet.2.21'>Detta har ni blivit kallade till. Kristus led ju i ert ställe och efterlämnade ett exempel åt er, för att ni skulle följa i hans fotspår.</verse>
        <verse osisID='1Pet.2.22'>Han hade inte begått någon synd, och svek fanns inte i hans mun.</verse>
        <verse osisID='1Pet.2.23'>När han blev smädad, smädade han inte igen, och när han led, hotade han inte, utan överlämnade sin sak åt honom som dömer rättvist.</verse>
        <verse osisID='1Pet.2.24'>Och våra synder bar han i sin kropp upp på korsets trä, för att vi skulle dö bort från synderna och leva för rättfärdigheten. Och genom hans sår har ni blivit botade.</verse>
        <verse osisID='1Pet.2.25'>Ni var som vilsegångna får, men nu har ni vänt om till era själars herde och vårdare.</verse>
      </chapter>
      <chapter osisID='1Pet.3'>
        <verse osisID='1Pet.3.1'>På samma sätt skall ni hustrur underordna er era män, så att den man som inte vill tro ordet kan vinnas utan ord genom sin hustrus liv,</verse>
        <verse osisID='1Pet.3.2'>när han ser hur gudfruktigt och rent hon lever.</verse>
        <verse osisID='1Pet.3.3'>Er prydnad skall inte vara något yttre: konstfulla håruppsättningar, påhängda guldsmycken eller fina kläder,</verse>
        <verse osisID='1Pet.3.4'>utan hjärtats dolda människa med den oförgängliga skönheten hos en mild och stilla ande. Det är mycket dyrbart i Guds ögon.</verse>
        <verse osisID='1Pet.3.5'>Så prydde sig också förr de heliga kvinnor som satte sitt hopp till Gud. De underordnade sig sina män,</verse>
        <verse osisID='1Pet.3.6'>så som Sara var lydig mot Abraham och kallade honom herre. Hennes barn har ni blivit, när ni gör det som är gott och inte låter skrämma er.</verse>
        <verse osisID='1Pet.3.7'>På samma sätt skall ni män leva förståndigt tillsammans med era hustrur som är det svagare kärlet. Visa dem aktning som medarvingar till livets nåd, så att era böner inte blir hindrade.</verse>
        <verse osisID='1Pet.3.8'>Till sist, var alla ett i själ och sinne, visa medkänsla, älska bröderna, var barmhärtiga och ödmjuka.</verse>
        <verse osisID='1Pet.3.9'>Löna inte ont med ont eller skymf med skymf. Tvärtom skall ni välsigna, eftersom ni är kallade att ärva välsignelse.</verse>
        <verse osisID='1Pet.3.10'>Tyden som älskar livetoch vill se goda dagarskall avhålla sin tungafrån det som är ontoch sina läppar från att tala svek.</verse>
        <verse osisID='1Pet.3.11'>Han skall vända sig bortfrån det onda och göra det goda,söka efter frid och sträva efter den.</verse>
        <verse osisID='1Pet.3.12'>Ty Herrens ögon är vändatill de rättfärdiga,och hans öron är öppnaför deras böner.Men Herrens ansikte är vänt emotdem som gör det onda.</verse>
        <verse osisID='1Pet.3.13'>Vem kan göra er något ont, om ni ivrar för det goda?</verse>
        <verse osisID='1Pet.3.14'>Ja, även om ni skulle få lida för rättfärdighetens skull, är ni saliga. Var inte rädda för dem och låt er inte skrämmas.</verse>
        <verse osisID='1Pet.3.15'>Herren Kristus skall ni hålla helig i era hjärtan. Var alltid beredda att svara var och en som begär att ni förklarar det hopp ni äger.</verse>
        <verse osisID='1Pet.3.16'>Men låt det ske ödmjukt, med respekt och ett rent samvete, så att de som talar illa om er goda livsföring i Kristus får skämmas för sitt förtal.</verse>
        <verse osisID='1Pet.3.17'>Ty det är bättre att lida för goda gärningar, om det skulle vara Guds vilja, än att lida för onda gärningar.</verse>
        <verse osisID='1Pet.3.18'>Så led också Kristus en gång för våra synder. Rättfärdig led han i orättfärdigas ställe, för att föra oss till Gud. Han blev dödad till köttet, men levandegjord genom Anden.</verse>
        <verse osisID='1Pet.3.19'>I Anden gick han bort och utropade ett budskap för andarna i fängelset,</verse>
        <verse osisID='1Pet.3.20'>för dem som den gången var olydiga när Gud tåligt väntade under Noas dagar, medan arken byggdes. I den blev några få, åtta personer, frälsta genom vatten.</verse>
        <verse osisID='1Pet.3.21'>Efter denna förebild frälser dopet nu också er. Det innebär inte att kroppen renas från smuts utan är ett rent samvetes bekännelse till Gud genom Jesu Kristi uppståndelse,</verse>
        <verse osisID='1Pet.3.22'>han som har stigit upp till himlen och sitter på Guds högra sida, sedan änglar, furstar och makter har blivit lagda under honom.</verse>
      </chapter>
      <chapter osisID='1Pet.4'>
        <verse osisID='1Pet.4.1'>Då nu Kristus har lidit till kroppen, skall också ni beväpna er med samma sinne. Ty den som får lida till kroppen har slutat synda,</verse>
        <verse osisID='1Pet.4.2'>så att han den tid som är kvar inte längre lever efter människors begär utan efter Guds vilja.</verse>
        <verse osisID='1Pet.4.3'>Det är nog med att ni förr levde på hedningarnas vis - i utsvävningar och begär, i fylleri och supkalas, i vilda fester och förbjudna avgudakulter.</verse>
        <verse osisID='1Pet.4.4'>Därför är de förvånade och hånar er, när ni inte längre tillsammans med dem störtar er ned i samma ström av utsvävningar.</verse>
        <verse osisID='1Pet.4.5'>Men de skall stå till svars inför honom som är redo att döma levande och döda.</verse>
        <verse osisID='1Pet.4.6'>Ty avsikten med att evangeliet predikades också för dem som nu är döda, var att de visserligen skulle dömas kroppsligen som människor döms, men leva andligen, liksom Gud lever. </verse>
        <verse osisID='1Pet.4.7'>Slutet på allting är nära. Var därför förståndiga och nyktra, så att ni kan be.</verse>
        <verse osisID='1Pet.4.8'>Framför allt skall ni älska varandra innerligt, ty kärleken överskyler många synder.</verse>
        <verse osisID='1Pet.4.9'>Var gästfria mot varandra utan att klaga.</verse>
        <verse osisID='1Pet.4.10'>Tjäna varandra, var och en med den nådegåva han har fått, som goda förvaltare av Guds mångfaldiga nåd.</verse>
        <verse osisID='1Pet.4.11'>Om någon talar skall han tala i enlighet med Guds ord. Har någon en tjänst skall han tjäna efter den kraft Gud ger, så att Gud i allt blir ärad genom Jesus Kristus. Hans är äran och makten i evigheternas evigheter, amen.</verse>
        <verse osisID='1Pet.4.12'>Mina älskade, var inte förvånade över den eld som ni måste gå igenom till er prövning, som om det hände er något oväntat.</verse>
        <verse osisID='1Pet.4.13'>Nej, gläd er ju mer ni delar Kristi lidanden. Då skall ni också jubla och vara glada, när han uppenbarar sig i sin härlighet.</verse>
        <verse osisID='1Pet.4.14'>Saliga är ni, om ni hånas för Kristi namns skull, ty härlighetens Ande, Guds Ande, vilar över er.</verse>
        <verse osisID='1Pet.4.15'>Men ingen av er skall lida för att han är en mördare eller tjuv, förbrytare eller förskingrare.</verse>
        <verse osisID='1Pet.4.16'>Men om någon får lida för att han är kristen, skall han inte skämmas utan prisa Gud för det namnet.</verse>
        <verse osisID='1Pet.4.17'>Ty tiden är inne för domen, och den börjar med Guds hus. Men om den börjar med oss, vad skall då slutet bli för dem som inte lyder Guds evangelium?</verse>
        <verse osisID='1Pet.4.18'>Och om den rättfärdige med knapp nöd blir frälst, vad blir det då av den ogudaktige och syndaren?</verse>
        <verse osisID='1Pet.4.19'>Därför skall de som efter Guds vilja får lida anförtro sina själar åt sin trofaste Skapare, under det att de gör vad som är gott.</verse>
      </chapter>
      <chapter osisID='1Pet.5'>
        <verse osisID='1Pet.5.1'>Jag uppmanar nu de äldste bland er, jag som själv är en av de äldste och vittne till Kristi lidanden och som också har del i den härlighet som kommer att uppenbaras:</verse>
        <verse osisID='1Pet.5.2'>var herdar för Guds hjord som finns hos er och vaka över den, inte av tvång utan av fri vilja, så som Gud vill, inte för egen vinning utan med hängivet hjärta.</verse>
        <verse osisID='1Pet.5.3'>Uppträd inte som herrar över dem som kommit på er lott, utan var föredömen för hjorden.</verse>
        <verse osisID='1Pet.5.4'>När den högste herden uppenbarar sig skall ni få härlighetens segerkrans, som aldrig vissnar. </verse>
        <verse osisID='1Pet.5.5'>Likaså ni yngre, underordna er de äldre. Och ni alla, klä er i ödmjukhet mot varandra. Ty Gud står emot de högmodiga, men de ödmjuka ger han nåd.</verse>
        <verse osisID='1Pet.5.6'>Ödmjuka er alltså under Guds mäktiga hand, så skall han upphöja er när hans tid är inne.</verse>
        <verse osisID='1Pet.5.7'>Och kasta alla era bekymmer på honom, ty han har omsorg om er.</verse>
        <verse osisID='1Pet.5.8'>Var nyktra och vaksamma. Er motståndare djävulen går omkring som ett rytande lejon och söker efter vem han skall sluka.</verse>
        <verse osisID='1Pet.5.9'>Gör motstånd mot honom, orubbliga i tron, och tänk på att era bröder här i världen utstår samma lidanden.</verse>
        <verse osisID='1Pet.5.10'>All nåds Gud, som har kallat er till sin eviga härlighet i Kristus, han skall upprätta, stödja, styrka och befästa er, sedan ni en kort tid har lidit.</verse>
        <verse osisID='1Pet.5.11'>Hans är makten i evighet, amen.</verse>
        <verse osisID='1Pet.5.12'>Med hjälp av Silvanus, som jag håller för en trofast broder, skriver jag kortfattat till er för att förmana er och vittna om att detta är Guds sanna nåd. Stå fasta i den.</verse>
        <verse osisID='1Pet.5.13'>Församlingen i Babylon, utvald liksom ni, hälsar till er. Och det gör även min 'son' Markus.</verse>
        <verse osisID='1Pet.5.14'>Hälsa varandra med kärlekens kyss. Frid vare med er alla i Kristus.</verse>
      </chapter>
    </div></osisText>
</osis>
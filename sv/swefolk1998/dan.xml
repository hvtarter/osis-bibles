<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Dan' type='book'>
      <chapter osisID='Dan.1'>
        <verse osisID='Dan.1.1'>I Juda kung Jojakims tredje regeringsår kom Nebukadnessar, kungen i Babel, mot Jerusalem och belägrade det. </verse>
        <verse osisID='Dan.1.2'>Och Herren gav Jojakim, kungen i Juda, i hans hand liksom en del av kärlen i Guds tempel, och Nebukadnessar förde in dem i sin guds hus i Sinears land. Kärlen förde han in i sin guds skattkammare. </verse>
        <verse osisID='Dan.1.3'>Kungen befallde sin förste hovmarskalk Aspenas att han av Israels barn skulle låta hämta unga män av kunglig släkt eller av förnäm börd,</verse>
        <verse osisID='Dan.1.4'>sådana som inte hade något kroppsligt lyte utan var vackra att se på. De skulle kunna tillägna sig all slags lärdom, vara kloka, ha lätt för att lära och vara dugliga att tjäna i kungens palats. De skulle få undervisning i kaldeernas språk och litteratur.</verse>
        <verse osisID='Dan.1.5'>Kungen bestämde åt dem en viss tilldelning för var dag av sin egen mat och av det vin han själv drack. Han befallde att man skulle lära upp dem i tre år för att de därefter skulle tjänstgöra hos kungen. </verse>
        <verse osisID='Dan.1.6'>Bland dessa var Daniel, Hananja, Misael och Asarja av Juda stam.</verse>
        <verse osisID='Dan.1.7'>Men förste hovmarskalken gav dem andra namn. Daniel kallade han Beltesassar, Hananja Sadrak, Misael Mesak och Asarja Abed-Nego. </verse>
        <verse osisID='Dan.1.8'>Men för Daniel var det angeläget att inte orena sig med kungens mat eller med vinet som han drack, och han bad förste hovmarskalken att han inte skulle tvingas orena sig.</verse>
        <verse osisID='Dan.1.9'>Gud lät Daniel finna nåd och barmhärtighet inför förste hovmarskalken.</verse>
        <verse osisID='Dan.1.10'>Men denne sade till Daniel: "Jag fruktar att min herre konungen, som har bestämt vad ni skall äta och dricka, skall finna att ni är magrare än de unga män som är jämnåriga med er. Ni kommer då att dra skuld över mig inför konungen."</verse>
        <verse osisID='Dan.1.11'>Då sade Daniel till hovmästaren, som förste hovmarskalken satt över Daniel, Hananja, Misael och Asarja:</verse>
        <verse osisID='Dan.1.12'>"Gör ett försök med dina tjänare i tio dagar och låt oss få äta grönsaker och dricka vatten.</verse>
        <verse osisID='Dan.1.13'>Jämför oss sedan med de unga män som har ätit av konungens mat och gör med dina tjänare efter vad du då ser." </verse>
        <verse osisID='Dan.1.14'>Han lyssnade till deras begäran och gjorde ett försök med dem i tio dagar.</verse>
        <verse osisID='Dan.1.15'>Efter de tio dagarna visade de sig vara vackrare att se på och mer välnärda än alla de unga män som hade ätit av kungens mat.</verse>
        <verse osisID='Dan.1.16'>Hovmästaren lät dem då också i fortsättningen slippa den mat som hade varit bestämd för dem och det vin de skulle ha druckit, och han gav dem grönsaker i stället. </verse>
        <verse osisID='Dan.1.17'>Åt dessa fyra unga män gav Gud kunskap och insikt i all slags skrift och vishet, och Daniel förstod alla slags syner och drömmar.</verse>
        <verse osisID='Dan.1.18'>När tiden var inne då kungen bestämt att de skulle föras fram inför honom, fördes de av förste hovmarskalken inför Nebukadnessar.</verse>
        <verse osisID='Dan.1.19'>Kungen talade med dem, och det fanns ingen av dem som kunde jämföras med Daniel, Hananja, Misael och Asarja. De fick då tjänstgöra hos kungen.</verse>
        <verse osisID='Dan.1.20'>Han fann att de i alla frågor som krävde vishet och förstånd var tio gånger klokare än någon annan av de spåmän och besvärjare som fanns i hela hans rike.</verse>
        <verse osisID='Dan.1.21'>Och Daniel blev kvar där ända till kung Koresh första regeringsår.</verse>
      </chapter>
      <chapter osisID='Dan.2'>
        <verse osisID='Dan.2.1'>I sitt andra regeringsår hade Nebukadnessar drömmar som gjorde honom orolig och sömnlös.</verse>
        <verse osisID='Dan.2.2'>Då kallade kungen till sig sina spåmän, besvärjare, trollkarlar och kaldeer, för att de skulle tala om för honom vad han hade drömt. Och de kom och trädde fram inför kungen. </verse>
        <verse osisID='Dan.2.3'>Kungen sade till dem: "Jag har haft en dröm och är orolig och vill veta vad jag har drömt."</verse>
        <verse osisID='Dan.2.4'>Då sade kaldeerna till kungen på arameiska: "Må konungen leva för evigt! Berätta drömmen för dina tjänare så skall vi tyda den."</verse>
        <verse osisID='Dan.2.5'>Kungen svarade kaldeerna: "Detta är mitt orubbliga beslut: Om ni inte säger mig drömmen och tyder den skall ni huggas i stycken och era hus göras till sophögar.</verse>
        <verse osisID='Dan.2.6'>Men om ni låter mig veta drömmen och hur den skall tydas, skall ni få gåvor och lön och stor ära av mig. Meddela mig därför drömmen och uttyd den för mig."</verse>
        <verse osisID='Dan.2.7'>De svarade för andra gången: "Konungen må berätta drömmen för sina tjänare, så skall vi tala om vad den betyder."</verse>
        <verse osisID='Dan.2.8'>Kungen svarade: "Jag märker tydligt att ni vill vinna tid, eftersom ni ser att detta är mitt orubbliga beslut.</verse>
        <verse osisID='Dan.2.9'>Om ni inte säger mig drömmen kan domen över er bara bli en. Ni har kommit överens om att ljuga och bedra, i hopp om att tiderna skall förändras. Säg mig nu vad jag har drömt, så vet jag att ni också kan tyda drömmen för mig." </verse>
        <verse osisID='Dan.2.10'>Kaldeerna svarade kungen: "Det finns ingen människa på jorden som kan meddela konungen det han vill veta. Det har aldrig hänt att någon kung, hur stor och mäktig han än varit, har begärt något sådant av någon spåman eller besvärjare eller kaldé.</verse>
        <verse osisID='Dan.2.11'>Det som konungen begär är alltför svårt, och det finns ingen som kan meddela konungen det, ingen utom gudarna. Men de bor inte bland de dödliga." </verse>
        <verse osisID='Dan.2.12'>Detta gjorde kungen så vred och förbittrad att han befallde att man skulle förgöra alla de vise i Babel.</verse>
        <verse osisID='Dan.2.13'>När påbudet om detta hade utfärdats och man skulle döda alla de vise männen, sökte man också efter Daniel och hans vänner för att döda dem.</verse>
        <verse osisID='Dan.2.14'>Då vände sig Daniel med kloka och förståndiga ord till Arjok, översten för kungens drabanter, han som hade dragit ut för att döda de vise i Babel.</verse>
        <verse osisID='Dan.2.15'>Han frågade Arjok, kungens befälhavare: "Varför har kungen utfärdat denna stränga befallning?" Då talade Arjok om för Daniel hur det var.</verse>
        <verse osisID='Dan.2.16'>Daniel gick då in till kungen och bad att få tid på sig, så skulle han ge kungen uttydningen. </verse>
        <verse osisID='Dan.2.17'>Sedan gick Daniel hem och talade om för sina vänner Hananja, Misael och Asarja vad som höll på att hända.</verse>
        <verse osisID='Dan.2.18'>Han uppmanade dem att be himmelens Gud om förbarmande, så att denna hemlighet blev uppenbarad för att Daniel och hans vänner inte skulle dödas tillsammans med de övriga vise i Babel. </verse>
        <verse osisID='Dan.2.19'>Då uppenbarades hemligheten för Daniel i en syn om natten, och Daniel prisade himmelens Gud</verse>
        <verse osisID='Dan.2.20'>och sade:"Lovat vare Guds namn från evighet till evighet.Ty vishet och makt tillhör honom.</verse>
        <verse osisID='Dan.2.21'>Han låter tider och stunder skifta,han avsätter kungar och tillsätter kungar,han ger de visa deras vishetoch de förståndiga deras förstånd.</verse>
        <verse osisID='Dan.2.22'>Han uppenbarar det som är djupt och fördolt,han vet vad som finns i mörkretoch hos honom bor ljuset.</verse>
        <verse osisID='Dan.2.23'>Dig, mina fäders Gud, tackar och prisar jagför att du har gett mig vishet och förmågaoch för att du nu har uppenbarat för migdet vi bad dig om.Ty vad kungen ville vetahar du uppenbarat för oss."</verse>
        <verse osisID='Dan.2.24'>Sedan gick Daniel in till Arjok, som hade fått order av kungen att förgöra de vise i Babel. Han gick in och sade till honom: "Du skall inte döda de vise i Babel. För mig in till kungen, så skall jag ge honom uttydningen."</verse>
        <verse osisID='Dan.2.25'>Genast förde Arjok Daniel till kungen och sade till honom: "Jag har funnit en man bland de judiska fångarna som kan ge konungen uttydningen."</verse>
        <verse osisID='Dan.2.26'>Kungen sade till Daniel, som hade fått namnet Beltesassar: "Kan du verkligen låta mig veta den dröm som jag har sett och vad den betyder?"</verse>
        <verse osisID='Dan.2.27'>Daniel svarade kungen:"Den hemlighet som konungen vill veta, kan inga vise män, besvärjare, spåmän eller stjärntydare meddela konungen.</verse>
        <verse osisID='Dan.2.28'>Men det finns en Gud i himlen som kan uppenbara hemligheter, och han har låtit konung Nebukadnessar veta vad som skall ske i kommande dagar. Detta var din dröm och den syn du hade på din bädd:</verse>
        <verse osisID='Dan.2.29'>När du, o konung, låg på din bädd, började du tänka på vad som kommer att ske i framtiden, och han som uppenbarar hemligheter lät dig veta vad som skall ske.</verse>
        <verse osisID='Dan.2.30'>För mig har denna hemlighet uppenbarats, inte för att jag är visare än alla andra levande varelser, utan för att uttydningen skulle kungöras för konungen så att du förstår ditt hjärtas tankar. </verse>
        <verse osisID='Dan.2.31'>Du, o konung, såg i din syn en stor staty framför dig, och den var hög och dess glans överväldigande. Den var förskräcklig att se på.</verse>
        <verse osisID='Dan.2.32'>Huvudet på statyn var av fint guld, bröstet och armarna av silver, buken och höfterna av koppar.</verse>
        <verse osisID='Dan.2.33'>Benen var av järn, och fötterna delvis av järn och delvis av lera.</verse>
        <verse osisID='Dan.2.34'>Medan du såg på den revs en sten loss, men inte genom människohänder, och den träffade statyns fötter av järn och lera och krossade dem.</verse>
        <verse osisID='Dan.2.35'>Då krossades alltsammans, järnet, leran, kopparn, silvret och guldet, och allt blev som agnar på en tröskloge om sommaren, och vinden förde bort det så att man inte längre kunde finna något spår av det. Men av stenen som hade träffat statyn blev det ett stort berg som uppfyllde hela jorden. </verse>
        <verse osisID='Dan.2.36'>Detta var drömmen, och nu vill vi säga konungen vad den betyder:</verse>
        <verse osisID='Dan.2.37'>Du, o konung, konungarnas konung, som himmelens Gud har givit rike, väldighet, makt och ära,</verse>
        <verse osisID='Dan.2.38'>i din hand har han gett människorna, djuren på marken och fåglarna under himlen, var de än bor, och han har satt dig till herre över alltsammans. Du är det gyllene huvudet.</verse>
        <verse osisID='Dan.2.39'>Men efter dig skall det uppstå ett annat rike, obetydligare än ditt, och därefter ett tredje rike av koppar, och det skall regera över hela jorden.</verse>
        <verse osisID='Dan.2.40'>Det fjärde riket skall vara starkt som järn, för järnet krossar och slår sönder allt. Så som järnet förstör allt annat, skall också detta krossa och förstöra.</verse>
        <verse osisID='Dan.2.41'>Och att du såg fötterna och tårna vara delvis av krukmakarlera och delvis av järn, det betyder att det skall vara ett splittrat rike, men med något av järnets fasthet. Du såg ju att där var järn blandat med lerjord.</verse>
        <verse osisID='Dan.2.42'>Att tårna på fötterna delvis var av järn och delvis av lera betyder att riket skall vara delvis starkt och delvis svagt.</verse>
        <verse osisID='Dan.2.43'>Att du såg järnet vara blandat med lerjord betyder att människor skall blanda sig med varandra genom giftermål men att de inte skall hålla samman, lika lite som järn kan förenas med lera. </verse>
        <verse osisID='Dan.2.44'>Men i de kungarnas dagar skall himmelens Gud upprätta ett rike, som aldrig i evighet skall förstöras och vars makt inte skall överlämnas till något annat folk. Det skall krossa och göra slut på alla dessa andra riken, men själv skall det bestå för evigt.</verse>
        <verse osisID='Dan.2.45'>Du såg ju att en sten revs loss från berget, men inte genom människohänder, och att den krossade järnet, kopparn, leran, silvret och guldet.Den store Guden har nu uppenbarat för konungen vad som skall ske i framtiden, och drömmen är sann och uttydningen tillförlitlig." </verse>
        <verse osisID='Dan.2.46'>Då föll kung Nebukadnessar ner på sitt ansikte och tillbad Daniel och befallde att man skulle offra matoffer och rökelseoffer åt honom.</verse>
        <verse osisID='Dan.2.47'>Och kungen sade till Daniel: "Er Gud är i sanning en Gud över andra gudar, en Herre över kungar och en som uppenbarar hemligheter, eftersom du har kunnat uppenbara denna hemlighet." </verse>
        <verse osisID='Dan.2.48'>Därefter upphöjde kungen Daniel och gav honom många stora gåvor och satte honom till herre över hela Babels hövdingdöme och till högste föreståndare för alla de vise i Babel.</verse>
        <verse osisID='Dan.2.49'>På Daniels begäran utsåg kungen Sadrak, Mesak och Abed-Nego att förvalta Babels hövdingdöme, men Daniel själv stannade vid kungens hov.</verse>
      </chapter>
      <chapter osisID='Dan.3'>
        <verse osisID='Dan.3.1'>Kung Nebukadnessar lät göra en staty av guld, sextio alnar hög och sex alnar bred. Den lät han ställa upp på Duraslätten i Babels hövdingdöme.</verse>
        <verse osisID='Dan.3.2'>Sedan sände han bud och kallade samman satraper, landshövdingar och ståthållare, fogdar, skattmästare, domare, lagtolkare och alla andra makthavare i hövdingdömena, för att de skulle komma till invigningen av den staty kung Nebukadnessar hade låtit ställa upp. </verse>
        <verse osisID='Dan.3.3'>Då samlades satraperna, landshövdingarna och ståthållarna, fogdarna, skattmästarna, domarna, lagtolkarna och alla andra makthavare i hövdingdömena till invigningen av den staty som kung Nebukadnessar hade låtit ställa upp. När de stod framför den,</verse>
        <verse osisID='Dan.3.4'>utropade en härold med hög röst: "Detta är befallningen till er, ni folk och stammar och tungomål:</verse>
        <verse osisID='Dan.3.5'>När ni hör ljudet av horn, pipor, cittror, lyror, psaltare, säckpipor och alla andra slags instrument, skall ni falla ner och tillbe den staty av guld som kung Nebukadnessar har låtit ställa upp.</verse>
        <verse osisID='Dan.3.6'>Men den som inte faller ner och tillber, han skall genast kastas i den brinnande ugnen." </verse>
        <verse osisID='Dan.3.7'>Så snart allt folket hörde ljudet av horn, pipor, cittror, lyror, psaltare och alla andra slags instrument föll de ner, alla folk, stammar och tungomål, och tillbad den staty av guld som kung Nebukadnessar hade låtit ställa upp. </verse>
        <verse osisID='Dan.3.8'>Men strax därefter kom några kaldeiska män fram och anklagade judarna.</verse>
        <verse osisID='Dan.3.9'>De tog till orda och sade till kung Nebukadnessar: "Må konungen leva för evigt!</verse>
        <verse osisID='Dan.3.10'>Konungen har befallt att alla människor skall falla ner och tillbe statyn av guld, när de hör ljudet av horn, pipor, cittror, lyror, psaltare, säckpipor och alla andra slags instrument,</verse>
        <verse osisID='Dan.3.11'>och att var och en som inte faller ner och tillber skall kastas i den brinnande ugnen.</verse>
        <verse osisID='Dan.3.12'>Men nu finns här några judiska män, Sadrak, Mesak och Abed-Nego, som du har satt att förvalta Babels hövdingdöme. Dessa män sätter sig över ditt påbud, o konung. De dyrkar inte dina gudar och tillber inte den staty av guld som du har låtit ställa upp." </verse>
        <verse osisID='Dan.3.13'>Då befallde Nebukadnessar i vrede och förbittring att man skulle föra fram Sadrak, Mesak och Abed-Nego. När man hade fört fram dem inför kungen</verse>
        <verse osisID='Dan.3.14'>sade Nebukadnessar till dem: "Är det sant att ni, Sadrak, Mesak och Abed-Nego, inte dyrkar mina gudar och inte tillber den staty av guld som jag har låtit ställa upp?</verse>
        <verse osisID='Dan.3.15'>Allt är nu väl om ni faller ner och tillber den staty som jag har låtit göra, när ni hör ljudet av horn, pipor, cittror, lyror, psaltare, säckpipor och alla andra slags instrument. Men om ni inte tillber, skall ni i samma stund kastas i den brinnande ugnen, och vilken gud skall då kunna rädda er ur mina händer?"</verse>
        <verse osisID='Dan.3.16'>Då svarade Sadrak, Mesak och Abed-Nego kungen: "O Nebukadnessar, vi behöver inte svara dig på detta.</verse>
        <verse osisID='Dan.3.17'>Om det blir så, är vår Gud, som vi dyrkar, mäktig att befria oss ur den brinnande ugnen och att befria oss ur din hand, o konung.</verse>
        <verse osisID='Dan.3.18'>Men om inte, så skall du veta, o konung, att vi ändå inte dyrkar dina gudar och att vi inte vill tillbe den staty av guld som du har låtit ställa upp." </verse>
        <verse osisID='Dan.3.19'>Då fylldes Nebukadnessar av vrede mot Sadrak, Mesak och Abed-Nego, så att hans ansiktsuttryck förvandlades. Han befallde att man skulle göra ugnen sju gånger hetare än man någonsin hade sett den vara.</verse>
        <verse osisID='Dan.3.20'>Och han befallde några av de starkaste männen i hans här att binda Sadrak, Mesak och Abed-Nego och kasta dem i den brinnande ugnen.</verse>
        <verse osisID='Dan.3.21'>Så bands dessa iförda sina underkläder, livrockar, mössor och andra kläder och kastades i den brinnande ugnen.</verse>
        <verse osisID='Dan.3.22'>Men eftersom kungens befallning hade varit så sträng och ugnen därför hade blivit oerhört starkt upphettad, blev de män som förde Sadrak, Mesak och Abed-Nego dit upp själva dödade av eldslågorna,</verse>
        <verse osisID='Dan.3.23'>när de kastade de tre männen Sadrak, Mesak och Abed-Nego bundna i den brinnande ugnen. </verse>
        <verse osisID='Dan.3.24'>Då blev kung Nebukadnessar förskräckt. Han steg hastigt upp och frågade sina rådsherrar: "Var det inte tre män vi band och kastade i elden?" De svarade kungen: "Jo visst, o konung."</verse>
        <verse osisID='Dan.3.25'>Då sade han: "Ändå ser jag nu fyra män som går lösa och lediga inne i elden, och de är helt oskadda. Och den fjärde ser ut som en gudason."</verse>
        <verse osisID='Dan.3.26'>Sedan gick Nebukadnessar fram till den brinnande ugnens öppning och ropade: "Sadrak, Mesak och Abed-Nego, ni den högste Gudens tjänare, kom ut, kom hit!" Då gick Sadrak, Mesak och Abed-Nego ut ur elden.</verse>
        <verse osisID='Dan.3.27'>Och satraperna, landshövdingarna, ståthållarna och kungens rådsherrar samlades där och såg att elden inte hade haft någon makt över männens kroppar och att håret på deras huvuden inte hade svetts och att deras kläder inte skadats. Man kunde inte ens känna att de luktade bränt. </verse>
        <verse osisID='Dan.3.28'>Nebukadnessar tog då till orda och sade: "Lovad vare Sadraks, Mesaks och Abed-Negos Gud, som sände sin ängel och räddade sina tjänare. De förtröstade så på honom att de överträdde kungens befallning och vågade sina liv för att inte tvingas dyrka eller tillbe någon annan gud än sin egen Gud.</verse>
        <verse osisID='Dan.3.29'>Härmed befaller jag nu att vem det vara må av alla folk och stammar och tungomål, som säger något ovärdigt om Sadraks, Mesaks och Abed-Negos Gud, han skall slitas i stycken, och hans hus skall göras till en sophög. För det finns ingen Gud som kan hjälpa så som han." </verse>
        <verse osisID='Dan.3.30'>Därefter lät kungen Sadrak, Mesak och Abed-Nego få stor ära och makt i Babels hövdingdöme.  Kung Nebukadnessar till alla folk och stammar och tungomål som finns på hela jorden. Jag önskar er fred och framgång. Jag finner för gott att härmed kungöra de tecken och under som den högste Guden har gjort med mig. Stora är hans tecken,mäktiga hans under.Hans rike är ett evigt rike,hans välde varar från släkte till släkte.</verse>
      </chapter>
      <chapter osisID='Dan.4'>
        <verse osisID='Dan.4.1'>Jag, Nebukadnessar, levde i lugn och ro i mitt hus och var lycklig i mitt palats.</verse>
        <verse osisID='Dan.4.2'>Då fick jag en dröm som skrämde mig. Jag oroades av drömbilder på min bädd och av syner jag såg.</verse>
        <verse osisID='Dan.4.3'>Därför befallde jag att man skulle hämta till mig alla de vise i Babel, för att de skulle tala om drömmens uttydning för mig.</verse>
        <verse osisID='Dan.4.4'>Spåmännen, besvärjarna, kaldeerna och stjärntydarna kom, och jag berättade drömmen för dem, men de kunde inte ge mig uttydningen.</verse>
        <verse osisID='Dan.4.5'>Slutligen kom också Daniel inför mig, han som hade fått namnet Beltesassar efter min guds namn. Heliga gudars ande bor i honom, och jag berättade drömmen för honom på detta sätt:</verse>
        <verse osisID='Dan.4.6'>"Beltesassar, du som är den främste bland spåmännen, jag vet att heliga gudars ande bor i dig och att ingen hemlighet är för svår för dig. Säg mig vad jag såg i min dröm och vad den betyder! </verse>
        <verse osisID='Dan.4.7'>Detta var den syn jag hade på min bädd: Jag såg i min syn ett träd stå mitt på jorden, och det var mycket högt.</verse>
        <verse osisID='Dan.4.8'>Trädet var stort och väldigt och så högt att det räckte upp till himlen och syntes till jordens ände.</verse>
        <verse osisID='Dan.4.9'>Lövverket var vackert och trädet bar mycket frukt så att det hade föda åt alla. Markens djur fann skugga under det och himlens fåglar bodde på grenarna. Allt levande fick sin mat från det. </verse>
        <verse osisID='Dan.4.10'>Vidare såg jag i den syn jag hade på min bädd, hur en helig väktare steg ner från himlen.</verse>
        <verse osisID='Dan.4.11'>Han ropade med hög röst och sade: Hugg ner trädet och hugg av grenarna, riv bort lövverket och strö ut frukten, så att djuren som ligger under trädet flyr sin väg och fåglarna flyger bort från grenarna.</verse>
        <verse osisID='Dan.4.12'>Men stubben med rötterna skall lämnas kvar i jorden bland markens gräs, bunden med kedjor av järn och koppar. Av himlens dagg skall den fuktas och ha sin del med djuren bland markens örter.</verse>
        <verse osisID='Dan.4.13'>Hans hjärta skall förvandlas så att det inte mer är en människas hjärta, och ett djurs hjärta skall ges åt honom. Sju tider skall gå fram över honom.</verse>
        <verse osisID='Dan.4.14'>Så är det förordnat genom väktarna, och så är det befallt i denna sak av de heliga, för att de levande skall veta att den Högste råder över människors riken och ger dem åt vem han vill. Ja, han upphöjer den ringaste bland människor till att härska över dem.</verse>
        <verse osisID='Dan.4.15'>Sådan var den dröm som jag, kung Nebukadnessar, hade. Men du, Beltesassar, uttyd den nu, för ingen av alla de vise i mitt rike kan ge mig uttydningen, men du kan det, ty heliga gudars ande bor i dig." </verse>
        <verse osisID='Dan.4.16'>Då stod Daniel, som också kallades Beltesassar, en stund bestört, full av oroliga tankar. Men kungen tog till orda igen och sade: "Beltesassar, låt inte drömmen och vad den betyder skrämma dig." Beltesassar sade: "Min herre, o att drömmen hade gällt dem som hatar dig, och dess betydelse dina fiender.</verse>
        <verse osisID='Dan.4.17'>Trädet som du såg, som var stort och väldigt och så högt att det räckte upp till himlen och syntes över hela jorden,</verse>
        <verse osisID='Dan.4.18'>och som hade ett så vackert lövverk och bar så mycket frukt att det hade föda åt alla, trädet som markens djur bodde under och på vars grenar himlens fåglar hade sina nästen,</verse>
        <verse osisID='Dan.4.19'>det är du själv, o konung. Du har ju blivit stor och väldig, och din storhet har vuxit och når upp till himlen, och ditt välde sträcker sig till jordens ände.</verse>
        <verse osisID='Dan.4.20'>Men att konungen såg en helig väktare stiga ner från himlen och säga: "Hugg ner trädet och förstör det. Dock må stubben med rötterna lämnas kvar i jorden, bunden med kedjor av järn och koppar bland markens gräs. Av himlens dagg skall den fuktas och ha sin del bland markens djur, till dess att sju tider har gått fram över honom",</verse>
        <verse osisID='Dan.4.21'>det betyder, o konung, och detta är den Högstes beslut som har drabbat min herre konungen:</verse>
        <verse osisID='Dan.4.22'>Du skall stötas ut från människorna och tvingas bo bland markens djur och äta gräs som en oxe och fuktas av himlens dagg. Sju tider skall gå fram över dig till dess du har insett att den Högste råder över människors riken och ger dem åt vem han vill.</verse>
        <verse osisID='Dan.4.23'>Men att det gavs befallning om att trädets stubbe med rötterna skulle lämnas kvar, det betyder att du skall få tillbaka ditt rike när du har besinnat att det är himlen som har makten.</verse>
        <verse osisID='Dan.4.24'>Därför, o konung, låt mitt råd behaga dig: Gör dig fri från dina synder genom att göra gott och från dina missgärningar genom att vara barmhärtig mot de fattiga, om din framgång skall bestå." </verse>
        <verse osisID='Dan.4.25'>Allt detta hände med kung Nebukadnessar.</verse>
        <verse osisID='Dan.4.26'>Tolv månader senare, när kungen en gång gick omkring på taket av det kungliga palatset i Babel,</verse>
        <verse osisID='Dan.4.27'>tog han till orda och sade: "Se, detta är det stora Babel som jag har byggt upp till ett kungavälde genom min krafts styrka, min härlighet till ära!" </verse>
        <verse osisID='Dan.4.28'>Medan ordet ännu var i kungens mun kom en röst från himlen: "Till dig, kung Nebukadnessar, skall det sägas: Ditt rike har tagits ifrån dig.</verse>
        <verse osisID='Dan.4.29'>Du skall stötas ut från människorna och tvingas bo bland markens djur och äta gräs som en oxe. Så skall sju tider gå fram över dig, till dess att du har insett att den Högste råder över människors riken och ger dem åt vem han vill." </verse>
        <verse osisID='Dan.4.30'>I samma ögonblick gick det ordet i uppfyllelse på Nebukadnessar. Han stöttes ut från människorna och måste äta gräs som en oxe. Himlens dagg fuktade hans kropp till dess att hans hår växte och blev som örnfjädrar och till dess att hans naglar blev som fågelklor. </verse>
        <verse osisID='Dan.4.31'>Men när den tiden hade gått lyfte jag, Nebukadnessar, upp mina ögon till himlen och fick tillbaka mitt förstånd. Då lovade jag den Högste, jag prisade och ärade honom som lever i evighet.Hans välde är ett evigt välde,hans rike varar från släkte till släkte.</verse>
        <verse osisID='Dan.4.32'>Alla som bor på jorden räknas för intet,han gör vad han vill med himlens häroch med dem som bor på jorden.Ingen kan stå emot hans handeller säga till honom: "Vad är det du gör?"</verse>
        <verse osisID='Dan.4.33'>Vid samma tid återfick jag mitt förstånd och jag fick tillbaka min härlighet och glans, mitt rike och min ära. Mina rådsherrar och stormän sökte upp mig, och jag blev på nytt insatt i mitt rike och fick ännu större makt.</verse>
        <verse osisID='Dan.4.34'>Nu prisar, upphöjer och ärar jag, Nebukadnessar, himmelens Konung, ty alla hans gärningar är sanning och hans vägar rätta, och han kan ödmjuka dem som vandrar i högmod.</verse>
      </chapter>
      <chapter osisID='Dan.5'>
        <verse osisID='Dan.5.1'>Kung Belsassar ordnade en stor festmåltid för sina tusen stormän och drack vin med dem.</verse>
        <verse osisID='Dan.5.2'>När Belsassar var påverkad av vinet, befallde han att man skulle bära in de kärl av guld och silver som hans far Nebukadnessar hade tagit ur templet i Jerusalem. Ur dem skulle sedan kungen och hans stormän, hans gemåler och bihustrur dricka.</verse>
        <verse osisID='Dan.5.3'>Då bar man fram guldkärlen som hade tagits ur Guds tempel i Jerusalem, och kungen och hans stormän, hans gemåler och bihustrur drack vin ur dem.</verse>
        <verse osisID='Dan.5.4'>Medan de drack prisade de sina gudar av guld och silver, av koppar, järn, trä och sten. </verse>
        <verse osisID='Dan.5.5'>I samma stund visade sig fingrar som av en människohand, som skrev på den vitkalkade väggen mitt emot den stora ljusstaken i kungens palats, och kungen såg handen som skrev.</verse>
        <verse osisID='Dan.5.6'>Då blev kungen blek och fylldes av oroliga tankar, så att han blev alldeles knäsvag och benen vek sig.</verse>
        <verse osisID='Dan.5.7'>Och kungen ropade med hög röst och befallde att man skulle hämta besvärjarna, kaldeerna och stjärntydarna. Kungen sade till de vise i Babel: "Den som kan läsa denna skrift och ge mig dess uttydning skall bli klädd i purpur, och guldkedjan skall hängas om hans hals, och han skall i makt vara den tredje i riket." </verse>
        <verse osisID='Dan.5.8'>Då kom kungens alla vise in, men de kunde varken läsa skriften eller tyda den för kungen.</verse>
        <verse osisID='Dan.5.9'>Kung Belsassar blev då ännu mer förskräckt. Färgen vek bort från hans ansikte och hans stormän var bestörta.</verse>
        <verse osisID='Dan.5.10'>Men när kungens mor fick höra vad kungen och hans stormän hade sagt, begav hon sig till salen för festmåltiden. Där tog hon till orda och sade: "Må konungen leva för evigt! Låt inte dina tankar förskräcka dig och låt inte färgen vika bort från ditt ansikte.</verse>
        <verse osisID='Dan.5.11'>I ditt rike finns en man, i vilken heliga gudars ande är. I din fars tid visade han sig ha insikt och förstånd och vishet lik gudars vishet. Din far, kung Nebukadnessar, satte honom främst bland spåmännen, besvärjarna, kaldeerna och stjärntydarna. Detta gjorde din far, kungen,</verse>
        <verse osisID='Dan.5.12'>eftersom Daniel, som kungen gav namnet Beltesassar, hade en enastående ande, klokhet, förstånd och skicklighet att uttyda drömmar och lösa gåtor och reda ut invecklade ting. Sänd därför efter Daniel. Han kommer att ge uttydningen." </verse>
        <verse osisID='Dan.5.13'>När Daniel hade förts till kungen sade denne: "Du är ju Daniel, en av de judiska fångar som min far, kungen, förde hit från Juda.</verse>
        <verse osisID='Dan.5.14'>Jag har hört sägas om dig att gudars ande är i dig och att du har visat dig ha insikt och förstånd och utomordentlig vishet.</verse>
        <verse osisID='Dan.5.15'>Nu är det så att de vise och besvärjarna har förts hit till mig för att läsa denna skrift och tyda den för mig, men de kan inte tyda den.</verse>
        <verse osisID='Dan.5.16'>Men om dig har jag hört att du kan ge uttydningar och reda ut invecklade ting. Om du kan läsa skriften och säga mig vad den betyder skall du bli klädd i purpur, och guldkedjan skall hängas om din hals och du skall i makt vara den tredje i mitt rike." </verse>
        <verse osisID='Dan.5.17'>Då sade Daniel till kungen: "Behåll dina gåvor och ge dina belöningar åt någon annan. Jag skall ändå läsa skriften för konungen och ge uttydningen:</verse>
        <verse osisID='Dan.5.18'>Åt din far Nebukadnessar, o konung, gav den högste Guden rike och storhet, ära och härlighet,</verse>
        <verse osisID='Dan.5.19'>och för den storhets skull som Gud hade gett honom darrade människor av alla folk, stammar och tungomål i skräck för honom. Vem han ville dödade han, och vem han ville lät han leva. Vem han ville upphöjde han, och vem han ville ödmjukade han.</verse>
        <verse osisID='Dan.5.20'>Men när hans hjärta förhävde sig och hans ande blev stolt och övermodig, då störtades han från sin kungatron och hans ära togs ifrån honom.</verse>
        <verse osisID='Dan.5.21'>Han blev utstött från människor, och hans hjärta blev likt ett djurs. Han måste bo bland vildåsnor och äta gräs som en oxe och hans kropp fuktades av himlens dagg - detta ända tills han insåg att Gud, den Högste, råder över människors riken och upphöjer vem han vill till att härska över dem. </verse>
        <verse osisID='Dan.5.22'>Men du Belsassar, hans son, som har vetat allt detta, har ändå inte ödmjukat dig</verse>
        <verse osisID='Dan.5.23'>utan upphöjt dig mot himmelens Herre och låtit bära fram kärlen från hans hus inför dig. Du och dina stormän, dina gemåler och bihustrur har druckit vin ur dem, och samtidigt har du prisat dina gudar av silver och guld, av koppar, järn, trä och sten, gudar som varken ser eller hör eller vet något. Men den Gud som har din ande och alla dina vägar i sin hand, honom har du inte ärat.</verse>
        <verse osisID='Dan.5.24'>Därför har han nu sänt denna hand och skrivit detta.</verse>
        <verse osisID='Dan.5.25'>Så lyder den skrift som är tecknad här: Mene mene tekel u-farsin.</verse>
        <verse osisID='Dan.5.26'>Detta är uttydningen av den: Mene betyder: Gud har räknat ditt rikes dagar och gjort slut på det.</verse>
        <verse osisID='Dan.5.27'>Tekel betyder: Du är vägd på en våg och funnen vara för lätt.</verse>
        <verse osisID='Dan.5.28'>Peres betyder: Ditt rikeär delat och givet åt mederoch perser." </verse>
        <verse osisID='Dan.5.29'>Då befallde Belsassar att man skulle klä Daniel i purpur, att guldkedjan skulle hängas om hans hals och att han skulle utropas till den tredje i riket. </verse>
        <verse osisID='Dan.5.30'>Samma natt dödades Belsassar, kaldeernas kung. </verse>
        <verse osisID='Dan.5.31'>Och medern Darejaves tog emot riket när han var sextiotvå år.</verse>
      </chapter>
      <chapter osisID='Dan.6'>
        <verse osisID='Dan.6.1'>Darejaves fann det lämpligt att sätta etthundratjugo satraper över riket, för att de skulle finnas överallt i hans välde.</verse>
        <verse osisID='Dan.6.2'>Över dem satte han tre furstar, och en av dem var Daniel. Inför dessa skulle satraperna avlägga räkenskap, så att kungen inte led någon skada.</verse>
        <verse osisID='Dan.6.3'>Men Daniel utmärkte sig framför de andra furstarna och satraperna, ty en ande utan like var i honom, och kungen övervägde att sätta honom över hela riket.</verse>
        <verse osisID='Dan.6.4'>Då försökte de andra furstarna och satraperna finna något att anklaga Daniel för i det som angick riket. Men de kunde inte finna något att anklaga honom för eller något brottsligt hos honom, eftersom han var trogen i sin tjänst. De fann ingen förseelse och ingen orätt hos honom.</verse>
        <verse osisID='Dan.6.5'>Då sade männen: "Vi lär inte finna något att anklaga den där Daniel för, utom möjligen när det gäller hans gudsdyrkan." </verse>
        <verse osisID='Dan.6.6'>Därefter fick furstarna och satraperna bråttom att komma in till kungen, och de sade till honom: "Må du leva för evigt, konung Darejaves!</verse>
        <verse osisID='Dan.6.7'>Alla rikets furstar, landshövdingar och satraper, rådsherrar och ståthållare har enats om att en kunglig förordning borde antas och ett påbud utfärdas, att vem som helst som under trettio dagar ber till någon annan, gud eller människa, än till dig, o konung, han skall kastas i lejongropen.</verse>
        <verse osisID='Dan.6.8'>Utfärda därför, o konung, ett påbud om detta och låt en skrivelse sättas upp, som efter Mediens och Persiens orubbliga lag inte kan återkallas."</verse>
        <verse osisID='Dan.6.9'>I enlighet med detta lät då kung Darejaves sätta upp ett skriftligt påbud. </verse>
        <verse osisID='Dan.6.10'>Så snart Daniel fick veta att skrivelsen var uppsatt, gick han in i sitt hus där han i sin övre sal hade fönster öppna i riktning mot Jerusalem. Där föll han ner på sina knän tre gånger om dagen, bad och tackade sin Gud, så som han tidigare hade brukat göra.</verse>
        <verse osisID='Dan.6.11'>Då kom dessa män instormande och fann Daniel i färd med att bedja och åkalla sin Gud.</verse>
        <verse osisID='Dan.6.12'>De gick då till kungen och frågade honom angående det kungliga påbudet: "Har inte du låtit sätta upp ett påbud med innehållet att vem som helst som under trettio dagar vänder sig i sin bön till någon annan, gud eller människa, än till dig, o konung, han skall kastas i lejongropen?" Kungen svarade: "Jo, och det påbudet står fast efter Mediens och Persiens orubbliga lag."</verse>
        <verse osisID='Dan.6.13'>Då sade de till kungen: "Daniel, en av de judiska fångarna, har varken tagit hänsyn till dig eller det påbud du har låtit utfärda utan förrättar sin bön tre gånger om dagen." </verse>
        <verse osisID='Dan.6.14'>När kungen hörde detta blev han mycket bedrövad och vinnlade sig om att rädda Daniel. Ända till solnedgången ansträngde han sig att finna en utväg för att rädda honom.</verse>
        <verse osisID='Dan.6.15'>Då fick männen bråttom att komma till kungen, och de sade till honom: "Vet, o konung, att det är Mediens och Persiens lag att inget påbud och ingen förordning som konungen utfärdar kan återkallas."</verse>
        <verse osisID='Dan.6.16'>Då lät kungen hämta Daniel och kasta honom i lejongropen, och kungen sade till Daniel: "Din Gud, den som du så oavbrutet dyrkar, han må rädda dig!"</verse>
        <verse osisID='Dan.6.17'>Och man förde fram en sten och lade den över gropens öppning, och kungen förseglade den med sitt eget och med sina stormäns sigill, för att ingen förändring skulle kunna göras i det som nu hade skett med Daniel. </verse>
        <verse osisID='Dan.6.18'>Sedan gick kungen hem till sitt palats och fastade hela natten och lät inga kvinnor komma in till sig och han kunde inte sova.</verse>
        <verse osisID='Dan.6.19'>På morgonen när det blev ljust steg kungen upp och skyndade till lejongropen.</verse>
        <verse osisID='Dan.6.20'>När han kom i närheten av gropen ropade han på Daniel med ängslig röst. Han sade: "Daniel, du den levande Gudens tjänare, har din Gud, som du så oavbrutet dyrkar, kunnat rädda dig från lejonen?"</verse>
        <verse osisID='Dan.6.21'>Då svarade Daniel kungen: "Må konungen leva för evigt!</verse>
        <verse osisID='Dan.6.22'>Min Gud har sänt sin ängel och stängt till lejonens gap, så att de inte skadat mig. För jag är utan skuld inför honom och jag har inte heller förbrutit mig mot dig, o konung." </verse>
        <verse osisID='Dan.6.23'>Då blev kungen mycket glad och befallde att man skulle ta upp Daniel ur gropen. När han hade tagits upp kunde man inte upptäcka någon skada på honom, ty han hade förtröstat på sin Gud.</verse>
        <verse osisID='Dan.6.24'>Sedan lät kungen hämta de män som hade anklagat Daniel och han lät kasta dem i lejongropen med deras barn och hustrur, och innan de ännu hade hunnit till botten i gropen överföll lejonen dem och krossade alla deras ben. </verse>
        <verse osisID='Dan.6.25'>Därefter lät kung Darejaves skriva till alla folk och stammar och tungomål som fanns på hela jorden:"Jag önskar er fred och framgång! </verse>
        <verse osisID='Dan.6.26'>Härmed befaller jag att man inom hela mitt rikes område skall bäva och frukta för Daniels Gud.Ty han är den levande Guden,som evigt förblir.Hans rike kan inte förgöras,hans välde har inget slut.</verse>
        <verse osisID='Dan.6.27'>Han befriar och räddar,han gör tecken och underi himlen och på jorden,han som har befriat Danielur lejonens våld."</verse>
        <verse osisID='Dan.6.28'>Och denne Daniel steg i ära och makt under Darejaves regering, det vill säga under persern Koresh regering.</verse>
      </chapter>
      <chapter osisID='Dan.7'>
        <verse osisID='Dan.7.1'>I den babyloniske kungen Belsassars första regeringsår hade Daniel en dröm och såg en syn när han låg på sin bädd. Sedan skrev han ner drömmen och meddelade huvudinnehållet av den. </verse>
        <verse osisID='Dan.7.2'>Daniel sade: Jag hade en syn om natten och såg hur himlens fyra vindar stormade fram mot det stora havet.</verse>
        <verse osisID='Dan.7.3'>Och fyra stora djur steg upp ur havet, det ena inte likt det andra. </verse>
        <verse osisID='Dan.7.4'>Det första liknade ett lejon, men det hade vingar som en örn. Medan jag ännu betraktade det, rycktes vingarna av djuret och det restes upp från jorden så att det stod på två fötter som en människa, och det fick ett mänskligt hjärta. </verse>
        <verse osisID='Dan.7.5'>Sedan fick jag se ännu ett djur, det andra i ordningen. Det liknade en björn, och det reste sig på sin ena sida, och i gapet hade det tre revben mellan tänderna. Det fick befallningen: Stå upp och sluka mycket kött. </verse>
        <verse osisID='Dan.7.6'>Därefter fick jag se ett annat djur som liknade en leopard, men på sidorna hade det fyra fågelvingar. Djuret hade fyra huvuden, och det fick stor makt. </verse>
        <verse osisID='Dan.7.7'>Sedan fick jag i min syn om natten se ett fjärde djur, mycket förskräckligt, fruktansvärt och starkt. Det hade stora tänder av järn, det uppslukade och krossade, och det som blev kvar trampade det under fötterna. Det var olikt alla de tidigare djuren och hade tio horn.</verse>
        <verse osisID='Dan.7.8'>Men medan jag såg på hornen fick jag se hur ett annat horn sköt upp mellan dem, ett litet horn som stötte bort tre av de förra hornen. Det hornet hade ögon som liknade människoögon och en mun som talade skrytsamt.</verse>
        <verse osisID='Dan.7.9'>Medan jag såg på djuret sattes troner fram, och den Gamle av dagar satte sig ner. Hans kläder var snövita och håret på hans huvud var som ren ull. Hans tron var av eldslågor och hjulen på den var av flammande eld.</verse>
        <verse osisID='Dan.7.10'>En ström av eld flöt ut från honom. Tusen gånger tusen tjänade honom och tio tusen gånger tio tusen stod inför honom. Han satte sig ner för att döma och böcker öppnades. </verse>
        <verse osisID='Dan.7.11'>Sedan fortsatte jag att se, för de skrytsamma ords skull som hornet talade. Medan jag såg blev djuret dödat, och kroppen förstördes och kastades i den brinnande elden.</verse>
        <verse osisID='Dan.7.12'>De övriga djuren miste också sin makt. Deras livstid var bestämd till tid och stund. </verse>
        <verse osisID='Dan.7.13'>I min syn om natten såg jag, och se, en som liknade en människoson kom med himlens skyar, och han närmade sig den Gamle och fördes fram inför honom.</verse>
        <verse osisID='Dan.7.14'>Åt honom gavs makt och ära och rike, och alla folk och stammar och språk måste tjäna honom. Hans välde är ett evigt välde som inte skall ta slut, och hans rike skall inte förstöras.</verse>
        <verse osisID='Dan.7.15'>Då kände jag, Daniel, att min ande blev orolig i mig, och den syn jag hade haft skrämde mig.</verse>
        <verse osisID='Dan.7.16'>Jag gick fram till en av dem som stod där och bad honom om en tillförlitlig förklaring på allt detta, och han gav mig denna uttydning:</verse>
        <verse osisID='Dan.7.17'>"De fyra stora djuren betyder att fyra kungar skall uppstå på jorden.</verse>
        <verse osisID='Dan.7.18'>Men den Högstes heliga skall ta emot riket och behålla det för evig tid, ja, i evigheters evighet." </verse>
        <verse osisID='Dan.7.19'>Därefter ville jag ha en tillförlitlig förklaring till det fjärde djuret som var olikt alla de andra, det som var så förskräckligt och som hade tänder av järn och klor av koppar och som uppslukade och krossade och sedan trampade det som återstod under fötterna.</verse>
        <verse osisID='Dan.7.20'>Likaså ville jag ha förklaring till de tio hornen på dess huvud och till det nya hornet som sköt upp senare och för vilket tre andra horn föll av och som hade ögon och en mun som talade skrytsamt och såg större ut än de övriga.</verse>
        <verse osisID='Dan.7.21'>Det hornet hade jag också sett föra krig mot de heliga och besegra dem,</verse>
        <verse osisID='Dan.7.22'>till dess att den Gamle kom och domen föll till förmån för den Högstes heliga och tiden var inne då de heliga fick ta riket i besittning. </verse>
        <verse osisID='Dan.7.23'>Då svarade han: "Det fjärde djuret betyder att ett fjärde rike skall uppstå på jorden, ett som är olikt alla de andra rikena. Det skall uppsluka hela jorden och trampa ner och krossa den.</verse>
        <verse osisID='Dan.7.24'>De tio hornen betyder att tio kungar skall uppstå i det riket, och efter dem skall en annan uppstå som skall vara olik de förra och som skall slå ner tre kungar.</verse>
        <verse osisID='Dan.7.25'>Denne skall tala mot den Högste och ansätta den Högstes heliga. Han skall sätta sig i sinnet att förändra heliga tider och lagar, och de skall ges i hans hand under en tid och tider och en halv tid.</verse>
        <verse osisID='Dan.7.26'>Men dom skall hållas, och hans välde skall tas ifrån honom och han skall fördärvas och förgöras i grund.</verse>
        <verse osisID='Dan.7.27'>Men riket, makten och väldet över alla riken under himlen skall ges åt det folk som är den Högstes heliga. Hans rike är ett evigt rike, och alla välden skall tjäna och lyda det." </verse>
        <verse osisID='Dan.7.28'>Här slutar drömmen. Men jag, Daniel, fylldes av många oroliga tankar och färgen vek bort från mitt ansikte. Men drömmen bevarade jag i mitt hjärta.</verse>
      </chapter>
      <chapter osisID='Dan.8'>
        <verse osisID='Dan.8.1'>I kung Belsassars tredje regeringsår såg jag, Daniel, en syn efter den jag först hade sett.</verse>
        <verse osisID='Dan.8.2'>När jag betraktade denna syn såg jag mig själv i Susans borg i hövdingdömet Elam. I min syn såg jag att jag var vid floden Ulai.</verse>
        <verse osisID='Dan.8.3'>När jag såg upp fick jag se en bagge med två horn stå framför floden. Båda hornen var höga, men det ena var högre än det andra, och det som var högre sköt upp sist.</verse>
        <verse osisID='Dan.8.4'>Jag såg baggen stöta med hornen västerut, norrut och söderut, och inget djur kunde stå honom emot och ingen kunde rädda något ur hans våld. Han for fram som han ville och blev mäktig. </verse>
        <verse osisID='Dan.8.5'>När jag funderade på detta, se, då kom en bock västerifrån. Han hade ett väldigt horn i pannan och gick fram över hela jorden, dock utan att röra vid marken.</verse>
        <verse osisID='Dan.8.6'>Han närmade sig baggen med de båda hornen, den som jag hade sett stå framför floden, och han sprang emot honom i raseri.</verse>
        <verse osisID='Dan.8.7'>Jag såg honom komma ända inpå baggen och rasande störta sig över honom, och han stångade baggen och krossade hans båda horn, så att baggen inte hade någon kraft att stå emot honom. Sedan slog han honom till marken och trampade på honom. Det fanns ingen som kunde rädda baggen ur hans våld. </verse>
        <verse osisID='Dan.8.8'>Bocken blev mycket mäktig. Men när han var som starkast brast det stora hornet sönder och fyra andra stora horn kom upp i dess ställe, riktade åt himlens fyra väderstreck.</verse>
        <verse osisID='Dan.8.9'>Från ett av dem sköt ett nytt litet horn ut, som växte till kraftigt mot söder och öster och mot 'det härliga landet.'</verse>
        <verse osisID='Dan.8.10'>Det växte ända upp till himlens härskara och kastade några av denna härskara och av stjärnorna ner till jorden och trampade på dem.</verse>
        <verse osisID='Dan.8.11'>Till och med mot härskarans furste företog det sig stora ting och tog bort ifrån honom det dagliga offret, och platsen där hans helgedom stod förstördes.</verse>
        <verse osisID='Dan.8.12'>Tillsammans med det dagliga offret blev en härskara prisgiven för överträdelsens skull. Och hornet slog ner sanningen till jorden och hade framgång i vad det företog sig. </verse>
        <verse osisID='Dan.8.13'>Sedan hörde jag en av de heliga tala, och en annan helig frågade den som talade: "Hur lång tid avser synen rörande det dagliga offret och det förödande avfallet som gör att både helgedom och härskara förtrampas?"</verse>
        <verse osisID='Dan.8.14'>Då svarade han mig: "Tvåtusentrehundra kvällar och morgnar, sedan skall helgedomen renas och återställas."</verse>
        <verse osisID='Dan.8.15'>När jag, Daniel, hade sett denna syn och försökte förstå den, fick jag se en gestalt som såg ut som en man stå framför mig.</verse>
        <verse osisID='Dan.8.16'>Och mitt över Ulai hörde jag rösten av en människa som ropade:"Gabriel, uttyd synen för honom!" </verse>
        <verse osisID='Dan.8.17'>Då kom han nära platsen där jag stod, men jag blev förskräckt när han kom, och jag föll ner på mitt ansikte. Han sade till mig: "Ge akt på detta, du människobarn, ty synen syftar på ändens tid."</verse>
        <verse osisID='Dan.8.18'>Medan han talade med mig, föll jag bedövad ner med mitt ansikte mot jorden. Men han rörde vid mig och reste mig upp igen. </verse>
        <verse osisID='Dan.8.19'>Därefter sade han: "Jag skall låta dig veta vad som skall ske när det lider mot slutet av vreden, för detta syftar på ändens tid.</verse>
        <verse osisID='Dan.8.20'>Baggen som du såg, han med de två hornen, betyder Mediens och Persiens kungar.</verse>
        <verse osisID='Dan.8.21'>Men den raggiga bocken är Javans kung, och det stora hornet mellan hans ögon är den förste kungen. </verse>
        <verse osisID='Dan.8.22'>Men att det brast sönder och att fyra andra uppstod i stället, det betyder att fyra riken skall uppstå av hans folk, men hans kraft skall de inte ha.</verse>
        <verse osisID='Dan.8.23'>Vid slutet av deras välde, när överträdarna har fyllt sitt mått, skall en fräck och illasinnad kung uppstå.</verse>
        <verse osisID='Dan.8.24'>Han skall bli stor i kraft, men inte genom egen styrka. Han skall åstadkomma så stort fördärv att man måste förundra sig, och han skall lyckas i allt han gör. Han skall fördärva mäktiga män, och även det heliga folket.</verse>
        <verse osisID='Dan.8.25'>Genom sin klokhet skall han lyckas väl med sitt svek. Han skall anse sig själv överlägsen, och han skall fördärva många mitt i deras trygghet. Ja, han skall sätta sig upp mot furstarnas Furste, men han skall krossas utan hjälp av människohand.</verse>
        <verse osisID='Dan.8.26'>Synen om kvällar och morgnar, som det talats om här, är sann. Men göm du synen, för den syftar på en avlägsen framtid." </verse>
        <verse osisID='Dan.8.27'>Men jag, Daniel, blev kraftlös och låg sjuk en tid. Sedan steg jag upp och utförde min tjänst hos kungen. Synen förundrade mig, men ingen förstod den.</verse>
      </chapter>
      <chapter osisID='Dan.9'>
        <verse osisID='Dan.9.1'>I Ahasveros son Darejaves första regeringsår - han som var av medisk släkt men som hade blivit upphöjd till kung över kaldeernas rike -</verse>
        <verse osisID='Dan.9.2'>i hans första regeringsår kom jag, Daniel, att i skrifterna lägga märke till det antal år som enligt Herrens ord till profeten Jeremia skulle fullbordas angående Jerusalems ödeläggelse, nämligen sjuttio år.</verse>
        <verse osisID='Dan.9.3'>Jag vände då mitt ansikte till Herren Gud med ivrig bön och åkallan och fastade i säck och aska.</verse>
        <verse osisID='Dan.9.4'>Jag bad till Herren, min Gud, och bekände:"O Herre, du store Gud som inger fruktan, du som bevarar förbund och nåd mot dem som älskar dig och håller dina bud.</verse>
        <verse osisID='Dan.9.5'>Vi har syndat och gjort orätt, varit ogudaktiga och upproriska. Vi har vänt oss bort från dina bud och föreskrifter.</verse>
        <verse osisID='Dan.9.6'>Vi har inte lyssnat till dina tjänare profeterna, som talade i ditt namn till våra kungar, furstar och fäder och till allt folket i landet.</verse>
        <verse osisID='Dan.9.7'>Du, Herre, är rättfärdig, men vi har dragit skam över oss. Så är det i dag med Juda män och Jerusalems invånare och hela Israel, både de som bor nära och de som bor långt borta i alla andra länder, dit du har fördrivit dem därför att de var trolösa mot dig.</verse>
        <verse osisID='Dan.9.8'>Ja, Herre, vi med våra kungar, furstar och fäder måste gömma våra ansikten i skam därför att vi har syndat mot dig.</verse>
        <verse osisID='Dan.9.9'>Men hos Herren, vår Gud, finns barmhärtighet och förlåtelse. Vi var upproriska mot honom</verse>
        <verse osisID='Dan.9.10'>och lydde inte Herrens, vår Guds, röst. Vi vandrade inte efter de lagar som han förelade oss genom sina tjänare profeterna. </verse>
        <verse osisID='Dan.9.11'>Hela Israel överträdde din lag och vek av utan att höra din röst. Därför utgöts också över oss den förbannelse och den ed som står skriven i Guds tjänare Mose lag. Vi hade ju syndat mot honom.</verse>
        <verse osisID='Dan.9.12'>Han höll sina ord som han hade talat mot oss och mot våra domare som dömde oss. Han lät en så stor olycka komma över oss att något liknande det som nu skett i Jerusalem inte har hänt någon annanstans under himlen.</verse>
        <verse osisID='Dan.9.13'>I enlighet med det som står skrivet i Mose lag kom all denna olycka över oss. Men ändå sökte vi inte blidka Herren, vår Gud, genom att vända om från våra missgärningar och ge akt på din sanning.</verse>
        <verse osisID='Dan.9.14'>Därför vakade Herren över olyckan och lät den drabba oss, ty Herren, vår Gud, är rättfärdig i alla de gärningar han gör. Men vi hörde inte hans röst. </verse>
        <verse osisID='Dan.9.15'>Och nu, Herre, vår Gud, du som förde ditt folk ut ur Egyptens land med stark hand och så gjorde dig ett namn som är detsamma än i dag: Vi har syndat, vi har varit ogudaktiga.</verse>
        <verse osisID='Dan.9.16'>Men Herre, för all din rättfärdighets skull, vänd din vrede och förbittring från din stad Jerusalem, ditt heliga berg. På grund av våra synder och våra fäders missgärningar har Jerusalem och ditt folk blivit till smälek för alla som bor omkring oss.</verse>
        <verse osisID='Dan.9.17'>Hör nu, du vår Gud, din tjänares bön och åkallan och låt ditt ansikte lysa över din ödelagda helgedom för Herrens skull.</verse>
        <verse osisID='Dan.9.18'>Böj, min Gud, ditt öra till oss och hör. Öppna dina ögon och se vilken förödelse som har drabbat oss, och se till staden som är uppkallad efter ditt namn. Ty det är inte på grund av vår rättfärdighet utan på grund av din stora barmhärtighet som vi kommer inför dig med våra böner.</verse>
        <verse osisID='Dan.9.19'>O Herre, hör, Herre, förlåt! Herre, lyssna och utför ditt verk utan att dröja - för din egen skull, min Gud, ty din stad och ditt folk är uppkallade efter ditt namn."</verse>
        <verse osisID='Dan.9.20'>Medan jag ännu talade och bad och bekände min egen och mitt folk Israels synd och inför Herren, min Gud, bar fram min förbön för min Guds heliga berg -</verse>
        <verse osisID='Dan.9.21'>medan jag alltså ännu talade i min bön - kom Gabriel till mig i flygande hast, den man som jag förut hade sett i min syn. Han rörde vid mig, och det var vid tiden för kvällsoffret.</verse>
        <verse osisID='Dan.9.22'>Han undervisade mig och sade till mig: "Daniel, jag är utsänd för att ge dig insikt och förstånd.</verse>
        <verse osisID='Dan.9.23'>Redan när du började be gick ordet ut och jag har kommit för att ge dig besked, för du är högt älskad. Så ge akt på ordet och förstå synen: </verse>
        <verse osisID='Dan.9.24'>Sjuttio veckor är bestämda över ditt folk och över din heliga stad för att göra slut på överträdelse, försegla synder, försona skuld, föra fram en evig rättfärdighet, fullborda syn och profetia och smörja den Allraheligaste.</verse>
        <verse osisID='Dan.9.25'>Vet därför och förstå: Från den tid då ordet gick ut att Jerusalem skulle återställas och byggas upp till dess den Smorde Fursten kommer, skall det gå sju veckor och sextiotvå veckor. Gator och vallgravar skall på nytt byggas upp, trots tider av svårigheter.</verse>
        <verse osisID='Dan.9.26'>Men efter de sextiotvå veckorna skall den Smorde förgöras, helt utblottad. Och staden och helgedomen skall förstöras av folket till en furste som kommer. Men slutet kommer som en störtflod. Intill änden skall det råda krig. Förödelse är fast besluten.</verse>
        <verse osisID='Dan.9.27'>Han skall stadfästa förbundet med de många under en vecka, och mitt i veckan skall han avskaffa slaktoffer och matoffer. Och på styggelsers vinge skall förödaren komma, till dess att förstöring och oryggligt beslutad straffdom utgjuts över förödaren."</verse>
      </chapter>
      <chapter osisID='Dan.10'>
        <verse osisID='Dan.10.1'>I den persiske kungen Koresh tredje regeringsår fick Daniel, som också kallades Beltesassar, en uppenbarelse. Den uppenbarelsen är sann och gäller stor vedermöda. Han gav akt på ordet och fick insikt om synen. </verse>
        <verse osisID='Dan.10.2'>Jag, Daniel, hade då gått och sörjt i tre veckors tid.</verse>
        <verse osisID='Dan.10.3'>Jag åt ingen god mat. Kött och vin kom inte i min mun, och jag smorde inte heller min kropp med olja förrän de tre veckorna hade gått.</verse>
        <verse osisID='Dan.10.4'>På den tjugofjärde dagen i första månaden var jag vid stranden av den stora floden Hiddekel.</verse>
        <verse osisID='Dan.10.5'>När jag såg upp fick jag se en man stå där, klädd i linnekläder. Han hade ett bälte av guld från Ufas kring sina höfter.</verse>
        <verse osisID='Dan.10.6'>Hans kropp tycktes vara av krysolit, hans ansikte var som en blixt, hans ögon som eldsfacklor och hans armar och fötter som glänsande koppar. Ljudet av hans tal var som ett väldigt dån. </verse>
        <verse osisID='Dan.10.7'>Jag, Daniel, var den ende som såg synen. De män som var med mig såg den inte, men stor förskräckelse föll över dem, så att de flydde och gömde sig.</verse>
        <verse osisID='Dan.10.8'>Jag blev ensam kvar, och när jag såg den stora synen försvann all min kraft. Färgen vek från mitt ansikte så att det blev dödsblekt, och jag hade ingen kraft kvar.</verse>
        <verse osisID='Dan.10.9'>Då hörde jag ljudet av hans tal, och när jag hörde det föll jag bedövad ner med mitt ansikte mot jorden.</verse>
        <verse osisID='Dan.10.10'>Då rörde en hand vid mig och hjälpte mig upp på mina darrande knän och händer.</verse>
        <verse osisID='Dan.10.11'>Sedan sade han till mig: "Daniel, du högt älskade man, ge akt på de ord som jag vill tala till dig och res dig upp på dina fötter, ty jag har nu blivit sänd till dig." När han sade detta till mig reste jag mig bävande upp. </verse>
        <verse osisID='Dan.10.12'>Han sade till mig: "Frukta inte, Daniel, ty redan från första dagen när du vände ditt hjärta till att förstå och ödmjuka dig inför din Gud, har dina ord varit hörda, och jag har nu kommit för dina ords skull.</verse>
        <verse osisID='Dan.10.13'>Fursten över Persiens rike stod emot mig under tjugoen dagar. Då kom Mikael, en av de förnämsta furstarna, till min hjälp, och jag blev kvar där hos Persiens kungar.</verse>
        <verse osisID='Dan.10.14'>Men nu har jag kommit för att undervisa dig om vad som skall hända ditt folk i kommande dagar, för synen syftar på framtiden." </verse>
        <verse osisID='Dan.10.15'>Medan han talade så till mig, böjde jag mitt ansikte mot jorden och var stum.</verse>
        <verse osisID='Dan.10.16'>Och se, han som var lik en människoson rörde vid mina läppar. Då öppnade jag min mun och sade till honom som stod framför mig: "Min herre, genom synen har stor ångest gripit tag i mig, och jag har inte någon kraft kvar.</verse>
        <verse osisID='Dan.10.17'>Och hur skulle en sådan som jag, min herres tjänare, kunna tala med en sådan som min herre? Jag har inte någon kraft kvar i mig och förmår inte längre att andas." </verse>
        <verse osisID='Dan.10.18'>Han som såg ut som en människa rörde då på nytt vid mig och styrkte mig.</verse>
        <verse osisID='Dan.10.19'>Han sade: "Frukta inte, du högt älskade man! Frid vare med dig, var stark, ja, var stark!" När han talade med mig kände jag mig styrkt och sade: "Tala, min herre, för du har styrkt mig."</verse>
        <verse osisID='Dan.10.20'>Då sade han: "Kan du förstå varför jag har kommit till dig? Men jag måste strax vända tillbaka för att strida mot fursten över Persien, och när jag drar bort från honom kommer fursten över Javan.</verse>
        <verse osisID='Dan.10.21'>Dock vill jag meddela dig vad som är skrivet i sanningens bok. Ingen enda hjälper mig mot dessa, ingen utom Mikael, er furste.</verse>
      </chapter>
      <chapter osisID='Dan.11'>
        <verse osisID='Dan.11.1'>I medern Darejaves första regeringsår stod jag där för att stärka och skydda honom."</verse>
        <verse osisID='Dan.11.2'>"Nu skall jag tillkännage sanningen för dig. Ytterligare tre kungar skall uppstå i Persien, och den fjärde skall bli rikare än någon av de andra, och när han har blivit som mäktigast genom sina rikedomar skall han sätta in all sin makt mot Javans rike. </verse>
        <verse osisID='Dan.11.3'>Sedan skall en väldig kung uppstå och han skall härska med stor makt och göra vad han vill.</verse>
        <verse osisID='Dan.11.4'>Men när han har kommit skall hans rike falla sönder och delas efter himlens fyra väderstreck. Det skall inte tillfalla hans efterkommande eller förbli lika mäktigt som när han hade makten. Hans rike skall omstörtas och tillfalla andra än dem. </verse>
        <verse osisID='Dan.11.5'>Kungen i Söderlandet skall bli mäktig. Och av hans furstar skall en vara mäktigare än han, och hans herravälde skall bli stort.</verse>
        <verse osisID='Dan.11.6'>Efter några år skall de ingå förbund med varandra och dottern till Söderlandets kung skall komma till kungen i Nordlandet för att träffa en överenskommelse. Men hon skall inte kunna behålla den makt hon vinner och hans makt skall inte heller bestå. Hon skall offras tillsammans med dem som förde henne dit, både hennes far och den man som en tid gav henne makt. </verse>
        <verse osisID='Dan.11.7'>Men en telning från hennes rötter skall stiga upp i hans ställe och dra upp mot nordlandskungens här och tränga in i hans fäste och göra med folket vad han vill och få överhanden.</verse>
        <verse osisID='Dan.11.8'>Deras gudar och avgudabilder och deras dyrbara kärl, både av silver och guld, skall han också föra till Egypten. Sedan skall han under några år lämna nordlandskungen i fred.</verse>
        <verse osisID='Dan.11.9'>Däremot skall denne tränga in i söderlandskungens rike, men han skall vända tillbaka till sitt land igen. </verse>
        <verse osisID='Dan.11.10'>Hans söner skall rusta sig till strid och samla en väldig krigshär, som skall välla fram som en störtflod och tåga in. Den skall komma igen och striden skall föras ända fram till söderlandskungens befästningar.</verse>
        <verse osisID='Dan.11.11'>Då skall kungen i Söderlandet bli förbittrad och dra ut och strida mot kungen i Nordlandet, som skall ställa upp en stor här, men den hären skall ges i den andres hand.</verse>
        <verse osisID='Dan.11.12'>När hären är borta växer söderlandskungens övermod och han skall slå ner tiotusenden, men ändå inte få herraväldet.</verse>
        <verse osisID='Dan.11.13'>Ty kungen i Nordlandet skall ställa upp en ny här, större än den förra, och efter en tid, om några år, skall han komma med en stor krigshär och stora förråd. </verse>
        <verse osisID='Dan.11.14'>Vid samma tid skall många andra resa sig mot kungen i Söderlandet. Våldsmän av ditt eget folk skall göra uppror för att uppfylla profetian, men de kommer att falla.</verse>
        <verse osisID='Dan.11.15'>Och kungen i Nordlandet skall komma och kasta upp vallar och inta en välbefäst stad, och Söderlandets stridskrafter skall inte kunna hålla stånd. Dess utvalda krigsfolk skall inte ha någon kraft att stå emot.</verse>
        <verse osisID='Dan.11.16'>Nordlandets kung, som rycker emot honom, skall göra vad han vill, och ingen skall kunna stå emot honom. Han skall komma in i 'det härliga landet', och förstörelse skall ske genom hans hand.</verse>
        <verse osisID='Dan.11.17'>Han skall komma med hela sitt rikes makt. Men han är villig till förlikning, och en sådan skall han åstadkomma. Han skall ge kungen av Söderlandet en av sina döttrar till hustru för att fördärva honom. Men detta skall inte lyckas och inte vara till hans fördel.</verse>
        <verse osisID='Dan.11.18'>Därefter skall han vända sig mot öländerna och inta många, men en härförare skall göra slut på hans hånfullhet och låta det vända tillbaka över honom själv.</verse>
        <verse osisID='Dan.11.19'>Då skall han vända tillbaka till sitt eget lands befästningar. Men han skall vackla och falla och sedan inte mer finnas till. </verse>
        <verse osisID='Dan.11.20'>På hans plats skall en annan uppstå, en som låter en uppbördsman dra igenom det land som är hans rikes prydnad. Men efter några dagar skall han störtas, dock inte genom vrede eller i strid.</verse>
        <verse osisID='Dan.11.21'>I hans ställe skall en föraktlig man komma, en som man inte har givit kungavärdighet. Oväntat intar han riket genom list.</verse>
        <verse osisID='Dan.11.22'>Och översvämmande härar skall svepas bort inför honom och krossas, likaså en förbundsfurste.</verse>
        <verse osisID='Dan.11.23'>Ty från den stund han ingått förbund med honom kommer han att handla svekfullt. Han skall dra ut och få övermakten med endast lite folk.</verse>
        <verse osisID='Dan.11.24'>Oväntat skall han komma in i landets bördigaste trakter och göra vad hans fäder och deras fäder inte kunnat göra. Byte och rov och gods skall han strö ut åt sitt folk och intill en viss tid gör han upp onda planer mot befästa platser. </verse>
        <verse osisID='Dan.11.25'>Han skall uppbåda sin kraft och sitt mod mot kungen i Söderlandet och komma med en stor här, men kungen i Söderlandet skall också rusta sig till strid med en mycket stor och mäktig här. Han skall dock inte kunna hålla stånd på grund av de stämplingar som görs mot honom.</verse>
        <verse osisID='Dan.11.26'>De som äter hans bröd skall störta honom. Hans här kommer att svepas bort och många skall bli slagna och falla.</verse>
        <verse osisID='Dan.11.27'>Båda kungarna kommer att ha ont i sinnet. Där de sitter tillsammans vid samma bord talar de lögn, men det skall inte ha någon framgång, ty ännu dröjer slutet till den bestämda tiden.</verse>
        <verse osisID='Dan.11.28'>Han skall vända tillbaka till sitt land med mycket gods, men hans hjärta kommer att vara emot det heliga förbundet. När han har genomfört sitt uppsåt skall han vända tillbaka till sitt land. </verse>
        <verse osisID='Dan.11.29'>På bestämd tid skall han sedan på nytt dra ut mot Söderlandet, men denna senare gång skall det inte gå som den förra.</verse>
        <verse osisID='Dan.11.30'>Ty skepp från Kittim skall komma emot honom, och han skall förlora modet. Då skall han vända tillbaka och rikta sin vrede mot det heliga förbundet och ge vreden fritt utlopp. Och när han har kommit hem, skall han lyssna till dem som har övergivit det heliga förbundet.</verse>
        <verse osisID='Dan.11.31'>Härar från honom skall komma, och de skall orena helgedomen, tillflyktsorten, avskaffa det dagliga offret och ställa upp förödelsens styggelse.</verse>
        <verse osisID='Dan.11.32'>Dem som har kränkt förbundet skall han med smickrande ord locka till avfall, men de av folket som känner sin Gud skall stå fasta och hålla ut.</verse>
        <verse osisID='Dan.11.33'>De förståndiga bland folket skall ge många insikt, men ändå skall de under en tid falla genom svärd och eld, genom fångenskap och plundring.</verse>
        <verse osisID='Dan.11.34'>Men när de faller skall de inte lämnas utan hjälp, och många skall då av falska motiv sluta sig till dem.</verse>
        <verse osisID='Dan.11.35'>En del av de förståndiga skall falla, och de skall luttras så att de blir rena och fläckfria intill ändens tid. För ännu dröjer slutet till den bestämda tiden. </verse>
        <verse osisID='Dan.11.36'>Kungen skall göra vad han vill och skall upphöja sig och förhäva sig över varje gud. Ja, mot gudars Gud skall han tala sådant att man måste förundra sig. Allt skall lyckas honom väl till dess att vredens tid är ute, ty det som har beslutats måste ske.</verse>
        <verse osisID='Dan.11.37'>Han kommer inte att visa någon aktning för sina fäders gudar och inte heller för den som är kvinnors lust eller för någon annan gud, utan han skall upphöja sig över alla.</verse>
        <verse osisID='Dan.11.38'>Men fästenas gud skall han i stället ära, en gud som hans fäder inte har känt skall han ära med guld och silver och ädla stenar och andra dyrbara ting.</verse>
        <verse osisID='Dan.11.39'>Han skall göra vad han vill med starka befästningar med en främmande guds hjälp. De som erkänner honom skall han bevisa stor ära. Han skall låta dem härska över många, och han skall dela ut land åt dem till belöning. </verse>
        <verse osisID='Dan.11.40'>Men vid ändens tid skall kungen i Söderlandet drabba samman med honom. Kungen i Nordlandet skall då storma fram mot denne med vagnar och ryttare och en stor flotta. Han skall rycka in i länderna och svämma över och dra igenom dem.</verse>
        <verse osisID='Dan.11.41'>Han skall också dra in i 'det härliga landet', och många länder skall falla, men dessa skall undkomma hans hand: Edom och Moab och huvuddelen av Ammons avkomlingar.</verse>
        <verse osisID='Dan.11.42'>Ja, han skall sträcka ut sin hand mot länderna. Egypten skall inte slippa undan.</verse>
        <verse osisID='Dan.11.43'>Han skall erövra skatter av guld och silver och alla slags dyrbara ting i Egypten. Libyer och etiopier skall följa honom.</verse>
        <verse osisID='Dan.11.44'>Då skall han få höra rykten från öster och norr som förskräcker honom, och han skall dra ut i stort raseri för att förstöra och förgöra många.</verse>
        <verse osisID='Dan.11.45'>Sina palatstält skall han slå upp mellan havet och helgedomens härliga berg. Men han går mot sin undergång och ingen hjälper honom."</verse>
      </chapter>
      <chapter osisID='Dan.12'>
        <verse osisID='Dan.12.1'>"På den tiden skall Mikael träda upp, den store fursten, som står som försvarare för dina landsmän. Det kommer en tid av nöd, som inte har haft sin like ända från den dag då människor blev till, ända till den tiden. Men på den tiden skall alla bland ditt folk bli frälsta som finns uppskrivna i boken.</verse>
        <verse osisID='Dan.12.2'>De många som sover i mullen skall vakna, några till evigt liv, andra till förakt och evig skam.</verse>
        <verse osisID='Dan.12.3'>De förståndiga skall då lysa som himlavalvets ljus, och de som har fört många till rättfärdighet, som stjärnor, alltid och för evigt. </verse>
        <verse osisID='Dan.12.4'>Men du, Daniel, göm dessa ord och försegla denna skrift till ändens tid. Många skall forska i den och kunskapen skall bli stor." </verse>
        <verse osisID='Dan.12.5'>När jag, Daniel, såg upp, se, då stod det två andra där, en på flodens ena strand och en på den andra stranden.</verse>
        <verse osisID='Dan.12.6'>En av dem sade till mannen som var klädd i linnekläder och som stod ovanför flodens vatten: "Hur länge dröjer det innan änden kommer med dessa märkliga ting?"</verse>
        <verse osisID='Dan.12.7'>Jag lyssnade till mannen som var klädd i linnekläder och som stod ovanför flodens vatten, och han lyfte sin högra och sin vänstra hand upp mot himlen och svor vid honom som lever för evigt att efter en tid och tider och en halv tid och när det heliga folkets makt är krossad, då skall allt detta vara fullbordat. </verse>
        <verse osisID='Dan.12.8'>Jag hörde detta men förstod det inte, så jag frågade: "Min herre, vad blir slutet på allt detta?"</verse>
        <verse osisID='Dan.12.9'>Då sade han: "Gå, Daniel, för dessa ord skall förbli gömda och förseglade till ändens tid.</verse>
        <verse osisID='Dan.12.10'>Många skall bli renade och tvagna och luttrade, men de ogudaktiga skall bedriva sin ogudaktighet och ingen ogudaktig skall förstå detta, men de förståndiga skall förstå det.</verse>
        <verse osisID='Dan.12.11'>Från den tid då det dagliga offret blir avskaffat och förödelsens styggelse uppställd skall det gå 1 290 dagar.</verse>
        <verse osisID='Dan.12.12'>Salig är den som håller ut och hinner fram till 1 335 dagar.</verse>
        <verse osisID='Dan.12.13'>Men gå du bort till dess änden kommer. Sedan du har vilat skall du uppstå till din del vid dagarnas ände."</verse>
      </chapter>
    </div></osisText>
</osis>
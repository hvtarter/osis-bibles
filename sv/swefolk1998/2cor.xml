<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='2Cor' type='book'>
      <chapter osisID='2Cor.1'>
        <verse osisID='2Cor.1.1'>Från Paulus, genom Guds vilja Kristi Jesu apostel, och från brodern Timoteus till Guds församling i Korint och till alla de heliga i hela Akaja.</verse>
        <verse osisID='2Cor.1.2'>Nåd vare med er och frid från Gud, vår Fader, och Herren Jesus Kristus.</verse>
        <verse osisID='2Cor.1.3'>Välsignad är vår Herre Jesu Kristi Gud och Fader, barmhärtighetens Fader och all trösts Gud,</verse>
        <verse osisID='2Cor.1.4'>han som tröstar oss i all vår nöd, så att vi kan trösta dem som är i nöd med den tröst vi själva får av Gud.</verse>
        <verse osisID='2Cor.1.5'>Ty såsom Kristuslidanden flödar över oss, så överflödar genom Kristus också den tröst vi får.</verse>
        <verse osisID='2Cor.1.6'>Om vi lider nöd, sker det för att ni skall få tröst och frälsning. Om vi blir tröstade, skall också det uppmuntra er och ge er kraft att uthålligt bära samma lidanden som vi.</verse>
        <verse osisID='2Cor.1.7'>Och det hopp vi har när det gäller er är fast, eftersom vi vet att liksom ni delar våra lidanden, så delar ni också den tröst vi får. </verse>
        <verse osisID='2Cor.1.8'>Bröder, vi vill att ni skall veta vilken nöd vi fick utstå i Asien. Vi hade det mycket svårare än vi kunde bära, så att vi till och med misströstade om livet.</verse>
        <verse osisID='2Cor.1.9'>Ja, vi hade redan inom oss fått dödsdomen, för att vi inte skulle lita på oss själva utan på Gud, som uppväcker de döda.</verse>
        <verse osisID='2Cor.1.10'>Ur en sådan dödsfara räddade han oss, och han kommer att rädda oss. Till honom står vårt hopp att han även i fortsättningen skall rädda oss,</verse>
        <verse osisID='2Cor.1.11'>när också ni hjälper oss genom er förbön. Så kommer många människor att tacka Gud för oss, för den nåd vi fått.</verse>
        <verse osisID='2Cor.1.12'>Vi kan med gott samvete berömma oss av att vi här i världen, och särskilt mot er, har uppträtt i helighet och renhet inför Gud och inte varit ledda av världslig visdom utan av Guds nåd.</verse>
        <verse osisID='2Cor.1.13'>Ty vi skriver inget annat till er än det ni läser och kan förstå. Och jag hoppas att ni ända till slutet kommer att förstå</verse>
        <verse osisID='2Cor.1.14'>det ni redan delvis har förstått: att vi är er berömmelse liksom ni är vår berömmelse på Herren Jesu dag.</verse>
        <verse osisID='2Cor.1.15'>Då jag litade på detta ville jag först komma till er, för att ni skulle få välsignelsen av ett andra besök.</verse>
        <verse osisID='2Cor.1.16'>Jag ville besöka er på genomresan till Makedonien och därifrån komma tillbaka till er och så utrustas av er för resan till Judeen. </verse>
        <verse osisID='2Cor.1.17'>Handlade jag då tanklöst när jag fattade detta beslut? Eller fattar jag mina beslut som jag själv finner bäst, för att mitt ja skall vara ja och mitt nej vara nej?</verse>
        <verse osisID='2Cor.1.18'>Så sant Gud är trofast: vårt budskap till er är inte ja och nej.</verse>
        <verse osisID='2Cor.1.19'>Ty Guds Son, Jesus Kristus, som bland er har blivit predikad av oss, av mig och Silvanus och Timoteus, han kom inte som ja och nej, utan ett ja har kommit genom honom.</verse>
        <verse osisID='2Cor.1.20'>Ty alla Guds löften har i honom fått sitt ja. Därför får de också genom honom sitt amen, för att Gud skall bli ärad genom oss.</verse>
        <verse osisID='2Cor.1.21'>Den som befäster oss och er i Kristus och som har smort oss, det är Gud.</verse>
        <verse osisID='2Cor.1.22'>Han har även satt sitt sigill på oss och gett oss Anden som en handpenning i våra hjärtan. </verse>
        <verse osisID='2Cor.1.23'>Jag för min del tar Gud till vittne att det var för att skona er som jag inte längre kom till Korint.</verse>
        <verse osisID='2Cor.1.24'>Inte så att vi är herrar över er tro, utan vi är medarbetare till er glädje, eftersom ni står fasta i tron.</verse>
      </chapter>
      <chapter osisID='2Cor.2'>
        <verse osisID='2Cor.2.1'>Jag hade nämligen bestämt mig för att inte komma och göra er bedrövade igen.</verse>
        <verse osisID='2Cor.2.2'>Om jag bedrövar er, vem gör då mig glad, om inte just den som jag har bedrövat?</verse>
        <verse osisID='2Cor.2.3'>Jag skrev som jag gjorde för att jag inte skulle bli bedrövad vid min ankomst genom dem som borde glädja mig. Jag är nämligen övertygad om att min glädje är allas er glädje.</verse>
        <verse osisID='2Cor.2.4'>Det var i djup nöd och ångest, under många tårar, som jag skrev till er, inte för att ni skulle bli bedrövade utan för att ni skulle förstå vilken kärlek jag har just till er. </verse>
        <verse osisID='2Cor.2.5'>Om en viss person har orsakat sorg, så är det inte mig han har bedrövat, utan er alla i viss mån - för att inte säga för mycket.</verse>
        <verse osisID='2Cor.2.6'>Det räcker med den bestraffning han har fått av de flesta.</verse>
        <verse osisID='2Cor.2.7'>Nu bör ni i stället förlåta och trösta honom, så att han inte alldeles går under i sin djupa sorg.</verse>
        <verse osisID='2Cor.2.8'>Därför uppmanar jag er att bemöta honom med kärlek.</verse>
        <verse osisID='2Cor.2.9'>När jag skrev till er, var det också för att få veta om ni skulle bestå provet och vara lydiga i allt.</verse>
        <verse osisID='2Cor.2.10'>Den som ni förlåter, honom förlåter också jag. Ty det jag har förlåtit, om jag haft något att förlåta, det har jag gjort för er skull, inför Kristi ansikte,</verse>
        <verse osisID='2Cor.2.11'>för att vi inte skall bli överlistade av Satan. Hans avsikter känner vi till.</verse>
        <verse osisID='2Cor.2.12'>När jag kom till Troas för att predika Kristi evangelium, hade Herren öppnat en dörr för mig.</verse>
        <verse osisID='2Cor.2.13'>Ändå fick jag ingen ro i min ande, eftersom jag inte fann min broder Titus där, så jag tog avsked av dem och for till Makedonien.</verse>
        <verse osisID='2Cor.2.14'>Men vi tackar Gud, som alltid för oss fram i Kristi segertåg och genom oss överallt sprider sin kunskaps väldoft.</verse>
        <verse osisID='2Cor.2.15'>Ty vi är en Kristi rökelse inför Gud bland dem som blir frälsta och bland dem som blir förtappade,</verse>
        <verse osisID='2Cor.2.16'>för de senare en doft av död till död, för de förra en doft av liv till liv. Vem räcker till för detta?</verse>
        <verse osisID='2Cor.2.17'>Vi är inte som de flesta, som för egen vinning förfalskar Guds ord. Nej, i Kristus predikar vi med rent sinne inför Gud det ord som kommer från Gud.</verse>
      </chapter>
      <chapter osisID='2Cor.3'>
        <verse osisID='2Cor.3.1'>Börjar vi nu rekommendera oss själva igen? Eller behöver vi som vissa andra rekommendationsbrev till er eller från er?</verse>
        <verse osisID='2Cor.3.2'>Nej, ni är vårt brev som är skrivet i våra hjärtan, känt och läst av alla människor.</verse>
        <verse osisID='2Cor.3.3'>Det är uppenbart att ni är ett Kristusbrev som är ombesörjt av oss och skrivet inte med bläck utan med den levande Gudens Ande, inte på tavlor av sten utan på tavlor av kött, på människohjärtan. </verse>
        <verse osisID='2Cor.3.4'>En sådan tillit har vi till Gud genom Kristus,</verse>
        <verse osisID='2Cor.3.5'>inte så att vi av oss själva skulle kunna tänka ut något på egen hand, utan vår förmåga kommer från Gud.</verse>
        <verse osisID='2Cor.3.6'>Han har gjort oss dugliga till att vara tjänare åt ett nytt förbund, som inte är bokstavens utan Andens. Ty bokstaven dödar, men Anden ger liv.</verse>
        <verse osisID='2Cor.3.7'>Redan dödens ämbete, som med bokstäver var inristat på stenar, framträdde i sådan härlighet att Israels barn inte kunde se på Moses ansikte för dess strålglans, fast den glansen bleknade.</verse>
        <verse osisID='2Cor.3.8'>Hur mycket större härlighet skall då inte Andens ämbete ha?</verse>
        <verse osisID='2Cor.3.9'>Om redan fördömelsens ämbete trädde fram i härlighet, hur mycket mer överflödar då inte rättfärdighetens ämbete av härlighet.</verse>
        <verse osisID='2Cor.3.10'>Ja, det härliga är i detta fall utan härlighet på grund av den överväldigande härligheten.</verse>
        <verse osisID='2Cor.3.11'>Ty om det som bleknade framträdde i härlighet, så framträder det som består i ännu större härlighet. </verse>
        <verse osisID='2Cor.3.12'>Då vi har ett sådant hopp, går vi helt öppet till väga</verse>
        <verse osisID='2Cor.3.13'>och gör inte som Mose, han som hängde en slöja för sitt ansikte, för att Israels barn inte skulle se hur det som bleknade försvann.</verse>
        <verse osisID='2Cor.3.14'>Men deras sinnen blev förstockade. Än i dag finns samma slöja kvar när gamla förbundets skrifter föreläses, och den tas inte bort, först i Kristus försvinner den.</verse>
        <verse osisID='2Cor.3.15'>Ja, än i dag ligger en slöja kvar över deras hjärtan när Mose föreläses.</verse>
        <verse osisID='2Cor.3.16'>Men närhelst någon omvänder sig till Herren, tas slöjan bort.</verse>
        <verse osisID='2Cor.3.17'>Herren är Anden, och där Herrens Ande är, där är frihet.</verse>
        <verse osisID='2Cor.3.18'>Och vi alla som med avtäckt ansikte skådar Herrens härlighet som i en spegel, vi förvandlas till en och samma bild, från härlighet till härlighet. Det sker genom Herren, Anden.</verse>
      </chapter>
      <chapter osisID='2Cor.4'>
        <verse osisID='2Cor.4.1'>Därför, då vi genom Guds barmhärtighet har denna tjänst, så tappar vi inte modet.</verse>
        <verse osisID='2Cor.4.2'>Vi har avsagt oss allt hemligt och skamligt och använder inga knep. Vi förfalskar inte Guds ord utan lägger öppet fram sanningen och anbefaller oss själva inför Gud åt varje människas samvete.</verse>
        <verse osisID='2Cor.4.3'>Är vårt evangelium dolt, så är det dolt för dem som går förlorade.</verse>
        <verse osisID='2Cor.4.4'>Ty den här tidsålderns gud har förblindat de otroendes sinnen, så att de inte ser ljuset som strålar ut från evangeliet om Kristi härlighet - han som är Guds avbild.</verse>
        <verse osisID='2Cor.4.5'>Vi predikar inte oss själva, utan Jesus Kristus som Herren, och oss som era tjänare för Jesu skull.</verse>
        <verse osisID='2Cor.4.6'>Ty Gud som sade: "Ljus skall lysa fram ur mörkret", han har låtit ljus lysa upp våra hjärtan, för att kunskapen om Guds härlighet, som strålar fram i Kristi ansikte, skall sprida sitt sken.</verse>
        <verse osisID='2Cor.4.7'>Men denna skatt har vi i lerkärl, för att den väldiga kraften skall vara Guds och inte komma från oss.</verse>
        <verse osisID='2Cor.4.8'>Vi är på allt sätt trängda men inte utan utväg, rådvilla men inte rådlösa,</verse>
        <verse osisID='2Cor.4.9'>förföljda men inte övergivna, nerslagna men inte utslagna.</verse>
        <verse osisID='2Cor.4.10'>Alltid bär vi Jesu död i vår kropp, för att också Jesu liv skall bli synligt i vår kropp.</verse>
        <verse osisID='2Cor.4.11'>Ty vi som lever utlämnas ständigt åt döden för Jesu skull, för att också Jesu liv skall uppenbaras i vår dödliga kropp.</verse>
        <verse osisID='2Cor.4.12'>Så verkar döden i oss, och livet i er.</verse>
        <verse osisID='2Cor.4.13'>Men då vi har samma trons ande som i skriftordet: Jag tror, därför talar jag,  så tror också vi, och därför talar vi.</verse>
        <verse osisID='2Cor.4.14'>Ty vi vet att han som uppväckte Herren Jesus skall uppväcka oss tillsammans med Jesus och låta oss träda fram tillsammans med er.</verse>
        <verse osisID='2Cor.4.15'>Allt sker för er skull, för att nåden genom att komma allt fler till del skall få tacksägelsen att flöda över till Guds ära.</verse>
        <verse osisID='2Cor.4.16'>Därför tappar vi inte modet. Även om vår yttre människa bryts ner, förnyas vår inre människa dag för dag.</verse>
        <verse osisID='2Cor.4.17'>Ty vår nöd, som varar ett ögonblick och väger lätt, bereder åt oss på ett oändligt rikt sätt en härlighet, som väger tungt och varar i evighet.</verse>
        <verse osisID='2Cor.4.18'>Vi riktar inte blicken mot det synliga utan mot det osynliga. Ty det synliga är förgängligt, men det osynliga är evigt.</verse>
      </chapter>
      <chapter osisID='2Cor.5'>
        <verse osisID='2Cor.5.1'>Vi vet att om vårt jordiska tält rivs ner, så har vi en byggnad från Gud, en boning som inte är gjord med händer, en evig boning i himlen.</verse>
        <verse osisID='2Cor.5.2'>Så länge vi bor i detta tält, suckar vi därför och längtar att få ikläda oss vår himmelska boning,</verse>
        <verse osisID='2Cor.5.3'>ty när vi är klädda i den skall vi inte stå där nakna.</verse>
        <verse osisID='2Cor.5.4'>Ja, vi som bor i detta tält suckar tungt. Vi vill inte bli avklädda utan överklädda, för att det som är dödligt skall bli uppslukat av livet.</verse>
        <verse osisID='2Cor.5.5'>Och den som har berett oss för detta är Gud, som har gett oss Anden som en handpenning. </verse>
        <verse osisID='2Cor.5.6'>Vi är därför alltid vid gott mod, fastän vi vet att vi är borta från Herren så länge vi är hemma i kroppen.</verse>
        <verse osisID='2Cor.5.7'>Ty vi lever här i tro, utan att se.</verse>
        <verse osisID='2Cor.5.8'>Men vi är ändå vid gott mod och skulle hellre vilja flytta bort från kroppen och vara hemma hos Herren.</verse>
        <verse osisID='2Cor.5.9'>Därför sätter vi en ära i att vara honom till behag, vare sig vi är hemma eller borta.</verse>
        <verse osisID='2Cor.5.10'>Ty vi måste alla träda fram inför Kristi domstol, för att var och en skall få igen vad han har gjort här i livet, gott eller ont.</verse>
        <verse osisID='2Cor.5.11'>Då vi alltså vet vad det är att frukta Herren, försöker vi vinna människor, men för Gud är det uppenbart hurdana vi är, och jag hoppas att det också är uppenbart för era samveten.</verse>
        <verse osisID='2Cor.5.12'>Inte så att vi på nytt vill rekommendera oss själva inför er, men ni får tillfälle att berömma er av oss, så att ni har något att svara dem som berömmer sig av yttre ting och inte av det som finns i hjärtat.</verse>
        <verse osisID='2Cor.5.13'>Har vi varit borta från våra sinnen, var det för Gud. Är vi vid sans och besinning, så är det för er.</verse>
        <verse osisID='2Cor.5.14'>Ty Kristi kärlek driver oss, eftersom vi är övertygade om att en har dött i allas ställe, och därför har alla dött.</verse>
        <verse osisID='2Cor.5.15'>Och han dog för alla, för att de som lever inte längre skall leva för sig själva utan för honom som har dött och uppstått för dem.</verse>
        <verse osisID='2Cor.5.16'>Därför känner vi inte längre någon på ett ytligt sätt. Även om vi lärt känna Kristus på ett ytligt sätt, känner vi honom inte längre så.</verse>
        <verse osisID='2Cor.5.17'>Alltså, om någon är i Kristus är han en ny skapelse. Det gamla är förbi, se, det nya har kommit.</verse>
        <verse osisID='2Cor.5.18'>Allt kommer från Gud, som har försonat oss med sig själv genom Kristus och gett oss försoningens tjänst.</verse>
        <verse osisID='2Cor.5.19'>Ty Gud var i Kristus och försonade världen med sig själv. Han tillräknade inte människorna deras överträdelser, och han har anförtrott åt oss försoningens ord.</verse>
        <verse osisID='2Cor.5.20'>Vi är alltså sändebud för Kristus. Det är Gud som förmanar genom oss. Vi ber å Kristi vägnar: låt försona er med Gud.</verse>
        <verse osisID='2Cor.5.21'>Den som inte visste av synd, honom har Gud i vårt ställe gjort till synd, för att vi i honom skulle stå rättfärdiga inför Gud.</verse>
      </chapter>
      <chapter osisID='2Cor.6'>
        <verse osisID='2Cor.6.1'>Som medarbetare uppmanar vi er också att ta emot Guds nåd så att den blir till nytta.</verse>
        <verse osisID='2Cor.6.2'>Han säger ju: Jag bönhör dig i rätt tid, och jag hjälper dig på frälsningens dag.  Se, nu är den rätta tiden, nu är frälsningens dag.</verse>
        <verse osisID='2Cor.6.3'>Vi vill inte på något sätt väcka anstöt, för att vår tjänst inte skall smutskastas.</verse>
        <verse osisID='2Cor.6.4'>Nej, under alla förhållanden vill vi visa att vi är Guds tjänare, med stor uthållighet, under lidanden, nöd och ångest,</verse>
        <verse osisID='2Cor.6.5'>under hugg och slag, under fångenskap och upplopp, under arbete, nattvak och svält,</verse>
        <verse osisID='2Cor.6.6'>i renhet och insikt, i tålamod och godhet, i den helige Ande, med uppriktig kärlek,</verse>
        <verse osisID='2Cor.6.7'>med sanningens ord och Guds kraft, med rättfärdighetens vapen i både höger och vänster hand,</verse>
        <verse osisID='2Cor.6.8'>under ära och vanära, med dåligt rykte och gott rykte. Man kallar oss villolärare, men vi talar sanning.</verse>
        <verse osisID='2Cor.6.9'>Vi är misskända men ändå erkända, vi är döende men lever, vi är tuktade men inte till döds,</verse>
        <verse osisID='2Cor.6.10'>vi är bedrövade men alltid glada, vi är fattiga men gör många rika, vi är utblottade på allt men äger allt. </verse>
        <verse osisID='2Cor.6.11'>Vi talar helt öppet till er, korintier. Våra hjärtan är vidöppna.</verse>
        <verse osisID='2Cor.6.12'>Hos oss har ni det inte trångt, men hos er är det trångt.</verse>
        <verse osisID='2Cor.6.13'>Gör som vi! Jag talar som till barn. Vidga också ni era hjärtan. </verse>
        <verse osisID='2Cor.6.14'>Gå inte som omaka par i ok med dem som inte tror. Vad har väl rättfärdighet med orättfärdighet att göra? Eller vad har ljus gemensamt med mörker?</verse>
        <verse osisID='2Cor.6.15'>Hur kan Kristus och Beliar komma överens? Eller vad kan den som tror dela med den som inte tror?</verse>
        <verse osisID='2Cor.6.16'>Vad kan ett Guds tempel ha för gemenskap med avgudarna? Vi är den levande Gudens tempel, ty Gud har sagt: Jag skall bo hos dem och vandra med dem, och jag skall vara deras Gud, och de skall vara mitt folk.</verse>
        <verse osisID='2Cor.6.17'>Därför säger Herren: Gå ut från dem och skilj er från dem och rör inte vid något orent. Då skall jag ta emot er,</verse>
        <verse osisID='2Cor.6.18'>och jag skall vara er Fader, och ni skall vara mina söner och döttrar, säger Herren, den Allsmäktige.</verse>
      </chapter>
      <chapter osisID='2Cor.7'>
        <verse osisID='2Cor.7.1'>Då vi alltså har dessa löften, mina älskade, så låt oss rena oss från all besmittelse från kött och ande och i gudsfruktan fullborda vår helgelse.</verse>
        <verse osisID='2Cor.7.2'>Ge oss rum i era hjärtan. Vi har inte handlat orätt mot någon, inte skadat någon och inte bedragit någon.</verse>
        <verse osisID='2Cor.7.3'>Detta säger jag inte för att fördöma er. Jag har redan sagt att ni är i våra hjärtan för att dö och leva tillsammans med oss.</verse>
        <verse osisID='2Cor.7.4'>Jag har stort förtroende för er och berömmer mig mycket av er. Jag har fått tröst och glädje i överflöd mitt i all vår nöd.</verse>
        <verse osisID='2Cor.7.5'>När vi kom till Makedonien, fick vi ingen ro utan var på allt sätt trängda, utifrån av strider och inifrån av oro.</verse>
        <verse osisID='2Cor.7.6'>Men Gud som tröstar de modlösa tröstade oss genom Titus ankomst,</verse>
        <verse osisID='2Cor.7.7'>och inte bara genom hans ankomst, utan också genom den tröst som han hade fått hos er. Han berättade för oss om er längtan, er klagan och er iver för mitt bästa, så att jag gladde mig ännu mer. </verse>
        <verse osisID='2Cor.7.8'>Ty även om jag gjorde er bedrövade med mitt brev, så ångrar jag det inte nu. Först ångrade jag mig, eftersom jag såg att brevet gjort er bedrövade, om än bara för en tid.</verse>
        <verse osisID='2Cor.7.9'>Men nu gläder jag mig, inte därför att ni blev sorgsna utan därför att er sorg ledde till att ni ångrade er. Det var ju efter Guds vilja som ni blev bedrövade, och därför har ni inte lidit någon skada genom oss.</verse>
        <verse osisID='2Cor.7.10'>Ty en sorg efter Guds vilja för med sig en ånger som man inte ångrar och som leder till frälsning. Men världens sorg leder till död.</verse>
        <verse osisID='2Cor.7.11'>Se, just detta att ni greps av sorg efter Guds vilja, vilken hängivenhet har inte det fört med sig bland er, vilka ursäkter, vilken upprördhet, vilken fruktan, vilken längtan, vilken iver och vilken bestraffning! På allt sätt har ni visat att ni är oskyldiga i den här saken.</verse>
        <verse osisID='2Cor.7.12'>När jag skrev till er var det alltså inte med tanke på den som hade gjort orätt eller med tanke på den som hade lidit orätt, utan för att det skulle stå klart för er inför Gud hur ivrigt ni tar er an vår sak.</verse>
        <verse osisID='2Cor.7.13'>Därför har vi blivit tröstade.Till denna tröst kom den ännu större glädjen över att se Titus så glad. Ni har alla styrkt hans ande.</verse>
        <verse osisID='2Cor.7.14'>Om jag har sagt något berömmande om er till honom, så har jag inte behövt skämmas för det. Nej, liksom allt vi har sagt till er är sant, så har också det vi berömt oss av inför Titus varit sant.</verse>
        <verse osisID='2Cor.7.15'>Hans hjärta klappar nu ännu varmare för er, när han kommer ihåg hur lydiga ni alla var och hur ni tog emot honom med respekt, ja, vördnad.</verse>
        <verse osisID='2Cor.7.16'>Jag är glad att jag kan lita på er i allt.</verse>
      </chapter>
      <chapter osisID='2Cor.8'>
        <verse osisID='2Cor.8.1'>Vi vill tala om för er, bröder, vilken nåd Gud har gett församlingarna i Makedonien.</verse>
        <verse osisID='2Cor.8.2'>Fastän de varit hårt prövade, har deras översvallande glädje och deras djupa fattigdom gjort dem överflödande rika på uppriktig hängivenhet.</verse>
        <verse osisID='2Cor.8.3'>De har gett efter sin förmåga, ja, över sin förmåga och helt frivilligt, det kan jag intyga.</verse>
        <verse osisID='2Cor.8.4'>Mycket enträget bad de oss om nåden att få delta i hjälpen åt de heliga.</verse>
        <verse osisID='2Cor.8.5'>Och de gav inte bara det vi hade hoppats, utan sig själva gav de, först och främst åt Herren och sedan åt oss, efter Guds vilja.</verse>
        <verse osisID='2Cor.8.6'>Därför bad vi Titus att också bland er slutföra den kärleksgärning som han redan hade påbörjat.</verse>
        <verse osisID='2Cor.8.7'>När ni nu har överflöd på allting, på tro, tal och kunskap, på hängivenhet och på den kärlek som vi har väckt hos er, så överflöda också i denna kärleksgärning. </verse>
        <verse osisID='2Cor.8.8'>Jag säger inte detta som en befallning utan för att pröva om också er kärlek är äkta, när andra visar en sådan iver.</verse>
        <verse osisID='2Cor.8.9'>Ni känner ju vår Herre Jesu Kristi nåd. Han var rik men blev fattig för er skull, för att ni genom hans fattigdom skulle bli rika.</verse>
        <verse osisID='2Cor.8.10'>Jag ger mitt råd i den här saken, därför att det är bäst för er, ni som redan i fjol var först både med att påbörja arbetet och att besluta om det.</verse>
        <verse osisID='2Cor.8.11'>Fullfölj nu arbetet, så att ni som var villiga att besluta om det också genomför det efter de tillgångar ni har.</verse>
        <verse osisID='2Cor.8.12'>Finns den goda viljan, så är den välkommen med vad den kan ha och bedöms inte efter vad den inte har.</verse>
        <verse osisID='2Cor.8.13'>Detta säger jag inte för att andra skall få det bättre och ni få det svårt, utan för att alla skall ha det lika.</verse>
        <verse osisID='2Cor.8.14'>Just nu kommer ert överflöd att avhjälpa deras brist, för att en annan gång deras överflöd skall avhjälpa er brist. Så blir det lika för alla,</verse>
        <verse osisID='2Cor.8.15'>som det står skrivet: Den som samlade mycket fick ingenting över, och den som samlade lite led ingen brist.</verse>
        <verse osisID='2Cor.8.16'>Vi tackar Gud som i Titus hjärta har väckt samma hängivenhet för er.</verse>
        <verse osisID='2Cor.8.17'>Han inte bara lyssnade till vår uppmaning, utan ivrig som han var gav han sig i väg till er av egen fri vilja.</verse>
        <verse osisID='2Cor.8.18'>Tillsammans med honom har vi sänt den broder som får beröm i alla församlingarna för sitt arbete i evangeliets tjänst.</verse>
        <verse osisID='2Cor.8.19'>Och inte bara det, han är också vald av församlingarna till att följa med oss på resan med gåvan som vi har hand om, och det till Herrens ära och som bevis på vår villighet.</verse>
        <verse osisID='2Cor.8.20'>Så undviker vi att någon kritiserar oss för hur vi tar hand om denna frikostiga gåva.</verse>
        <verse osisID='2Cor.8.21'>Vi är nämligen angelägna att göra det som är rätt, inte bara inför Herren utan också inför människor.</verse>
        <verse osisID='2Cor.8.22'>Tillsammans med dem har vi sänt ytterligare en broder. Honom har vi ofta och på många sätt prövat, och han har då visat sig vara ivrig, särskilt nu, därför att han har så stort förtroende för er.</verse>
        <verse osisID='2Cor.8.23'>När det gäller Titus, så är han min vän och medarbetare hos er, och vad beträffar våra andra bröder, så är de församlingarnas sändebud till Kristi ära.</verse>
        <verse osisID='2Cor.8.24'>Ge dem nu inför församlingarna bevis på er kärlek och på att vi hade rätt, när vi berömde oss av er inför dem.</verse>
      </chapter>
      <chapter osisID='2Cor.9'>
        <verse osisID='2Cor.9.1'>Egentligen behöver jag inte skriva till er om hjälpen till de heliga.</verse>
        <verse osisID='2Cor.9.2'>Jag vet hur villiga ni är, och inför makedonierna brukar jag berömma mig av er goda vilja och berätta att Akaja har varit redo sedan i fjol. Er iver har sporrat de flesta.</verse>
        <verse osisID='2Cor.9.3'>Nu sänder jag ändå dessa bröder, för att vårt beröm av er i denna sak inte skall visa sig vara tomt prat och för att ni, som jag redan sagt, skall vara förberedda.</verse>
        <verse osisID='2Cor.9.4'>Annars får vi - för att inte säga ni - stå där och skämmas, när de makedonier som kommer med mig finner att ni, trots allt vårt förtroende för er, är oförberedda.</verse>
        <verse osisID='2Cor.9.5'>Därför anser jag det nödvändigt att be bröderna resa till er och i förväg göra i ordning den gåva som redan är utlovad, så att den kan ligga färdig som en frikostig gåva och inte vara snålt tilltagen. </verse>
        <verse osisID='2Cor.9.6'>Det säger jag: Den som sår sparsamt skall skörda sparsamt, och den som sår rikligt skall skörda rikligt.</verse>
        <verse osisID='2Cor.9.7'>Var och en må ge vad han har beslutat sig för i sitt hjärta, inte med olust eller av tvång. Ty Gud älskar en glad givare.</verse>
        <verse osisID='2Cor.9.8'>Och Gud har makt att låta all nåd överflöda till er, så att ni alltid och under alla förhållanden har nog av allting och kan ge i överflöd till varje gott verk.</verse>
        <verse osisID='2Cor.9.9'>Skriften säger: Han strör ut, han ger åt de fattiga, hans rättfärdighet varar i evighet.</verse>
        <verse osisID='2Cor.9.10'>Han som ger såningsmannen säd till att så och bröd till att äta, skall ge er säd och mångdubbla den och låta er rättfärdighet bära god skörd.</verse>
        <verse osisID='2Cor.9.11'>Då blir ni rika på allt och kan vara frikostiga i allt, och det kommer att föra med sig att man tackar Gud när vi överlämnar gåvan.</verse>
        <verse osisID='2Cor.9.12'>Den tjänst ni utför med denna insamling bidrar inte bara till att fylla de heligas behov, utan bär också rik frukt genom deras många tacksägelser till Gud.</verse>
        <verse osisID='2Cor.9.13'>När ni nu består provet i denna tjänst, kommer de att prisa Gud för att ni lydigt bekänner er till Kristi evangelium och med så gott hjärta delar gemenskapen med dem och med alla.</verse>
        <verse osisID='2Cor.9.14'>De kommer också själva att be för er och längta efter er på grund av Guds överväldigande nåd mot er.</verse>
        <verse osisID='2Cor.9.15'>Gud vare tack för hans obeskrivligt rika gåva.</verse>
      </chapter>
      <chapter osisID='2Cor.10'>
        <verse osisID='2Cor.10.1'>Jag, Paulus, som saknar självförtroende när jag står ansikte mot ansikte med er och är så modig när jag är långt borta, jag uppmanar er vid Kristi mildhet och godhet</verse>
        <verse osisID='2Cor.10.2'>och ber: tvinga mig inte att vid min ankomst uppträda med det mod och den bestämdhet som jag inte tvekar att använda mot somliga, som menar att vi går fram på världens vis.</verse>
        <verse osisID='2Cor.10.3'>Ty även om vi lever här i världen, strider vi inte på världens sätt.</verse>
        <verse osisID='2Cor.10.4'>De vapen vi strider med är inte svaga utan har makt inför Gud att bryta ner fästen. Ja, vi bryter ner tankebyggnader</verse>
        <verse osisID='2Cor.10.5'>och allt högt som reser sig upp mot kunskapen om Gud. Och vi gör varje tanke till en lydig fånge hos Kristus</verse>
        <verse osisID='2Cor.10.6'>och är beredda att straffa all olydnad, så snart ni har blivit fullkomligt lydiga. </verse>
        <verse osisID='2Cor.10.7'>Se vad som ligger i öppen dag: om någon är övertygad om att han tillhör Kristus, då skall han ha klart för sig att liksom han tillhör Kristus, så gör också vi det.</verse>
        <verse osisID='2Cor.10.8'>Ja, även om jag skulle berömma mig ännu mer av den makt som Herren har gett oss för att bygga upp och inte för att bryta ner er, så skulle jag inte behöva skämmas.</verse>
        <verse osisID='2Cor.10.9'>Jag vill inte att man skall få det intrycket att jag vill skrämma er med mina brev.</verse>
        <verse osisID='2Cor.10.10'>Hans brev, säger man, har väl tyngd och kraft, men när han kommer själv är han svag, och man föraktar det han säger.</verse>
        <verse osisID='2Cor.10.11'>Den som påstår det skall veta att sådana vi är i ord, i våra brev, när vi är frånvarande, sådana är vi i handling, när vi är hos er. </verse>
        <verse osisID='2Cor.10.12'>Inte så att vi vågar jämföra eller mäta oss med somliga av dem som rekommenderar sig själva. När de mäter sig med sig själva och jämför sig med sig själva, förstår de ingenting.</verse>
        <verse osisID='2Cor.10.13'>Vi för vår del går inte till överdrift när vi berömmer oss, utan vi håller oss inom gränsen för det område som Gud har mätt ut åt oss, att vi skulle nå fram även till er.</verse>
        <verse osisID='2Cor.10.14'>Vi går inte för långt i vårt beröm, vilket vi hade gjort om vi aldrig nått fram till er. Vi har ju kommit ända fram till er med Kristi evangelium.</verse>
        <verse osisID='2Cor.10.15'>Vi vill inte berömma oss omåttligt av andras arbete. Men när er tro växer till, hoppas vi att vårt arbetsfält hos er skall utvidgas kraftigt.</verse>
        <verse osisID='2Cor.10.16'>Då kan vi predika evangelium i trakter bortom ert område och behöver inte berömma oss av det som är uträttat på någon annans område.</verse>
        <verse osisID='2Cor.10.17'>Den som berömmer sig skall berömma sig av Herren.</verse>
        <verse osisID='2Cor.10.18'>Det är inte den som rekommenderar sig själv som består provet, utan den som Herren rekommenderar.</verse>
      </chapter>
      <chapter osisID='2Cor.11'>
        <verse osisID='2Cor.11.1'>Om ni ändå kunde stå ut med lite dårskap från min sida. Ja, visst står ni ut med mig,</verse>
        <verse osisID='2Cor.11.2'>eftersom jag brinner av iver för er med den eld som kommer från Gud. Jag har trolovat er med en enda man, för att föra fram en ren jungfru inför Kristus.</verse>
        <verse osisID='2Cor.11.3'>Men jag är rädd för att liksom ormen med sin list bedrog Eva, så skall också era sinnen fördärvas och vändas bort från den uppriktiga och rena troheten mot Kristus.</verse>
        <verse osisID='2Cor.11.4'>Ty om någon kommer till er och predikar en annan Jesus än den vi har predikat, eller om ni tar emot en främmande ande eller ett främmande evangelium som ni tidigare inte tagit emot, då fördrar ni det bara alltför väl.</verse>
        <verse osisID='2Cor.11.5'>Jag menar inte att jag på något sätt är underlägsen dessa väldiga apostlar.</verse>
        <verse osisID='2Cor.11.6'>Även om jag inte är någon vältalare, saknar jag inte kunskap. Den har vi alltid och på alla sätt lagt fram för er. </verse>
        <verse osisID='2Cor.11.7'>Eller var det en synd jag begick, när jag ödmjukade mig för att ni skulle upphöjas och predikade Guds evangelium för er utan ersättning?</verse>
        <verse osisID='2Cor.11.8'>Andra församlingar plundrade jag genom att ta emot lön för att kunna tjäna er.</verse>
        <verse osisID='2Cor.11.9'>Och när jag var hos er och saknade något, låg jag ingen till last, ty bröderna som kom från Makedonien försåg mig med vad jag behövde. På allt sätt aktade jag mig för att vara en börda för er, och det vill jag fortsätta med.</verse>
        <verse osisID='2Cor.11.10'>Lika säkert som Kristi sanning finns i mig skall man i Akajas bygder inte ta ifrån mig den berömmelsen.</verse>
        <verse osisID='2Cor.11.11'>Varför? Därför att jag inte älskar er? Gud vet att jag gör det. </verse>
        <verse osisID='2Cor.11.12'>Jag vill också i fortsättningen handla som jag gör, för att inte de som söker efter tillfälle att vara som vi i fråga om berömmelse skall lyckas med det.</verse>
        <verse osisID='2Cor.11.13'>Sådana som de är falska apostlar, ohederliga arbetare, och uppträder som Kristi apostlar.</verse>
        <verse osisID='2Cor.11.14'>Och det är inget att förvåna sig över. Satan själv gör sig lik en ljusets ängel.</verse>
        <verse osisID='2Cor.11.15'>Därför är det inte underligt att också hans tjänare uppträder som tjänare åt rättfärdigheten. Men de kommer att få det slut som de förtjänar.</verse>
        <verse osisID='2Cor.11.16'>Jag upprepar: ingen får ta mig för en dåre. Men när ni nu gör det, ta då emot mig som en dåre, så att också jag kan berömma mig lite.</verse>
        <verse osisID='2Cor.11.17'>Vad jag nu säger, det säger jag inte som Herren skulle säga utan som i dårskap, i den fasta övertygelsen att jag har skäl att berömma mig.</verse>
        <verse osisID='2Cor.11.18'>Eftersom många berömmer sig själva, vill också jag göra det.</verse>
        <verse osisID='2Cor.11.19'>Ni står gärna ut med dårar, ni som är så kloka.</verse>
        <verse osisID='2Cor.11.20'>Ni finner er i att man gör er till slavar, att man utnyttjar och utsuger er, att man uppträder utmanande och slår er i ansiktet.</verse>
        <verse osisID='2Cor.11.21'>Till min skam måste jag säga att vi har varit för svaga till det.Men vad andra vågar skryta med - jag talar som en dåre - det vågar jag också.</verse>
        <verse osisID='2Cor.11.22'>Är de hebreer? Det är jag också. Är de israeliter? Det är jag också. Är de Abrahams barn? Det är jag också.</verse>
        <verse osisID='2Cor.11.23'>Är de Kristi tjänare? Det är jag ännu mer, för att nu tala likt en dåre. Jag har arbetat mer, suttit i fängelse mer, fått hugg och slag i överflöd och ofta svävat i livsfara.</verse>
        <verse osisID='2Cor.11.24'>Av judarna har jag fem gånger fått fyrtio gisselslag, så när som på ett,</verse>
        <verse osisID='2Cor.11.25'>tre gånger har jag blivit piskad med spö, en gång har jag blivit stenad, tre gånger har jag lidit skeppsbrott, ett helt dygn låg jag i det djupa vattnet.</verse>
        <verse osisID='2Cor.11.26'>Jag har ofta varit på resor, utstått faror på floder, faror bland rövare, faror från landsmän, faror från hedningar, faror i städer, i öknar och på hav, faror bland falska bröder,</verse>
        <verse osisID='2Cor.11.27'>allt under arbete och slit, ofta under vaknätter, under hunger och törst, ofta utan mat, frusen och naken.</verse>
        <verse osisID='2Cor.11.28'>Förutom allt detta har jag den dagliga uppgiften, omsorgen om alla församlingarna.</verse>
        <verse osisID='2Cor.11.29'>Vem är svag utan att jag är svag? Vem kommer på fall utan att jag blir upptänd av iver?</verse>
        <verse osisID='2Cor.11.30'>Om jag måste berömma mig, vill jag berömma mig av min svaghet.</verse>
        <verse osisID='2Cor.11.31'>Herren Jesu Gud och Fader, som är välsignad i evighet, vet att jag inte ljuger.</verse>
        <verse osisID='2Cor.11.32'>I Damaskus lät kung Aretas ståthållare bevaka staden för att gripa mig.</verse>
        <verse osisID='2Cor.11.33'>Och från en öppning firades jag ner i en korg utefter muren och undkom honom.</verse>
      </chapter>
      <chapter osisID='2Cor.12'>
        <verse osisID='2Cor.12.1'>Jag måste berömma mig, om än till ingen nytta, och jag kommer då till syner och uppenbarelser från Herren.</verse>
        <verse osisID='2Cor.12.2'>Jag vet om en man i Kristus som för fjorton år sedan blev uppryckt ända till tredje himlen - om han var i kroppen eller utanför kroppen vet jag inte, Gud vet det. -</verse>
        <verse osisID='2Cor.12.3'>Jag vet att den mannen - om han var i kroppen eller utanför kroppen vet jag inte, Gud vet det -</verse>
        <verse osisID='2Cor.12.4'>att han blev uppryckt till paradiset och hörde ord som ingen människa kan uttala eller får uttala.</verse>
        <verse osisID='2Cor.12.5'>Av den mannen vill jag berömma mig, men av mig själv vill jag inte berömma mig utom av min svaghet.</verse>
        <verse osisID='2Cor.12.6'>Om jag ville berömma mig, skulle jag ändå inte vara en dåre, jag skulle ju bara säga sanningen. Men jag avstår, för att ingen skall tänka högre om mig än man gör, när man ser och hör mig.</verse>
        <verse osisID='2Cor.12.7'>Och för att jag inte skall bli högmodig på grund av dessa utomordentligt höga uppenbarelser, har jag fått en törntagg i köttet, en Satans ängel, som slår mig i ansiktet, för att jag inte skall förhäva mig.</verse>
        <verse osisID='2Cor.12.8'>Tre gånger bad jag att Herren skulle ta den ifrån mig,</verse>
        <verse osisID='2Cor.12.9'>men han svarade mig: "Min nåd är nog för dig, ty kraften fullkomnas i svaghet." Därför vill jag hellre berömma mig av min svaghet, för att Kristi kraft skall vila över mig.</verse>
        <verse osisID='2Cor.12.10'>Så gläder jag mig över svaghet, misshandel och nöd, över förföljelser och ångest, eftersom det sker för Kristus. Ty när jag är svag, då är jag stark.</verse>
        <verse osisID='2Cor.12.11'>Jag har blivit en dåre. Ni har tvingat mig till det. Ni borde egentligen ha talat väl om mig. Jag är inte på något sätt underlägsen dessa väldiga apostlar, även om jag ingenting är.</verse>
        <verse osisID='2Cor.12.12'>Vad som kännetecknar en apostel har blivit utfört hos er med all uthållighet, genom tecken, under och kraftgärningar.</verse>
        <verse osisID='2Cor.12.13'>På vilket sätt blev ni sämre behandlade än de andra församlingarna, bortsett från att jag själv inte låg er till last? Förlåt mig den oförrätten. </verse>
        <verse osisID='2Cor.12.14'>Se, det är nu tredje gången jag är beredd att komma till er, och jag skall inte ligga någon till last. Jag söker inte det som är ert utan er själva. Barnen är ju inte skyldiga att spara åt sina föräldrar, utan föräldrarna åt sina barn.</verse>
        <verse osisID='2Cor.12.15'>Jag för min del vill med glädje offra det jag har och själv låta mig offras för er skull. Skall jag då bli mindre älskad därför att jag älskar er så högt?</verse>
        <verse osisID='2Cor.12.16'>Låt vara att jag inte har betungat er, men slug som jag är, har jag fångat er med list.</verse>
        <verse osisID='2Cor.12.17'>Har jag då bedragit er med hjälp av någon av dem som jag sände till er?</verse>
        <verse osisID='2Cor.12.18'>Jag bad Titus resa och sände en broder med honom. Har Titus bedragit er? Har vi inte handlat i samma anda, har vi inte gått i samma fotspår? </verse>
        <verse osisID='2Cor.12.19'>Hela tiden har ni menat att det är inför er vi försvarar oss. Nej, det är inför Gud vi talar, i Kristus, och allt sker till er uppbyggelse, mina älskade.</verse>
        <verse osisID='2Cor.12.20'>Jag är rädd att jag vid min ankomst skall finna er annorlunda än jag skulle önska, och att ni skall finna mig annorlunda än ni skulle önska. Jag är rädd att jag skall finna strid och avund, vredesutbrott, själviskhet, förtal och skvaller, högmod och oordning.</verse>
        <verse osisID='2Cor.12.21'>Ja, jag är rädd att min Gud skall förödmjuka mig inför er när jag kommer tillbaka, och att jag måste sörja över många som tidigare levde i synd och inte har ångrat den orenhet, otukt och lösaktighet som de har bedrivit.</verse>
      </chapter>
      <chapter osisID='2Cor.13'>
        <verse osisID='2Cor.13.1'>Det är nu tredje gången jag försöker komma till er. Efter två eller tre vittnens samstämmiga vittnesmål skall varje sak avgöras.</verse>
        <verse osisID='2Cor.13.2'>Tidigare har jag talat till dem som förut syndat liksom till alla andra. Trots att jag nu är frånvarande säger jag samma sak som om jag vore närvarande andra gången: Jag skall inte skona er när jag kommer igen.</verse>
        <verse osisID='2Cor.13.3'>Ni vill ju ha ett bevis på att Kristus talar genom mig. Han är inte svag gentemot er utan är mäktig bland er.</verse>
        <verse osisID='2Cor.13.4'>Han korsfästes visserligen på grund av svaghet men lever genom Guds kraft. Så är vi också svaga i honom, men ni skall få leva tillsammans med honom i Guds kraft som ni skall få känna.</verse>
        <verse osisID='2Cor.13.5'>Pröva er själva om ni lever i tron, pröva er själva! Eller vet ni inte med er att Jesus Kristus är i er? Gör ni inte det, består ni inte provet.</verse>
        <verse osisID='2Cor.13.6'>Men jag hoppas att ni skall förstå att vi för vår del består provet.</verse>
        <verse osisID='2Cor.13.7'>Vi ber till Gud att ni inte skall göra något orätt, inte för att vi skall visa oss bestå provet, utan för att ni skall göra det som är gott. Sedan kan det gärna se ut som om vi inte höll provet.</verse>
        <verse osisID='2Cor.13.8'>Ty inte mot sanningen förmår vi något, utan för sanningen.</verse>
        <verse osisID='2Cor.13.9'>Vi är glada, när vi är svaga och ni är starka. Och vad vi ber om är just detta, att ni skall nå fram till allt större mognad.</verse>
        <verse osisID='2Cor.13.10'>Därför skriver jag detta när jag är borta från er, för att jag inte när jag är hos er skall behöva gå strängt fram i kraft av den fullmakt Herren har gett mig för att bygga upp, inte för att riva ner. </verse>
        <verse osisID='2Cor.13.11'>Till slut, bröder, var glada, låt er upprättas och förmanas, var eniga och håll fred. Då skall kärlekens och fridens Gud vara med er.</verse>
        <verse osisID='2Cor.13.12'>Hälsa varandra med en helig kyss. Alla de heliga hälsar till er.</verse>
        <verse osisID='2Cor.13.13'>Vår Herre Jesu Kristi nåd, Guds kärlek och den helige Andes gemenskap vare med er alla.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='1John' type='book'>
      <chapter osisID='1John.1'>
        <verse osisID='1John.1.1'>Det som var från begynnelsen, det vi har hört, det vi med egna ögon har sett, det vi skådade och med våra händer rörde vid - om Livets Ord är det vi vittnar.</verse>
        <verse osisID='1John.1.2'>Ja, livet uppenbarades, vi har sett det och vittnar om det och förkunnar för er det eviga livet, som var hos Fadern och uppenbarades för oss.</verse>
        <verse osisID='1John.1.3'>Det vi har sett och hört förkunnar vi för er, för att också ni skall ha gemenskap med oss. Och vår gemenskap är med Fadern och hans Son Jesus Kristus.</verse>
        <verse osisID='1John.1.4'>Och detta skriver vi för att vår glädje skall vara fullkomlig.</verse>
        <verse osisID='1John.1.5'>Detta är det budskap som vi har hört från honom och som vi förkunnar för er, att Gud är ljus och att inget mörker finns i honom.</verse>
        <verse osisID='1John.1.6'>Om vi säger att vi har gemenskap med honom och vandrar i mörkret, så ljuger vi och handlar inte efter sanningen.</verse>
        <verse osisID='1John.1.7'>Men om vi vandrar i ljuset, liksom han är i ljuset, så har vi gemenskap med varandra, och Jesu, hans Sons, blod renar oss från all synd.</verse>
        <verse osisID='1John.1.8'>Om vi säger att vi inte har synd, bedrar vi oss själva och sanningen finns inte i oss.</verse>
        <verse osisID='1John.1.9'>Om vi bekänner våra synder, är han trofast och rättfärdig, så att han förlåter oss våra synder och renar oss från all orättfärdighet.</verse>
        <verse osisID='1John.1.10'>Om vi säger att vi inte har syndat, gör vi honom till en lögnare, och hans ord är inte i oss.</verse>
      </chapter>
      <chapter osisID='1John.2'>
        <verse osisID='1John.2.1'>Mina barn, detta skriver jag till er för att ni inte skall synda. Men om någon syndar, har vi en som för vår talan inför Fadern - Jesus Kristus som är rättfärdig.</verse>
        <verse osisID='1John.2.2'>Han är försoningen för våra synder, och inte bara för våra utan också för hela världens. </verse>
        <verse osisID='1John.2.3'>Vi vet att vi har lärt känna honom, när vi håller fast vid hans bud.</verse>
        <verse osisID='1John.2.4'>Den som säger: "Jag känner honom" och inte håller fast vid hans bud, han är en lögnare och sanningen finns inte i honom.</verse>
        <verse osisID='1John.2.5'>Men hos den som håller fast vid hans ord har Guds kärlek verkligen nått sitt mål. Så vet vi att vi är i honom.</verse>
        <verse osisID='1John.2.6'>Den som säger sig förbli i honom är skyldig att själv leva så som han levde. </verse>
        <verse osisID='1John.2.7'>Mina älskade, det är inte ett nytt bud jag skriver till er utan ett gammalt som ni har haft från början. Detta gamla bud är ordet som ni har hört.</verse>
        <verse osisID='1John.2.8'>Ändå är det ett nytt bud jag skriver till er. Detta är sant i honom och i er, eftersom mörkret viker och det sanna ljuset redan lyser.</verse>
        <verse osisID='1John.2.9'>Den som säger sig vara i ljuset och hatar sin broder är ännu kvar i mörkret.</verse>
        <verse osisID='1John.2.10'>Den som älskar sin broder förblir i ljuset, och i honom finns inget som leder till fall.</verse>
        <verse osisID='1John.2.11'>Men den som hatar sin broder är i mörkret och vandrar i mörkret. Han vet inte vart han går, ty mörkret har förblindat hans ögon. </verse>
        <verse osisID='1John.2.12'>Jag skriver till er, barn: era synder är förlåtna för hans namns skull.</verse>
        <verse osisID='1John.2.13'>Jag skriver till er, fäder: ni har lärt känna honom som är från begynnelsen. Jag skriver till er, unga män: ni har besegrat den onde.</verse>
        <verse osisID='1John.2.14'>Jag har skrivit till er, barn: ni har lärt känna Fadern. Jag har skrivit till er, fäder: ni har lärt känna honom som är från begynnelsen. Jag har skrivit till er, unga män: ni är starka och Guds ord förblir i er och ni har besegrat den onde. </verse>
        <verse osisID='1John.2.15'>Älska inte världen, inte heller det som är i världen. Om någon älskar världen, finns inte Faderns kärlek i honom.</verse>
        <verse osisID='1John.2.16'>Ty allt som finns i världen, köttets begär och ögonens begär och högmod över livets goda, det kommer inte från Fadern utan från världen.</verse>
        <verse osisID='1John.2.17'>Och världen och dess begär förgår, men den som gör Guds vilja förblir i evighet.</verse>
        <verse osisID='1John.2.18'>Kära barn, den sista tiden är här. Och liksom ni har hört att Antikrist skall komma, så har redan nu många antikrister trätt fram. Av detta förstår vi att den sista tiden har kommit.</verse>
        <verse osisID='1John.2.19'>Från oss har de utgått, men de hörde aldrig till oss. Om de hade hört till oss skulle de ha blivit kvar hos oss. Men detta skedde för att det skulle bli uppenbart att inte alla hör till oss.</verse>
        <verse osisID='1John.2.20'>Ni har en smörjelse från den Helige och känner alla sanningen.</verse>
        <verse osisID='1John.2.21'>Inte har jag skrivit till er därför att ni saknar insikt i sanningen, utan därför att ni känner den och vet att ingen lögn kommer från sanningen. </verse>
        <verse osisID='1John.2.22'>Vem är lögnaren, om inte den som förnekar att Jesus är Kristus? Den är Antikrist som förnekar Fadern och Sonen.</verse>
        <verse osisID='1John.2.23'>Den som förnekar Sonen har inte heller Fadern. Den som bekänner Sonen har också Fadern.</verse>
        <verse osisID='1John.2.24'>Låt det ni har hört från början förbli i er. Om det som ni har hört från början förblir i er, kommer ni också att förbli i Sonen och i Fadern.</verse>
        <verse osisID='1John.2.25'>Och detta är vad han själv lovade oss, det eviga livet. </verse>
        <verse osisID='1John.2.26'>Detta har jag skrivit till er med tanke på dem som försöker leda er vilse.</verse>
        <verse osisID='1John.2.27'>Vad er beträffar, så förblir i er den smörjelse som ni har tagit emot av honom, och ni behöver inte någon som undervisar er, utan vad hans smörjelse lär er om allting är sanning och inte lögn. Förbli i honom, så som den har lärt er.</verse>
        <verse osisID='1John.2.28'>Ja, kära barn, förbli i honom, så att vi kan vara frimodiga när han uppenbarar sig och inte behöver stå där med skam inför honom när han kommer åter.</verse>
        <verse osisID='1John.2.29'>Om ni vet att han är rättfärdig, då inser ni också att var och en som gör det som är rätt är född av honom.</verse>
      </chapter>
      <chapter osisID='1John.3'>
        <verse osisID='1John.3.1'>Se, vilken kärlek Fadern har skänkt oss: att vi får kallas Guds barn, och det är vi också. Världen känner oss inte, därför att den inte har lärt känna honom.</verse>
        <verse osisID='1John.3.2'>Mina älskade, vi är nu Guds barn, och vad vi skall bli är ännu inte uppenbarat. Men vi vet att när han uppenbaras, kommer vi att bli lika honom, ty då får vi se honom sådan han är.</verse>
        <verse osisID='1John.3.3'>Och var och en som har detta hopp till honom renar sig, liksom han är ren. </verse>
        <verse osisID='1John.3.4'>Var och en som gör synd bryter mot lagen, ty synd är brott mot lagen.</verse>
        <verse osisID='1John.3.5'>Och ni vet att han uppenbarades för att ta bort synderna, och synd finns inte i honom.</verse>
        <verse osisID='1John.3.6'>Den som förblir i honom syndar inte. Den som syndar har inte sett honom och känner honom inte. </verse>
        <verse osisID='1John.3.7'>Kära barn, låt ingen föra er vilse. Den som gör det rätta är rättfärdig liksom han är rättfärdig.</verse>
        <verse osisID='1John.3.8'>Den som gör synd är av djävulen, ty djävulen har syndat ända från begynnelsen. Och Guds Son uppenbarades för att han skulle göra slut på djävulens gärningar.</verse>
        <verse osisID='1John.3.9'>Den som är född av Gud gör inte synd, ty Guds säd förblir i honom. Han kan inte synda, eftersom han är född av Gud.</verse>
        <verse osisID='1John.3.10'>På samma sätt är det uppenbart vilka som är Guds barn och vilka som är djävulens barn: den som inte gör det rätta, är inte av Gud, ej heller den som inte älskar sin broder. </verse>
        <verse osisID='1John.3.11'>Ty detta är det bud som ni har hört från början, att vi skall älska varandra</verse>
        <verse osisID='1John.3.12'>och inte likna Kain, som var den ondes barn och mördade sin bror. Och varför mördade Kain honom? Jo, därför att hans gärningar var onda men hans brors var rättfärdiga.</verse>
        <verse osisID='1John.3.13'>Bröder, var inte förvånade över att världen hatar er.</verse>
        <verse osisID='1John.3.14'>Vi vet att vi har gått över från döden till livet, ty vi älskar bröderna. Den som inte älskar blir kvar i döden.</verse>
        <verse osisID='1John.3.15'>Den som hatar sin broder är en mördare, och ni vet att ingen mördare har evigt liv i sig.</verse>
        <verse osisID='1John.3.16'>Genom att han gav sitt liv för oss har vi lärt känna kärleken. Så är också vi skyldiga att ge vårt liv för våra bröder.</verse>
        <verse osisID='1John.3.17'>Om någon har denna världens tillgångar och ser sin broder lida nöd men stänger sitt hjärta för honom, hur kan då Guds kärlek förbli i honom? </verse>
        <verse osisID='1John.3.18'>Kära barn, låt oss älska, inte med ord eller fraser utan i handling och sanning.</verse>
        <verse osisID='1John.3.19'>Då vet vi att vi är av sanningen, och vi kan inför honom övertyga vårt hjärta,</verse>
        <verse osisID='1John.3.20'>vad det än anklagar oss för, att Gud är större än vårt hjärta och vet allt.</verse>
        <verse osisID='1John.3.21'>Mina älskade, om hjärtat inte anklagar oss är vi frimodiga inför Gud,</verse>
        <verse osisID='1John.3.22'>och vad vi än ber om, det får vi av honom, ty vi håller hans bud och gör det som gläder honom.</verse>
        <verse osisID='1John.3.23'>Och detta är hans bud, att vi skall tro på hans Son Jesu Kristi namn och älska varandra så som han har befallt oss.</verse>
        <verse osisID='1John.3.24'>Den som håller fast vid hans budskap förblir i Gud och Gud i honom. Och att Gud förblir i oss, det vet vi av Anden som han gav oss.</verse>
      </chapter>
      <chapter osisID='1John.4'>
        <verse osisID='1John.4.1'>Mina älskade, tro inte alla andar utan pröva andarna om de kommer från Gud. Ty många falska profeter har gått ut i världen.</verse>
        <verse osisID='1John.4.2'>Så känner ni igen Guds Ande: varje ande, som bekänner att Jesus är Kristus, som kommit i köttet, han är från Gud,</verse>
        <verse osisID='1John.4.3'>och varje ande som inte bekänner Jesus, han är inte från Gud. Det är Antikrists ande, som ni har hört skulle komma och som redan nu är i världen.</verse>
        <verse osisID='1John.4.4'>Ni, kära barn, är från Gud och har besegrat dem, ty han som är i er är större än den som är i världen.</verse>
        <verse osisID='1John.4.5'>De är av världen och därför talar de vad som är av världen, och världen lyssnar till dem.</verse>
        <verse osisID='1John.4.6'>Vi tillhör Gud. Den som känner Gud lyssnar till oss, den som inte är av Gud lyssnar inte till oss. Det är så vi känner igen sanningens Ande och villfarelsens ande.</verse>
        <verse osisID='1John.4.7'>Mina älskade, låt oss älska varandra, ty kärleken är av Gud, och var och en som älskar är född av Gud och känner Gud.</verse>
        <verse osisID='1John.4.8'>Den som inte älskar har inte lärt känna Gud, ty Gud är kärlek.</verse>
        <verse osisID='1John.4.9'>Så uppenbarades Guds kärlek till oss: han sände sin enfödde Son till världen för att vi skulle leva genom honom.</verse>
        <verse osisID='1John.4.10'>Kärleken består inte i att vi har älskat Gud utan i att han har älskat oss och sänt sin Son till försoning för våra synder.</verse>
        <verse osisID='1John.4.11'>Mina älskade, om Gud älskade oss så högt, är också vi skyldiga att älska varandra.</verse>
        <verse osisID='1John.4.12'>Ingen har någonsin sett Gud. Om vi älskar varandra förblir Gud i oss, och hans kärlek har nått sitt mål i oss.</verse>
        <verse osisID='1John.4.13'>Vi vet att vi förblir i honom och han i oss, därför att han har gett oss av sin Ande.</verse>
        <verse osisID='1John.4.14'>Vi har sett och vittnar om att Fadern har sänt sin Son som världens Frälsare.</verse>
        <verse osisID='1John.4.15'>Den som bekänner att Jesus är Guds Son, i honom förblir Gud och han själv förblir i Gud.</verse>
        <verse osisID='1John.4.16'>Och vi har lärt känna den kärlek som Gud har till oss och tror på den.Gud är kärlek och den som förblir i kärleken förblir i Gud, och Gud förblir i honom.</verse>
        <verse osisID='1John.4.17'>I detta har kärleken nått sitt mål hos oss: att vi är frimodiga på domens dag. Ty sådan han är, sådana är också vi i den här världen.</verse>
        <verse osisID='1John.4.18'>Rädsla finns inte i kärleken, utan den fullkomliga kärleken driver ut rädslan. Rädslan hör ju samman med straff, och den som är rädd är inte fullkomnad i kärleken.</verse>
        <verse osisID='1John.4.19'>Vi älskar därför att han först har älskat oss.</verse>
        <verse osisID='1John.4.20'>Om någon säger att han älskar Gud och hatar sin broder, så är han en lögnare. Ty den som inte älskar sin broder som han har sett, kan inte älska Gud som han inte har sett.</verse>
        <verse osisID='1John.4.21'>Och detta är det bud som vi har från honom, att den som älskar Gud också skall älska sin broder.</verse>
      </chapter>
      <chapter osisID='1John.5'>
        <verse osisID='1John.5.1'>Var och en som tror att Jesus är Kristus, han är född av Gud, och var och en som älskar Gud som har fött, älskar också den som är född av honom.</verse>
        <verse osisID='1John.5.2'>När vi älskar Gud och håller hans bud, då vet vi att vi älskar Guds barn.</verse>
        <verse osisID='1John.5.3'>Detta är kärleken till Gud: att vi håller hans bud. Och hans bud är inte tunga.</verse>
        <verse osisID='1John.5.4'>Ty allt som är fött av Gud besegrar världen, och detta är den seger som har besegrat världen: vår tro.</verse>
        <verse osisID='1John.5.5'>Vem kan besegra världen utom den som tror att Jesus är Guds Son?</verse>
        <verse osisID='1John.5.6'>Det är han som kom genom vatten och blod, Jesus Kristus, inte bara genom vattnet, utan genom vattnet och blodet. Och det är Anden som vittnar, eftersom Anden är sanningen.</verse>
        <verse osisID='1John.5.7'>Ty det är tre som vittnar:</verse>
        <verse osisID='1John.5.8'>Anden, vattnet och blodet, och de tre säger ett och detsamma.</verse>
        <verse osisID='1John.5.9'>Om vi godtar människors vittnesbörd, så skall vi veta att Guds vittnesbörd är förmer, eftersom detta är Guds vittnesbörd: att han har vittnat om sin Son.</verse>
        <verse osisID='1John.5.10'>Den som tror på Guds Son har vittnesbördet inom sig. Den som inte tror på Gud gör honom till en lögnare, eftersom han inte tror på vittnesbördet som Gud har givit om sin Son.</verse>
        <verse osisID='1John.5.11'>Och detta är vittnesbördet: Gud har skänkt oss evigt liv, och det livet är i hans Son.</verse>
        <verse osisID='1John.5.12'>Den som har Sonen har livet. Den som inte har Guds Son har inte livet. </verse>
        <verse osisID='1John.5.13'>Detta skriver jag till er för att ni skall veta att ni har evigt liv, ni som tror på Guds Sons namn.</verse>
        <verse osisID='1John.5.14'>Och detta är den tillit vi har till honom, att om vi ber om något efter hans vilja, så hör han oss.</verse>
        <verse osisID='1John.5.15'>Och när vi vet att han hör oss, vad vi än ber om, så vet vi också att vi redan har det som vi bett honom om. </verse>
        <verse osisID='1John.5.16'>Om någon ser sin broder begå en synd som inte är till döds, skall han be, och Gud skall ge liv åt honom, åt dem som inte begår synd till döds. Det finns synd som är till döds, och jag säger inte att man skall be för den.</verse>
        <verse osisID='1John.5.17'>All orättfärdighet är synd, men det finns synd som inte är till döds. </verse>
        <verse osisID='1John.5.18'>Vi vet att ingen som är född av Gud syndar. Han som är född av Gud bevarar honom, så att den onde inte kan röra honom.</verse>
        <verse osisID='1John.5.19'>Vi vet att vi tillhör Gud och att hela världen är i den ondes våld.</verse>
        <verse osisID='1John.5.20'>Vi vet att Guds Son har kommit och gett oss förstånd, så att vi känner den Sanne, och vi är i den Sanne, i hans Son Jesus Kristus. Han är den sanne Guden och det eviga livet.</verse>
        <verse osisID='1John.5.21'>Kära barn, var på er vakt mot avgudarna.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Phil' type='book'>
      <chapter osisID='Phil.1'>
        <verse osisID='Phil.1.1'>Från Paulus och Timoteus, Kristi Jesu tjänare, till alla de heliga i Kristus Jesus som bor i Filippi, tillsammans med församlingsledarna och församlingstjänarna.</verse>
        <verse osisID='Phil.1.2'>Nåd vare med er och frid från Gud, vår Fader, och Herren Jesus Kristus.</verse>
        <verse osisID='Phil.1.3'>Jag tackar min Gud var gång jag tänker på er.</verse>
        <verse osisID='Phil.1.4'>Så ofta jag ber för er alla gör jag det alltid med glädje,</verse>
        <verse osisID='Phil.1.5'>eftersom ni har varit med i arbetet för evangeliet från första dagen ända till nu.</verse>
        <verse osisID='Phil.1.6'>Jag är övertygad om att han som har börjat ett gott verk i er också skall fullborda det intill Kristi Jesu dag.</verse>
        <verse osisID='Phil.1.7'>Det är inte mer än rätt att jag tänker så om er alla, ty jag har er i mitt hjärta. Både när jag bär bojor och när jag försvarar och befäster evangeliet delar ni allesammans nåden med mig.</verse>
        <verse osisID='Phil.1.8'>Ja, Gud är mitt vittne att jag längtar efter er alla av hela mitt hjärta, i Kristus Jesus.</verse>
        <verse osisID='Phil.1.9'>Och min bön är att er kärlek mer och mer skall överflöda och leda er fram till insikt och klart omdöme,</verse>
        <verse osisID='Phil.1.10'>så att ni kan avgöra vad som är rätt och vara rena och fläckfria på Kristi dag,</verse>
        <verse osisID='Phil.1.11'>rika på rättfärdighetens frukt som Jesus Kristus ger, Gud till ära och pris.</verse>
        <verse osisID='Phil.1.12'>Jag vill att ni skall veta, bröder, att det som har hänt mig snarare har lett till framgång för evangeliet.</verse>
        <verse osisID='Phil.1.13'>Så har hela pretoriet och alla andra kommit att förstå att det är för Kristi skull jag sitter fängslad.</verse>
        <verse osisID='Phil.1.14'>Min fångenskap har gjort de flesta av bröderna övertygade i Herren, så att de vågar predika Guds ord ännu mer oförskräckt. </verse>
        <verse osisID='Phil.1.15'>En del predikar visserligen Kristus för att de är avundsjuka och söker strid, men en del gör det i god avsikt,</verse>
        <verse osisID='Phil.1.16'>av kärlek, eftersom de vet att jag är satt till att försvara evangelium.</verse>
        <verse osisID='Phil.1.17'>De andra söker strid och predikar Kristus av orena motiv och tror att de kan göra min fångenskap tyngre.</verse>
        <verse osisID='Phil.1.18'>Än sen? Kristus blir ändå på ett eller annat sätt predikad, för syns skull eller uppriktigt, och det är jag glad över.Och jag vill fortsätta att glädja mig,</verse>
        <verse osisID='Phil.1.19'>ty jag vet att detta kommer att leda till min frälsning, därför att ni ber för mig och Jesu Kristi Ande hjälper mig.</verse>
        <verse osisID='Phil.1.20'>Det är också min längtan och mitt hopp att jag inte på något sätt skall stå där med skam, utan att Kristus nu som alltid skall av mig frimodigt förhärligas i min kropp, vare sig jag lever eller dör.</verse>
        <verse osisID='Phil.1.21'>Ty för mig är livet Kristus och döden en vinst.</verse>
        <verse osisID='Phil.1.22'>Men om livet här på jorden innebär att mitt arbete bär frukt, då vet jag inte vad jag skall välja.</verse>
        <verse osisID='Phil.1.23'>Jag dras åt båda hållen. Jag skulle vilja bryta upp och vara hos Kristus, det vore mycket bättre.</verse>
        <verse osisID='Phil.1.24'>Men för er skull är det nödvändigt att jag får leva kvar.</verse>
        <verse osisID='Phil.1.25'>Och då jag är övertygad om det, vet jag att jag skall leva och bli kvar hos er alla och hjälpa er till framsteg och glädje i tron.</verse>
        <verse osisID='Phil.1.26'>När jag är hos er igen, kan ni få ännu större anledning att i Kristus Jesus prisa er lyckliga för min skull.</verse>
        <verse osisID='Phil.1.27'>Lev nu bara på ett sätt som är värdigt Kristi evangelium, så att jag, vare sig jag besöker er eller inte, får höra att ni står fasta i en och samme ande och i ett och samma sinne kämpar för tron på evangelium</verse>
        <verse osisID='Phil.1.28'>utan att på något sätt låta er skrämmas av motståndarna. Det blir för dem ett tecken på att de går förlorade, men för er ett tecken på att ni blir frälsta, och det av Gud.</verse>
        <verse osisID='Phil.1.29'>Ty för Kristi skull har ni fått nåd, inte bara att tro på honom utan också att lida för hans skull,</verse>
        <verse osisID='Phil.1.30'>eftersom ni har samma strid att utkämpa som ni såg att jag hade och nu hör att jag har.</verse>
      </chapter>
      <chapter osisID='Phil.2'>
        <verse osisID='Phil.2.1'>Om ni nu har tröst hos Kristus, uppmuntran av hans kärlek och gemenskap i Anden, om medkänsla och barmhärtighet betyder något,</verse>
        <verse osisID='Phil.2.2'>gör då min glädje fullkomlig genom att ha samma sinnelag och samma kärlek och genom att vara ett i själ och sinne.</verse>
        <verse osisID='Phil.2.3'>Var inte självupptagna och stolta. Var i stället ödmjuka och sätt andra högre än er själva.</verse>
        <verse osisID='Phil.2.4'>Se inte på ert eget bästa utan tänk på andras.</verse>
        <verse osisID='Phil.2.5'>Var så till sinnes som Kristus Jesus var.</verse>
        <verse osisID='Phil.2.6'>Fastän han var till i Gudsgestalt, räknade han inte tillvaronsom Gud såsom segerbyte</verse>
        <verse osisID='Phil.2.7'>utan utgav sig själv genom att anta en tjänares gestaltdå han blev människa. Han som till det yttrevar som en människa</verse>
        <verse osisID='Phil.2.8'>ödmjukade sig och blev lydig ända till döden- döden på korset.</verse>
        <verse osisID='Phil.2.9'>Därför har också Gud upphöjt honom över alltingoch gett honom namnet över alla namn,</verse>
        <verse osisID='Phil.2.10'>för att i Jesu namn alla knän skall böja sig,i himlen och på jorden och under jorden,</verse>
        <verse osisID='Phil.2.11'>och alla tungor bekänna, Gud, Fadern, till ära,att Jesus Kristus är Herren.</verse>
        <verse osisID='Phil.2.12'>Därför, mina älskade, liksom ni alltid har varit lydiga, så arbeta med fruktan och bävan på er frälsning, inte bara som när jag var hos er, utan ännu mycket mer nu när jag inte är hos er.</verse>
        <verse osisID='Phil.2.13'>Ty Gud är den som verkar i er, både vilja och gärning, för att hans goda vilja skall ske.</verse>
        <verse osisID='Phil.2.14'>Gör allt utan att klaga och tveka,</verse>
        <verse osisID='Phil.2.15'>så att ni blir fläckfria och rena, Guds oskyldiga barn mitt ibland ett falskt och fördärvat släkte, bland vilka ni lyser som stjärnor i världen,</verse>
        <verse osisID='Phil.2.16'>när ni håller fast vid livets ord. Då kan jag berömma mig av er på Kristi dag. Jag har alltså inte sprungit förgäves eller arbetat förgäves.</verse>
        <verse osisID='Phil.2.17'>Ja, även om mitt blod blir utgjutet då ni bär fram er tro som offer, är jag glad och gläds med er alla.</verse>
        <verse osisID='Phil.2.18'>På samma sätt gläder ni er och deltar i min glädje.</verse>
        <verse osisID='Phil.2.19'>Jag hoppas nu i Herren Jesus att jag snart skall kunna sända Timoteus till er, så att också jag kan vara vid gott mod, när jag får veta hur ni har det.</verse>
        <verse osisID='Phil.2.20'>Jag har ingen som han, ingen som så uppriktigt kommer att ha omsorg om er.</verse>
        <verse osisID='Phil.2.21'>Alla söker de sitt, inte Jesu Kristi sak.</verse>
        <verse osisID='Phil.2.22'>Men ni vet att han har hållit provet. Som en son vid sin fars sida har han stått tillsammans med mig i arbetet för evangeliet.</verse>
        <verse osisID='Phil.2.23'>Honom hoppas jag kunna sända så snart jag får se hur det går för mig.</verse>
        <verse osisID='Phil.2.24'>Och i Herren är jag övertygad om att jag snart skall kunna komma själv. </verse>
        <verse osisID='Phil.2.25'>Men jag anser det nödvändigt att sända tillbaka till er min broder Epafroditus, min medarbetare och medkämpe, som ni har sänt för att hjälpa mig med det som jag behövde.</verse>
        <verse osisID='Phil.2.26'>Han har längtat efter er alla och varit orolig, eftersom ni har hört att han blivit sjuk.</verse>
        <verse osisID='Phil.2.27'>Han har också verkligen varit sjuk, ja, nära döden. Men Gud förbarmade sig över honom, och inte bara över honom utan också över mig, för att jag inte skulle få sorg på sorg.</verse>
        <verse osisID='Phil.2.28'>Därför är jag så mycket mer angelägen att sända honom, för att ni skall få glädjen att återse honom och jag själv får känna lättnad.</verse>
        <verse osisID='Phil.2.29'>Ta nu emot honom i Herren med all glädje, och visa sådana män uppskattning.</verse>
        <verse osisID='Phil.2.30'>För sitt arbete i Kristi tjänst satte han sitt liv på spel och var nära döden, för att ge mig den hjälp som ni inte kunde ge.</verse>
      </chapter>
      <chapter osisID='Phil.3'>
        <verse osisID='Phil.3.1'>För övrigt, mina bröder, gläd er i Herren. För mig är det inte besvärligt att skriva samma sak till er, och för er är det säkrast så.</verse>
        <verse osisID='Phil.3.2'>Se upp för hundarna. Se upp för de onda arbetarna. Se upp för de sönderskurna.</verse>
        <verse osisID='Phil.3.3'>Det är vi som är de omskurna, vi som tjänar genom Guds Ande och berömmer oss av Kristus Jesus och inte förlitar oss på yttre ting,</verse>
        <verse osisID='Phil.3.4'>fast också jag kunde förlita mig på yttre ting. Ja, om någon menar att han kan förlita sig på yttre ting, så kan jag det ännu mer,</verse>
        <verse osisID='Phil.3.5'>jag som blev omskuren på åttonde dagen och som är av Israels folk och Benjamins stam, en hebré född av hebreer, jag som i fråga om lagen var en farisé,</verse>
        <verse osisID='Phil.3.6'>i fråga om iver en förföljare av församlingen, i fråga om rättfärdighet, den som vinns genom lagen, en oklanderlig man. </verse>
        <verse osisID='Phil.3.7'>Men allt det som var en vinst för mig räknar jag nu som förlust för Kristi skull.</verse>
        <verse osisID='Phil.3.8'>Ja, jag räknar allt som förlust, därför att jag har funnit det som är långt mer värt: kunskapen om Kristus Jesus, min Herre. För hans skull har jag förlorat allt och räknar det som avskräde för att jag skall vinna Kristus</verse>
        <verse osisID='Phil.3.9'>och bli funnen i honom, inte med min egen rättfärdighet, den som kommer av lagen, utan med den som kommer genom tro på Kristus, rättfärdigheten från Gud genom tron.</verse>
        <verse osisID='Phil.3.10'>Då känner jag Kristus och kraften från hans uppståndelse och delar hans lidanden genom att bli lik honom i en död med honom,</verse>
        <verse osisID='Phil.3.11'>i hoppet om att nå fram till uppståndelsen från de döda.</verse>
        <verse osisID='Phil.3.12'>Inte som om jag redan har gripit det eller redan har nått det målet, men jag jagar efter att gripa det, eftersom jag själv har blivit gripen av Kristus Jesus.</verse>
        <verse osisID='Phil.3.13'>Bröder, jag menar inte att jag redan har gripit det, men ett gör jag: jag glömmer det som ligger bakom och sträcker mig mot det som ligger framför</verse>
        <verse osisID='Phil.3.14'>och jagar mot målet för att vinna segerpriset, Guds kallelse till himlen i Kristus Jesus.</verse>
        <verse osisID='Phil.3.15'>Det är så vi bör tänka, alla vi fullkomliga. Tänker ni fel i något avseende, skall Gud uppenbara också det för er.</verse>
        <verse osisID='Phil.3.16'>Dock, låt oss hålla fast vid det som vi har nått fram till.</verse>
        <verse osisID='Phil.3.17'>Bröder, ta mig till föredöme och se på dem som lever efter den förebild ni har i oss.</verse>
        <verse osisID='Phil.3.18'>Vad jag ofta har sagt till er, det säger jag nu under tårar: många lever som fiender till Kristi kors.</verse>
        <verse osisID='Phil.3.19'>De får sitt slut i fördärvet. De har buken till sin gud och sätter sin ära i det som är deras skam, dessa som bara tänker på det jordiska.</verse>
        <verse osisID='Phil.3.20'>Men vi har vårt medborgarskap i himlen, och därifrån väntar vi Herren Jesus Kristus som Frälsare.</verse>
        <verse osisID='Phil.3.21'>Han skall förvandla vår bräckliga kropp, så att den blir lik den kropp han har i sin härlighet. Ty han har makt att lägga allt under sig.</verse>
      </chapter>
      <chapter osisID='Phil.4'>
        <verse osisID='Phil.4.1'>Stå därför fasta i Herren, mina älskade och efterlängtade bröder, min glädje och min krona, ni mina älskade.</verse>
        <verse osisID='Phil.4.2'>Evodia och Syntyke uppmanar jag att vara eniga i Herren.</verse>
        <verse osisID='Phil.4.3'>Ja, också dig, trofaste medarbetare, ber jag: hjälp dem som har kämpat med mig i evangeliets tjänst tillsammans med Klemens och mina andra medarbetare, som har sina namn i livets bok. </verse>
        <verse osisID='Phil.4.4'>Gläd er alltid i Herren. Än en gång vill jag säga: gläd er.</verse>
        <verse osisID='Phil.4.5'>Låt alla människor se hur vänliga ni är. Herren är nära.</verse>
        <verse osisID='Phil.4.6'>Gör er inga bekymmer för något utan låt Gud i allt få veta era önskningar genom åkallan och bön med tacksägelse.</verse>
        <verse osisID='Phil.4.7'>Då skall Guds frid, som övergår allt förstånd, bevara era hjärtan och era tankar i Kristus Jesus. </verse>
        <verse osisID='Phil.4.8'>För övrigt, bröder, allt som är sant och värdigt, rätt och rent, allt som är värt att älska och uppskatta, ja, allt som kallas dygd och förtjänar beröm, tänk på allt sådant.</verse>
        <verse osisID='Phil.4.9'>Vad ni har lärt och tagit emot, hört och sett hos mig, det skall ni göra. Då skall fridens Gud vara med er.</verse>
        <verse osisID='Phil.4.10'>Det har glatt mig mycket i Herren att ni till slut har låtit er omtanke om mig blomma upp. Visst tänkte ni redan förut på mig, men då hade ni inte något tillfälle att visa det.</verse>
        <verse osisID='Phil.4.11'>Jag säger inte att jag har saknat något, för jag har lärt mig att vara nöjd med det jag har.</verse>
        <verse osisID='Phil.4.12'>Jag kan leva enkelt och jag kan leva i överflöd. Med allt och med alla förhållanden är jag förtrogen. Jag kan vara mätt och jag kan vara hungrig, leva i överflöd och lida brist.</verse>
        <verse osisID='Phil.4.13'>Allt förmår jag i honom som ger mig kraft.</verse>
        <verse osisID='Phil.4.14'>Men ni gjorde väl som hjälpte mig i mitt svåra läge. </verse>
        <verse osisID='Phil.4.15'>Ni filipper vet också hur det var under evangeliets första tid, när jag hade lämnat Makedonien. Ni var den enda församling som satte sig i förbindelse med mig, så att räkenskap kunde föras över givet och mottaget.</verse>
        <verse osisID='Phil.4.16'>Också när jag var i Tessalonika skickade ni mig både en och två gånger vad jag behövde.</verse>
        <verse osisID='Phil.4.17'>Inte så att jag söker gåvan som sådan, utan vad jag söker är att ni skall få en riklig frukt av den gåva ni ger.</verse>
        <verse osisID='Phil.4.18'>Jag har fått allt och det i överflöd. Jag har mer än nog sedan jag av Epafroditus har tagit emot gåvan, en ljuvlig doft, ett rätt offer, som Gud tar emot med glädje.</verse>
        <verse osisID='Phil.4.19'>Så skall min Gud, efter sin rikedom på ett härligt sätt i Kristus Jesus ge er allt vad ni behöver.</verse>
        <verse osisID='Phil.4.20'>Vår Gud och Fader tillhör äran i evigheternas evigheter, amen.</verse>
        <verse osisID='Phil.4.21'>Hälsa alla heliga i Kristus Jesus. Bröderna hos mig hälsar till er.</verse>
        <verse osisID='Phil.4.22'>Alla de heliga, särskilt de som hör till kejsarens hus, hälsar er.</verse>
        <verse osisID='Phil.4.23'>Herren Jesu Kristi nåd vare med er ande.</verse>
      </chapter>
    </div></osisText>
</osis>
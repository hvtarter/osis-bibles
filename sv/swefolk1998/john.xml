<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='John' type='book'>
      <chapter osisID='John.1'>
        <verse osisID='John.1.1'>I begynnelsen var Ordet, och Ordet var hos Gud, och Ordet var Gud.</verse>
        <verse osisID='John.1.2'>Han var i begynnelsen hos Gud.</verse>
        <verse osisID='John.1.3'>Genom honom har allt blivit till, och utan honom har inget blivit till, som är till.</verse>
        <verse osisID='John.1.4'>I honom var liv, och livet var människornas ljus.</verse>
        <verse osisID='John.1.5'>Och ljuset lyser i mörkret, och mörkret har inte övervunnit det. </verse>
        <verse osisID='John.1.6'>En man trädde fram, sänd av Gud. Hans namn var Johannes.</verse>
        <verse osisID='John.1.7'>Han kom som ett vittne för att vittna om ljuset, för att alla skulle komma till tro genom honom.</verse>
        <verse osisID='John.1.8'>Själv var han inte ljuset, men han kom för att vittna om ljuset. </verse>
        <verse osisID='John.1.9'>Det sanna ljuset, som ger ljus åt alla människor, skulle nu komma till världen.</verse>
        <verse osisID='John.1.10'>Han var i världen och världen hade blivit till genom honom, och världen kände honom inte.</verse>
        <verse osisID='John.1.11'>Han kom till sitt eget, och hans egna tog inte emot honom.</verse>
        <verse osisID='John.1.12'>Men åt alla som tog emot honom gav han rätt att bli Guds barn, åt dem som tror på hans namn.</verse>
        <verse osisID='John.1.13'>De är inte födda av blod eller av köttets vilja eller av någon mans vilja utan av Gud. </verse>
        <verse osisID='John.1.14'>Och Ordet blev kött och bodde bland oss, och vi såg hans härlighet, en härlighet som den Enfödde har av Fadern, och han var full av nåd och sanning.</verse>
        <verse osisID='John.1.15'>Johannes vittnar om honom och ropar: "Det var om honom jag sade: Han som kommer efter mig är före mig, eftersom han var före mig."</verse>
        <verse osisID='John.1.16'>Av hans fullhet har vi alla fått, nåd och åter nåd.</verse>
        <verse osisID='John.1.17'>Ty lagen gavs genom Mose, nåden och sanningen kom genom Jesus Kristus.</verse>
        <verse osisID='John.1.18'>Ingen har någonsin sett Gud. Den Enfödde, som själv är Gud, och är hos Fadern, har gjort honom känd.</verse>
        <verse osisID='John.1.19'>Detta är Johannes vittnesbörd, när judarna hade sänt till honom präster och leviter från Jerusalem för att fråga honom vem han var.</verse>
        <verse osisID='John.1.20'>Han bekände och förnekade inte sanningen. Han bekände: "Jag är inte Messias."</verse>
        <verse osisID='John.1.21'>De frågade honom: "Vad är du då? Är du Elia?" Han sade: "Nej, det är jag inte." "Är du Profeten?" Han svarade: "Nej."</verse>
        <verse osisID='John.1.22'>Då sade de till honom: "Vem är du då? Vi måste ge ett svar till dem som har sänt oss. Vad säger du om dig själv?"</verse>
        <verse osisID='John.1.23'>Han svarade med profeten Jesajas ord: "Jag är rösten som ropar i öknen: Gör vägen rak för Herren!"</verse>
        <verse osisID='John.1.24'>Några fariseer hade också sänts ut,</verse>
        <verse osisID='John.1.25'>och de frågade honom: "Varför döper du, om du inte är Messias och inte heller Elia eller Profeten?"</verse>
        <verse osisID='John.1.26'>Johannes svarade dem: "Jag döper i vatten. Men mitt ibland er står en som ni inte känner,</verse>
        <verse osisID='John.1.27'>han som kommer efter mig. Jag är inte värd att knyta upp remmen på hans sandaler."</verse>
        <verse osisID='John.1.28'>Detta hände i Betania på andra sidan Jordan, där Johannes döpte. </verse>
        <verse osisID='John.1.29'>Nästa dag såg han Jesus komma, och han sade: "Se Guds lamm, som tar bort världens synd.</verse>
        <verse osisID='John.1.30'>Det var om honom jag sade: Efter mig kommer en man som är före mig, ty han var före mig.</verse>
        <verse osisID='John.1.31'>Och jag kände honom inte. Men för att han skulle uppenbaras för Israel har jag kommit och döper i vatten." </verse>
        <verse osisID='John.1.32'>Johannes vittnade och sade: "Jag såg Anden komma ner som en duva från himlen och bli kvar över honom.</verse>
        <verse osisID='John.1.33'>Jag kände honom inte, men han som sände mig att döpa i vatten sade till mig: Den som du ser Anden komma ner och bli kvar över, han är den som döper i den helige Ande.</verse>
        <verse osisID='John.1.34'>Och jag har sett det och har vittnat att han är Guds Son."</verse>
        <verse osisID='John.1.35'>Nästa dag stod Johannes där igen med två av sina lärjungar.</verse>
        <verse osisID='John.1.36'>När han såg Jesus komma sade han: "Se Guds lamm!"</verse>
        <verse osisID='John.1.37'>De båda lärjungarna hörde vad han sade och följde Jesus.</verse>
        <verse osisID='John.1.38'>Jesus vände sig om, och när han såg att de följde honom, frågade han dem vad de ville. De svarade: "Rabbi" - det betyder lärare - "var bor du?"</verse>
        <verse osisID='John.1.39'>Han sade till dem: "Kom och se!" Då gick de med honom och såg var han bodde och stannade hos honom den dagen. Det var omkring tionde timmen. </verse>
        <verse osisID='John.1.40'>Andreas, Simon Petrus bror, var en av de två som hade hört vad Johannes sade och som hade följt Jesus.</verse>
        <verse osisID='John.1.41'>Han fann först sin bror Simon och sade till honom: "Vi har funnit Messias" - det betyder Kristus.</verse>
        <verse osisID='John.1.42'>Och han förde honom till Jesus. Jesus såg på honom och sade: "Du är Simon, Johannes son, du skall heta Kefas" - det betyder Petrus. </verse>
        <verse osisID='John.1.43'>Nästa dag beslöt Jesus att gå därifrån till Galileen. Han fann då Filippus och sade till honom: "Följ mig!"</verse>
        <verse osisID='John.1.44'>Filippus var från Betsaida, från samma stad som Andreas och Petrus.</verse>
        <verse osisID='John.1.45'>Filippus fann Natanael och sade till honom: "Den som Mose har skrivit om i lagen och som profeterna har skrivit om, honom har vi funnit, Jesus, Josefs son, från Nasaret."</verse>
        <verse osisID='John.1.46'>Natanael sade till honom: "Kan något gott komma från Nasaret?" Filippus svarade: "Kom och se!"</verse>
        <verse osisID='John.1.47'>När Jesus såg Natanael komma sade han om honom: "Se, han är en verklig israelit. I honom finns inget svek."</verse>
        <verse osisID='John.1.48'>Natanael frågade honom: "Hur kan du känna mig?" Jesus svarade: "Innan Filippus kallade på dig, såg jag dig där du var under fikonträdet."</verse>
        <verse osisID='John.1.49'>Natanael svarade: "Rabbi, du är Guds Son, du är Israels konung."</verse>
        <verse osisID='John.1.50'>Jesus svarade honom: "Därför att jag sade att jag såg dig under fikonträdet, tror du. Det som är större än detta skall du få se."</verse>
        <verse osisID='John.1.51'>Sedan sade han till honom: "Amen, amen säger jag er: Ni kommer att få se himlen öppen och Guds änglar stiga upp och stiga ner över Människosonen."</verse>
      </chapter>
      <chapter osisID='John.2'>
        <verse osisID='John.2.1'>På tredje dagen var det bröllop i Kana i Galileen, och Jesu mor var där.</verse>
        <verse osisID='John.2.2'>Jesus och hans lärjungar blev också bjudna till bröllopet.</verse>
        <verse osisID='John.2.3'>När vinet tog slut sade Jesu mor till honom: "De har inget vin."</verse>
        <verse osisID='John.2.4'>Jesus svarade: "Kvinna, vad har vi med det att göra? Min stund har ännu inte kommit."</verse>
        <verse osisID='John.2.5'>Hans mor sade till tjänarna: "Gör vad han än säger till er." </verse>
        <verse osisID='John.2.6'>Nu stod där sex stenkrukor, sådana som judarna använder vid sina reningar. De rymde omkring hundra liter var.</verse>
        <verse osisID='John.2.7'>Jesus sade: "Fyll krukorna med vatten!" Och de fyllde dem ända till brädden.</verse>
        <verse osisID='John.2.8'>Sedan sade han: "Ös nu upp och bär in det till värden." Och de gjorde det.</verse>
        <verse osisID='John.2.9'>Värden smakade på vattnet, som nu hade blivit vin, och han visste inte varifrån det kom. Men tjänarna som hade öst upp vattnet visste det. Värden kallade därför på brudgummen</verse>
        <verse osisID='John.2.10'>och sade: "Varenda människa sätter först fram det goda vinet, och det som är sämre när gästerna börjar bli druckna. Du har sparat det goda vinet ända till nu." </verse>
        <verse osisID='John.2.11'>Detta var det första av de tecken som Jesus gjorde. Han gjorde det i Kana i Galileen och uppenbarade sin härlighet, och hans lärjungar trodde på honom.</verse>
        <verse osisID='John.2.12'>Sedan gick han ner till Kapernaum tillsammans med sin mor, sina bröder och sina lärjungar. Där stannade de några få dagar.</verse>
        <verse osisID='John.2.13'>Judarnas påsk närmade sig, och Jesus gick upp till Jerusalem.</verse>
        <verse osisID='John.2.14'>I templet fann han dem som sålde oxar, får och duvor, och sådana som satt där och växlade pengar.</verse>
        <verse osisID='John.2.15'>Då gjorde han en piska av rep och drev ut allesammans ur templet med deras får och oxar. Han slog ut penningväxlarnas mynt och välte omkull deras bord,</verse>
        <verse osisID='John.2.16'>och till dem som sålde duvor sade han: "Ta bort det här! Gör inte min Faders hus till en saluhall!"</verse>
        <verse osisID='John.2.17'>Hans lärjungar kom då ihåg att det stod skrivet: Iver för ditt hus skall förtära mig.</verse>
        <verse osisID='John.2.18'>Judarna frågade honom: "Vad för tecken kan du visa oss, eftersom du gör så här?"</verse>
        <verse osisID='John.2.19'>Jesus svarade: "Bryt ner detta tempel, så skall jag resa upp det på tre dagar."</verse>
        <verse osisID='John.2.20'>Judarna sade: "I fyrtiosex år har man byggt på detta tempel, och du skall resa upp det på tre dagar!"</verse>
        <verse osisID='John.2.21'>Men det tempel han talade om var hans kropp.</verse>
        <verse osisID='John.2.22'>När han hade uppstått från de döda, kom hans lärjungar ihåg att han hade sagt detta, och de trodde på Skriften och ordet som Jesus hade sagt. </verse>
        <verse osisID='John.2.23'>Medan han var i Jerusalem under påskhögtiden, kom många till tro på hans namn när de såg de tecken han gjorde.</verse>
        <verse osisID='John.2.24'>Men själv anförtrodde han sig inte åt dem, eftersom han kände alla.</verse>
        <verse osisID='John.2.25'>Han behövde inte höra någon vittna om människan, ty av sig själv visste han vad som var i människan.</verse>
      </chapter>
      <chapter osisID='John.3'>
        <verse osisID='John.3.1'>Bland fariseerna fanns en man som hette Nikodemus, en av judarnas rådsherrar.</verse>
        <verse osisID='John.3.2'>Han kom till Jesus om natten och sade: "Rabbi, vi vet att det är från Gud du har kommit som lärare, ty ingen kan göra sådana tecken som du gör, om inte Gud är med honom."</verse>
        <verse osisID='John.3.3'>Jesus svarade: "Amen, amen säger jag dig: Den som inte blir född på nytt kan inte se Guds rike."</verse>
        <verse osisID='John.3.4'>Nikodemus sade: "Hur kan en människa födas när hon är gammal? Inte kan hon väl komma in i moderlivet och födas en gång till?"</verse>
        <verse osisID='John.3.5'>Jesus svarade: "Amen, amen säger jag dig: Den som inte blir född av vatten och Ande kan inte komma in i Guds rike.</verse>
        <verse osisID='John.3.6'>Det som är fött av köttet är kött, och det som är fött av Anden är ande.</verse>
        <verse osisID='John.3.7'>Var inte förvånad över att jag sade att ni måste födas på nytt.</verse>
        <verse osisID='John.3.8'>Vinden blåser vart den vill, och du hör dess sus, men du vet inte varifrån den kommer eller vart den far. Så är det med var och en som är född av Anden." </verse>
        <verse osisID='John.3.9'>Nikodemus frågade: "Hur kan det ske?"</verse>
        <verse osisID='John.3.10'>Jesus svarade: "Du är Israels lärare och vet inte det.</verse>
        <verse osisID='John.3.11'>Amen, amen säger jag dig: Det vi vet talar vi, och det vi har sett vittnar vi om, och vårt vittnesbörd tar ni inte emot.</verse>
        <verse osisID='John.3.12'>Om ni inte tror när jag talar till er om det som hör jorden till, hur skall ni då kunna tro, när jag talar till er om det som hör himlen till?</verse>
        <verse osisID='John.3.13'>Ingen har stigit upp till himlen utom han som kom ner från himlen, Människosonen som är i himlen.</verse>
        <verse osisID='John.3.14'>Och liksom Mose upphöjde ormen i öknen, så måste Människosonen bli upphöjd,</verse>
        <verse osisID='John.3.15'>för att var och en som tror på honom skall ha evigt liv.</verse>
        <verse osisID='John.3.16'>Ty så älskade Gud världen att han utgav sin enfödde Son, för att den som tror på honom inte skall gå förlorad utan ha evigt liv.</verse>
        <verse osisID='John.3.17'>Inte sände Gud sin Son till världen för att döma världen utan för att världen skulle bli frälst genom honom.</verse>
        <verse osisID='John.3.18'>Den som tror på honom blir inte dömd, men den som inte tror är redan dömd, eftersom han inte tror på Guds enfödde Sons namn.</verse>
        <verse osisID='John.3.19'>Och detta är domen: ljuset kom till världen och människorna älskade mörkret och inte ljuset, eftersom deras gärningar var onda.</verse>
        <verse osisID='John.3.20'>Ty var och en som gör det onda hatar ljuset och kommer inte till ljuset, för att hans gärningar inte skall avslöjas.</verse>
        <verse osisID='John.3.21'>Men den som lyder sanningen kommer till ljuset, för att det skall bli uppenbart att hans gärningar är gjorda i Gud."</verse>
        <verse osisID='John.3.22'>Därefter begav sig Jesus med sina lärjungar till Judeen, och där vistades han en tid med dem och döpte.</verse>
        <verse osisID='John.3.23'>Men också Johannes döpte i Ainon nära Salim - där fanns det gott om vatten - och folk kom dit och blev döpta.</verse>
        <verse osisID='John.3.24'>Johannes hade ännu inte blivit kastad i fängelse. </verse>
        <verse osisID='John.3.25'>Då uppstod en tvist mellan några av Johannes lärjungar och en jude om reningen.</verse>
        <verse osisID='John.3.26'>De gick till Johannes och sade: "Rabbi, han som var hos dig på andra sidan Jordan och som du vittnade om, han döper och alla går till honom."</verse>
        <verse osisID='John.3.27'>Johannes svarade: "Ingen människa kan ta emot något utan att det ges henne från himlen.</verse>
        <verse osisID='John.3.28'>Ni kan själva vittna om att jag sade: Jag är inte Messias. Jag är sänd framför honom.</verse>
        <verse osisID='John.3.29'>Brudgum är den som har bruden. Men brudgummens vän, som står där och hör honom, gläder sig innerligt över brudgummens röst. Den glädjen har jag nu helt och fullt.</verse>
        <verse osisID='John.3.30'>Han måste bli större och jag mindre. </verse>
        <verse osisID='John.3.31'>Den som kommer ovanifrån är över alla. Den som kommer från jorden är av jorden, och av jorden talar han. Den som kommer från himlen är över alla.</verse>
        <verse osisID='John.3.32'>Vad han har sett och hört vittnar han om, och hans vittnesbörd tar ingen emot.</verse>
        <verse osisID='John.3.33'>Den som har tagit emot hans vittnesbörd har bekräftat att Gud är sann. </verse>
        <verse osisID='John.3.34'>Den som Gud har sänt talar Guds ord. Gud ger honom sin Ande utan att mäta.</verse>
        <verse osisID='John.3.35'>Fadern älskar Sonen, och allt har han lagt i hans hand.</verse>
        <verse osisID='John.3.36'>Den som tror på Sonen har evigt liv. Den som inte lyder Sonen skall inte se livet, utan Guds vrede blir kvar över honom."</verse>
      </chapter>
      <chapter osisID='John.4'>
        <verse osisID='John.4.1'>När Jesus fick veta att fariseerna hade hört att han vann fler lärjungar och döpte fler än Johannes</verse>
        <verse osisID='John.4.2'>- men det var inte Jesus själv utan hans lärjungar som döpte -</verse>
        <verse osisID='John.4.3'>lämnade han Judeen och vände tillbaka till Galileen.</verse>
        <verse osisID='John.4.4'>Han måste då ta vägen genom Samarien</verse>
        <verse osisID='John.4.5'>och kom till en samaritisk stad som heter Sykar, nära det jordstycke som Jakob hade gett åt sin son Josef.</verse>
        <verse osisID='John.4.6'>Där fanns Jakobs brunn. Eftersom Jesus var trött av vandringen, satte han sig där vid brunnen. Det var omkring sjätte timmen. </verse>
        <verse osisID='John.4.7'>Då kom en samaritisk kvinna för att hämta vatten. Jesus sade till henne: "Ge mig att dricka."</verse>
        <verse osisID='John.4.8'>Hans lärjungar hade gått in i staden för att köpa mat.</verse>
        <verse osisID='John.4.9'>Den samaritiska kvinnan sade till honom: "Hur kan du som är jude be mig, en samaritisk kvinna, om något att dricka?" - Judarna umgås inte med samariterna. -</verse>
        <verse osisID='John.4.10'>Jesus svarade henne: "Om du kände till Guds gåva och vem det är som säger till dig: Ge mig att dricka, då skulle du ha bett honom, och han skulle ha gett dig levande vatten."</verse>
        <verse osisID='John.4.11'>Hon sade: "Herre, inte ens en skopa har du, och brunnen är djup. Varifrån får du då det levande vattnet?</verse>
        <verse osisID='John.4.12'>Inte är väl du förmer än vår fader Jakob, som gav oss brunnen och själv drack ur den, liksom hans söner och hans boskap?"</verse>
        <verse osisID='John.4.13'>Jesus svarade henne: "Var och en som dricker av det här vattnet blir törstig igen.</verse>
        <verse osisID='John.4.14'>Men den som dricker av det vatten jag ger honom skall aldrig någonsin törsta. Det vatten jag ger skall i honom bli en källa, som flödar fram och ger evigt liv."</verse>
        <verse osisID='John.4.15'>Kvinnan sade till honom: "Herre, ge mig det vattnet, så att jag inte blir törstig och behöver gå hit och hämta vatten." </verse>
        <verse osisID='John.4.16'>Han sade: "Gå och hämta din man och kom hit!"</verse>
        <verse osisID='John.4.17'>Kvinnan svarade: "Jag har ingen man." Jesus sade: "Du har rätt när du säger att du inte har någon man.</verse>
        <verse osisID='John.4.18'>Fem män har du haft, och den du har nu är inte din man. Det du sade är sant."</verse>
        <verse osisID='John.4.19'>Kvinnan sade: "Herre, jag märker att du är en profet.</verse>
        <verse osisID='John.4.20'>Våra fäder har tillbett på detta berg, och ni säger att den plats där man skall tillbe finns i Jerusalem."</verse>
        <verse osisID='John.4.21'>Jesus svarade: "Tro mig, kvinna, den tid kommer, då det varken är på detta berg eller i Jerusalem som ni skall tillbe Fadern.</verse>
        <verse osisID='John.4.22'>Ni tillber vad ni inte känner. Vi tillber vad vi känner, eftersom frälsningen kommer från judarna.</verse>
        <verse osisID='John.4.23'>Men den tid kommer, ja, den är redan här, då sanna tillbedjare skall tillbe Fadern i ande och sanning. Ty sådana tillbedjare vill Fadern ha.</verse>
        <verse osisID='John.4.24'>Gud är ande, och de som tillber honom måste tillbe i ande och sanning."</verse>
        <verse osisID='John.4.25'>Kvinnan sade till honom: "Jag vet att Messias skall komma, han som kallas Kristus. När han kommer, skall han förkunna allt för oss."</verse>
        <verse osisID='John.4.26'>Jesus sade till henne: "Det Är Jag, den som talar med dig."</verse>
        <verse osisID='John.4.27'>Just då kom hans lärjungar, och de blev förvånade över att han talade med en kvinna, men ingen frågade vad han ville henne eller varför han talade med henne.</verse>
        <verse osisID='John.4.28'>Kvinnan lät sin kruka stå och gick in i staden och sade till folket:</verse>
        <verse osisID='John.4.29'>"Kom och se en man som har sagt mig allt vad jag har gjort. Han kanske är Messias."</verse>
        <verse osisID='John.4.30'>Då gick de ut ur staden och kom till honom. </verse>
        <verse osisID='John.4.31'>Under tiden bad lärjungarna honom: "Rabbi, ät."</verse>
        <verse osisID='John.4.32'>Men han sade till dem: "Jag har mat att äta som ni inte känner till."</verse>
        <verse osisID='John.4.33'>Lärjungarna sade till varandra: "Inte kan väl någon ha kommit med mat till honom?"</verse>
        <verse osisID='John.4.34'>Jesus sade: "Min mat är att göra hans vilja som har sänt mig och att fullborda hans verk.</verse>
        <verse osisID='John.4.35'>Säger ni inte att det ännu är fyra månader kvar till skörden? Men se, jag säger er: Lyft blicken och se hur fälten har vitnat till skörd.</verse>
        <verse osisID='John.4.36'>Redan nu får den som skördar sin lön. Han samlar in frukt till evigt liv, så att den som sår och den som skördar kan glädja sig på samma gång.</verse>
        <verse osisID='John.4.37'>Ändå är det ordet sant, att en sår och en annan skördar.</verse>
        <verse osisID='John.4.38'>Jag har sänt er att skörda där ni inte har arbetat. Andra har arbetat, och ni har gått in i deras arbete." </verse>
        <verse osisID='John.4.39'>Många samariter från den staden kom till tro på honom genom kvinnans ord, då hon vittnade: "Han har sagt mig allt vad jag har gjort."</verse>
        <verse osisID='John.4.40'>När samariterna kom till honom, bad de att han skulle stanna kvar hos dem, och han stannade där två dagar.</verse>
        <verse osisID='John.4.41'>Och många fler kom till tro på grund av hans ord,</verse>
        <verse osisID='John.4.42'>och de sade till kvinnan: "Nu tror vi inte längre bara för dina ords skull. Vi har själva hört honom och vet att han verkligen är världens Frälsare."</verse>
        <verse osisID='John.4.43'>Efter dessa två dagar gick Jesus därifrån till Galileen.</verse>
        <verse osisID='John.4.44'>Han hade själv vittnat om att en profet inte blir erkänd i sin hemtrakt.</verse>
        <verse osisID='John.4.45'>När han nu kom till Galileen, tog galileerna emot honom, eftersom de hade sett allt som han hade gjort i Jerusalem vid högtiden. De hade själva varit där. </verse>
        <verse osisID='John.4.46'>Så kom han tillbaka till Kana i Galileen, där han hade gjort vattnet till vin. En man i kunglig tjänst hade en son som låg sjuk i Kapernaum.</verse>
        <verse osisID='John.4.47'>När han hörde att Jesus hade kommit från Judeen till Galileen, gick han till honom och bad att han skulle komma ner och bota hans son som låg för döden.</verse>
        <verse osisID='John.4.48'>Jesus sade till honom: "Om ni inte ser tecken och under, tror ni inte."</verse>
        <verse osisID='John.4.49'>Mannen sade till honom: "Herre, kom ner innan mitt barn dör!"</verse>
        <verse osisID='John.4.50'>Jesus svarade: "Gå, din son lever." Då trodde mannen det ord som Jesus sade till honom och gick.</verse>
        <verse osisID='John.4.51'>Och medan han ännu var på väg, möttes han av sina tjänare som sade att hans son levde.</verse>
        <verse osisID='John.4.52'>Han frågade vid vilken timme han hade blivit bättre. De svarade: "I går vid sjunde timmen lämnade febern honom."</verse>
        <verse osisID='John.4.53'>Då förstod fadern att det hade hänt just den timme då Jesus hade sagt till honom: "Din son lever." Och han själv och hela hans familj kom till tro.</verse>
        <verse osisID='John.4.54'>Detta var det andra tecknet som Jesus gjorde sedan han hade kommit från Judeen till Galileen.</verse>
      </chapter>
      <chapter osisID='John.5'>
        <verse osisID='John.5.1'>Därefter inföll en av judarnas högtider, och Jesus gick upp till Jerusalem.</verse>
        <verse osisID='John.5.2'>Vid Fårporten i Jerusalem finns en damm som på hebreiska heter Betesda. Den har fem pelargångar,</verse>
        <verse osisID='John.5.3'>och i dem låg många sjuka, blinda, halta och lama.</verse>
        <verse osisID='John.5.5'>Där fanns en man som hade varit sjuk i trettioåtta år.</verse>
        <verse osisID='John.5.6'>Då Jesus såg honom ligga där och visste att mannen hade varit sjuk så länge, sade han till honom: "Vill du bli frisk?"</verse>
        <verse osisID='John.5.7'>Den sjuke svarade honom: "Herre, jag har ingen som leder mig ner i dammen när vattnet kommer i rörelse, och när jag själv försöker ta mig dit, hinner någon annan före mig."</verse>
        <verse osisID='John.5.8'>Jesus sade till honom: "Stig upp, ta din bädd och gå!"</verse>
        <verse osisID='John.5.9'>Genast blev mannen frisk och tog sin bädd och gick.Men det var sabbat den dagen,</verse>
        <verse osisID='John.5.10'>och judarna sade till mannen som hade blivit botad: "Det är sabbat. Du får inte bära din bädd."</verse>
        <verse osisID='John.5.11'>Han svarade dem: "Den som gjorde mig frisk sade till mig: Ta din bädd och gå!"</verse>
        <verse osisID='John.5.12'>Då frågade de: "Vem var det som sade åt dig att du skulle ta din bädd och gå?"</verse>
        <verse osisID='John.5.13'>Men han som hade blivit botad visste inte vem det var. Jesus hade nämligen dragit sig undan, eftersom det var mycket folk på platsen. </verse>
        <verse osisID='John.5.14'>Senare träffade Jesus honom på tempelplatsen och sade till honom: "Se, du har blivit frisk. Synda inte mer, så att inte något värre drabbar dig."</verse>
        <verse osisID='John.5.15'>Mannen gick då till judarna och sade att det var Jesus som hade gjort honom frisk.</verse>
        <verse osisID='John.5.16'>Därför började judarna förfölja Jesus, eftersom han gjorde sådant på en sabbat.</verse>
        <verse osisID='John.5.17'>Men han sade till dem: "Min Fader verkar ännu i denna stund. Så verkar även jag."</verse>
        <verse osisID='John.5.18'>Då blev judarna ännu ivrigare att döda honom, eftersom han inte bara upphävde sabbaten utan också sade att Gud var hans Fader och gjorde sig själv lik Gud.</verse>
        <verse osisID='John.5.19'>Jesus svarade dem: "Amen, amen säger jag er: Sonen kan inte göra något av sig själv, utan endast det han ser Fadern göra. Ty vad Fadern gör, det gör Sonen.</verse>
        <verse osisID='John.5.20'>Fadern älskar Sonen och visar honom allt vad han själv gör, och större gärningar än dessa skall han visa honom, så att ni kommer att häpna.</verse>
        <verse osisID='John.5.21'>Ty liksom Fadern uppväcker de döda och ger dem liv, så ger Sonen liv åt vilka han vill.</verse>
        <verse osisID='John.5.22'>Inte heller dömer Fadern någon, utan hela domen har han överlämnat åt Sonen,</verse>
        <verse osisID='John.5.23'>för att alla skall ära Sonen liksom de ärar Fadern. Den som inte ärar Sonen ärar inte heller Fadern, som har sänt honom. </verse>
        <verse osisID='John.5.24'>Amen, amen säger jag er: Den som hör mitt ord och tror på honom som har sänt mig, han har evigt liv och kommer inte under domen utan har övergått från döden till livet.</verse>
        <verse osisID='John.5.25'>Amen, amen säger jag er: Den stund kommer, ja, den är nu inne, när de döda skall höra Guds Sons röst, och de som hör den skall få liv.</verse>
        <verse osisID='John.5.26'>Ty liksom Fadern har liv i sig själv, så har han gett åt Sonen att ha liv i sig själv.</verse>
        <verse osisID='John.5.27'>Och han har gett honom makt att hålla dom, eftersom han är Människoson.</verse>
        <verse osisID='John.5.28'>Förvåna er inte över detta, ty den stund kommer, då alla som är i gravarna skall höra hans röst</verse>
        <verse osisID='John.5.29'>och gå ut ur dem. De som har gjort gott skall uppstå till liv, och de som har gjort ont skall uppstå till dom.</verse>
        <verse osisID='John.5.30'>Jag kan inte göra något av mig själv. Efter det jag hör dömer jag, och min dom är rättvis. Ty jag söker inte min egen vilja utan hans vilja som har sänt mig. </verse>
        <verse osisID='John.5.31'>Om jag själv vittnar om mig, är mitt vittnesbörd inte giltigt.</verse>
        <verse osisID='John.5.32'>Det är en annan som vittnar om mig, och jag vet att hans vittnesbörd om mig är sant.</verse>
        <verse osisID='John.5.33'>Ni har sänt bud till Johannes, och han har vittnat för sanningen.</verse>
        <verse osisID='John.5.34'>Jag tar inte emot vittnesbördet från någon människa, men jag säger detta för att ni skall bli frälsta.</verse>
        <verse osisID='John.5.35'>Han var en lampa som brann och lyste, och en kort tid ville ni glädja er i hans ljus.</verse>
        <verse osisID='John.5.36'>Själv har jag ett vittnesbörd som är förmer än Johannes vittnesbörd: de gärningar som Fadern har gett mig att fullborda, just de gärningar jag utför, vittnar om att Fadern har sänt mig.</verse>
        <verse osisID='John.5.37'>Fadern som har sänt mig har vittnat om mig. Hans röst har ni aldrig hört, och hans gestalt har ni aldrig sett,</verse>
        <verse osisID='John.5.38'>och hans ord har inte förblivit i er, eftersom ni inte tror på den som han har sänt.</verse>
        <verse osisID='John.5.39'>Ni forskar i Skrifterna, därför att ni tror att ni har evigt liv i dem, och det är dessa som vittnar om mig.</verse>
        <verse osisID='John.5.40'>Men ni vill inte komma till mig för att få liv. </verse>
        <verse osisID='John.5.41'>Jag tar inte emot ära av människor.</verse>
        <verse osisID='John.5.42'>Jag känner er och vet att ni inte har Guds kärlek i er.</verse>
        <verse osisID='John.5.43'>Jag har kommit i min Faders namn, och ni tar inte emot mig. Men kommer det någon annan i sitt eget namn, honom tar ni emot.</verse>
        <verse osisID='John.5.44'>Hur skall ni kunna tro, ni som tar emot ära av varandra och inte söker den ära som kommer från den ende Guden?</verse>
        <verse osisID='John.5.45'>Tro inte att jag skall anklaga er inför Fadern. Den som anklagar er är Mose, han som ni har satt ert hopp till.</verse>
        <verse osisID='John.5.46'>Om ni trodde Mose, skulle ni tro på mig, ty om mig har han skrivit.</verse>
        <verse osisID='John.5.47'>Men tror ni inte hans skrifter, hur skall ni då kunna tro mina ord?"</verse>
      </chapter>
      <chapter osisID='John.6'>
        <verse osisID='John.6.1'>Därefter for Jesus över Galileiska sjön, Tiberias sjö.</verse>
        <verse osisID='John.6.2'>Mycket folk följde honom, därför att de såg de tecken som han gjorde med de sjuka.</verse>
        <verse osisID='John.6.3'>Men Jesus gick upp på berget och satte sig där med sina lärjungar.</verse>
        <verse osisID='John.6.4'>Påsken, judarnas högtid, var nära. </verse>
        <verse osisID='John.6.5'>När Jesus lyfte blicken och såg att mycket folk kom till honom, sade han till Filippus: "Var skall vi köpa bröd så att dessa får något att äta?"</verse>
        <verse osisID='John.6.6'>Det sade han för att pröva honom, ty själv visste han vad han skulle göra.</verse>
        <verse osisID='John.6.7'>Filippus svarade: "Bröd för två hundra denarer räcker inte för att alla skall få ett stycke var."</verse>
        <verse osisID='John.6.8'>En annan av hans lärjungar, Andreas, Simon Petrus bror, sade till honom:</verse>
        <verse osisID='John.6.9'>"Här är en pojke som har fem kornbröd och två fiskar. Men vad förslår det till så många?"</verse>
        <verse osisID='John.6.10'>Jesus sade: "Låt folket slå sig ner" - det var gott om gräs på det stället - och de slog sig ner. Det var omkring fem tusen män.</verse>
        <verse osisID='John.6.11'>Jesus tog bröden, tackade Gud och delade ut till dem som var där, likaså av fiskarna, så mycket de ville ha.</verse>
        <verse osisID='John.6.12'>När de var mätta sade han till sina lärjungar: "Samla ihop de stycken som har blivit över, så att inget blir förstört."</verse>
        <verse osisID='John.6.13'>De samlade ihop dem och fyllde tolv korgar med de stycken som hade blivit över av de fem kornbröden när de ätit. </verse>
        <verse osisID='John.6.14'>När folket såg vilket tecken han hade gjort, sade de: "Visst är detta Profeten, som skulle komma till världen."</verse>
        <verse osisID='John.6.15'>Då Jesus förstod att de tänkte komma för att med våld göra honom till kung, drog han sig undan upp till berget, helt ensam.</verse>
        <verse osisID='John.6.16'>När det hade blivit kväll, gick hans lärjungar ner till sjön</verse>
        <verse osisID='John.6.17'>och steg i en båt för att fara över till Kapernaum på andra sidan sjön. Det var redan mörkt, och Jesus hade ännu inte kommit till dem.</verse>
        <verse osisID='John.6.18'>Det blåste hårt och sjön började gå hög.</verse>
        <verse osisID='John.6.19'>När de hade kommit ungefär tjugofem eller trettio stadier ut, fick de se Jesus komma gående på sjön och närma sig båten, och de blev förskräckta.</verse>
        <verse osisID='John.6.20'>Men han sade till dem: "Det är jag. Var inte förskräckta!"</verse>
        <verse osisID='John.6.21'>De skulle just ta upp honom i båten, men då var den redan framme vid den plats dit de var på väg.</verse>
        <verse osisID='John.6.22'>Nästa dag stod folket på andra sidan sjön. De hade sett att det bara hade funnits en båt där och att Jesus inte hade stigit i den och följt med sina lärjungar, utan att de hade gett sig i väg ensamma.</verse>
        <verse osisID='John.6.23'>Andra båtar kom från Tiberias och lade till nära platsen där de hade ätit brödet, sedan Herren hade uttalat tacksägelsen.</verse>
        <verse osisID='John.6.24'>När folket såg att Jesus inte var där och inte heller hans lärjungar, steg de i båtarna och kom till Kapernaum och sökte efter Jesus.</verse>
        <verse osisID='John.6.25'>De fann honom på andra sidan sjön och frågade honom: "Rabbi, när kom du hit?"</verse>
        <verse osisID='John.6.26'>Jesus svarade dem: "Amen, amen säger jag er: Ni söker mig inte därför att ni har sett tecken, utan därför att ni fick äta av bröden och blev mätta. </verse>
        <verse osisID='John.6.27'>Arbeta inte för den mat som tar slut utan för den mat som varar och ger evigt liv och som Människosonen skall ge er. På honom har Gud, hans Fader, satt sitt sigill."</verse>
        <verse osisID='John.6.28'>De frågade honom: "Vad skall vi göra för att utföra Guds gärningar?"</verse>
        <verse osisID='John.6.29'>Jesus svarade: "Detta är Guds gärning, att ni tror på den som han har sänt."</verse>
        <verse osisID='John.6.30'>De sade till honom: "Vad gör du för tecken, så att vi kan se det och tro på dig? Vad kan du göra?</verse>
        <verse osisID='John.6.31'>Våra fäder fick äta manna i öknen, så som det står skrivet: Han gav dem bröd från himlen att äta."</verse>
        <verse osisID='John.6.32'>Då sade Jesus till dem: "Amen, amen säger jag er: Det är inte Mose som har gett er brödet från himlen, utan det är min Fader som ger er det sanna brödet från himlen.</verse>
        <verse osisID='John.6.33'>Guds bröd är det bröd som kommer ner från himlen och ger världen liv."</verse>
        <verse osisID='John.6.34'>De sade till honom: "Herre, ge oss alltid det brödet!"</verse>
        <verse osisID='John.6.35'>Jesus svarade: "Jag är livets bröd. Den som kommer till mig skall aldrig hungra, och den som tror på mig skall aldrig någonsin törsta.</verse>
        <verse osisID='John.6.36'>Men jag har sagt er: Ni har sett mig och tror inte.</verse>
        <verse osisID='John.6.37'>Alla som Fadern ger mig kommer till mig, och den som kommer till mig skall jag aldrig någonsin kasta ut.</verse>
        <verse osisID='John.6.38'>Ty jag har inte kommit ner från himlen för att göra min vilja utan hans vilja som har sänt mig.</verse>
        <verse osisID='John.6.39'>Och detta är hans vilja som har sänt mig att jag inte skall förlora någon enda av alla dem som han har gett mig, utan att jag skall låta dem uppstå på den yttersta dagen.</verse>
        <verse osisID='John.6.40'>Ty detta är min Faders vilja, att var och en som ser Sonen och tror på honom skall ha evigt liv, och jag skall låta honom uppstå på den yttersta dagen." </verse>
        <verse osisID='John.6.41'>Judarna var mycket förargade över att han hade sagt: "Jag är det bröd som har kommit ner från himlen."</verse>
        <verse osisID='John.6.42'>De sade: "Den här Jesus, är han inte Josefs son, och känner inte vi hans far och mor? Hur kan han då säga: Jag har kommit ner från himlen?"</verse>
        <verse osisID='John.6.43'>Jesus svarade: "Var inte så upprörda.</verse>
        <verse osisID='John.6.44'>Ingen kan komma till mig, om inte Fadern som har sänt mig drar honom, och jag skall låta honom uppstå på den yttersta dagen.</verse>
        <verse osisID='John.6.45'>Det står skrivet hos profeterna: De skall alla ha blivit undervisade av Gud. Var och en som har lyssnat till Fadern och lärt av honom kommer till mig.</verse>
        <verse osisID='John.6.46'>Inte så att någon skulle ha sett Fadern utom han som är från Gud. Han har sett Fadern.</verse>
        <verse osisID='John.6.47'>Amen, amen säger jag er: Den som tror har evigt liv.</verse>
        <verse osisID='John.6.48'>Jag är livets bröd.</verse>
        <verse osisID='John.6.49'>Era fäder åt manna i öknen, och de dog.</verse>
        <verse osisID='John.6.50'>Men det bröd som kommer ner från himlen är sådant att den som äter av det inte skall dö.</verse>
        <verse osisID='John.6.51'>Jag är det bröd som ger liv, det bröd som har kommit ner från himlen. Den som äter av det brödet skall leva i evighet. Och brödet jag ger är mitt kött, för att världen skall leva." </verse>
        <verse osisID='John.6.52'>Judarna började då tvista med varandra och säga: "Hur kan han ge oss sitt kött att äta?"</verse>
        <verse osisID='John.6.53'>Jesus svarade: "Amen, amen säger jag er: Om ni inte äter Människosonens kött och dricker hans blod, har ni inte liv i er.</verse>
        <verse osisID='John.6.54'>Den som äter mitt kött och dricker mitt blod har evigt liv, och jag skall låta honom uppstå på den yttersta dagen.</verse>
        <verse osisID='John.6.55'>Ty mitt kött är verklig mat och mitt blod är verklig dryck.</verse>
        <verse osisID='John.6.56'>Den som äter mitt kött och dricker mitt blod förblir i mig och jag i honom.</verse>
        <verse osisID='John.6.57'>Liksom den levande Fadern har sänt mig, och jag lever därför att Fadern lever, så skall också den som äter mig leva därför att jag lever.</verse>
        <verse osisID='John.6.58'>Detta är det bröd som har kommit ner från himlen. Det är inte som det bröd fäderna åt och sedan dog. Den som äter detta bröd skall leva i evighet."</verse>
        <verse osisID='John.6.59'>Detta sade han när han undervisade i synagogan i Kapernaum. </verse>
        <verse osisID='John.6.60'>Många av hans lärjungar som hörde det sade: "Det här är ett hårt tal. Vem står ut med att höra det?"</verse>
        <verse osisID='John.6.61'>Jesus förstod att hans lärjungar var upprörda över detta, och han sade till dem: "Tar ni anstöt av det här?</verse>
        <verse osisID='John.6.62'>Vad skall ni då säga, när ni får se Människosonen stiga upp dit där han redan var?</verse>
        <verse osisID='John.6.63'>Det är Anden som ger liv, köttet är inte till någon nytta. De ord som jag har talat till er är Ande och liv.</verse>
        <verse osisID='John.6.64'>Men det är några bland er som inte tror." - Jesus visste från början, vilka som inte trodde och vem det var som skulle förråda honom. -</verse>
        <verse osisID='John.6.65'>Han sade vidare: "Därför har jag sagt er att ingen kan komma till mig om det inte blir honom givet av Fadern." </verse>
        <verse osisID='John.6.66'>Efter detta drog sig många av hans lärjungar tillbaka, så att de inte längre följde honom.</verse>
        <verse osisID='John.6.67'>Jesus sade därför till de tolv: "Inte vill väl också ni gå bort?"</verse>
        <verse osisID='John.6.68'>Simon Petrus svarade honom: "Herre, till vem skulle vi gå? Du har det eviga livets ord,</verse>
        <verse osisID='John.6.69'>och vi tror och förstår att du är Guds Helige."</verse>
        <verse osisID='John.6.70'>Jesus svarade dem: "Har jag inte själv valt ut er tolv? Och en av er är en djävul!"</verse>
        <verse osisID='John.6.71'>Han menade Judas, Simon Iskariots son. Det var han som skulle förråda honom, och han var en av de tolv.</verse>
      </chapter>
      <chapter osisID='John.7'>
        <verse osisID='John.7.1'>Därefter vandrade Jesus omkring i Galileen. Han ville inte uppehålla sig i Judeen, eftersom judarna var ute efter att döda honom.</verse>
        <verse osisID='John.7.2'>Judarnas lövhyddohögtid stod för dörren.</verse>
        <verse osisID='John.7.3'>Hans bröder sade då till honom: "Bege dig härifrån och gå till Judeen, så att också dina lärjungar får se de gärningar som du gör.</verse>
        <verse osisID='John.7.4'>Ingen som vill bli känd gör något i hemlighet. Om du gör sådana gärningar, träd då öppet fram för världen!"</verse>
        <verse osisID='John.7.5'>Inte ens hans bröder trodde på honom.</verse>
        <verse osisID='John.7.6'>Jesus sade till dem: "Den rätta tiden för mig har ännu inte kommit, men för er är det alltid rätt tid.</verse>
        <verse osisID='John.7.7'>Världen kan inte hata er, men mig hatar den, därför att jag vittnar om att dess gärningar är onda.</verse>
        <verse osisID='John.7.8'>Gå ni upp till högtiden. Jag går ännu inte upp till den här högtiden, eftersom min tid ännu inte är inne."</verse>
        <verse osisID='John.7.9'>Så sade han och stannade kvar i Galileen. </verse>
        <verse osisID='John.7.10'>När hans bröder hade gått upp till högtiden, gick han också dit, inte öppet utan i hemlighet.</verse>
        <verse osisID='John.7.11'>Judarna sökte efter honom under högtiden och frågade: "Var är han?"</verse>
        <verse osisID='John.7.12'>Och bland folket talades det mycket i det tysta om honom. En del sade: "Han är god." Andra sade: "Nej, han vilseleder folket."</verse>
        <verse osisID='John.7.13'>Men ingen talade öppet om honom av rädsla för judarna. </verse>
        <verse osisID='John.7.14'>När halva högtiden redan var förbi, gick Jesus upp till tempelplatsen och började undervisa.</verse>
        <verse osisID='John.7.15'>Judarna blev förvånade och sade: "Hur kan han känna Skrifterna, han som inte har studerat?"</verse>
        <verse osisID='John.7.16'>Jesus svarade: "Min lära är inte min, utan hans som har sänt mig.</verse>
        <verse osisID='John.7.17'>Om någon vill göra hans vilja, skall han förstå om min lära är från Gud eller om jag talar av mig själv.</verse>
        <verse osisID='John.7.18'>Den som talar av sig själv söker sin egen ära, men den som söker hans ära som har sänt honom, han talar sanning, och ingen orättfärdighet finns i honom. </verse>
        <verse osisID='John.7.19'>Har inte Mose gett er lagen? Och ingen av er håller lagen. Varför vill ni döda mig?"</verse>
        <verse osisID='John.7.20'>Folket svarade: "Du är besatt. Vem vill döda dig?"</verse>
        <verse osisID='John.7.21'>Jesus sade: "En enda gärning gjorde jag, och ni blev alla häpna.</verse>
        <verse osisID='John.7.22'>Därför att Mose har gett er omskärelsen - egentligen kommer den inte från Mose utan från fäderna - så omskär ni en människa även på en sabbat.</verse>
        <verse osisID='John.7.23'>Om någon tar emot omskärelsen på sabbaten för att Mose lag inte skall upphävas, hur kan ni då vara förbittrade på mig, för att jag gjorde hela människan frisk på en sabbat?</verse>
        <verse osisID='John.7.24'>Döm inte efter skenet, utan fäll en rätt dom!"</verse>
        <verse osisID='John.7.25'>Några av invånarna i Jerusalem sade då: "Är det inte den mannen som de vill döda?</verse>
        <verse osisID='John.7.26'>Nu talar han öppet, och de säger ingenting till honom. Har då rådsherrarna verkligen blivit övertygade om att han är Messias?</verse>
        <verse osisID='John.7.27'>Varifrån den här mannen är, det vet vi, men när Messias kommer vet ingen varifrån han är."</verse>
        <verse osisID='John.7.28'>Då sade Jesus med hög röst, där han undervisade på tempelplatsen: "Ja, mig känner ni och vet varifrån jag är. Men jag har inte kommit av mig själv, utan det finns en som har sänt mig, en som är trovärdig, och honom känner ni inte.</verse>
        <verse osisID='John.7.29'>Jag känner honom, eftersom jag är av honom och han har sänt mig."</verse>
        <verse osisID='John.7.30'>Då ville de gripa honom, men ingen bar hand på honom, eftersom hans stund ännu inte hade kommit. </verse>
        <verse osisID='John.7.31'>Bland folket kom många till tro på honom, och de sade: "När Messias kommer, ska väl han göra fler tecken än den här mannen har gjort?"</verse>
        <verse osisID='John.7.32'>Fariseerna hörde att folk sade detta om honom. Då skickade översteprästerna och fariseerna ut tempelvakter för att gripa honom.</verse>
        <verse osisID='John.7.33'>Jesus sade: "Ännu en kort tid är jag hos er, innan jag går till honom som har sänt mig.</verse>
        <verse osisID='John.7.34'>Ni skall söka efter mig och inte finna mig, och där jag är, dit kan ni inte komma."</verse>
        <verse osisID='John.7.35'>Judarna sade till varandra: "Vart tänker han ta vägen, eftersom vi inte skall finna honom? Inte tänker han väl bege sig till dem som bor kringspridda bland grekerna och undervisa dem?</verse>
        <verse osisID='John.7.36'>Vad menar han med att säga: Ni kommer att söka efter mig och inte finna mig, och där jag är, dit kan ni inte komma?" </verse>
        <verse osisID='John.7.37'>På den sista dagen, den största i högtiden, stod Jesus och ropade: "Om någon törstar, så kom till mig och drick!</verse>
        <verse osisID='John.7.38'>Den som tror på mig, ur hans innersta skall strömmar av levande vatten flyta fram, som Skriften säger."</verse>
        <verse osisID='John.7.39'>Detta sade han om Anden, som de skulle få som trodde på honom. Ty Anden hade ännu inte blivit utgjuten, eftersom Jesus ännu inte hade blivit förhärligad. </verse>
        <verse osisID='John.7.40'>Några ur folkhopen som hade hört hans ord sade: "Han är verkligen Profeten."</verse>
        <verse osisID='John.7.41'>Andra sade: "Han är Messias", och andra: "Inte kommer väl Messias från Galileen?</verse>
        <verse osisID='John.7.42'>Säger inte Skriften att Messias skall komma av Davids släkt och från Betlehem, den stad där David bodde?"</verse>
        <verse osisID='John.7.43'>Så uppstod för hans skull delade meningar bland folket.</verse>
        <verse osisID='John.7.44'>Några ville gripa honom, men ingen gjorde det. </verse>
        <verse osisID='John.7.45'>Tempelvakterna kom tillbaka till översteprästerna och fariseerna, som frågade dem: "Varför har ni inte fört hit honom?"</verse>
        <verse osisID='John.7.46'>De svarade: "Aldrig har någon människa talat som han."</verse>
        <verse osisID='John.7.47'>Då sade fariseerna till dem: "Har ni också blivit vilseledda?</verse>
        <verse osisID='John.7.48'>Finns det någon i Stora rådet eller bland fariseerna som har trott på honom?</verse>
        <verse osisID='John.7.49'>Men den här hopen som inte känner lagen, den är förbannad."</verse>
        <verse osisID='John.7.50'>Nikodemus, han som tidigare hade kommit till Jesus och som var en av dem, sade:</verse>
        <verse osisID='John.7.51'>"Inte dömer väl vår lag någon utan att man först hör honom och tar reda på vad han har gjort?"</verse>
        <verse osisID='John.7.52'>De svarade: "Är kanske du också från Galileen? Om du undersöker Skriften skall du se att ingen profet kommer från Galileen."</verse>
        <verse osisID='John.7.53'>Sedan gick var och en hem till sitt,</verse>
      </chapter>
      <chapter osisID='John.8'>
        <verse osisID='John.8.1'>och Jesus gick ut till Oljeberget.</verse>
        <verse osisID='John.8.2'>Tidigt på morgonen kom han tillbaka till tempelplatsen. Allt folket samlades omkring honom, och han satte sig ner och undervisade dem.</verse>
        <verse osisID='John.8.3'>Då kom de skriftlärda och fariseerna fram till honom med en kvinna som hade gripits för äktenskapsbrott. De ställde henne mitt framför sig</verse>
        <verse osisID='John.8.4'>och sade: "Mästare, den här kvinnan greps på bar gärning, när hon begick äktenskapsbrott.</verse>
        <verse osisID='John.8.5'>I lagen har Mose befallt oss att stena sådana. Vad säger då du?"</verse>
        <verse osisID='John.8.6'>Detta sade de för att snärja honom och ha något att anklaga honom för. Men Jesus böjde sig ner och skrev med fingret på marken.</verse>
        <verse osisID='John.8.7'>När de stod kvar och frågade honom, reste han sig och sade: "Den som är utan synd må kasta första stenen på henne."</verse>
        <verse osisID='John.8.8'>Och han böjde sig ner igen och skrev på marken.</verse>
        <verse osisID='John.8.9'>När de hörde detta gick de därifrån, den ene efter den andre, de äldste först, och han blev lämnad ensam kvar med kvinnan som stod där.</verse>
        <verse osisID='John.8.10'>Jesus reste sig upp och sade till henne: "Kvinna, var är de? Har ingen dömt dig?"</verse>
        <verse osisID='John.8.11'>Hon svarade: "Nej, Herre, ingen." Då sade Jesus: "Inte heller jag dömer dig. Gå, och synda inte mer!"</verse>
        <verse osisID='John.8.12'>Jesus talade åter till dem och sade: "Jag är världens ljus. Den som följer mig skall inte vandra i mörkret utan ha livets ljus."</verse>
        <verse osisID='John.8.13'>Fariseerna sade till honom: "Du vittnar om dig själv. Ditt vittnesbörd är inte giltigt."</verse>
        <verse osisID='John.8.14'>Jesus svarade: "Även om jag vittnar om mig själv, är mitt vittnesbörd giltigt, eftersom jag vet varifrån jag har kommit och vart jag går. Ni vet inte varifrån jag kommer eller vart jag går.</verse>
        <verse osisID='John.8.15'>Ni dömer på människors vis. Jag dömer ingen.</verse>
        <verse osisID='John.8.16'>Och även om jag dömer är min dom rättvis, eftersom jag inte är ensam, utan Fadern som har sänt mig är med mig.</verse>
        <verse osisID='John.8.17'>Också i er egen lag står det skrivet att vad två människor vittnar är giltigt.</verse>
        <verse osisID='John.8.18'>Jag är den som vittnar om mig själv. Om mig vittnar även Fadern som har sänt mig."</verse>
        <verse osisID='John.8.19'>Då frågade de: "Var är din Fader?" Jesus svarade: "Ni känner varken mig eller min Fader. Om ni kände mig, skulle ni också känna min Fader."</verse>
        <verse osisID='John.8.20'>Dessa ord talade han vid offerkistan, när han undervisade på tempelplatsen. Men ingen grep honom, eftersom hans stund ännu inte hade kommit. </verse>
        <verse osisID='John.8.21'>Än en gång sade Jesus till dem: "Jag går bort, och ni kommer att söka efter mig, men ni kommer att dö i er synd. Dit jag går kan ni inte komma."</verse>
        <verse osisID='John.8.22'>Då sade judarna: "Tänker han ta sitt liv, eftersom han säger: Dit jag går kan ni inte komma?"</verse>
        <verse osisID='John.8.23'>Han sade till dem: "Ni är nerifrån, jag är ovanifrån. Ni är av den här världen, jag är inte av den här världen.</verse>
        <verse osisID='John.8.24'>Därför sade jag till er att ni kommer att dö i era synder. Ty om ni inte tror att Jag Är, skall ni dö i era synder."</verse>
        <verse osisID='John.8.25'>De frågade: "Vem är du då?" Jesus svarade: "Begynnelsen, något som jag också har sagt er.</verse>
        <verse osisID='John.8.26'>Mycket har jag att säga om er och döma er för. Han som har sänt mig är trovärdig, och det jag har hört av honom förkunnar jag för världen."</verse>
        <verse osisID='John.8.27'>De förstod inte att han talade till dem om Fadern.</verse>
        <verse osisID='John.8.28'>Då sade Jesus till dem: "När ni har upphöjt Människosonen, skall ni förstå att Jag Är och att jag inte gör något av mig själv utan talar vad Fadern har lärt mig.</verse>
        <verse osisID='John.8.29'>Och han som har sänt mig är med mig. Han har inte lämnat mig ensam, eftersom jag alltid gör det som behagar honom."</verse>
        <verse osisID='John.8.30'>När han sade detta, kom många till tro på honom.</verse>
        <verse osisID='John.8.31'>Jesus sade till de judar som hade satt tro till honom: "Om ni förblir i mitt ord, är ni verkligen mina lärjungar,</verse>
        <verse osisID='John.8.32'>och ni skall förstå sanningen, och sanningen skall göra er fria."</verse>
        <verse osisID='John.8.33'>De svarade honom: "Vi är Abrahams barn och har aldrig varit slavar under någon. Hur kan du säga att vi skall bli fria?"</verse>
        <verse osisID='John.8.34'>Jesus svarade: "Amen, amen säger jag er: Var och en som gör synd är syndens slav.</verse>
        <verse osisID='John.8.35'>Slaven bor inte kvar i huset för alltid, men sonen stannar där för alltid.</verse>
        <verse osisID='John.8.36'>Om nu Sonen gör er fria, blir ni verkligen fria.</verse>
        <verse osisID='John.8.37'>Jag vet att ni är Abrahams barn, men ni vill döda mig därför att ni inte förstår mitt ord.</verse>
        <verse osisID='John.8.38'>Jag talar vad jag har sett hos min Fader. Ni gör vad ni har hört av er fader." </verse>
        <verse osisID='John.8.39'>De svarade honom: "Vår fader är Abraham." Jesus sade: "Om ni vore Abrahams barn, skulle ni göra Abrahams gärningar.</verse>
        <verse osisID='John.8.40'>Men nu vill ni döda mig, en man som har sagt er sanningen, som jag har hört av Gud. Så handlade inte Abraham.</verse>
        <verse osisID='John.8.41'>Ni gör er faders gärningar." De svarade: "Vi är inte födda i äktenskapsbrott. Vi har bara en fader, Gud."</verse>
        <verse osisID='John.8.42'>Jesus svarade: "Vore Gud er Fader, skulle ni älska mig, eftersom jag har utgått från Gud och kommer från honom. Jag har inte kommit av mig själv, utan han har sänt mig.</verse>
        <verse osisID='John.8.43'>Varför förstår ni inte vad jag säger? Därför att ni inte kan lyssna till mitt ord.</verse>
        <verse osisID='John.8.44'>Ni har djävulen till er fader. Och vad er fader har begär till, det vill ni göra. Han har varit en mördare från början och har aldrig stått på sanningens sida, eftersom sanning inte finns i honom. När han talar lögn, talar han av sitt eget, ty han är en lögnare, ja, lögnens fader.</verse>
        <verse osisID='John.8.45'>Men mig tror ni inte, därför att jag säger er sanningen.</verse>
        <verse osisID='John.8.46'>Vem av er kan överbevisa mig om synd? Om jag talar sanning, varför tror ni mig inte?</verse>
        <verse osisID='John.8.47'>Den som är av Gud lyssnar till Guds ord. Men ni lyssnar inte, därför att ni inte är av Gud." </verse>
        <verse osisID='John.8.48'>Judarna svarade: "Har vi inte rätt när vi säger att du är en samarit och har en ond ande?"</verse>
        <verse osisID='John.8.49'>Jesus svarade: "Jag har ingen ond ande. Jag ärar min Fader, och ni vanärar mig.</verse>
        <verse osisID='John.8.50'>Jag söker inte min egen ära, men det finns en som söker den och som dömer.</verse>
        <verse osisID='John.8.51'>Amen, amen säger jag er: Den som bevarar mitt ord skall aldrig någonsin se döden."</verse>
        <verse osisID='John.8.52'>Judarna sade: "Nu förstår vi att du har en ond ande. Abraham dog, och likaså profeterna, och du säger: Den som bevarar mitt ord skall aldrig någonsin smaka döden.</verse>
        <verse osisID='John.8.53'>Är du större än vår fader Abraham? Han dog, och profeterna är döda. Vem ger du dig ut för att vara?"</verse>
        <verse osisID='John.8.54'>Jesus svarade: "Om jag ärar mig själv, är min ära ingenting värd. Det är min Fader som ärar mig, han som ni kallar er Gud.</verse>
        <verse osisID='John.8.55'>Ni känner honom inte, men jag känner honom. Om jag sade att jag inte kände honom, skulle jag vara en lögnare som ni. Men jag känner honom och bevarar hans ord.</verse>
        <verse osisID='John.8.56'>Abraham, er fader, jublade över att få se min dag. Han såg den och blev glad."</verse>
        <verse osisID='John.8.57'>Judarna sade: "Du är inte femtio år än, och Abraham har du sett!"</verse>
        <verse osisID='John.8.58'>Jesus svarade: "Amen, amen säger jag er: Jag Är, redan innan Abraham blev till."</verse>
        <verse osisID='John.8.59'>Då tog de upp stenar för att kasta på honom, men Jesus drog sig undan och lämnade tempelplatsen.</verse>
      </chapter>
      <chapter osisID='John.9'>
        <verse osisID='John.9.1'>När Jesus kom gående fick han se en man som var blind från födelsen.</verse>
        <verse osisID='John.9.2'>Hans lärjungar frågade: "Rabbi, vem har syndat, han själv eller hans föräldrar, eftersom han föddes blind?"</verse>
        <verse osisID='John.9.3'>Jesus svarade: "Det är varken han eller hans föräldrar som har syndat, utan detta har skett för att Guds gärningar skulle uppenbaras på honom.</verse>
        <verse osisID='John.9.4'>Så länge det är dag måste vi göra hans gärningar som har sänt mig. Natten kommer, då ingen kan arbeta.</verse>
        <verse osisID='John.9.5'>När jag är i världen, är jag världens ljus."</verse>
        <verse osisID='John.9.6'>När han hade sagt detta, spottade han på marken, gjorde en deg av saliven och strök den på den blindes ögon</verse>
        <verse osisID='John.9.7'>och sade till honom: "Gå och tvätta dig i dammen Siloam." - Ordet Siloam betyder "utsänd". - Då gick han dit och tvättade sig, och när han kom tillbaka kunde han se. </verse>
        <verse osisID='John.9.8'>Hans grannar och de som förut hade sett honom tigga sade: "Är det inte han som satt och tiggde?"</verse>
        <verse osisID='John.9.9'>Några sade: "Det är han", och andra: "Nej, men han är lik honom." Själv sade han: "Det är jag."</verse>
        <verse osisID='John.9.10'>De frågade: "Hur öppnades dina ögon?"</verse>
        <verse osisID='John.9.11'>Han svarade: "Den man som heter Jesus gjorde en deg och smorde mina ögon och sade till mig: Gå till Siloam och tvätta dig där. Jag gick dit, och när jag tvättat mig kunde jag se."</verse>
        <verse osisID='John.9.12'>De frågade: "Var är den mannen?" Han svarade: "Det vet jag inte." </verse>
        <verse osisID='John.9.13'>De förde då mannen som hade varit blind till fariseerna.</verse>
        <verse osisID='John.9.14'>Men det var sabbat den dag Jesus hade gjort degen och öppnat hans ögon.</verse>
        <verse osisID='John.9.15'>Därför frågade även fariseerna honom, hur han hade fått sin syn. Han svarade: "Han lade en deg på mina ögon, och jag tvättade mig, och nu ser jag."</verse>
        <verse osisID='John.9.16'>Några fariseer sade: "Den mannen kan inte vara från Gud, då han inte håller sabbaten." Andra sade: "Hur kan en syndig människa göra sådana tecken?" De var alltså oeniga</verse>
        <verse osisID='John.9.17'>och frågade därför den blinde igen: "Vad säger du om honom som öppnade dina ögon?" Han svarade: "En profet är han." </verse>
        <verse osisID='John.9.18'>Men judarna trodde inte att han hade varit blind och fått sin syn, förrän de hade skickat efter hans föräldrar</verse>
        <verse osisID='John.9.19'>och frågat dem: "Är det här er son, som ni säger är född blind? Hur kommer det sig att han nu kan se?"</verse>
        <verse osisID='John.9.20'>Hans föräldrar svarade: "Vi vet att han är vår son och att han föddes blind.</verse>
        <verse osisID='John.9.21'>Men hur han nu kan se, det vet vi inte, och inte heller vet vi vem som har öppnat hans ögon. Fråga honom själv. Han är gammal nog och kan svara för sig."</verse>
        <verse osisID='John.9.22'>Föräldrarna svarade så, därför att de var rädda för judarna. Redan då hade judarna kommit överens om att den som bekände Jesus som Messias skulle uteslutas ur synagogan.</verse>
        <verse osisID='John.9.23'>Därför gav hans föräldrar detta svar: "Han är gammal nog att svara för sig. Fråga honom själv." </verse>
        <verse osisID='John.9.24'>De kallade för andra gången till sig mannen som hade varit blind och sade till honom: "Ge Gud äran! Vi vet att den mannen är en syndare."</verse>
        <verse osisID='John.9.25'>Han svarade: "Om han är en syndare vet jag inte. Men ett vet jag, att jag som var blind nu ser."</verse>
        <verse osisID='John.9.26'>De frågade honom: "Vad gjorde han med dig? Hur öppnade han dina ögon?"</verse>
        <verse osisID='John.9.27'>Han svarade: "Jag har redan sagt er det, men ni har inte hört på. Varför vill ni höra det en gång till? Kanske ni också vill bli hans lärjungar?"</verse>
        <verse osisID='John.9.28'>De hånade honom och sade: "Det är du som är hans lärjunge, vi är Moses lärjungar.</verse>
        <verse osisID='John.9.29'>Vi vet att Gud har talat till Mose, men varifrån den här mannen kommer, det vet vi inte."</verse>
        <verse osisID='John.9.30'>Han svarade: "Ja, det är det som är så märkligt. Ni vet inte varifrån han är, och han har öppnat mina ögon!</verse>
        <verse osisID='John.9.31'>Vi vet att Gud inte lyssnar till syndare, men om någon är gudfruktig och gör hans vilja, då lyssnar han till honom.</verse>
        <verse osisID='John.9.32'>Aldrig någonsin har man hört att någon har öppnat ögonen på en som var född blind.</verse>
        <verse osisID='John.9.33'>Om den mannen inte vore från Gud, kunde han ingenting göra."</verse>
        <verse osisID='John.9.34'>De svarade: "Du är helt och hållet född i synd, och du undervisar oss!" Och de drev bort honom. </verse>
        <verse osisID='John.9.35'>Jesus fick höra att de hade drivit bort honom, och när han fann honom sade han: "Tror du på Människosonen?"</verse>
        <verse osisID='John.9.36'>Han svarade: "Vem är han, herre? Tala om det så att jag kan tro på honom."</verse>
        <verse osisID='John.9.37'>Jesus sade: "Du har sett honom. Den som talar med dig, han är det."</verse>
        <verse osisID='John.9.38'>Då sade mannen: "Jag tror, Herre." Och han tillbad honom.</verse>
        <verse osisID='John.9.39'>Jesus sade: "Till en dom har jag kommit i världen, för att de som inte ser skall se och för att de som ser skall bli blinda."</verse>
        <verse osisID='John.9.40'>Några fariseer som var med honom hörde detta och sade: "Inte är väl också vi blinda?"</verse>
        <verse osisID='John.9.41'>Jesus sade: "Om ni vore blinda skulle ni inte ha någon synd. Men nu säger ni att ni ser. Därför står er synd kvar.</verse>
      </chapter>
      <chapter osisID='John.10'>
        <verse osisID='John.10.1'>Amen, amen säger jag er: Den som inte går in i fårfållan genom dörren utan tar sig in på något annat ställe, han är en tjuv och en rövare.</verse>
        <verse osisID='John.10.2'>Men den som går in genom dörren är fårens herde.</verse>
        <verse osisID='John.10.3'>För honom öppnar dörrvaktaren, och fåren lyssnar till hans röst, och han kallar på sina får och nämner dem med deras namn och för ut dem.</verse>
        <verse osisID='John.10.4'>När han har fört ut alla sina får, går han före dem, och fåren följer honom, därför att de känner igen hans röst.</verse>
        <verse osisID='John.10.5'>Men en främling följer de inte, utan flyr bort från honom, därför att de inte känner igen främlingars röst."</verse>
        <verse osisID='John.10.6'>Denna liknelse framställde Jesus för dem, men de förstod inte vad det var han talade om. </verse>
        <verse osisID='John.10.7'>Då sade Jesus än en gång: "Amen, amen säger jag er: Jag är dörren till fåren.</verse>
        <verse osisID='John.10.8'>Alla som har kommit före mig är tjuvar och rövare, men fåren har inte lyssnat till dem.</verse>
        <verse osisID='John.10.9'>Jag är dörren. Den som går in genom mig skall bli frälst, och han skall gå in och gå ut och finna bete.</verse>
        <verse osisID='John.10.10'>Tjuven kommer bara för att stjäla, slakta och döda. Jag har kommit för att de skall ha liv, ja, liv i överflöd. </verse>
        <verse osisID='John.10.11'>Jag är den gode herden. Den gode herden ger sitt liv för fåren.</verse>
        <verse osisID='John.10.12'>Den som är lejd och inte är en herde med egna får, han överger fåren och flyr, när han ser vargen komma. Och vargen river dem och skingrar hjorden.</verse>
        <verse osisID='John.10.13'>Den som är lejd bryr sig inte om fåren.</verse>
        <verse osisID='John.10.14'>Jag är den gode herden, och jag känner mina får, och mina får känner mig,</verse>
        <verse osisID='John.10.15'>liksom Fadern känner mig och jag känner Fadern, och jag ger mitt liv för fåren.</verse>
        <verse osisID='John.10.16'>Jag har också andra får, som inte hör till den här fållan. Dem måste jag också leda, och de kommer att lyssna till min röst. Så skall det bli en hjord och en herde.</verse>
        <verse osisID='John.10.17'>Fadern älskar mig därför att jag ger mitt liv för att sedan ta det tillbaka.</verse>
        <verse osisID='John.10.18'>Ingen tar det ifrån mig, utan jag ger det av fri vilja. Jag har makt att ge det, och jag har makt att ta det tillbaka. Det budet har jag fått av min Fader." </verse>
        <verse osisID='John.10.19'>För de ordens skull uppstod det på nytt delade meningar bland judarna.</verse>
        <verse osisID='John.10.20'>Många av dem sade: "Han har en ond ande och är från sina sinnen. Varför hör ni på honom?"</verse>
        <verse osisID='John.10.21'>Andra sade: "Sådana ord kommer inte från en som är besatt. Inte kan en ond ande öppna ögonen på blinda."</verse>
        <verse osisID='John.10.22'>Nu inföll tempelinvigningens högtid i Jerusalem. Det var vinter,</verse>
        <verse osisID='John.10.23'>och Jesus gick omkring i Salomos pelarhall i templet.</verse>
        <verse osisID='John.10.24'>Då samlades judarna omkring honom och frågade: "Hur länge vill du hålla oss i ovisshet? Om du är Messias, så säg det öppet till oss!"</verse>
        <verse osisID='John.10.25'>Jesus svarade: "Jag har sagt er det, och ni tror det inte. Gärningarna som jag gör i min Faders namn vittnar om mig.</verse>
        <verse osisID='John.10.26'>Men ni tror inte, därför att ni inte hör till mina får.</verse>
        <verse osisID='John.10.27'>Mina får lyssnar till min röst, och jag känner dem, och de följer mig.</verse>
        <verse osisID='John.10.28'>Jag ger dem evigt liv, och de skall aldrig någonsin gå förlorade, och ingen skall rycka dem ur min hand.</verse>
        <verse osisID='John.10.29'>Vad min Fader har gett mig är större än allt, och ingen kan rycka dem ur min Faders hand.</verse>
        <verse osisID='John.10.30'>Jag och Fadern är ett." </verse>
        <verse osisID='John.10.31'>Än en gång tog judarna upp stenar för att stena honom.</verse>
        <verse osisID='John.10.32'>Jesus sade till dem: "Många goda gärningar från Fadern har jag låtit er se. För vilken av dem vill ni stena mig?"</verse>
        <verse osisID='John.10.33'>Judarna svarade: "Det är inte för någon god gärning vi vill stena dig, utan därför att du hädar och gör dig själv till Gud, du som är en människa."</verse>
        <verse osisID='John.10.34'>Jesus svarade dem: "Står det inte skrivet i er lag: Jag har sagt att ni är gudar?</verse>
        <verse osisID='John.10.35'>Om han nu kallar dem som fick Guds ord för gudar - och Skriften kan inte göras om intet -</verse>
        <verse osisID='John.10.36'>hur kan ni då säga till honom, som Fadern har helgat och sänt till världen: Du hädar, därför att jag sade: Jag är Guds Son.</verse>
        <verse osisID='John.10.37'>Om jag inte gör min Faders gärningar, så tro mig inte.</verse>
        <verse osisID='John.10.38'>Men om jag gör dem, så tro på gärningarna, om ni inte kan tro på mig. Då skall ni inse och förstå att Fadern är i mig och jag i Fadern."</verse>
        <verse osisID='John.10.39'>De försökte gripa honom igen, men han drog sig undan och gick bort från dem. </verse>
        <verse osisID='John.10.40'>Sedan begav han sig återigen till det ställe på andra sidan Jordan, där Johannes tidigare hade varit när han döpte. Där stannade han.</verse>
        <verse osisID='John.10.41'>Många kom till honom, och de sade: "Johannes gjorde visserligen inte något tecken, men allt vad han sade om Jesus var sant."</verse>
        <verse osisID='John.10.42'>Och många kom där till tro på honom.</verse>
      </chapter>
      <chapter osisID='John.11'>
        <verse osisID='John.11.1'>En man som hette Lasarus var sjuk. Han var från Betania, den by där Maria och hennes syster Marta bodde.</verse>
        <verse osisID='John.11.2'>Det var Maria som smorde Herren med välluktande olja och torkade hans fötter med sitt hår, och det var hennes bror Lasarus som var sjuk.</verse>
        <verse osisID='John.11.3'>Systrarna skickade då bud till Jesus och lät säga: "Herre, den som du har kär ligger sjuk."</verse>
        <verse osisID='John.11.4'>Jesus hörde det och sade: "Denna sjukdom skall inte sluta med döden. Den är till Guds ära, så att Guds Son blir förhärligad genom den."</verse>
        <verse osisID='John.11.5'>Jesus älskade Marta och hennes syster och Lasarus. </verse>
        <verse osisID='John.11.6'>När Jesus nu hörde att Lasarus var sjuk, stannade han två dagar där han befann sig.</verse>
        <verse osisID='John.11.7'>Därefter sade han till sina lärjungar: "Låt oss gå tillbaka till Judeen."</verse>
        <verse osisID='John.11.8'>Lärjungarna sade till honom: "Rabbi, nyss försökte judarna stena dig, och nu går du dit igen."</verse>
        <verse osisID='John.11.9'>Jesus svarade: "Har inte dagen tolv timmar? Den som vandrar om dagen snavar inte, eftersom han ser denna världens ljus.</verse>
        <verse osisID='John.11.10'>Men den som vandrar om natten snavar, därför att ljuset inte finns i honom."</verse>
        <verse osisID='John.11.11'>Sedan han sagt detta tillade han: "Vår vän Lasarus sover, men jag går för att väcka honom."</verse>
        <verse osisID='John.11.12'>Då sade lärjungarna till honom: "Herre, sover han, så blir han frisk."</verse>
        <verse osisID='John.11.13'>Jesus hade talat om hans död, men de trodde att han talade om vanlig sömn.</verse>
        <verse osisID='John.11.14'>Nu sade Jesus helt öppet till dem: "Lasarus är död.</verse>
        <verse osisID='John.11.15'>Och för er skull, för att ni skall tro, är jag glad att jag inte var där. Men låt oss nu gå till honom."</verse>
        <verse osisID='John.11.16'>Thomas, han som kallades Tvillingen, sade då till de andra lärjungarna: "Låt oss gå och dö med honom." </verse>
        <verse osisID='John.11.17'>När Jesus kom fram, fann han att Lasarus redan hade legat fyra dagar i graven.</verse>
        <verse osisID='John.11.18'>Betania låg nära Jerusalem, ungefär femton stadier därifrån.</verse>
        <verse osisID='John.11.19'>Många judar hade kommit ut till Marta och Maria för att trösta dem i sorgen över deras bror.</verse>
        <verse osisID='John.11.20'>När Marta fick höra att Jesus hade kommit, gick hon ut och mötte honom. Men Maria stannade kvar hemma.</verse>
        <verse osisID='John.11.21'>Marta sade till Jesus: "Herre, om du hade varit här, skulle min bror inte ha dött.</verse>
        <verse osisID='John.11.22'>Men också nu vet jag att Gud kommer att ge dig vad du än ber honom om."</verse>
        <verse osisID='John.11.23'>Jesus sade: "Din bror skall uppstå."</verse>
        <verse osisID='John.11.24'>Marta svarade: "Jag vet att han skall uppstå vid uppståndelsen på den yttersta dagen."</verse>
        <verse osisID='John.11.25'>Jesus sade: "Jag är uppståndelsen och livet. Den som tror på mig skall leva om han än dör,</verse>
        <verse osisID='John.11.26'>och var och en som lever och tror på mig skall aldrig någonsin dö. Tror du detta?"</verse>
        <verse osisID='John.11.27'>Hon svarade: "Ja, Herre, jag tror att du är Messias, Guds Son, han som skulle komma till världen." </verse>
        <verse osisID='John.11.28'>Då hon hade sagt detta, gick hon och kallade på sin syster Maria och viskade till henne: "Mästaren är här och kallar på dig."</verse>
        <verse osisID='John.11.29'>Så snart hon hörde det, reste hon sig och gick ut till honom.</verse>
        <verse osisID='John.11.30'>Men Jesus hade ännu inte kommit in i byn utan var kvar på det ställe där Marta hade mött honom.</verse>
        <verse osisID='John.11.31'>Judarna som var hemma hos Maria och tröstade henne, såg att hon hastigt reste sig och gick ut. De följde då efter henne i tron att hon skulle gå till graven för att gråta där. </verse>
        <verse osisID='John.11.32'>När Maria kom till den plats där Jesus var och fick se honom, föll hon ner vid hans fötter och sade till honom: "Herre, om du hade varit här skulle min bror inte ha dött."</verse>
        <verse osisID='John.11.33'>När Jesus såg att hon grät och att judarna som följde med henne grät, blev han häftigt upprörd</verse>
        <verse osisID='John.11.34'>och frågade: "Var har ni lagt honom?" De svarade: "Herre, kom och se."</verse>
        <verse osisID='John.11.35'>Och Jesus grät.</verse>
        <verse osisID='John.11.36'>Då sade judarna: "Se, hur han älskade honom!"</verse>
        <verse osisID='John.11.37'>Men några bland dem sade: "Kunde inte han som öppnade ögonen på den blinde ha hindrat att Lasarus dog?" </verse>
        <verse osisID='John.11.38'>Jesus blev åter häftigt upprörd och gick till graven. Det var en klippgrav med en sten för öppningen.</verse>
        <verse osisID='John.11.39'>Jesus sade: "Tag bort stenen!" Den dödes syster Marta sade till honom: "Herre, han luktar redan, det är fjärde dagen."</verse>
        <verse osisID='John.11.40'>Jesus sade till henne: "Har jag inte sagt dig att om du tror, skall du få se Guds härlighet?"</verse>
        <verse osisID='John.11.41'>De tog bort stenen, och Jesus lyfte blicken mot himlen och sade: "Fader, jag prisar dig för att du hör mig.</verse>
        <verse osisID='John.11.42'>Själv vet jag att du alltid hör mig, men för att folket som står här skall tro att du har sänt mig bad jag denna bön."</verse>
        <verse osisID='John.11.43'>När han hade sagt det ropade han med hög röst: "Lasarus, kom ut!"</verse>
        <verse osisID='John.11.44'>Då kom den döde ut, med fötter och händer inlindade i bindlar och med ansiktet täckt av en duk. Jesus sade till dem: "Befria honom och låt honom gå." </verse>
        <verse osisID='John.11.45'>Många judar, som hade kommit till Maria och sett vad Jesus gjorde, kom till tro på honom.</verse>
        <verse osisID='John.11.46'>Men några av dem gick till fariseerna och berättade för dem vad Jesus hade gjort.</verse>
        <verse osisID='John.11.47'>Översteprästerna och fariseerna kallade då samman Stora rådet och sade: "Vad gör vi? Den här mannen gör många tecken.</verse>
        <verse osisID='John.11.48'>Om vi låter honom hålla på så här, kommer alla att tro på honom, och sedan kommer romarna och tar ifrån oss både vårt tempel och vårt folk."</verse>
        <verse osisID='John.11.49'>En av dem, Kajfas, som var överstepräst det året, sade till dem: "Ni förstår ingenting.</verse>
        <verse osisID='John.11.50'>Inser ni inte att det är bättre för er att en man dör i folkets ställe än att hela folket går under?"</verse>
        <verse osisID='John.11.51'>Detta sade han inte av sig själv, utan som överstepräst det året profeterade han att Jesus skulle dö för folket.</verse>
        <verse osisID='John.11.52'>Ja, han skulle inte bara dö för folket utan också för att samla och förena Guds kringspridda barn.</verse>
        <verse osisID='John.11.53'>Från den dagen överlade de om att döda honom.</verse>
        <verse osisID='John.11.54'>Jesus vandrade därför inte längre öppet omkring bland judarna utan begav sig bort därifrån till landsbygden nära öknen, till en stad som heter Efraim. Där var han tillsammans med sina lärjungar. </verse>
        <verse osisID='John.11.55'>Judarnas påsk var nära, och många gick från landsbygden upp till Jerusalem före påsken för att rena sig.</verse>
        <verse osisID='John.11.56'>De sökte efter Jesus och sade till varandra där de stod på tempelplatsen: "Vad tror ni? Kommer han inte alls till högtiden?"</verse>
        <verse osisID='John.11.57'>Men översteprästerna och fariseerna hade gett befallning om att den som visste var han fanns skulle tala om det, så att de kunde gripa honom.</verse>
      </chapter>
      <chapter osisID='John.12'>
        <verse osisID='John.12.1'>Sex dagar före påsk kom Jesus till Betania, där Lasarus bodde, han som Jesus hade uppväckt från de döda.</verse>
        <verse osisID='John.12.2'>De ordnade där en festmåltid för honom. Marta passade upp, och Lasarus var en av dem som låg till bords med honom.</verse>
        <verse osisID='John.12.3'>Då tog Maria en flaska dyrbar äkta nardusolja, och smorde Jesu fötter och torkade dem med sitt hår, och huset fylldes av doften från oljan. </verse>
        <verse osisID='John.12.4'>Men Judas Iskariot, en av hans lärjungar, den som skulle förråda honom, invände:</verse>
        <verse osisID='John.12.5'>"Varför sålde man inte den här oljan för trehundra denarer och gav åt de fattiga?"</verse>
        <verse osisID='John.12.6'>Det sade han inte därför att han brydde sig om de fattiga, utan därför att han var en tjuv och brukade ta av det som lades i kassan, som han hade hand om.</verse>
        <verse osisID='John.12.7'>Jesus sade då: "Låt henne vara, hon har sparat denna olja för min begravningsdag.</verse>
        <verse osisID='John.12.8'>De fattiga har ni alltid bland er, men mig har ni inte alltid." </verse>
        <verse osisID='John.12.9'>En stor mängd judar fick veta att Jesus var där, och de kom dit, inte bara för Jesu skull utan också för att se Lasarus, som han hade uppväckt från de döda.</verse>
        <verse osisID='John.12.10'>Då beslöt översteprästerna att döda också Lasarus,</verse>
        <verse osisID='John.12.11'>ty för hans skull lämnade många judar dem och trodde på Jesus.</verse>
        <verse osisID='John.12.12'>Nästa dag hade folk i stora skaror kommit till högtiden. När de fick höra att Jesus var på väg in i Jerusalem,</verse>
        <verse osisID='John.12.13'>tog de palmblad och gick ut för att möta honom. Och de ropade: "Hosianna! Välsignad är han som kommer i Herrens namn, han som är Israels konung."</verse>
        <verse osisID='John.12.14'>Och Jesus fann ett åsneföl och satt upp på det, såsom det står skrivet:</verse>
        <verse osisID='John.12.15'>Frukta inte, du Sions dotter! Se, din konung kommer, ridande på ett åsneföl.</verse>
        <verse osisID='John.12.16'>Hans lärjungar förstod inte detta från början. Men när Jesus hade blivit förhärligad, kom de ihåg att just detta var skrivet om honom och att man hade gjort så med honom.</verse>
        <verse osisID='John.12.17'>Alla som hade varit med honom när han kallade Lasarus ut ur graven och uppväckte honom från de döda, vittnade om detta.</verse>
        <verse osisID='John.12.18'>Många människor gick också ut och mötte honom, därför att de hade hört att han hade gjort detta tecken.</verse>
        <verse osisID='John.12.19'>Men fariseerna sade till varandra: "Ni ser att vi inte kan uträtta något. Hela världen springer ju efter honom."</verse>
        <verse osisID='John.12.20'>Under högtiden fanns det bland dem några greker som hade farit upp till Jerusalem för att tillbe.</verse>
        <verse osisID='John.12.21'>De kom nu till Filippus, som var från Betsaida i Galileen, och bad honom: "Herre, vi vill se Jesus."</verse>
        <verse osisID='John.12.22'>Filippus gick och talade om det för Andreas, och Andreas och Filippus gick och sade det till Jesus.</verse>
        <verse osisID='John.12.23'>Jesus svarade: "Stunden har kommit då Människosonen skall förhärligas.</verse>
        <verse osisID='John.12.24'>Amen, amen säger jag er: Om vetekornet inte faller i jorden och dör, förblir det ett ensamt korn, men om det dör, bär det rik frukt.</verse>
        <verse osisID='John.12.25'>Den som älskar sitt liv förlorar det, och den som hatar sitt liv i den här världen, han skall bevara det och vinna evigt liv.</verse>
        <verse osisID='John.12.26'>Om någon vill tjäna mig, skall han följa mig, och där jag är kommer också min tjänare att vara. Om någon tjänar mig, skall min Fader ära honom. </verse>
        <verse osisID='John.12.27'>Nu är min själ i djup ångest. Vad skall jag säga? Fader, fräls mig från denna stund? Nej, just därför har jag kommit till denna stund.</verse>
        <verse osisID='John.12.28'>Fader, förhärliga ditt namn." Då kom en röst från himlen: "Jag har förhärligat det och skall förhärliga det på nytt."</verse>
        <verse osisID='John.12.29'>Folket som stod där och hörde det sade att det var åskan. Andra sade: "Det var en ängel som talade till honom."</verse>
        <verse osisID='John.12.30'>Jesus svarade: "Denna röst kom inte för min skull utan för er skull.</verse>
        <verse osisID='John.12.31'>Nu går en dom över världen. Nu skall denna världens furste kastas ut.</verse>
        <verse osisID='John.12.32'>Och när jag har blivit upphöjd från jorden skall jag dra alla till mig."</verse>
        <verse osisID='John.12.33'>Detta sade han för att ange på vilket sätt han skulle dö. </verse>
        <verse osisID='John.12.34'>Då sade folket till honom: "Vi har hört i lagen att Messias skall stanna kvar för alltid. Hur kan då du säga att Människosonen måste bli upphöjd? Vad är det för en Människoson?"</verse>
        <verse osisID='John.12.35'>Jesus sade till dem: "Ännu en kort tid är ljuset ibland er. Vandra medan ni har ljuset, så att mörkret inte övervinner er. Den som vandrar i mörkret vet inte vart han går.</verse>
        <verse osisID='John.12.36'>Tro på ljuset, medan ni har ljuset, så att ni blir ljusets barn." När Jesus hade sagt detta drog han sig tillbaka och dolde sig för dem.</verse>
        <verse osisID='John.12.37'>Fastän han hade gjort så många tecken inför dem, trodde de inte på honom.</verse>
        <verse osisID='John.12.38'>Så uppfylldes profeten Jesajas ord: Herre, vem trodde vad som predikades för oss, och för vem var Herrens arm uppenbarad?</verse>
        <verse osisID='John.12.39'>Alltså kunde de inte tro. Jesaja har också sagt:</verse>
        <verse osisID='John.12.40'>Han har förblindat deras ögon och förstockat deras hjärtan, så att de inte ser med sina ögon och förstår med sina hjärtan och vänder om och blir botade av mig.</verse>
        <verse osisID='John.12.41'>Detta sade Jesaja, därför att han såg hans härlighet och talade om honom.</verse>
        <verse osisID='John.12.42'>Ändå var det många, även bland medlemmarna i Stora rådet, som trodde på honom. Men för fariseernas skull ville de inte bekänna det, för att de inte skulle bli uteslutna ur synagogan.</verse>
        <verse osisID='John.12.43'>De ville hellre bli ärade av människor än av Gud. </verse>
        <verse osisID='John.12.44'>Jesus ropade: "Den som tror på mig, han tror inte bara på mig utan på honom som har sänt mig,</verse>
        <verse osisID='John.12.45'>och den som ser mig, han ser honom som har sänt mig.</verse>
        <verse osisID='John.12.46'>Jag är ljuset som har kommit till världen, för att ingen som tror på mig skall bli kvar i mörkret.</verse>
        <verse osisID='John.12.47'>Om någon hör mina ord och inte håller dem, så dömer inte jag honom. Ty jag har inte kommit för att döma världen utan för att frälsa världen.</verse>
        <verse osisID='John.12.48'>Den som förkastar mig och inte tar emot mina ord, han har en domare över sig: det ord som jag har talat skall döma honom på den yttersta dagen.</verse>
        <verse osisID='John.12.49'>Ty jag har inte talat av mig själv, utan Fadern som har sänt mig har befallt mig vad jag skall säga och tala.</verse>
        <verse osisID='John.12.50'>Och jag vet att hans befallning är evigt liv. Vad jag talar, det talar jag så som Fadern har sagt mig."</verse>
      </chapter>
      <chapter osisID='John.13'>
        <verse osisID='John.13.1'>Det var strax före påskhögtiden, och Jesus visste att stunden hade kommit, då han skulle lämna denna värld och gå till Fadern. Han hade älskat sina egna här i världen, och han älskade dem in i det sista. </verse>
        <verse osisID='John.13.2'>De åt kvällsmål, och djävulen hade redan ingett Judas, Simon Iskariots son, den tanken att han skulle förråda honom.</verse>
        <verse osisID='John.13.3'>Jesus visste att Fadern hade gett allt i hans händer och att han hade utgått från Gud och skulle gå till Gud.</verse>
        <verse osisID='John.13.4'>Han reste sig från bordet, lade av sig manteln och tog en linneduk och band den om sig.</verse>
        <verse osisID='John.13.5'>Sedan hällde han vatten i ett fat och började tvätta lärjungarnas fötter och torka dem med linneduken som han hade bundit om sig.</verse>
        <verse osisID='John.13.6'>När han kom till Simon Petrus, sade denne till honom: "Herre, skall du tvätta mina fötter?"</verse>
        <verse osisID='John.13.7'>Jesus svarade: "Vad jag gör förstår du inte nu, men längre fram skall du förstå det."</verse>
        <verse osisID='John.13.8'>Petrus sade: "Aldrig någonsin skall du tvätta mina fötter." Jesus svarade: "Om jag inte tvättar dig, har du ingen del i mig."</verse>
        <verse osisID='John.13.9'>Simon Petrus sade: "Herre, inte bara mina fötter, utan också mina händer och mitt huvud!"</verse>
        <verse osisID='John.13.10'>Jesus svarade: "Den som har badat, behöver sedan bara tvätta fötterna. Han är helt och hållet ren. Så är också ni rena, dock inte alla."</verse>
        <verse osisID='John.13.11'>Han visste vem som skulle förråda honom. Därför sade han att de inte alla var rena. </verse>
        <verse osisID='John.13.12'>När han nu hade tvättat deras fötter och tagit på sig manteln och lagt sig till bords igen, sade han till dem: "Förstår ni vad jag har gjort med er?</verse>
        <verse osisID='John.13.13'>Ni kallar mig Mästare och Herre och det med rätta, ty det är jag.</verse>
        <verse osisID='John.13.14'>Om nu jag, er Herre och Mästare, har tvättat era fötter, är också ni skyldiga att tvätta varandras fötter.</verse>
        <verse osisID='John.13.15'>Jag har gett er ett exempel, för att ni skall göra som jag har gjort mot er.</verse>
        <verse osisID='John.13.16'>Amen, amen säger jag er: Tjänaren är inte förmer än sin herre, och budbäraren är inte förmer än den som har sänt honom.</verse>
        <verse osisID='John.13.17'>När ni vet detta, saliga är ni om ni också gör det.</verse>
        <verse osisID='John.13.18'>Jag talar inte om er alla. Jag vet vilka jag har utvalt. Men Skriften skall fullbordas: Den som åt mitt bröd lyfte sin häl mot mig.</verse>
        <verse osisID='John.13.19'>Jag säger detta till er redan nu, innan det sker, för att ni skall tro, när det har skett, att Jag Är.</verse>
        <verse osisID='John.13.20'>Amen, amen säger jag er: Den som tar emot någon som jag sänder, han tar emot mig, och den som tar emot mig, han tar emot honom som har sänt mig." </verse>
        <verse osisID='John.13.21'>När Jesus hade sagt detta, upprördes han i sin ande och vittnade: "Amen, amen säger jag er: En av er skall förråda mig."</verse>
        <verse osisID='John.13.22'>Lärjungarna såg på varandra och undrade vem han kunde mena.</verse>
        <verse osisID='John.13.23'>En av hans lärjungar, den som Jesus älskade, låg till bords vid Jesu sida.</verse>
        <verse osisID='John.13.24'>Simon Petrus gav honom ett tecken att han skulle fråga vem han talade om.</verse>
        <verse osisID='John.13.25'>Den lärjungen lutade sig då mot Jesu bröst och sade: "Herre, vem är det?"</verse>
        <verse osisID='John.13.26'>Jesus svarade: "Det är han som får brödstycket som jag doppar." Och han doppade brödstycket och gav det åt Judas, Simon Iskariots son.</verse>
        <verse osisID='John.13.27'>När Judas hade tagit emot brödstycket, for Satan in i honom. Jesus sade då till honom: "Gör snart vad du tänker göra."</verse>
        <verse osisID='John.13.28'>Men ingen av dem som låg till bords förstod, varför han sade detta till honom.</verse>
        <verse osisID='John.13.29'>Eftersom Judas hade hand om kassan, trodde några att Jesus hade sagt till honom att han skulle köpa något som de behövde till högtiden, eller att han skulle ge något åt de fattiga.</verse>
        <verse osisID='John.13.30'>När han hade tagit emot brödstycket, gick han genast ut. Och det var natt. </verse>
        <verse osisID='John.13.31'>Så snart Judas hade gått ut, sade Jesus: "Nu är Människosonen förhärligad, och Gud är förhärligad i honom.</verse>
        <verse osisID='John.13.32'>Är nu Gud förhärligad i honom, skall Gud också förhärliga honom i sig själv, och han skall snart förhärliga honom.</verse>
        <verse osisID='John.13.33'>Mina barn, ännu en kort tid är jag hos er. Ni kommer att söka efter mig, och det jag sade till judarna, det säger jag nu till er: Dit jag går kan ni inte komma.</verse>
        <verse osisID='John.13.34'>Ett nytt bud ger jag er, att ni skall älska varandra. Så som jag har älskat er skall också ni älska varandra.</verse>
        <verse osisID='John.13.35'>Om ni har kärlek till varandra, skall alla förstå att ni är mina lärjungar." </verse>
        <verse osisID='John.13.36'>Simon Petrus sade till honom: "Herre, vart går du?" Jesus svarade: "Dit jag går kan du inte följa mig nu, men längre fram skall du följa mig."</verse>
        <verse osisID='John.13.37'>Petrus frågade: "Herre, varför kan jag inte följa dig nu? Mitt liv vill jag ge för dig."</verse>
        <verse osisID='John.13.38'>Jesus svarade: "Ditt liv vill du ge för mig? Amen, amen säger jag dig: Tuppen skall inte gala, förrän du tre gånger har förnekat mig.</verse>
      </chapter>
      <chapter osisID='John.14'>
        <verse osisID='John.14.1'>Låt inte era hjärtan oroas. Tro på Gud och tro på mig.</verse>
        <verse osisID='John.14.2'>I min Faders hus finns många rum. Om det inte vore så, skulle jag då ha sagt er att jag går bort för att bereda plats åt er?</verse>
        <verse osisID='John.14.3'>Och om jag än går och bereder plats åt er, skall jag komma tillbaka och ta er till mig, för att ni skall vara där jag är.</verse>
        <verse osisID='John.14.4'>Och vart jag går, det vet ni. Den vägen känner ni." </verse>
        <verse osisID='John.14.5'>Thomas sade: "Herre, vi vet inte vart du går. Hur kan vi då känna vägen?"</verse>
        <verse osisID='John.14.6'>Jesus sade till honom: "Jag är vägen och sanningen och livet. Ingen kommer till Fadern utom genom mig.</verse>
        <verse osisID='John.14.7'>Om ni har lärt känna mig, skall ni också lära känna min Fader. Och härefter känner ni honom och har sett honom."</verse>
        <verse osisID='John.14.8'>Filippus sade: "Herre, låt oss få se Fadern, så räcker det för oss."</verse>
        <verse osisID='John.14.9'>Jesus svarade: "Så länge har jag varit hos er, och du har inte lärt känna mig, Filippus. Den som har sett mig har sett Fadern. Hur kan du säga: Låt oss se Fadern?</verse>
        <verse osisID='John.14.10'>Tror du inte att jag är i Fadern och att Fadern är i mig? De ord som jag talar till er, talar jag inte av mig själv. Fadern förblir i mig och gärningarna är hans verk.</verse>
        <verse osisID='John.14.11'>Tro mig: jag är i Fadern och Fadern är i mig. Om ni inte kan tro det, så tro för gärningarnas skull. </verse>
        <verse osisID='John.14.12'>Amen, amen säger jag er: Den som tror på mig skall utföra de gärningar som jag gör, och större än dessa skall han göra, ty jag går till Fadern.</verse>
        <verse osisID='John.14.13'>Och vad ni än ber om i mitt namn, skall jag göra, för att Fadern skall bli förhärligad i Sonen.</verse>
        <verse osisID='John.14.14'>Om ni ber om något i mitt namn, skall jag göra det.</verse>
        <verse osisID='John.14.15'>Om ni älskar mig, håller ni fast vid mina bud.</verse>
        <verse osisID='John.14.16'>Och jag skall be Fadern, och han skall ge er en annan Hjälpare, som alltid skall vara hos er,</verse>
        <verse osisID='John.14.17'>sanningens Ande, som världen inte kan ta emot. Ty världen ser honom inte och känner honom inte. Ni känner honom, eftersom han förblir hos er och skall vara i er.</verse>
        <verse osisID='John.14.18'>Jag skall inte lämna er faderlösa, jag skall komma till er.</verse>
        <verse osisID='John.14.19'>Ännu en kort tid, och världen ser mig inte längre, men ni skall se mig, ty jag lever, och ni kommer att leva.</verse>
        <verse osisID='John.14.20'>Den dagen skall ni förstå att jag är i min Fader, och att ni är i mig och jag i er.</verse>
        <verse osisID='John.14.21'>Den som har mina bud och håller fast vid dem, han är den som älskar mig. Den som älskar mig skall bli älskad av min Fader, och jag skall älska honom och uppenbara mig för honom." </verse>
        <verse osisID='John.14.22'>Judas - inte Judas Iskariot - frågade: "Herre, hur kommer det sig att du vill uppenbara dig för oss och inte för världen?"</verse>
        <verse osisID='John.14.23'>Jesus svarade: "Om någon älskar mig, håller han fast vid mitt ord, och min Fader skall älska honom, och vi skall komma till honom och ta vår boning hos honom.</verse>
        <verse osisID='John.14.24'>Den som inte älskar mig håller inte fast vid mina ord. Det ord som ni hör är inte mitt utan kommer från Fadern som har sänt mig.</verse>
        <verse osisID='John.14.25'>Detta har jag talat till er, medan jag är kvar hos er.</verse>
        <verse osisID='John.14.26'>Men Hjälparen, den helige Ande, som Fadern skall sända i mitt namn, han skall lära er allt och påminna er om allt vad jag har sagt er. </verse>
        <verse osisID='John.14.27'>Frid lämnar jag efter mig åt er. Min frid ger jag er. Inte ger jag er en sådan frid som världen ger. Låt inte era hjärtan oroas och var inte modlösa.</verse>
        <verse osisID='John.14.28'>Ni har hört att jag har sagt er: Jag går bort, och jag kommer till er igen. Om ni älskade mig, skulle ni glädjas över att jag går till Fadern, ty Fadern är större än jag.</verse>
        <verse osisID='John.14.29'>Och nu har jag sagt det till er innan det sker, för att ni skall tro, när det har skett.</verse>
        <verse osisID='John.14.30'>Det är inte mycket mer jag kommer att säga er, ty denna världens furste kommer. Mot mig förmår han ingenting.</verse>
        <verse osisID='John.14.31'>Men för att världen skall förstå att jag älskar Fadern och gör som Fadern har befallt mig, så stå upp och låt oss gå härifrån.</verse>
      </chapter>
      <chapter osisID='John.15'>
        <verse osisID='John.15.1'>Jag är den sanna vinstocken, och min Fader är vingårdsmannen.</verse>
        <verse osisID='John.15.2'>Varje gren i mig som inte bär frukt skär han bort, och varje gren som bär frukt rensar han, för att den skall bära mer frukt.</verse>
        <verse osisID='John.15.3'>Ni är redan nu rena i kraft av det ord som jag har talat till er.</verse>
        <verse osisID='John.15.4'>Förbli i mig, så förblir jag i er. Liksom grenen inte kan bära frukt av sig själv, utan endast om den förblir i vinstocken, så kan inte heller ni det, om ni inte förblir i mig.</verse>
        <verse osisID='John.15.5'>Jag är vinstocken, ni är grenarna. Om någon förblir i mig och jag i honom, bär han rik frukt, ty utan mig kan ni ingenting göra.</verse>
        <verse osisID='John.15.6'>Om någon inte förblir i mig, kastas han ut som en gren och torkar bort, och man samlar ihop sådana grenar och kastar dem i elden, och de bränns upp.</verse>
        <verse osisID='John.15.7'>Om ni förblir i mig och mina ord förblir i er, så be om vad ni vill, och ni skall få det.</verse>
        <verse osisID='John.15.8'>Min Fader förhärligas, när ni bär rik frukt och blir mina lärjungar. </verse>
        <verse osisID='John.15.9'>Liksom Fadern har älskat mig, så har jag älskat er. Bli kvar i min kärlek.</verse>
        <verse osisID='John.15.10'>Om ni håller mina bud, förblir ni i min kärlek, liksom jag har hållit min Faders bud och förblir i hans kärlek.</verse>
        <verse osisID='John.15.11'>Detta har jag talat till er, för att min glädje skall vara i er och för att er glädje skall bli fullkomlig.</verse>
        <verse osisID='John.15.12'>Detta är mitt bud att ni skall älska varandra så som jag har älskat er.</verse>
        <verse osisID='John.15.13'>Ingen har större kärlek än att han ger sitt liv för sina vänner.</verse>
        <verse osisID='John.15.14'>Ni är mina vänner, om ni gör vad jag befaller er.</verse>
        <verse osisID='John.15.15'>Jag kallar er inte längre tjänare, eftersom tjänaren inte vet vad hans herre gör. Vänner kallar jag er, ty allt vad jag har hört av min Fader har jag låtit er veta.</verse>
        <verse osisID='John.15.16'>Ni har inte utvalt mig, utan jag har utvalt er och bestämt om er att ni skall gå ut och bära frukt, sådan frukt som består, för att Fadern må ge er vad ni än ber honom om i mitt namn.</verse>
        <verse osisID='John.15.17'>Och det befaller jag er att ni skall älska varandra.</verse>
        <verse osisID='John.15.18'>Om världen hatar er, skall ni veta att den har hatat mig innan den hatat er.</verse>
        <verse osisID='John.15.19'>Om ni vore av världen, skulle världen älska er som sina egna. Men ni är inte av världen, utan jag har utvalt er och tagit er ut ur världen. Därför hatar världen er.</verse>
        <verse osisID='John.15.20'>Kom ihåg vad jag har sagt: tjänaren är inte förmer än sin herre. Har de förföljt mig, skall de också förfölja er. Har de bevarat mitt ord, skall de också bevara ert ord.</verse>
        <verse osisID='John.15.21'>Men allt detta kommer de att göra mot er för mitt namns skull, därför att de inte känner honom som har sänt mig.</verse>
        <verse osisID='John.15.22'>Om jag inte hade kommit och talat till dem, skulle de inte ha synd, men nu har de ingen ursäkt för sin synd.</verse>
        <verse osisID='John.15.23'>Den som hatar mig hatar också min Fader.</verse>
        <verse osisID='John.15.24'>Om jag inte bland dem hade gjort sådana gärningar som ingen annan har gjort, så skulle de inte ha synd. Men nu har de sett dem och har hatat både mig och min Fader.</verse>
        <verse osisID='John.15.25'>Så skulle det ord uppfyllas som står skrivet i deras lag: De har hatat mig utan anledning.</verse>
        <verse osisID='John.15.26'>När Hjälparen kommer, som jag skall sända er från Fadern, sanningens Ande, som utgår från Fadern, då skall han vittna om mig.</verse>
        <verse osisID='John.15.27'>Också ni skall vittna, eftersom ni har varit med mig ända från början.</verse>
      </chapter>
      <chapter osisID='John.16'>
        <verse osisID='John.16.1'>Detta har jag talat till er för att ni inte skall komma på fall.</verse>
        <verse osisID='John.16.2'>Ni kommer att bli utstötta ur synagogorna, ja, den tid kommer då var och en som dödar er skall tro sig tjäna Gud.</verse>
        <verse osisID='John.16.3'>Och det skall de göra, därför att de varken känner Fadern eller mig.</verse>
        <verse osisID='John.16.4'>Men jag har sagt er detta, för att ni, när deras tid kommer, skall komma ihåg att jag sade det till er. Jag sade det inte till er från början, eftersom jag var hos er.</verse>
        <verse osisID='John.16.5'>Nu går jag till honom som har sänt mig, och ingen av er frågar mig: Vart går du?</verse>
        <verse osisID='John.16.6'>Men eftersom jag har sagt er detta, är era hjärtan fyllda av sorg.</verse>
        <verse osisID='John.16.7'>Men jag säger er sanningen: Det är bäst för er att jag går bort. Ty om jag inte går bort, kommer inte Hjälparen till er. Men när jag går bort, skall jag sända honom till er.</verse>
        <verse osisID='John.16.8'>Och när han kommer, skall han överbevisa världen om synd och rättfärdighet och dom:</verse>
        <verse osisID='John.16.9'>om synd, ty de tror inte på mig,</verse>
        <verse osisID='John.16.10'>om rättfärdighet, ty jag går till Fadern och ni ser mig inte längre,</verse>
        <verse osisID='John.16.11'>om dom, ty denna världens furste är dömd.</verse>
        <verse osisID='John.16.12'>Jag har ännu mycket att säga er, men ni kan inte bära det nu.</verse>
        <verse osisID='John.16.13'>Men när han kommer, sanningens Ande, då skall han föra er in i hela sanningen. Ty han skall inte tala av sig själv, utan allt det han hör skall han tala, och han skall förkunna för er vad som kommer att ske.</verse>
        <verse osisID='John.16.14'>Han skall förhärliga mig, ty av det som är mitt skall han ta och förkunna för er.</verse>
        <verse osisID='John.16.15'>Allt vad Fadern har är mitt. Därför sade jag att han skall ta av det som är mitt och förkunna för er.</verse>
        <verse osisID='John.16.16'>En kort tid och ni ser mig inte längre, och ännu en kort tid och ni kommer att se mig."</verse>
        <verse osisID='John.16.17'>Några av hans lärjungar sade då till varandra: "Vad menar han med att säga till oss: En kort tid och ni ser mig inte längre, och ännu en kort tid och ni kommer att se mig, och med att säga: Jag går till Fadern?"</verse>
        <verse osisID='John.16.18'>De frågade: "Vad menar han med att tala om en kort tid? Vi förstår inte vad han säger."</verse>
        <verse osisID='John.16.19'>Jesus märkte att de ville fråga honom och sade till dem: "Ni frågar varandra om det som jag sade: En kort tid och ni ser mig inte, och ännu en kort tid och ni kommer att se mig.</verse>
        <verse osisID='John.16.20'>Amen, amen säger jag er: Ni kommer att gråta och jämra er, men världen skall glädja sig. Ni kommer att sörja, men er sorg skall vändas i glädje.</verse>
        <verse osisID='John.16.21'>När en kvinna föder barn har hon svåra smärtor, ty hennes stund har kommit. Men när hon har fött barnet, kommer hon inte längre ihåg sin smärta i glädjen över att en människa blivit född till världen.</verse>
        <verse osisID='John.16.22'>Nu är ni också bedrövade, men jag skall se er igen, och då skall era hjärtan glädja sig, och ingen skall ta er glädje ifrån er.</verse>
        <verse osisID='John.16.23'>Den dagen kommer ni inte att fråga mig om något. Amen, amen säger jag er: Vad ni ber Fadern om i mitt namn, det skall han ge er.</verse>
        <verse osisID='John.16.24'>Hittills har ni inte bett om något i mitt namn. Bed och ni skall få, för att er glädje skall vara fullkomlig.</verse>
        <verse osisID='John.16.25'>Detta har jag talat till er i liknelser. Men det kommer en tid, då jag inte längre skall tala till er i liknelser, utan öppet förkunna för er om Fadern.</verse>
        <verse osisID='John.16.26'>Den dagen skall ni be i mitt namn, och jag säger inte att jag skall be till Fadern för er,</verse>
        <verse osisID='John.16.27'>ty Fadern själv älskar er, eftersom ni har älskat mig och tror att jag har utgått från Gud.</verse>
        <verse osisID='John.16.28'>Ja, jag har utgått från Fadern och kommit till världen. Nu lämnar jag världen och går till Fadern."</verse>
        <verse osisID='John.16.29'>Då sade hans lärjungar: "Se, nu talar du öppet och inte i liknelser.</verse>
        <verse osisID='John.16.30'>Nu vet vi att du vet allt och inte är beroende av att någon frågar dig. Därför tror vi att du har utgått från Gud."</verse>
        <verse osisID='John.16.31'>Jesus svarade: "Nu tror ni.</verse>
        <verse osisID='John.16.32'>Se, den tid kommer, ja, den har redan kommit, då ni skall skingras var och en åt sitt håll och lämna mig ensam. Men jag är inte ensam, ty Fadern är med mig.</verse>
        <verse osisID='John.16.33'>Detta har jag talat till er, för att ni skall ha frid i mig. I världen får ni lida, men var vid gott mod. Jag har övervunnit världen."</verse>
      </chapter>
      <chapter osisID='John.17'>
        <verse osisID='John.17.1'>Sedan Jesus hade sagt detta, såg han upp mot himlen och bad: "Fader, stunden har kommit. Förhärliga din Son, för att Sonen må förhärliga dig.</verse>
        <verse osisID='John.17.2'>Du har gett honom makt över alla människor, för att han skall ge evigt liv åt alla dem som du har gett åt honom.</verse>
        <verse osisID='John.17.3'>Detta är evigt liv att de känner dig, den ende sanne Guden, och den som du har sänt, Jesus Kristus.</verse>
        <verse osisID='John.17.4'>Jag har förhärligat dig på jorden genom att fullborda det verk som du har gett mig att utföra.</verse>
        <verse osisID='John.17.5'>Fader, förhärliga nu mig med den härlighet som jag hade hos dig innan världen var till. </verse>
        <verse osisID='John.17.6'>Jag har uppenbarat ditt namn för de människor som du har tagit ut ur världen och gett mig. De var dina, och du gav dem åt mig, och de har hållit fast vid ditt ord.</verse>
        <verse osisID='John.17.7'>Nu har de förstått att allt vad du har gett mig kommer från dig.</verse>
        <verse osisID='John.17.8'>Ty de ord som du har gett mig har jag gett dem, och de har tagit emot dem och har verkligen förstått att jag har utgått från dig, och de tror att du har sänt mig. </verse>
        <verse osisID='John.17.9'>Jag ber för dem. Det är inte för världen jag ber utan för dem som du har gett mig, eftersom de är dina.</verse>
        <verse osisID='John.17.10'>Allt mitt är ditt och allt ditt är mitt, och jag är förhärligad i dem.</verse>
        <verse osisID='John.17.11'>Jag är inte längre kvar i världen, men de är kvar i världen när jag går till dig. Helige Fader, bevara i ditt namn dem som du har gett mig, för att de skall vara ett, liksom vi är ett.</verse>
        <verse osisID='John.17.12'>Medan jag var hos dem, bevarade jag i ditt namn dem som du har gett mig. Jag vakade över dem, och ingen av dem gick förlorad, ingen utom fördärvets man, för att Skriften skulle uppfyllas.</verse>
        <verse osisID='John.17.13'>Nu går jag till dig, och detta säger jag medan jag är i världen, för att deras hjärtan skall vara fyllda av min glädje.</verse>
        <verse osisID='John.17.14'>Jag har gett dem ditt ord, och världen har hatat dem, eftersom de inte är av världen, liksom inte heller jag är av världen.</verse>
        <verse osisID='John.17.15'>Jag ber inte att du skall ta dem ut ur världen utan att du skall bevara dem för det onda.</verse>
        <verse osisID='John.17.16'>De är inte av världen, liksom inte heller jag är av världen.</verse>
        <verse osisID='John.17.17'>Helga dem i sanningen, ditt ord är sanning.</verse>
        <verse osisID='John.17.18'>Liksom du har sänt mig till världen, så har jag sänt dem till världen.</verse>
        <verse osisID='John.17.19'>Och jag helgar mig för dem, för att de skall vara helgade i sanningen. </verse>
        <verse osisID='John.17.20'>Men inte bara för dem ber jag, utan också för dem som genom deras ord kommer att tro på mig.</verse>
        <verse osisID='John.17.21'>Jag ber att de alla skall vara ett, och att såsom du, Fader, är i mig och jag i dig, också de skall vara i oss, för att världen skall tro att du har sänt mig.</verse>
        <verse osisID='John.17.22'>Och den härlighet som du har gett mig har jag gett dem, för att de skall vara ett, liksom vi är ett:</verse>
        <verse osisID='John.17.23'>jag i dem och du i mig, för att de skall vara fullkomligt förenade till ett. Då skall världen förstå att du har sänt mig och har älskat dem så som du har älskat mig. </verse>
        <verse osisID='John.17.24'>Fader, jag vill att där jag är, där skall också de som du har gett mig vara med mig, så att de får se min härlighet som du har gett mig, eftersom du har älskat mig innan världens grund var lagd.</verse>
        <verse osisID='John.17.25'>Rättfärdige Fader, världen har inte lärt känna dig, men jag känner dig, och de vet att du har sänt mig.</verse>
        <verse osisID='John.17.26'>Jag har gjort ditt namn känt för dem, och jag skall göra det känt, för att den kärlek som du har älskat mig med skall vara i dem och jag i dem."</verse>
      </chapter>
      <chapter osisID='John.18'>
        <verse osisID='John.18.1'>När Jesus hade sagt detta, gick han med sina lärjungar över bäcken Kidron. Där låg en trädgård dit han och hans lärjungar gick.</verse>
        <verse osisID='John.18.2'>Men Judas, han som skulle förråda honom, kände också till det stället, eftersom Jesus ofta hade varit där med sina lärjungar.</verse>
        <verse osisID='John.18.3'>Judas tog med sig den romerska vakten och ett antal av översteprästernas och fariseernas tjänare och kom dit med facklor, lyktor och vapen.</verse>
        <verse osisID='John.18.4'>Jesus, som visste om allt som skulle hända honom, gick ut och sade till dem: "Vem söker ni?"</verse>
        <verse osisID='John.18.5'>De svarade: "Jesus från Nasaret." Han sade till dem: " Jag Är". Bland dem stod också Judas, han som förrådde honom.</verse>
        <verse osisID='John.18.6'>När Jesus sade till dem: Jag Är, vek de tillbaka och föll till marken.</verse>
        <verse osisID='John.18.7'>Än en gång frågade han dem: "Vem söker ni?" De sade: "Jesus från Nasaret."</verse>
        <verse osisID='John.18.8'>Jesus svarade: "Jag sade er att det är jag. Om det alltså är mig ni söker, så låt dessa gå!"</verse>
        <verse osisID='John.18.9'>Det ord som han hade talat skulle nämligen gå i uppfyllelse: "Av dem som du har gett mig, har jag inte förlorat någon enda."</verse>
        <verse osisID='John.18.10'>Simon Petrus, som hade ett svärd, drog det och högg till översteprästens tjänare och högg så av honom högra örat. Tjänaren hette Malkus.</verse>
        <verse osisID='John.18.11'>Jesus sade till Petrus: "Stick ditt svärd i skidan! Skulle jag inte dricka den kalk som Fadern har gett mig?" </verse>
        <verse osisID='John.18.12'>Soldaterna med sin befälhavare och judarnas tjänare grep nu Jesus och band honom.</verse>
        <verse osisID='John.18.13'>De förde honom först till Hannas, svärfar till Kajfas, som var överstepräst det året.</verse>
        <verse osisID='John.18.14'>Det var Kajfas som hade gett judarna det rådet att det var bäst att en man dog i folkets ställe.</verse>
        <verse osisID='John.18.15'>Simon Petrus och en annan lärjunge följde efter Jesus. Den lärjungen var bekant med översteprästen och kom med Jesus in på översteprästens gård.</verse>
        <verse osisID='John.18.16'>Men Petrus stod utanför vid porten. Den andre lärjungen, han som var bekant med översteprästen, gick då ut och talade med flickan som vaktade porten och förde in Petrus.</verse>
        <verse osisID='John.18.17'>Tjänsteflickan sade till Petrus: "Är inte också du en av den där mannens lärjungar?" Han svarade: "Nej, det är jag inte."</verse>
        <verse osisID='John.18.18'>Eftersom det var kallt hade tjänarna och vakterna gjort upp en koleld, där de stod och värmde sig. Även Petrus stod och värmde sig tillsammans med dem.</verse>
        <verse osisID='John.18.19'>Översteprästen frågade ut Jesus om hans lärjungar och om hans lära.</verse>
        <verse osisID='John.18.20'>Jesus svarade honom: "Jag har talat öppet till världen. Jag har alltid undervisat i synagogan och i templet, där alla judar samlas. I hemlighet har jag inte talat någonting alls.</verse>
        <verse osisID='John.18.21'>Varför frågar du mig? Fråga dem som har hört vad jag har förkunnat för dem. De vet vad jag har sagt."</verse>
        <verse osisID='John.18.22'>När Jesus sade detta, gav en av tjänarna, som stod där, honom ett slag i ansiktet och sade: "Skall du svara översteprästen på det sättet?"</verse>
        <verse osisID='John.18.23'>Jesus svarade: "Har jag sagt något oriktigt, så bevisa det, men har jag talat rätt, varför slår du mig då?"</verse>
        <verse osisID='John.18.24'>Hannas skickade honom sedan bunden till översteprästen Kajfas. </verse>
        <verse osisID='John.18.25'>Simon Petrus stod där och värmde sig. Då sade de till honom: "Är inte du också en av hans lärjungar?" Han nekade och sade: "Det är jag inte."</verse>
        <verse osisID='John.18.26'>En av översteprästens tjänare, en släkting till den som Petrus hade huggit örat av, sade: "Såg jag inte själv att du var med honom i trädgården?"</verse>
        <verse osisID='John.18.27'>Petrus nekade än en gång. Och strax gol en tupp.</verse>
        <verse osisID='John.18.28'>Från Kajfas förde de sedan Jesus till pretoriet. Det var tidigt på morgonen. Själva gick de inte in i pretoriet, för att de inte skulle bli orena utan kunna fira påsken.</verse>
        <verse osisID='John.18.29'>Pilatus gick då ut till dem och frågade: "Vad anklagar ni den här mannen för?"</verse>
        <verse osisID='John.18.30'>De svarade: "Om han inte vore en förbrytare, hade vi inte överlämnat honom åt dig."</verse>
        <verse osisID='John.18.31'>Pilatus sade till dem: "Ta ni honom och döm honom efter er lag!" Judarna sade: "Vi har inte rätt att döma någon till döden."</verse>
        <verse osisID='John.18.32'>Så skulle det ord uppfyllas som Jesus hade sagt, när han angav på vilket sätt han skulle dö. </verse>
        <verse osisID='John.18.33'>Pilatus gick tillbaka in i pretoriet och lät kalla fram Jesus och frågade: "Är du judarnas konung?"</verse>
        <verse osisID='John.18.34'>Jesus svarade: "Säger du detta av dig själv, eller har andra sagt det om mig?"</verse>
        <verse osisID='John.18.35'>Pilatus svarade: "Jag är väl inte jude. Ditt eget folk och översteprästerna har överlämnat dig åt mig. Vad har du gjort?"</verse>
        <verse osisID='John.18.36'>Jesus svarade: "Mitt rike är inte av den här världen. Om mitt rike vore av den här världen, hade mina tjänare kämpat för att jag inte skulle bli överlämnad åt judarna. Men nu är mitt rike inte av den här världen."</verse>
        <verse osisID='John.18.37'>Pilatus sade: "Du är alltså en konung?" Jesus svarade: "Du säger själv att jag är en konung. Ja, för att vittna om sanningen är jag född, och därför har jag kommit till världen. Var och en som är av sanningen lyssnar till min röst."</verse>
        <verse osisID='John.18.38'>Pilatus sade till honom: "Vad är sanning?" Efter att ha sagt detta gick han ut till judarna igen och sade till dem: "Jag finner honom inte skyldig till något brott.</verse>
        <verse osisID='John.18.39'>Nu är det sed att jag friger en fånge åt er vid påsken. Vill ni att jag skall frige judarnas konung åt er?"</verse>
        <verse osisID='John.18.40'>Då skrek de: "Inte honom, utan Barabbas!" Men Barabbas var en förbrytare.</verse>
      </chapter>
      <chapter osisID='John.19'>
        <verse osisID='John.19.1'>Då tog Pilatus Jesus och lät gissla honom.</verse>
        <verse osisID='John.19.2'>Och soldaterna flätade en krona av törne och satte på hans huvud och klädde honom i en purpurröd mantel.</verse>
        <verse osisID='John.19.3'>De gick fram till honom och sade: "Var hälsad, judarnas konung", och de slog honom i ansiktet.</verse>
        <verse osisID='John.19.4'>Pilatus gick ut igen och sade till dem: "Se, jag för ut honom till er, för att ni skall förstå att jag inte finner något brottsligt hos honom."</verse>
        <verse osisID='John.19.5'>Jesus kom då ut, klädd i törnekronan och purpurmanteln. Pilatus sade till dem: "Se människan!"</verse>
        <verse osisID='John.19.6'>När översteprästerna och deras tjänare fick se honom, skrek de: "Korsfäst! Korsfäst!" Pilatus sade då till dem: "Ta ni och korsfäst honom! Jag finner honom inte skyldig."</verse>
        <verse osisID='John.19.7'>Judarna svarade: "Vi har en lag och enligt den lagen måste han dö, eftersom han har gjort sig till Guds Son." </verse>
        <verse osisID='John.19.8'>När Pilatus hörde det, blev han ännu mer förskräckt,</verse>
        <verse osisID='John.19.9'>och han gick tillbaka in i pretoriet och sade till Jesus: "Varifrån är du?" Men Jesus gav honom inget svar.</verse>
        <verse osisID='John.19.10'>Pilatus sade till honom: "Svarar du mig inte? Vet du inte att jag har makt att frige dig och makt att korsfästa dig?"</verse>
        <verse osisID='John.19.11'>Jesus svarade: "Du skulle inte ha någon makt över mig, om du inte hade fått den ovanifrån. Därför har den som utlämnat mig åt dig större skuld."</verse>
        <verse osisID='John.19.12'>Från det ögonblicket försökte Pilatus frige honom, men judarna skrek: "Friger du honom är du inte kejsarens vän. Var och en som gör sig själv till konung sätter sig upp mot kejsaren." </verse>
        <verse osisID='John.19.13'>När Pilatus hörde de orden, lät han föra ut Jesus och satte sig på domarsätet, på den plats som kallas Lithostroton, på hebreiska Gabbata.</verse>
        <verse osisID='John.19.14'>Det var påskens tillredelsedag, omkring sjätte timmen. Pilatus sade till judarna: "Här ser ni er konung!"</verse>
        <verse osisID='John.19.15'>De skrek: "Bort med honom, bort! Korsfäst honom!" Pilatus frågade: "Skall jag korsfästa er konung?" Översteprästerna svarade: "Vi har ingen annan konung än kejsaren."</verse>
        <verse osisID='John.19.16'>Då utlämnade han Jesus åt dem till att korsfästas.De tog Jesus med sig.</verse>
        <verse osisID='John.19.17'>Och han bar själv sitt kors på väg ut till den plats som kallas Huvudskalleplatsen, på hebreiska Golgata.</verse>
        <verse osisID='John.19.18'>Där korsfäste de honom, och tillsammans med honom två andra, en på var sida och Jesus i mitten.</verse>
        <verse osisID='John.19.19'>Pilatus hade också låtit göra ett anslag som sattes upp på korset. Där stod: "Jesus från Nasaret, judarnas konung."</verse>
        <verse osisID='John.19.20'>Det anslaget läste många judar, eftersom platsen där Jesus korsfästes låg nära staden och texten var skriven på hebreiska, latin och grekiska.</verse>
        <verse osisID='John.19.21'>Då sade judarnas överstepräster till Pilatus: "Skriv inte judarnas konung, utan skriv att han har sagt sig vara judarnas konung."</verse>
        <verse osisID='John.19.22'>Pilatus svarade: "Vad jag har skrivit, det har jag skrivit." </verse>
        <verse osisID='John.19.23'>Soldaterna som hade korsfäst Jesus tog hans kläder och delade dem i fyra delar, en åt varje soldat. Också livklädnaden tog de. Men den var utan sömmar, vävd i ett enda stycke, uppifrån och ända ner.</verse>
        <verse osisID='John.19.24'>Därför sade de till varandra: "Vi skall inte skära sönder den utan kasta lott om vem som skall få den." Ty Skriften skulle uppfyllas: De delade mina kläder mellan sig och kastade lott om min klädnad.  Så gjorde nu soldaterna. </verse>
        <verse osisID='John.19.25'>Vid Jesu kors stod hans mor och hennes syster Maria som var Klopas hustru och Maria från Magdala.</verse>
        <verse osisID='John.19.26'>När Jesus såg sin mor och bredvid henne den lärjunge som han älskade, sade han till sin mor: "Kvinna, se din son."</verse>
        <verse osisID='John.19.27'>Sedan sade han till lärjungen: "Se din mor." Och från den stunden tog lärjungen henne hem till sig. </verse>
        <verse osisID='John.19.28'>Jesus visste att allt redan var fullbordat, och han sade därefter för att Skriften skulle uppfyllas: "Jag törstar."</verse>
        <verse osisID='John.19.29'>Där stod ett kärl fullt med ättikvin, och de fäste en svamp fylld med ättikvin runt en isopstjälk och förde den till hans mun.</verse>
        <verse osisID='John.19.30'>När Jesus hade fått det sura vinet, sade han: "Det är fullbordat." Och han böjde ner huvudet och gav upp andan. </verse>
        <verse osisID='John.19.31'>Eftersom det var tillredelsedag och judarna inte ville att kropparna skulle hänga kvar på korset över sabbaten - det var nämligen en stor sabbatsdag - bad de Pilatus att de korsfästas ben skulle krossas och kropparna föras bort.</verse>
        <verse osisID='John.19.32'>Soldaterna kom därför och krossade benen på dem som var korsfästa tillsammans med honom, först på den ene och sedan på den andre.</verse>
        <verse osisID='John.19.33'>När de därefter kom till Jesus och såg att han redan var död, krossade de inte hans ben,</verse>
        <verse osisID='John.19.34'>men en av soldaterna stack upp hans sida med sitt spjut, och genast kom det ut blod och vatten.</verse>
        <verse osisID='John.19.35'>Den som har sett detta har vittnat för att också ni skall tro, och hans vittnesbörd är sant, och han vet att han talar sanning.</verse>
        <verse osisID='John.19.36'>Ty detta skedde för att Skriften skulle uppfyllas: Inget ben skall krossas på honom.</verse>
        <verse osisID='John.19.37'>Och ett annat skriftställe säger: De skall se upp till honom som de har genomborrat.</verse>
        <verse osisID='John.19.38'>Josef från Arimatea, som var en Jesu lärjunge i hemlighet, av rädsla för judarna, bad därefter Pilatus att få ta ner Jesu kropp. Pilatus tillät det, och Josef gick därför och tog hans kropp.</verse>
        <verse osisID='John.19.39'>Även Nikodemus kom dit, han som första gången hade kommit till Jesus om natten. Han hade med sig en blandning av myrra och aloe, omkring hundra pund.</verse>
        <verse osisID='John.19.40'>De tog Jesu kropp och lindade den med linnebindlar tillsammans med de välluktande salvorna, enligt begravningsseden bland judarna.</verse>
        <verse osisID='John.19.41'>Intill den plats där Jesus hade blivit korsfäst låg en trädgård, och i trädgården fanns en ny grav, där ännu ingen hade blivit lagd.</verse>
        <verse osisID='John.19.42'>I den lade de Jesus, eftersom det var judarnas tillredelsedag och graven låg nära.</verse>
      </chapter>
      <chapter osisID='John.20'>
        <verse osisID='John.20.1'>Tidigt den första veckodagen, medan det ännu var mörkt, kom Maria från Magdala ut till graven och fick se att stenen var borttagen från den.</verse>
        <verse osisID='John.20.2'>Hon sprang därifrån och kom till Simon Petrus och den andre lärjungen, den som Jesus älskade, och sade till dem: "De har tagit bort Herren från graven, och vi vet inte var de har lagt honom." </verse>
        <verse osisID='John.20.3'>Då begav sig Petrus och den andre lärjungen ut till graven.</verse>
        <verse osisID='John.20.4'>De sprang båda på samma gång, men den andre lärjungen sprang fortare än Petrus och kom först fram till graven.</verse>
        <verse osisID='John.20.5'>Han lutade sig in och såg linnebindlarna ligga där, men han gick inte in.</verse>
        <verse osisID='John.20.6'>Strax därefter kom Simon Petrus. Han gick in i graven och såg linnebindlarna ligga där</verse>
        <verse osisID='John.20.7'>och duken som hade täckt huvudet. Men den låg inte tillsammans med bindlarna utan för sig, hopvikt på en särskild plats.</verse>
        <verse osisID='John.20.8'>Sedan gick också den andre lärjungen in, han som hade kommit först till graven, och han såg och trodde.</verse>
        <verse osisID='John.20.9'>Förut hade de nämligen inte förstått Skriftens ord att han måste uppstå från de döda.</verse>
        <verse osisID='John.20.10'>Därefter vände lärjungarna tillbaka hem.</verse>
        <verse osisID='John.20.11'>Maria stod utanför graven och grät. Och medan hon grät lutade hon sig in i graven.</verse>
        <verse osisID='John.20.12'>Hon fick då se två änglar i vita kläder sitta där Jesu kropp hade legat, den ene vid huvudets plats, den andre vid fötternas.</verse>
        <verse osisID='John.20.13'>Och de sade till henne: "Kvinna, varför gråter du?" Hon svarade: "De har tagit bort min Herre, och jag vet inte var de har lagt honom."</verse>
        <verse osisID='John.20.14'>När hon hade sagt det, vände hon sig om och fick se Jesus stå där, men hon förstod inte att det var han.</verse>
        <verse osisID='John.20.15'>Jesus sade till henne: "Kvinna, varför gråter du? Vem söker du?" Hon trodde att det var trädgårdsmästaren och sade till honom: "Herre, om det är du som har fört bort honom, så säg mig var du har lagt honom, så att jag kan hämta honom."</verse>
        <verse osisID='John.20.16'>Jesus sade till henne: "Maria." Då vände hon sig om och sade till honom på hebreiska: "Rabbuni" - det betyder lärare.</verse>
        <verse osisID='John.20.17'>Jesus sade till henne: "Rör inte vid mig, ty jag har ännu inte farit upp till Fadern. Men gå till mina bröder och säg till dem att jag far upp till min Fader och er Fader, till min Gud och er Gud."</verse>
        <verse osisID='John.20.18'>Maria från Magdala gick då och berättade för lärjungarna att hon hade sett Herren och att han hade sagt detta till henne.</verse>
        <verse osisID='John.20.19'>På kvällen samma dag, den första veckodagen, var lärjungarna samlade bakom låsta dörrar av rädsla för judarna. Då kom Jesus och stod mitt ibland dem och sade: "Frid vare med er."</verse>
        <verse osisID='John.20.20'>När han hade sagt detta visade han dem sina händer och sin sida. Och lärjungarna blev glada när de såg Herren.</verse>
        <verse osisID='John.20.21'>Jesus sade än en gång till dem: "Frid vare med er. Som Fadern har sänt mig sänder jag er."</verse>
        <verse osisID='John.20.22'>Sedan han sagt detta, andades han på dem och sade: "Tag emot den helige Ande!</verse>
        <verse osisID='John.20.23'>Om ni förlåter någon hans synder så är de förlåtna, och om ni binder någon i hans synder så är han bunden."</verse>
        <verse osisID='John.20.24'>Thomas, en av de tolv, han som kallades Tvillingen, hade inte varit med dem när Jesus kom.</verse>
        <verse osisID='John.20.25'>De andra lärjungarna sade nu till honom: "Vi har sett Herren." Men han svarade dem: "Om jag inte får se hålen efter spikarna i hans händer och sticka fingret i hålen efter spikarna och inte får sticka min hand i hans sida, så kan jag inte tro."</verse>
        <verse osisID='John.20.26'>Åtta dagar därefter samlades hans lärjungar igen där inne, och Thomas var med bland dem. Då kom Jesus, medan dörrarna var låsta, och stod mitt ibland dem och sade: "Frid vare med er."</verse>
        <verse osisID='John.20.27'>Sedan sade han till Thomas: "Räck hit ditt finger och se mina händer. Och räck hit din hand och stick den i min sida. Och tvivla inte utan tro!"</verse>
        <verse osisID='John.20.28'>Thomas svarade honom: "Min Herre och min Gud!"</verse>
        <verse osisID='John.20.29'>Jesus sade till honom: "Därför att du har sett mig, tror du. Saliga är de som tror, fastän de inte ser." </verse>
        <verse osisID='John.20.30'>Många andra tecken, som inte är nerskrivna i denna bok, gjorde Jesus i sina lärjungars åsyn.</verse>
        <verse osisID='John.20.31'>Men dessa har blivit nerskrivna, för att ni skall tro att Jesus är Messias, Guds Son, och för att ni genom tron skall ha liv i hans namn.</verse>
      </chapter>
      <chapter osisID='John.21'>
        <verse osisID='John.21.1'>Därefter uppenbarade sig Jesus än en gång för lärjungarna. Det var vid Tiberias sjö, och det gick till så här:</verse>
        <verse osisID='John.21.2'>Simon Petrus och Thomas som kallades Tvillingen, Natanael från Kana i Galileen, Sebedeus söner och två andra av hans lärjungar var tillsammans.</verse>
        <verse osisID='John.21.3'>Simon Petrus sade till dem: "Jag ger mig ut och fiskar." De andra sade: "Vi går också med dig." De gick ut och steg i båten, men den natten fick de ingenting.</verse>
        <verse osisID='John.21.4'>Tidigt på morgonen stod Jesus på stranden, men lärjungarna visste inte att det var han.</verse>
        <verse osisID='John.21.5'>Jesus sade till dem: "Mina barn, har ni något att äta?" De svarade: "Nej."</verse>
        <verse osisID='John.21.6'>Han sade: "Kasta ut nätet på högra sidan om båten, så skall ni få." De kastade ut nätet, och nu orkade de inte längre dra upp det för all fisken.</verse>
        <verse osisID='John.21.7'>Den lärjunge som Jesus älskade sade då till Petrus: "Det är Herren." När Simon Petrus hörde att det var Herren, tog han på sig ytterplagget, för han var lätt klädd, och kastade sig i sjön.</verse>
        <verse osisID='John.21.8'>De andra lärjungarna kom efter i båten. De var inte långt från land. </verse>
        <verse osisID='John.21.9'>När de kom i land, fick de se en glödhög och fisk som låg på den och bröd.</verse>
        <verse osisID='John.21.10'>Jesus sade till dem: "Bär hit av fisken som ni fått."</verse>
        <verse osisID='John.21.11'>Simon Petrus steg i båten och drog in nätet. Det var fullt av stora fiskar, etthundrafemtiotre stycken. Och fast de var så många gick nätet inte sönder.</verse>
        <verse osisID='John.21.12'>Jesus sade till dem: "Kom och ät." Ingen av lärjungarna vågade fråga honom vem han var. De förstod att det var Herren.</verse>
        <verse osisID='John.21.13'>Jesus gick fram och tog brödet och gav dem, och likaså fisken.</verse>
        <verse osisID='John.21.14'>Detta var tredje gången som Jesus uppenbarade sig för lärjungarna sedan han hade uppstått från de döda.</verse>
        <verse osisID='John.21.15'>När de hade ätit sade Jesus till Simon Petrus: "Simon, Johannes son, älskar du mig mer än dessa?" Han svarade: "Ja, Herre, du vet att jag har dig kär." Jesus sade till honom: "För mina lamm på bete."</verse>
        <verse osisID='John.21.16'>För andra gången frågade han: "Simon, Johannes son, älskar du mig?" Han svarade: "Ja, Herre, du vet att jag har dig kär." Jesus sade till honom: "Var en herde för mina får."</verse>
        <verse osisID='John.21.17'>För tredje gången frågade han: "Simon, Johannes son, har du mig kär?" Petrus blev bedrövad över att Jesus för tredje gången frågade: "Har du mig kär?" och han svarade: "Herre, du vet allt. Du vet att jag har dig kär." Jesus sade: "För mina får på bete.</verse>
        <verse osisID='John.21.18'>Amen, amen säger jag dig: När du var yngre, spände du själv bältet om dig och gick vart du ville. Men när du blir äldre, skall du sträcka ut dina händer och en annan skall spänna bältet om dig och leda dig dit du inte vill."</verse>
        <verse osisID='John.21.19'>Detta sade han för att ge till känna med vilken död Petrus skulle förhärliga Gud. Sedan sade han till honom: "Följ mig!" </verse>
        <verse osisID='John.21.20'>Petrus vände sig om och fick se att den lärjunge som Jesus älskade följde efter. Det var han som vid måltiden hade legat vid Jesu sida och frågat: "Herre, vem är det som skall förråda dig?"</verse>
        <verse osisID='John.21.21'>När Petrus fick se honom, frågade han Jesus: "Herre, hur blir det med honom?"</verse>
        <verse osisID='John.21.22'>Jesus svarade: "Om jag vill att han skall vara kvar tills jag kommer, vad rör det dig? Följ du mig!"</verse>
        <verse osisID='John.21.23'>Så kom det ryktet ut bland bröderna att den lärjungen inte skulle dö. Men Jesus hade inte sagt till honom att han inte skulle dö, utan: "Om jag vill att han skall vara kvar tills jag kommer, vad rör det dig?"</verse>
        <verse osisID='John.21.24'>Det är den lärjungen som vittnar om detta och har skrivit detta, och vi vet att hans vittnesbörd är sant.</verse>
        <verse osisID='John.21.25'>Jesus gjorde också mycket annat. Om varje händelse skulle skrivas ner, tror jag att inte ens hela världen kunde rymma de böcker som då skulle skrivas.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='2Tim' type='book'>
      <chapter osisID='2Tim.1'>
        <verse osisID='2Tim.1.1'>Från Paulus, genom Guds vilja Kristi Jesu apostel, sänd för att predika löftet om liv i Kristus Jesus,</verse>
        <verse osisID='2Tim.1.2'>till Timoteus, mitt älskade barn. Nåd, barmhärtighet och frid från Gud, Fadern, och Kristus Jesus, vår Herre.</verse>
        <verse osisID='2Tim.1.3'>Jag tackar alltid min Gud, som jag liksom mina förfäder tjänar med rent samvete. Ständigt, natt och dag, tänker jag på dig i mina böner.</verse>
        <verse osisID='2Tim.1.4'>När jag kommer ihåg dina tårar, längtar jag efter att få se dig igen för att bli uppfylld av glädje.</verse>
        <verse osisID='2Tim.1.5'>Jag tänker på den uppriktiga tro som finns hos dig och som först fanns hos din mormor Lois och din mor Eunice och som nu, det är jag övertygad om, också finns hos dig. </verse>
        <verse osisID='2Tim.1.6'>Därför påminner jag dig om att låta den Guds nådegåva flamma upp igen som finns i dig genom min handpåläggning.</verse>
        <verse osisID='2Tim.1.7'>Ty den Ande som Gud har gett oss gör oss inte modlösa, utan är kraftens, kärlekens och självbehärskningens Ande.</verse>
        <verse osisID='2Tim.1.8'>Skäms alltså inte för vittnesbördet om vår Herre och inte heller för mig, hans fånge, utan bär också du ditt lidande för evangelium efter den kraft som Gud ger.</verse>
        <verse osisID='2Tim.1.9'>Han har frälst oss och kallat oss med en helig kallelse, inte på grund av det som vi har uträttat, utan i kraft av sitt beslut och sin nåd, som han har gett oss i Kristus Jesus från evighet</verse>
        <verse osisID='2Tim.1.10'>och som nu har blivit uppenbarad, när vår Frälsare Kristus Jesus trädde fram. Han har gjort slut på döden och fört liv och odödlighet fram i ljuset genom evangelium.</verse>
        <verse osisID='2Tim.1.11'>Detta har jag blivit satt till att tjäna som förkunnare, apostel och lärare.</verse>
        <verse osisID='2Tim.1.12'>Det är också därför jag får lida allt detta, men jag skäms inte, eftersom jag vet vem jag tror på, och jag är övertygad om att det står i hans makt att till den dagen bevara det som har blivit anförtrott åt mig.</verse>
        <verse osisID='2Tim.1.13'>Som mönster för en sund förkunnelse skall du ha de ord som du har hört av mig, i tro och kärlek i Kristus Jesus.</verse>
        <verse osisID='2Tim.1.14'>Bevara genom den helige Ande som bor i oss det goda som har blivit anförtrott åt dig. </verse>
        <verse osisID='2Tim.1.15'>Som du vet, har alla i Asien vänt sig bort ifrån mig, bland dem är Fygelus och Hermogenes.</verse>
        <verse osisID='2Tim.1.16'>Må Herren visa barmhärtighet mot Onesiforus familj, ty han gav mig ofta nytt mod och skämdes inte för mina bojor.</verse>
        <verse osisID='2Tim.1.17'>Tvärtom, när han var i Rom sökte han ivrigt efter mig och fann mig också.</verse>
        <verse osisID='2Tim.1.18'>Ja, må Herren låta honom finna barmhärtighet från Herren på den dagen. Och hur mycket han hjälpte mig i Efesus, det vet du själv mycket väl.</verse>
      </chapter>
      <chapter osisID='2Tim.2'>
        <verse osisID='2Tim.2.1'>Du mitt barn, hämta kraft i den nåd som finns hos Kristus Jesus.</verse>
        <verse osisID='2Tim.2.2'>Och det som du har hört av mig inför många vittnen skall du anförtro åt pålitliga människor, som i sin tur skall bli utrustade att undervisa andra.</verse>
        <verse osisID='2Tim.2.3'>Lid också du som en god Kristi Jesu soldat.</verse>
        <verse osisID='2Tim.2.4'>Ingen soldat är upptagen av bekymmer för sin försörjning. Han vill stå i hans tjänst som har värvat honom.</verse>
        <verse osisID='2Tim.2.5'>Och den som tävlar blir inte krönt med segerkransen, om han inte följer reglerna.</verse>
        <verse osisID='2Tim.2.6'>Jordbrukaren som arbetar hårt bör först och främst få del av skörden.</verse>
        <verse osisID='2Tim.2.7'>Förstå rätt vad jag säger. Herren skall ge dig insikt i allt. </verse>
        <verse osisID='2Tim.2.8'>Tänk på Jesus Kristus, som är uppstånden från de döda och som har kommit av Davids släkt enligt det evangelium jag predikar.</verse>
        <verse osisID='2Tim.2.9'>I dess tjänst är det jag lider och till och med bär bojor som en förbrytare. Men Guds ord bär inte bojor.</verse>
        <verse osisID='2Tim.2.10'>Därför uthärdar jag allt för de utvaldas skull, för att de skall vinna frälsningen i Kristus Jesus och den eviga härligheten.</verse>
        <verse osisID='2Tim.2.11'>Det ordet är att lita på. Ty har vi dött med honom, skall vi också leva med honom.</verse>
        <verse osisID='2Tim.2.12'>Härdar vi ut, skall vi också regera med honom. Förnekar vi honom, skall han också förneka oss.</verse>
        <verse osisID='2Tim.2.13'>Är vi trolösa - han förblir trofast, ty han kan inte förneka sig själv. </verse>
        <verse osisID='2Tim.2.14'>Påminn om detta och uppmana dem allvarligt inför Gud att inte strida om ord. Det är inte till någon nytta utan bryter bara ner åhörarna.</verse>
        <verse osisID='2Tim.2.15'>Gör allt du kan för att bestå provet inför Gud, likt en arbetare som inte behöver skämmas utan rätt delar sanningens ord.</verse>
        <verse osisID='2Tim.2.16'>Men oandligt, tomt prat skall du akta dig för. De som befattar sig med sådant kommer att göra allt större framsteg - i ogudaktighet,</verse>
        <verse osisID='2Tim.2.17'>och deras ord kommer att sprida sig som cancertumörer. Till dem hör Hymeneus och Filetus,</verse>
        <verse osisID='2Tim.2.18'>som har kommit bort från sanningen. De bryter ner tron för somliga, när de säger att uppståndelsen redan har ägt rum.</verse>
        <verse osisID='2Tim.2.19'>Guds fasta grund består och har detta sigill: Herren känner de sina och: Var och en som nämner Herrens namn skall hålla sig borta från orättfärdigheten.</verse>
        <verse osisID='2Tim.2.20'>Men i ett stort hus finns det kärl inte bara av guld och silver utan också kärl av trä och lera, några till heder, andra till vanheder.</verse>
        <verse osisID='2Tim.2.21'>Den som därför renar sig och håller sig borta från dessa blir ett kärl till heder, helgat, användbart för sin herre och förberett för allt gott arbete.</verse>
        <verse osisID='2Tim.2.22'>Fly bort från ungdomens onda begär och sträva efter rättfärdighet, tro, kärlek och frid tillsammans med dem som åkallar Herren av rent hjärta.</verse>
        <verse osisID='2Tim.2.23'>Avvisa dumma och meningslösa dispyter. Du vet att de föder strider,</verse>
        <verse osisID='2Tim.2.24'>och en Herrens tjänare skall inte strida utan vara vänlig mot alla, skicklig att undervisa och tålig när han får lida.</verse>
        <verse osisID='2Tim.2.25'>Han skall i ödmjukhet tillrättavisa sina motståndare. Kanske ger Gud dem omvändelse, så att de kommer till insikt om sanningen</verse>
        <verse osisID='2Tim.2.26'>och nyktrar till och slipper loss ur djävulens snara, där de hålls fångna, så att de gör hans vilja.</verse>
      </chapter>
      <chapter osisID='2Tim.3'>
        <verse osisID='2Tim.3.1'>Det skall du veta att i de sista dagarna skall det komma svåra tider.</verse>
        <verse osisID='2Tim.3.2'>Människorna kommer att älska sig själva och vara penningkära, skrytsamma, stolta, hånfulla, olydiga mot sina föräldrar, otacksamma, gudlösa,</verse>
        <verse osisID='2Tim.3.3'>kärlekslösa, oförsonliga, skvalleraktiga, obehärskade, råa, fientliga mot det goda,</verse>
        <verse osisID='2Tim.3.4'>falska, egensinniga och högmodiga. De skall älska njutning i stället för Gud</verse>
        <verse osisID='2Tim.3.5'>och ha ett sken av gudsfruktan men förneka dess kraft. Håll dig borta från dem! </verse>
        <verse osisID='2Tim.3.6'>Bland dem finns sådana som smyger sig in i hemmen och snärjer svaga kvinnor, som är tyngda av synder och drivs av många slags begär</verse>
        <verse osisID='2Tim.3.7'>och som ständigt undervisas men aldrig kan komma till insikt om sanningen.</verse>
        <verse osisID='2Tim.3.8'>Liksom Jannes och Jambres satte sig upp emot Mose, står dessa män emot sanningen. Det är människor med ett fördärvat sinne. Deras tro håller inte provet.</verse>
        <verse osisID='2Tim.3.9'>Men de kommer inte längre att ha någon framgång. Deras galenskap skall bli uppenbar för alla, liksom fallet blev med Jannes och Jambres.</verse>
        <verse osisID='2Tim.3.10'>Men du har följt mig i lära och liv, i föresats och tro, i tålamod, kärlek och uthållighet,</verse>
        <verse osisID='2Tim.3.11'>under de förföljelser och lidanden som drabbade mig i Antiokia, Ikonium och Lystra. Vilka förföljelser har jag inte fått utstå, och ur alla har Herren räddat mig.</verse>
        <verse osisID='2Tim.3.12'>Så kommer också alla som vill leva gudfruktigt i Kristus Jesus att förföljas.</verse>
        <verse osisID='2Tim.3.13'>Men onda människor och bedragare skall göra framsteg - till det sämre. De bedrar och blir själva bedragna. </verse>
        <verse osisID='2Tim.3.14'>Men håll fast vid det som du har lärt dig och blivit överbevisad om. Du vet av vilka du har lärt det,</verse>
        <verse osisID='2Tim.3.15'>och du känner från barndomen de heliga Skrifterna som kan göra dig vis, så att du blir frälst genom tron i Kristus Jesus.</verse>
        <verse osisID='2Tim.3.16'>Hela Skriften är utandad av Gud och nyttig till undervisning, till bestraffning, till upprättelse och till fostran i rättfärdighet,</verse>
        <verse osisID='2Tim.3.17'>för att gudsmänniskan skall bli fullt färdig, väl rustad för varje god gärning.</verse>
      </chapter>
      <chapter osisID='2Tim.4'>
        <verse osisID='2Tim.4.1'>Jag uppmanar dig allvarligt vid Gud och Kristus Jesus, som skall döma levande och döda, och inför hans uppenbarelse och hans rike:</verse>
        <verse osisID='2Tim.4.2'>predika ordet, träd fram i tid och otid, bestraffa, tillrättavisa och förmana, med allt tålamod och all undervisning.</verse>
        <verse osisID='2Tim.4.3'>Ty det skall komma en tid då människor inte längre skall stå ut med den sunda läran, utan efter sina egna begär skall de samla åt sig mängder av lärare, allteftersom det kliar dem i öronen.</verse>
        <verse osisID='2Tim.4.4'>De vägrar att lyssna till sanningen och vänder sig till myter.</verse>
        <verse osisID='2Tim.4.5'>Men var du sund och förnuftig i allt, bär ditt lidande, utför en evangelists gärning och fullgör din tjänst.</verse>
        <verse osisID='2Tim.4.6'>Själv offras jag redan som ett drickoffer, och tiden för mitt uppbrott är inne.</verse>
        <verse osisID='2Tim.4.7'>Jag har kämpat den goda kampen, jag har fullbordat loppet, jag har bevarat tron.</verse>
        <verse osisID='2Tim.4.8'>Nu ligger rättfärdighetens segerkrans i förvar åt mig. Den skall Herren, den rättfärdige domaren, ge åt mig på den dagen, och inte bara åt mig utan åt alla som älskar hans återkomst.</verse>
        <verse osisID='2Tim.4.9'>Gör allt du kan för att snart komma till mig.</verse>
        <verse osisID='2Tim.4.10'>Ty av kärlek till den här världen har Demas övergett mig och rest till Tessalonika. Krescens har rest till Galatien och Titus till Dalmatien.</verse>
        <verse osisID='2Tim.4.11'>Lukas är den ende som är hos mig. Ta med dig Markus hit. Han är till hjälp i min tjänst.</verse>
        <verse osisID='2Tim.4.12'>Tykikus har jag sänt till Efesus.</verse>
        <verse osisID='2Tim.4.13'>När du kommer, så ta med dig manteln som jag lämnade kvar hos Karpus i Troas, och böckerna, framför allt pergamentskrifterna. </verse>
        <verse osisID='2Tim.4.14'>Kopparsmeden Alexander har gjort mig mycket ont. Herren skall vedergälla honom efter hans gärningar.</verse>
        <verse osisID='2Tim.4.15'>Du måste också själv vara på din vakt för honom, ty han har häftigt satt sig upp mot vår förkunnelse.</verse>
        <verse osisID='2Tim.4.16'>När jag försvarade mig första gången kom ingen till min hjälp, utan alla övergav mig. Måtte inte detta tillräknas dem.</verse>
        <verse osisID='2Tim.4.17'>Men Herren hjälpte mig och gav mig kraft, för att jag skulle fullfölja förkunnelsen och alla folk få höra den. Så blev jag räddad ur lejonets gap.</verse>
        <verse osisID='2Tim.4.18'>Herren skall också rädda mig från alla onda anslag och frälsa mig till sitt himmelska rike. Honom tillhör äran i evigheternas evigheter, amen. </verse>
        <verse osisID='2Tim.4.19'>Hälsa till Priska, Akvila och Onesiforus familj.</verse>
        <verse osisID='2Tim.4.20'>Erastus stannade kvar i Korint, men Trofimus lämnade jag i Miletus, eftersom han var sjuk.</verse>
        <verse osisID='2Tim.4.21'>Skynda dig hit före vintern. Eubulus hälsar till dig, liksom Pudens, Linus, Klaudia och alla bröderna.</verse>
        <verse osisID='2Tim.4.22'>Herren vare med din ande. Nåd vare med er.</verse>
      </chapter>
    </div></osisText>
</osis>
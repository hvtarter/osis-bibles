<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Lev' type='book'>
      <chapter osisID='Lev.1'>
        <verse osisID='Lev.1.1'>Herren kallade på Mose och talade till honom från uppenbarelsetältet. Han sade:</verse>
        <verse osisID='Lev.1.2'>Säg till Israels barn: När någon bland er vill bära fram ett offer åt Herren, skall ni ta ert offer av boskapen, antingen av nötboskapen eller småboskapen. </verse>
        <verse osisID='Lev.1.3'>Om han vill bära fram ett brännoffer från nötboskapen, skall han ta ett felfritt djur av hankön och föra fram det till uppenbarelsetältets ingång för att han skall räknas som välbehaglig inför Herrens ansikte.</verse>
        <verse osisID='Lev.1.4'>Han skall lägga sin hand på brännoffersdjurets huvud, och det blir då välbehagligt och till försoning för honom.</verse>
        <verse osisID='Lev.1.5'>Han skall slakta ungtjuren inför Herrens ansikte, och Arons söner, prästerna, skall bära fram blodet och stänka det runt omkring på det altare som står vid ingången till uppenbarelsetältet.</verse>
        <verse osisID='Lev.1.6'>Sedan skall han flå brännoffersdjuret och stycka det,</verse>
        <verse osisID='Lev.1.7'>och prästen Arons söner skall göra upp eld på altaret och lägga ved på elden.</verse>
        <verse osisID='Lev.1.8'>Sedan skall Arons söner, prästerna, lägga styckena, huvudet och fettet ovanpå veden som brinner på altaret.</verse>
        <verse osisID='Lev.1.9'>Men inälvorna och fötterna skall tvättas i vatten och därefter skall prästen bränna alltsammans på altaret. Det är ett brännoffer, ett eldsoffer till en ljuvlig doft för Herren. </verse>
        <verse osisID='Lev.1.10'>Om han vill bära fram ett brännoffer av småboskapen, av fåren eller getterna, skall han ta ett felfritt djur av hankön.</verse>
        <verse osisID='Lev.1.11'>Han skall slakta det inför Herrens ansikte vid norra sidan av altaret, och Arons söner, prästerna, skall stänka blodet runt omkring på altaret.</verse>
        <verse osisID='Lev.1.12'>Han skall stycka djuret i dess delar, tillsammans med huvudet och fettet, och prästen skall lägga dem ovanpå veden som brinner på altaret.</verse>
        <verse osisID='Lev.1.13'>Men inälvorna och fötterna skall tvättas i vatten och därefter skall prästen offra alltsamman och bränna det på altaret. Det är ett brännoffer, ett eldsoffer till en ljuvlig doft för Herren. </verse>
        <verse osisID='Lev.1.14'>Och om han vill bära fram åt Herren ett brännoffer av fåglar, skall han ta sitt offer av turturduvor eller unga duvor.</verse>
        <verse osisID='Lev.1.15'>Prästen skall bära fram djuret till altaret och vrida huvudet av det och bränna det på altaret. Blodet skall kramas ut på altarets sida.</verse>
        <verse osisID='Lev.1.16'>Men krävan med dess orenhet skall han ta ut och kasta på askhögen vid östra sidan av altaret.</verse>
        <verse osisID='Lev.1.17'>Han skall fläka upp fågeln vid vingarna, dock utan att slita loss dem, och prästen skall bränna den på altaret, ovanpå veden som ligger på elden. Det är ett brännoffer, ett eldsoffer till en ljuvlig doft för Herren.</verse>
      </chapter>
      <chapter osisID='Lev.2'>
        <verse osisID='Lev.2.1'>När någon vill bära fram ett matoffer åt Herren, skall hans offer bestå av fint mjöl, och han skall hälla olja på det och lägga rökelse ovanpå.</verse>
        <verse osisID='Lev.2.2'>Han skall bära fram det till Arons söner, prästerna, och prästen skall ta en handfull av mjölet och oljan och dessutom all rökelsen och bränna det på altaret som ett påminnelseoffer. Det är ett eldsoffer till en ljuvlig doft för Herren.</verse>
        <verse osisID='Lev.2.3'>Det som är över av matoffret skall tillhöra Aron och hans söner. Bland Herrens eldsoffer är det högheligt. </verse>
        <verse osisID='Lev.2.4'>När du vill bära fram ett matoffer av det som bakas i ugn, skall det vara av fint mjöl, osyrade kakor blandade med olja och osyrade tunnkakor smorda med olja.</verse>
        <verse osisID='Lev.2.5'>Om ditt offer är ett matoffer som tillreds på plåt, skall det vara av fint mjöl, osyrat och blandat med olja.</verse>
        <verse osisID='Lev.2.6'>Du skall bryta sönder det i stycken och hälla olja på det. Det är ett matoffer.</verse>
        <verse osisID='Lev.2.7'>Om ditt offer är ett matoffer som tillreds i panna, skall det tillredas av fint mjöl med olja.</verse>
        <verse osisID='Lev.2.8'>Varje matoffer som är tillrett på något av dessa sätt skall du föra fram till Herren. Det skall bäras fram till prästen och han skall ta det till altaret.</verse>
        <verse osisID='Lev.2.9'>Sedan skall prästen ta den del av matoffret som utgör påminnelseoffret och bränna det på altaret. Det är ett eldsoffer till en ljuvlig doft för Herren.</verse>
        <verse osisID='Lev.2.10'>Det som blir över av matoffret skall tillhöra Aron och hans söner. Bland Herrens eldsoffer är det högheligt. </verse>
        <verse osisID='Lev.2.11'>Inget matoffer som ni bär fram åt Herren skall vara syrat, ty varken av surdeg eller honung skall ni bränna något som eldsoffer åt Herren.</verse>
        <verse osisID='Lev.2.12'>Som förstlingsoffer skall ni bära fram sådant åt Herren, men på altaret får det inte komma för att vara en ljuvlig doft.</verse>
        <verse osisID='Lev.2.13'>Alla dina matoffer skall du beströ med salt. Du skall inte låta saltet i din Guds förbund fattas på ditt matoffer. Till alla dina offer skall du offra salt. </verse>
        <verse osisID='Lev.2.14'>Om du vill bära fram ett matoffer åt Herren av den första skörden, skall du till ett sådant matoffer bära fram ax av grönskuren säd, rostade över eld och sönderstötta.</verse>
        <verse osisID='Lev.2.15'>Du skall hälla olja på offret och lägga rökelse på det. Det är ett matoffer.</verse>
        <verse osisID='Lev.2.16'>Prästen skall som påminnelseoffer bränna en del av de sönderstötta axen och oljan tillsammans med all rökelsen. Det är ett eldsoffer åt Herren.</verse>
      </chapter>
      <chapter osisID='Lev.3'>
        <verse osisID='Lev.3.1'>Om någon vill bära fram ett gemenskapsoffer och han då vill ta sitt offer av nötboskapen, skall han föra fram ett felfritt djur inför Herrens ansikte, antingen av hankön eller honkön.</verse>
        <verse osisID='Lev.3.2'>Han skall lägga sin hand på offerdjurets huvud och sedan slakta det vid ingången till uppenbarelsetältet, och Arons söner, prästerna, skall stänka blodet runt omkring på altaret.</verse>
        <verse osisID='Lev.3.3'>Av gemenskapsoffret skall han som eldsoffer åt Herren bära fram det fett som omsluter inälvorna och allt det fett som sitter på dem,</verse>
        <verse osisID='Lev.3.4'>de båda njurarna med det fett som sitter på dem vid höftmusklerna och leverfettet som han skall ta loss tillsammans med njurarna.</verse>
        <verse osisID='Lev.3.5'>Sedan skall Arons söner bränna det på altaret, ovanpå brännoffret som ligger på den brinnande veden. Detta är ett eldsoffer till en ljuvlig doft för Herren. </verse>
        <verse osisID='Lev.3.6'>Men om någon vill bära fram ett gemenskapsoffer åt Herren av småboskapen, skall han ta ett felfritt djur av hankön eller honkön.</verse>
        <verse osisID='Lev.3.7'>Om han vill offra ett får, skall han föra fram det inför Herrens ansikte.</verse>
        <verse osisID='Lev.3.8'>Och han skall lägga sin hand på offerdjurets huvud och sedan slakta det framför uppenbarelsetältet och Arons söner skall stänka blodet runt omkring på altaret.</verse>
        <verse osisID='Lev.3.9'>Av gemenskapsoffret skall han som eldsoffer åt Herren offra fettet, hela fettsvansen, avstyckad vid ryggraden, det fett som omsluter inälvorna och allt det fett som sitter på dem,</verse>
        <verse osisID='Lev.3.10'>de båda njurarna med det fett som sitter på dem vid höftmusklerna samt leverfettet, som han skall ta loss tillsammans med njurarna.</verse>
        <verse osisID='Lev.3.11'>Och prästen skall bränna det på altaret. Det är ett matoffer, ett eldsoffer åt Herren. </verse>
        <verse osisID='Lev.3.12'>Om någon vill offra en get, skall han föra fram den inför Herrens ansikte,</verse>
        <verse osisID='Lev.3.13'>lägga sin hand på dess huvud och slakta den framför uppenbarelsetältet och Arons söner skall stänka blodet runt omkring på altaret.</verse>
        <verse osisID='Lev.3.14'>Som ett eldsoffer åt Herren skall han offra det fett som omsluter inälvorna och allt det fett som sitter på dem,</verse>
        <verse osisID='Lev.3.15'>de båda njurarna med det fett som sitter på dem vid höftmusklerna samt leverfettet, som han skall ta loss tillsammans med njurarna.</verse>
        <verse osisID='Lev.3.16'>Sedan skall prästen bränna det på altaret. Det är ett matoffer, ett eldsoffer till en ljuvlig doft. Allt fettet skall tillhöra Herren.</verse>
        <verse osisID='Lev.3.17'>Detta skall vara en evig stadga för er från släkte till släkte, var ni än bor. Inget fett och inget blod skall ni förtära.</verse>
      </chapter>
      <chapter osisID='Lev.4'>
        <verse osisID='Lev.4.1'>Herren talade till Mose. Han sade:</verse>
        <verse osisID='Lev.4.2'>Säg till Israels barn: Om någon syndar av misstag mot något av Herrens bud och gör något som inte får göras,</verse>
        <verse osisID='Lev.4.3'>skall den smorde prästen, om det är han som har syndat och därmed dragit skuld över folket, offra en felfri ungtjur åt Herren till syndoffer för den synd han har begått.</verse>
        <verse osisID='Lev.4.4'>Han skall föra fram tjuren inför Herrens ansikte till uppenbarelsetältets ingång och han skall lägga sin hand på tjurens huvud och sedan slakta tjuren inför Herren.</verse>
        <verse osisID='Lev.4.5'>Den smorde prästen skall ta av tjurens blod och bära in det i uppenbarelsetältet,</verse>
        <verse osisID='Lev.4.6'>och han skall doppa sitt finger i blodet och stänka det sju gånger inför Herrens ansikte framför förlåten till helgedomen. </verse>
        <verse osisID='Lev.4.7'>Därefter skall prästen stryka med blodet på hornen på den väldoftande rökelsens altare, som står inför Herrens ansikte i uppenbarelsetältet. Men allt det övriga blodet från tjuren skall han hälla ut vid foten av brännoffersaltaret, som står vid ingången till uppenbarelsetältet.</verse>
        <verse osisID='Lev.4.8'>Och allt fett på syndofferstjuren skall han avlägsna, det fett som omsluter inälvorna och allt det fett som sitter på dem,</verse>
        <verse osisID='Lev.4.9'>de båda njurarna med det fett som sitter på dem vid höftmusklerna samt leverfettet, som han skall ta loss tillsammans med njurarna.</verse>
        <verse osisID='Lev.4.10'>Fettet skall tas ut så som det tas ut ur tjuren för gemenskapsoffret. Och prästen skall bränna det på brännoffersaltaret.</verse>
        <verse osisID='Lev.4.11'>Men tjurens hud och allt hans kött, hans huvud, fötter, inälvor och orenhet,</verse>
        <verse osisID='Lev.4.12'>allt det övriga av tjuren, skall han föra bort utanför lägret till en ren plats, där man slår ut askan, och bränna upp det i eld som brinner på ved. På den plats där man slår ut askan skall det brännas. </verse>
        <verse osisID='Lev.4.13'>Om Israels hela menighet försyndar sig utan att församlingen märker det och de bryter mot något av Herrens bud och gör sådant som inte får göras och därigenom ådrar sig skuld,</verse>
        <verse osisID='Lev.4.14'>och sedan den synd de har begått blir känd, då skall församlingen offra en ungtjur till syndoffer. De skall föra fram den inför uppenbarelsetältet.</verse>
        <verse osisID='Lev.4.15'>Och de äldste i menigheten skall lägga sina händer på tjurens huvud inför Herrens ansikte, och man skall slakta tjuren inför Herren.</verse>
        <verse osisID='Lev.4.16'>Den smorde prästen skall bära något av tjurens blod in i uppenbarelsetältet,</verse>
        <verse osisID='Lev.4.17'>och prästen skall doppa sitt finger i blodet och stänka sju gånger framför förlåten inför Herrens ansikte. </verse>
        <verse osisID='Lev.4.18'>Därefter skall han stryka en del av blodet på hornen på det altare som står inför Herrens ansikte i uppenbarelsetältet. Men allt det övriga blodet skall han hälla ut vid foten av brännoffersaltaret, som står vid ingången till uppenbarelsetältet.</verse>
        <verse osisID='Lev.4.19'>Allt fett skall han ta ut ur tjuren och bränna det på altaret.</verse>
        <verse osisID='Lev.4.20'>Och han skall göra med tjuren som han gjorde med syndofferstjuren, så skall han göra med den. När prästen bringar försoning för dem, får de förlåtelse.</verse>
        <verse osisID='Lev.4.21'>Sedan skall han föra ut tjuren utanför lägret och bränna den, så som han skulle göra med den förra tjuren. Detta är syndoffret för församlingen. </verse>
        <verse osisID='Lev.4.22'>Om en ledare syndar genom att han av misstag bryter mot något av Herrens, sin Guds, bud och gör sådant som inte får göras och han därigenom ådrar sig skuld,</verse>
        <verse osisID='Lev.4.23'>eller om han av någon får veta vilken synd han har begått, skall han som sitt offer föra fram en bock, ett felfritt djur av hankön.</verse>
        <verse osisID='Lev.4.24'>Han skall lägga sin hand på bockens huvud och sedan slakta den inför Herrens ansikte på samma plats som man slaktar brännoffret. Det är ett syndoffer.</verse>
        <verse osisID='Lev.4.25'>Prästen skall ta något av syndoffrets blod på sitt finger och stryka på brännoffersaltarets horn, men det övriga blodet skall han hälla ut vid foten av brännoffersaltaret.</verse>
        <verse osisID='Lev.4.26'>Allt fettet skall han bränna på altaret, så som man gör med fettet vid gemenskapsoffret. Och när prästen bringar försoning för honom till rening från hans synd, får han förlåtelse. </verse>
        <verse osisID='Lev.4.27'>Om någon av folket i landet syndar av misstag genom att göra sådant som inte får göras enligt Herrens bud och därigenom ådrar sig skuld,</verse>
        <verse osisID='Lev.4.28'>eller om han av någon får veta vilken synd han har begått, så skall han som sitt offer för den begångna synden föra fram en felfri get av honkön.</verse>
        <verse osisID='Lev.4.29'>Han skall lägga sin hand på syndoffersdjurets huvud och sedan slakta det på den plats där brännoffersdjuren slaktas.</verse>
        <verse osisID='Lev.4.30'>Prästen skall ta något av blodet på sitt finger och stryka det på brännoffersaltarets horn, men allt det övriga blodet skall han hälla ut vid altarets fot.</verse>
        <verse osisID='Lev.4.31'>Allt fettet skall han ta ut så som fettet tas ut ur djuret till gemenskapsoffret och prästen skall bränna det på altaret till en ljuvlig doft för Herren. Och när prästen bringar försoning för honom, får han förlåtelse. </verse>
        <verse osisID='Lev.4.32'>Men om någon vill offra ett lamm till syndoffer, skall han föra fram ett felfritt djur av honkön.</verse>
        <verse osisID='Lev.4.33'>Han skall lägga sin hand på syndoffersdjurets huvud och slakta det till syndoffer på samma plats som man slaktar brännoffersdjuren.</verse>
        <verse osisID='Lev.4.34'>Prästen skall ta av syndoffrets blod på sitt finger och stryka det på brännoffersaltarets horn. Men allt det övriga blodet skall han hälla ut vid altarets fot.</verse>
        <verse osisID='Lev.4.35'>Allt fettet skall han ta ut så som fettet tas ut ur lammet till gemenskapsoffret och prästen skall bränna det på altaret, ovanpå Herrens eldsoffer. Och när prästen bringar försoning för den synd han har begått, får han förlåtelse.</verse>
      </chapter>
      <chapter osisID='Lev.5'>
        <verse osisID='Lev.5.1'>Om någon hör edsförpliktelsen och kan vittna om något som han själv sett eller på annat sätt fått reda på, men inte berättar det, då syndar han och bär på missgärning.</verse>
        <verse osisID='Lev.5.2'>Eller om någon utan att märka det rör vid något orent, det må vara den döda kroppen av ett orent vilddjur eller den döda kroppen av ett orent boskapsdjur eller den döda kroppen av något slags orent smådjur, så blir han oren genom det och ådrar sig skuld.</verse>
        <verse osisID='Lev.5.3'>Eller om han utan att märka det rör vid en människas orenhet, vad det än är som kan orena, och han sedan får veta det, så ådrar han sig skuld.</verse>
        <verse osisID='Lev.5.4'>Eller om någon utan att märka det tanklöst avlägger en ed med sina läppar - att göra ont eller gott, vad man än i tanklöshet kan styrka med en ed - och han sedan kommer till insikt om vad han gjort, så har han ådragit sig skuld i något av dessa avseenden.</verse>
        <verse osisID='Lev.5.5'>Då skall han, när han ådragit sig skuld i något av dessa fall, bekänna den synd han har begått.</verse>
        <verse osisID='Lev.5.6'>Som offer för sin synd skall han föra fram åt Herren ett hondjur av småboskapen, antingen ett tacklamm eller en killing, till syndoffer. Och prästen skall bringa försoning för honom för hans synd. </verse>
        <verse osisID='Lev.5.7'>Men om han inte har råd med ett sådant djur, skall han som offer för sin synd bära fram åt Herren två turturduvor eller två unga duvor, en till syndoffer och en till brännoffer.</verse>
        <verse osisID='Lev.5.8'>Han skall bära fram dem till prästen, som först skall offra den som är avsedd till syndoffer. Han skall vrida huvudet av den invid halsen, men utan att ta bort det,</verse>
        <verse osisID='Lev.5.9'>och han skall stänka något av syndoffrets blod på altarets sida. Men det övriga blodet skall kramas ut vid foten av altaret. Det är ett syndoffer.</verse>
        <verse osisID='Lev.5.10'>Den andra duvan skall han offra som brännoffer på föreskrivet sätt. När prästen bringar försoning för honom för den synd han har begått, får han förlåtelse. </verse>
        <verse osisID='Lev.5.11'>Men om han inte har råd med två turturduvor eller två unga duvor, skall han som offer för sin synd bära fram en tiondels efa fint mjöl till syndoffer, men inte hälla någon olja på mjölet eller lägga någon rökelse på det, ty det är ett syndoffer.</verse>
        <verse osisID='Lev.5.12'>Han skall bära fram det till prästen, och prästen skall ta en handfull av det till påminnelseoffer och bränna det på altaret, ovanpå Herrens eldsoffer. Det är ett syndoffer.</verse>
        <verse osisID='Lev.5.13'>Och när prästen bringar försoning för honom för den synd han har begått i något av dessa avseenden, får han förlåtelse. Det övriga skall tillhöra prästen liksom vid matoffret.</verse>
        <verse osisID='Lev.5.14'>Herren talade till Mose. Han sade:</verse>
        <verse osisID='Lev.5.15'>Om någon av misstag begår en trolös handling genom att undanhålla något som är helgat åt Herren, skall han som skuldoffer föra fram åt Herren en felfri bagge av småboskapen efter det värde du bestämmer i silver, ett visst antal siklar efter helgedomssikelns vikt.</verse>
        <verse osisID='Lev.5.16'>Han skall ersätta det han har undanhållit av det helgade och lägga till en femtedel. Detta skall han ge åt prästen, och när prästen bringar försoning för honom genom skuldoffersbaggen, får han förlåtelse.</verse>
        <verse osisID='Lev.5.17'>Om någon syndar utan att veta det och bryter mot något Herrens bud och gör sådant som inte får göras, ådrar han sig skuld och bär på missgärning.</verse>
        <verse osisID='Lev.5.18'>Han skall som skuldoffer föra fram till prästen en felfri bagge av småboskapen efter det värde du bestämmer. Och när prästen bringar försoning för honom för den synd han har begått av misstag och utan att veta det får han förlåtelse.</verse>
        <verse osisID='Lev.5.19'>Det är ett skuldoffer, ty han har ådragit sig skuld inför Herren.</verse>
      </chapter>
      <chapter osisID='Lev.6'>
        <verse osisID='Lev.6.1'>Herren talade till Mose. Han sade:</verse>
        <verse osisID='Lev.6.2'>Om någon syndar och handlar trolöst mot Herren, genom att han ljuger för sin nästa angående något som denne har anförtrott honom eller överlämnat i hans vård eller angående något som han med våld har tagit eller om han genom utpressning berövat sin nästa något,</verse>
        <verse osisID='Lev.6.3'>eller om han, när han har hittat något borttappat, ljuger om det och svär falskt i någon sak, vad det än är som en människa kan göra sig skyldig till,</verse>
        <verse osisID='Lev.6.4'>då skall den som har syndat på detta sätt och därmed ådragit sig skuld återlämna det han har tagit med våld eller tillägnat sig genom utpressning eller det som anförtrotts honom, eller det borttappade som han har hittat,</verse>
        <verse osisID='Lev.6.5'>eller vad det än gäller där han svurit falskt. Han skall ersätta det till dess fulla värde och lägga till en femtedel. Han skall ge det åt ägaren samma dag som han bär fram sitt skuldoffer.</verse>
        <verse osisID='Lev.6.6'>Ty sitt skuldoffer skall han föra fram inför Herren, en felfri bagge av småboskapen skall han föra fram till prästen, efter det värde du bestämmer.</verse>
        <verse osisID='Lev.6.7'>Och när prästen så bringar försoning för honom inför Herrens ansikte, får han förlåtelse för vad han än har gjort som har dragit skuld över honom.</verse>
        <verse osisID='Lev.6.8'>Herren talade till Mose. Han sade:</verse>
        <verse osisID='Lev.6.9'>Ge Aron och hans söner denna befallning: Detta är lagen om brännoffret: Brännoffret skall ligga på altarets härd hela natten till morgonen och elden på altaret skall där- igenom hållas brinnande.</verse>
        <verse osisID='Lev.6.10'>Prästen skall klä sig i sin livrock av linne och ta på sig benkläder av linne närmast kroppen. Han skall ta bort askan efter brännoffret som elden har förtärt på altaret och lägga den vid sidan av altaret.</verse>
        <verse osisID='Lev.6.11'>Sedan skall han ta av sig kläderna och klä sig i andra kläder och föra bort askan till en ren plats utanför lägret.</verse>
        <verse osisID='Lev.6.12'>Men elden på altaret skall hållas brinnande och får inte slockna. Varje morgon skall prästen där antända ny ved, och ovanpå veden skall han lägga brännoffret och bränna fettstyckena av gemenskapsoffret.</verse>
        <verse osisID='Lev.6.13'>Elden skall alltid hållas brinnande på altaret. Den får inte slockna.</verse>
        <verse osisID='Lev.6.14'>Detta är lagen om matoffret: Arons söner skall bära fram det inför Herrens ansikte till altaret.</verse>
        <verse osisID='Lev.6.15'>Och prästen skall ta en handfull av offret, av det fina mjölet som hör till matoffret och av oljan, dessutom all rökelsen som ligger på matoffret. Detta skall han bränna på altaret till en ljuvlig doft, som ett påminnelseoffer till Herren.</verse>
        <verse osisID='Lev.6.16'>Det som är över av det skall Aron och hans söner äta. Osyrat skall det ätas på en helig plats. I förgården till uppenbarelsetältet skall de äta det.</verse>
        <verse osisID='Lev.6.17'>Det skall inte bakas med surdeg. Detta är deras andel som jag har givit dem av mina eldsoffer. Det är högheligt liksom syndoffret och skuldoffret.</verse>
        <verse osisID='Lev.6.18'>Alla av manligt kön bland Arons barn skall äta det. Det skall vara deras eviga rätt av Herrens eldsoffer från släkte till släkte. Var och en som rör vid det blir helig. </verse>
        <verse osisID='Lev.6.19'>Och Herren talade till Mose. Han sade:</verse>
        <verse osisID='Lev.6.20'>Detta är den offergåva som Aron och hans söner skall offra åt Herren på den dag då någon av dem blir smord: en tiondels efa fint mjöl som det dagliga matoffret, hälften på morgonen och hälften på kvällen.</verse>
        <verse osisID='Lev.6.21'>Det skall bakas på plåt med olja, och när det är blandat skall du bära fram det. Du skall offra det sönderdelat som när man offrar ett matoffer i stycken, till en ljuvlig doft för Herren.</verse>
        <verse osisID='Lev.6.22'>Den präst bland Arons söner som blir smord i hans ställe skall göra det. Detta skall vara en evig stadga. Som ett heloffer skall det brännas åt Herren.</verse>
        <verse osisID='Lev.6.23'>En prästs matoffer skall alltid vara ett heloffer. Det får inte ätas.</verse>
        <verse osisID='Lev.6.24'>Herren talade till Mose. Han sade:</verse>
        <verse osisID='Lev.6.25'>Säg till Aron och hans söner: Detta är lagen om syndoffret: På samma plats som brännoffersdjuret slaktas skall syndoffersdjuret slaktas inför Herrens ansikte. Det är högheligt.</verse>
        <verse osisID='Lev.6.26'>Den präst som offrar syndoffret skall äta det. På en helig plats skall det ätas, i förgården till uppenbarelsetältet.</verse>
        <verse osisID='Lev.6.27'>Var och en som rör vid köttet blir helig. Om något av blodet stänks på någons kläder, skall man tvätta av det nerstänkta stället på en helig plats.</verse>
        <verse osisID='Lev.6.28'>Det lerkärl som offerköttet har kokats i skall slås sönder, men om kokningen har skett i ett kopparkärl skall detta skuras och sköljas med vatten.</verse>
        <verse osisID='Lev.6.29'>Alla av manligt kön bland prästerna får äta det. Det är högheligt.</verse>
        <verse osisID='Lev.6.30'>Men sådant syndoffer vars blod bärs in i uppenbarelsetältet för att bringa försoning i helgedomen får inte ätas. Det skall brännas upp i eld.</verse>
      </chapter>
      <chapter osisID='Lev.7'>
        <verse osisID='Lev.7.1'>Detta är lagen om skuldoffret: Det är högheligt.</verse>
        <verse osisID='Lev.7.2'>På samma plats som man slaktar brännoffersdjuret skall man slakta skuldoffersdjuret och man skall stänka blodet runt omkring på altaret.</verse>
        <verse osisID='Lev.7.3'>Allt fettet skall man offra, svansen och det fett som omsluter inälvorna,</verse>
        <verse osisID='Lev.7.4'>de båda njurarna med det fett som sitter på dem vid höftmusklerna samt leverfettet som man skall ta loss tillsammans med njurarna.</verse>
        <verse osisID='Lev.7.5'>Prästen skall bränna det på altaret till ett eldsoffer åt Herren. Det är ett skuldoffer.</verse>
        <verse osisID='Lev.7.6'>Alla av manligt kön bland prästerna skall äta det. På en helig plats skall det ätas. Det är högheligt. </verse>
        <verse osisID='Lev.7.7'>Det som gäller för syndoffret skall också gälla för skuldoffret. Samma lag skall gälla för dem båda. Offerköttet skall tillhöra den präst som bringar försoning med det.</verse>
        <verse osisID='Lev.7.8'>När en präst bär fram brännoffer för någon, skall huden av brännoffersdjuret som bärs fram tillhöra den prästen.</verse>
        <verse osisID='Lev.7.9'>Ett matoffer som är bakat i ugn eller tillrett i gryta eller på plåt skall alltid tillfalla den präst som bär fram det.</verse>
        <verse osisID='Lev.7.10'>Men ett matoffer som är blandat med olja eller som bärs fram torrt skall alltid tillfalla Arons söner gemensamt, den ene såväl som den andre.</verse>
        <verse osisID='Lev.7.11'>Detta är lagen om gemenskapsoffret, när ett sådant bärs fram åt Herren:</verse>
        <verse osisID='Lev.7.12'>Om någon vill offra det som ett gemenskapsoffer, skall han förutom det slaktdjur som hör till gemenskapsoffret bära fram osyrade kakor blandade med olja, osyrade tunnkakor smorda med olja och fint mjöl, hopknådat i form av kakor som är blandade med olja.</verse>
        <verse osisID='Lev.7.13'>Tillsammans med kakor av syrat bröd skall han som offergåva bära fram det slaktdjur som hör till det gemenskapsoffer han offrar som gemenskapsoffer.</verse>
        <verse osisID='Lev.7.14'>Av detta skall han bära fram en kaka av varje offer som en gåva åt Herren. Denna skall tillhöra den präst som stänker gemenskapsoffrets blod på altaret.</verse>
        <verse osisID='Lev.7.15'>Köttet av det slaktdjur som hör till det gemenskapsoffer som bärs fram som gemenskapsoffer skall ätas samma dag det har offrats. Ingenting av det får lämnas kvar till följande morgon. </verse>
        <verse osisID='Lev.7.16'>Om däremot det slaktoffer som någon vill bära fram är ett löftesoffer eller ett frivilligt offer, skall även det offerdjuret ätas samma dag som det har offrats. Men det som blivit över får ätas följande dag.</verse>
        <verse osisID='Lev.7.17'>Skulle ändå något av offerköttet bli kvar, skall det brännas upp i eld på tredje dagen.</verse>
        <verse osisID='Lev.7.18'>Om någon på tredje dagen äter av köttet från gemenskapsoffret, blir offret inte välbehagligt. Han som offrat det får inte räkna sig det tillgodo, utan köttet anses som orent. Den som äter av det kommer att bära på skuld.</verse>
        <verse osisID='Lev.7.19'>Inte heller får man äta det kött som varit i beröring med något orent, utan det skall brännas upp i eld. I övrigt må köttet ätas av var och en som är ren.</verse>
        <verse osisID='Lev.7.20'>Men den som äter kött av Herrens gemenskapsoffer medan han är oren, han skall utrotas ur sitt folk.</verse>
        <verse osisID='Lev.7.21'>Och om någon rör vid något orent, en människas orenhet eller ett orent djur eller vilken annan orenhet som helst och han ändå äter kött av Herrens gemenskapsoffer, skall han utrotas ur sitt folk.</verse>
        <verse osisID='Lev.7.22'>Herren talade till Mose. Han sade:</verse>
        <verse osisID='Lev.7.23'>Säg till Israels barn: Ni skall inte äta något fett av nötboskap, får eller getter.</verse>
        <verse osisID='Lev.7.24'>Fettet av ett självdött eller ihjälrivet djur får användas till alla slags behov, men ni skall inte äta det.</verse>
        <verse osisID='Lev.7.25'>Ty var och en som äter fettet av något djur, av vilket man bär fram eldsoffer åt Herren, han skall utrotas ur sitt folk.</verse>
        <verse osisID='Lev.7.26'>Och ni skall inte förtära något blod, varken av fåglar eller boskap, var ni än bor.</verse>
        <verse osisID='Lev.7.27'>Var och en som förtär blod skall utrotas ur sitt folk.</verse>
        <verse osisID='Lev.7.28'>Och Herren talade till Mose. Han sade:</verse>
        <verse osisID='Lev.7.29'>Säg till Israels barn: Den som vill offra ett gemenskapsoffer åt Herren skall av sitt gemenskapsoffer bära fram sin offergåva åt Herren.</verse>
        <verse osisID='Lev.7.30'>Med egna händer skall han bära fram Herrens eldsoffer. Fettet och bringan skall han bära fram, och bringan skall viftas som ett viftoffer inför Herrens ansikte.</verse>
        <verse osisID='Lev.7.31'>Fettet skall prästen bränna på altaret, men bringan skall tillhöra Aron och hans söner.</verse>
        <verse osisID='Lev.7.32'>Också det högra lårstycket skall ni ge åt prästen som en gåva av era gemenskapsoffer.</verse>
        <verse osisID='Lev.7.33'>Den bland Arons söner som offrar gemenskapsoffrets blod och fettet skall ha det högra lårstycket som sin andel.</verse>
        <verse osisID='Lev.7.34'>Ty av israeliternas gemenskapsoffer tar jag viftoffersbringan och offergärdslåret och ger dem åt prästen Aron och åt hans söner som en evig rätt från Israels barn. </verse>
        <verse osisID='Lev.7.35'>Detta är Arons och hans söners smörjelselott av Herrens eldsoffer, den lott som de fick den dag de fördes fram för att bli Herrens präster.</verse>
        <verse osisID='Lev.7.36'>Denna lott skulle de enligt Herrens befallning få av Israels barn som en evig rätt, släkte efter släkte, på den dag då han smorde dem.</verse>
        <verse osisID='Lev.7.37'>Detta är lagen om brännoffret, matoffret, syndoffret, skuldoffret, prästvigningsoffret och gemenskapsoffret.</verse>
        <verse osisID='Lev.7.38'>Herren gav denna lag åt Mose på Sinai berg den dag då han befallde Israels barn att de skulle bära fram sina offer åt Herren i Sinai öken.</verse>
      </chapter>
      <chapter osisID='Lev.8'>
        <verse osisID='Lev.8.1'>Herren talade till Mose. Han sade:</verse>
        <verse osisID='Lev.8.2'>"För fram Aron och hans söner tillsammans med honom, deras kläder och smörjelseoljan samt syndofferstjuren och de två baggarna och korgen med de osyrade bröden.</verse>
        <verse osisID='Lev.8.3'>Samla sedan hela menigheten vid ingången till uppenbarelsetältet."</verse>
        <verse osisID='Lev.8.4'>Mose gjorde som Herren hade befallt honom, och menigheten samlades vid uppenbarelsetältets ingång.</verse>
        <verse osisID='Lev.8.5'>Och Mose sade till menigheten: "Detta är vad Herren har befallt mig att göra." </verse>
        <verse osisID='Lev.8.6'>Han förde fram Aron och hans söner och tvättade dem med vatten.</verse>
        <verse osisID='Lev.8.7'>Och han satte livklädnaden på Aron och spände på honom bältet, klädde på honom kåpan, satte fast efoden med efodens skärp och fäste med det ihop alltsamman på honom.</verse>
        <verse osisID='Lev.8.8'>Han satte på honom bröstskölden och lade in urim och tummim i skölden.</verse>
        <verse osisID='Lev.8.9'>Han satte också turbanen på hans huvud och framtill på turbanen satte han den skinande plattan av guld, det heliga diademet, så som Herren hade befallt Mose.</verse>
        <verse osisID='Lev.8.10'>Och Mose tog smörjelseoljan och smorde tabernaklet och allt som fanns i det och helgade det.</verse>
        <verse osisID='Lev.8.11'>Han stänkte oljan sju gånger på altaret och smorde altaret och alla dess tillbehör och karet med dess fotställning för att helga dem.</verse>
        <verse osisID='Lev.8.12'>Han hällde en del av smörjelseoljan på Arons huvud och smorde honom för att helga honom.</verse>
        <verse osisID='Lev.8.13'>Och Mose förde fram Arons söner och satte på dem livklädnader, spände på dem bälten och band på dem huvor, så som Herren hade befallt Mose. </verse>
        <verse osisID='Lev.8.14'>Mose förde fram syndofferstjuren, och Aron och hans söner lade sina händer på syndofferstjurens huvud.</verse>
        <verse osisID='Lev.8.15'>Sedan slaktades den, och Mose tog blodet och strök med sitt finger runt omkring på altarets horn och renade altaret. Men det övriga blodet hällde han ut vid foten av altaret och helgade det för att bringa försoning för det.</verse>
        <verse osisID='Lev.8.16'>Och han tog allt det fett som satt på inälvorna, leverfettet och de båda njurarna med deras fett, och Mose brände det på altaret.</verse>
        <verse osisID='Lev.8.17'>Men det övriga av tjuren, hud och kött och orenhet, brände han upp i eld utanför lägret, så som Herren hade befallt honom. </verse>
        <verse osisID='Lev.8.18'>Och han förde fram brännoffersbaggen, och Aron och hans söner lade sina händer på baggens huvud.</verse>
        <verse osisID='Lev.8.19'>Sedan slaktades den och Mose stänkte blodet runt omkring på altaret.</verse>
        <verse osisID='Lev.8.20'>Han styckade baggens kropp och brände huvudet och styckena och istret.</verse>
        <verse osisID='Lev.8.21'>Inälvorna och benen tvättade han i vatten. Sedan brände Mose hela baggen på altaret. Det var ett brännoffer till en ljuvlig doft, ett eldsoffer åt Herren, så som Herren hade befallt Mose. </verse>
        <verse osisID='Lev.8.22'>Därefter förde han fram den andra baggen, prästvigningsbaggen, och Aron och hans söner lade händerna på baggens huvud.</verse>
        <verse osisID='Lev.8.23'>Sedan slaktades den och Mose tog av blodet och strök på Arons högra örsnibb, tummen på hans högra hand och stortån på hans högra fot.</verse>
        <verse osisID='Lev.8.24'>Han förde fram Arons söner och Mose strök något av blodet på deras högra örsnibb, tummen på deras högra hand och stortån på deras högra fot. Men det övriga blodet stänkte Mose runt omkring på altaret.</verse>
        <verse osisID='Lev.8.25'>Sedan tog han fettet, svansen och allt det fett som satt på inälvorna, leverfettet och de båda njurarna med deras fett och det högra lårstycket.</verse>
        <verse osisID='Lev.8.26'>Och ur korgen med de osyrade bröden som stod inför Herrens ansikte tog han en osyrad kaka, en oljebrödskaka och en tunnkaka och lade dem på fettstyckena och det högra lårstycket.</verse>
        <verse osisID='Lev.8.27'>Allt detta lade han i händerna på Aron och hans söner och de viftade det som ett viftoffer inför Herrens ansikte.</verse>
        <verse osisID='Lev.8.28'>Sedan tog Mose det ur deras händer och brände det på altaret, ovanpå brännoffret. Det var ett prästvigningsoffer till en ljuvlig doft, ett eldsoffer åt Herren.</verse>
        <verse osisID='Lev.8.29'>Och Mose tog bringan - den var Moses del av prästvigningsoffrets bagge - och viftade den som ett viftoffer inför Herrens ansikte, så som Herren hade befallt Mose. </verse>
        <verse osisID='Lev.8.30'>Och Mose tog av smörjelseoljan och av blodet på altaret och stänkte på Aron och hans kläder, på hans söner och hans söners kläder. På detta sätt helgade han Aron och hans kläder, hans söner och hans söners kläder.</verse>
        <verse osisID='Lev.8.31'>Sedan sade Mose till Aron och hans söner: "Koka köttet vid ingången till uppenbarelsetältet, och där skall ni äta det tillsammans med brödet som är i prästvigningskorgen, så som jag har befallt: Aron och hans söner skall äta det.</verse>
        <verse osisID='Lev.8.32'>Men det som blir kvar av köttet eller av brödet skall ni bränna upp i eld.</verse>
        <verse osisID='Lev.8.33'>Under sju dagar skall ni inte gå bort ifrån uppenbarelsetältets ingång, inte förrän era prästvigningsdagar är över, ty er prästvigning skall vara i sju dagar.</verse>
        <verse osisID='Lev.8.34'>Herren har befallt att så som det har gått till i dag skall det också ske i fortsättningen, för att försoning skall bringas för er.</verse>
        <verse osisID='Lev.8.35'>Vid ingången till uppenbarelsetältet skall ni stanna kvar i sju dygn, dag och natt, och ni skall iaktta vad Herren har befallt er att iaktta för att ni inte skall dö. Detta har jag fått befallning om."</verse>
        <verse osisID='Lev.8.36'>Och Aron och hans söner gjorde allt som Herren hade befallt genom Mose.</verse>
      </chapter>
      <chapter osisID='Lev.9'>
        <verse osisID='Lev.9.1'>På åttonde dagen kallade Mose till sig Aron och hans söner och de äldste i Israel.</verse>
        <verse osisID='Lev.9.2'>Han sade till Aron: "Tag dig en tjurkalv till syndoffer och en bagge till brännoffer, båda felfria, och för fram dem inför Herrens ansikte.</verse>
        <verse osisID='Lev.9.3'>Och säg till Israels barn: Tag en bock till syndoffer och en kalv och ett lamm, båda ettåriga och felfria, till brännoffer.</verse>
        <verse osisID='Lev.9.4'>Tag vidare en tjur och en bagge till gemenskapsoffer för att offra dem inför Herrens ansikte och dessutom ett matoffer blandat med olja, ty i dag kommer Herren att uppenbara sig för er." </verse>
        <verse osisID='Lev.9.5'>De tog det som Mose hade givit befallning om och förde fram det inför uppenbarelsetältet och hela menigheten trädde fram och ställde sig inför Herrens ansikte.</verse>
        <verse osisID='Lev.9.6'>Då sade Mose: "Detta är vad Herren har befallt er att göra för att Herrens härlighet skall visa sig för er." </verse>
        <verse osisID='Lev.9.7'>Och Mose sade till Aron: "Träd fram till altaret och offra ditt syndoffer och ditt brännoffer och bringa försoning för dig själv och för folket. Offra sedan folkets offer och bringa försoning för dem, så som Herren har befallt." </verse>
        <verse osisID='Lev.9.8'>Då trädde Aron fram till altaret och slaktade sin syndofferskalv.</verse>
        <verse osisID='Lev.9.9'>Arons söner bar fram blodet till honom, och han doppade sitt finger i blodet och strök på altarets horn, men resten av blodet hällde han ut vid foten av altaret.</verse>
        <verse osisID='Lev.9.10'>Syndoffersdjurets fett, njurar och leverfett brände han på altaret, så som Herren hade befallt Mose.</verse>
        <verse osisID='Lev.9.11'>Men köttet och huden brände han upp i eld utanför lägret.</verse>
        <verse osisID='Lev.9.12'>Sedan slaktade han brännoffersdjuret, och Arons söner räckte honom blodet som han stänkte runt omkring på altaret.</verse>
        <verse osisID='Lev.9.13'>De räckte honom det styckade brännoffersdjuret med dess huvud och han brände detta på altaret.</verse>
        <verse osisID='Lev.9.14'>Han tvättade inälvorna och benen och brände dem ovanpå brännoffret på altaret. </verse>
        <verse osisID='Lev.9.15'>Därefter förde han fram folkets offer. Han tog folkets syndoffersbock och slaktade den och offrade den till syndoffer på samma sätt som det förra syndoffersdjuret.</verse>
        <verse osisID='Lev.9.16'>Och han förde fram brännoffersdjuret och offrade det på föreskrivet sätt.</verse>
        <verse osisID='Lev.9.17'>Han bar också fram matoffret och tog en handfull av det och brände det på altaret, förutom morgonens brännoffer.</verse>
        <verse osisID='Lev.9.18'>Sedan slaktade han tjuren och baggen, som var folkets gemenskapsoffer, och Arons söner räckte honom blodet som han stänkte runt omkring på altaret.</verse>
        <verse osisID='Lev.9.19'>Fettstyckena av tjuren samt baggens fettsvans och det fett som omsluter inälvorna, liksom njurarna och leverfettet</verse>
        <verse osisID='Lev.9.20'>lade de på bringorna, och han brände fettstyckena på altaret.</verse>
        <verse osisID='Lev.9.21'>Men bringorna och det högra lårstycket viftade Aron som ett viftoffer inför Herrens ansikte, så som Mose hade befallt. </verse>
        <verse osisID='Lev.9.22'>Och Aron lyfte upp sina händer över folket och välsignade dem. Därefter steg han ner, sedan han hade offrat syndoffret, brännoffret och gemenskapsoffret.</verse>
        <verse osisID='Lev.9.23'>Och Mose och Aron gick in i uppenbarelsetältet. Sedan gick de ut igen och välsignade folket. Då visade sig Herrens härlighet för allt folket.</verse>
        <verse osisID='Lev.9.24'>Eld gick ut från Herren och förtärde brännoffret och fettstyckena på altaret. När allt folket såg detta, jublade de och föll ner på sina ansikten.</verse>
      </chapter>
      <chapter osisID='Lev.10'>
        <verse osisID='Lev.10.1'>Men Arons söner Nadab och Abihu tog var sitt fyrfat och lade eld i dem, strödde på rökelse och bar fram främmande eld inför Herrens ansikte, något som han inte hade befallt dem.</verse>
        <verse osisID='Lev.10.2'>Då gick eld ut från Herren och förtärde dem, så att de dog inför Herren.</verse>
        <verse osisID='Lev.10.3'>Och Mose sade till Aron: "Detta är vad Herren har talat:På dem som står mig nära skall jag bevisa mig heligoch inför allt folketbevisa mig härlig."Och Aron teg stilla. </verse>
        <verse osisID='Lev.10.4'>Mose kallade till sig Misael och Elsafan, söner till Ussiel, Arons farbror, och sade till dem: "Kom fram och bär era släktingar bort från helgedomen, utanför lägret."</verse>
        <verse osisID='Lev.10.5'>Då steg de fram och bar bort dem i deras livklädnader, utanför lägret, så som Mose hade sagt.</verse>
        <verse osisID='Lev.10.6'>Sedan sade Mose till Aron och till hans söner Eleasar och Itamar: "Ni skall inte ha ert hår oordnat eller riva sönder era kläder, för att ni inte skall dö och vrede drabba hela menigheten. Men era bröder, hela Israels hus, må gråta över den brand som Herren har tänt.</verse>
        <verse osisID='Lev.10.7'>Ni skall inte gå bort från ingången till uppenbarelsetältet, för att ni inte skall dö, ty Herrens smörjelseolja är på er." Och de gjorde enligt Moses ord.</verse>
        <verse osisID='Lev.10.8'>Herren talade till Aron. Han sade:</verse>
        <verse osisID='Lev.10.9'>"För att ni inte skall dö får varken du själv eller dina söner dricka vin eller starka drycker när ni skall gå in i uppenbarelsetältet. Detta skall vara en evig stadga för er från släkte till släkte.</verse>
        <verse osisID='Lev.10.10'>Ni skall skilja mellan heligt och oheligt, mellan orent och rent.</verse>
        <verse osisID='Lev.10.11'>Och ni skall lära Israels barn alla de stadgar som Herren har kungjort för dem genom Mose." </verse>
        <verse osisID='Lev.10.12'>Mose sade till Aron, och till Eleasar och Itamar, hans söner som ännu var kvar: "Tag det matoffer som har blivit över av Herrens eldsoffer och ät det osyrat vid sidan av altaret, ty det är högheligt.</verse>
        <verse osisID='Lev.10.13'>Ni skall äta det på en helig plats, ty det är din och dina söners lagliga rätt av Herrens eldsoffer. Den befallningen har jag fått.</verse>
        <verse osisID='Lev.10.14'>Viftoffersbringan och offergärdslåret skall ni äta på en ren plats, du och dina söner och döttrar med dig, ty du har fått dem som din och dina söners lagliga rätt av Israels barns gemenskapsoffer.</verse>
        <verse osisID='Lev.10.15'>Tillsammans med eldsoffren av fettstyckena skall offergärdslåret och viftoffersbringan bäras fram för att viftas som ett viftoffer inför Herrens ansikte. De skall som en evig rätt tillhöra dig och dina söner med dig, så som Herren har befallt." </verse>
        <verse osisID='Lev.10.16'>Mose frågade efter syndoffersbocken, och se, den var uppbränd. Då blev Mose vred på Eleasar och Itamar, Arons kvarvarande söner, och sade:</verse>
        <verse osisID='Lev.10.17'>"Varför har ni inte ätit syndoffret på den heliga platsen? Det är ju högheligt och han har gett er det för att ni skall ta bort menighetens skuld och bringa försoning för dem inför Herrens ansikte.</verse>
        <verse osisID='Lev.10.18'>Se, dess blod har inte burits in i helgedomens inre. Därför skulle ni ha ätit upp köttet på helig plats, så som jag hade befallt."</verse>
        <verse osisID='Lev.10.19'>Men Aron sade till Mose: "Se, de har i dag offrat sitt syndoffer och brännoffer inför Herrens ansikte och du vet vad som har hänt mig. Om jag nu i dag hade ätit syndofferskött, skulle det ha varit välbehagligt för Herren?"</verse>
        <verse osisID='Lev.10.20'>När Mose hörde detta, blev han tillfreds.</verse>
      </chapter>
      <chapter osisID='Lev.11'>
        <verse osisID='Lev.11.1'>Och Herren talade till Mose och Aron. Han sade:</verse>
        <verse osisID='Lev.11.2'>Säg till Israels barn: Detta är de djur som ni får äta bland alla fyrfotadjur på jorden:</verse>
        <verse osisID='Lev.11.3'>Alla de djur som har helt kluvna klövar och som idisslar får ni äta.</verse>
        <verse osisID='Lev.11.4'>Men av de djur som idisslar och av dem som har kluvna klövar skall ni inte äta dessa: kamelen, ty den idisslar visserligen men har inte kluvna klövar. Den skall vara oren för er;</verse>
        <verse osisID='Lev.11.5'>klippgrävlingen, ty den idisslar visserligen men har inte kluvna klövar. Den skall vara oren för er;</verse>
        <verse osisID='Lev.11.6'>haren, ty den idisslar visserligen men har inte kluvna klövar. Den skall vara oren för er;</verse>
        <verse osisID='Lev.11.7'>svinet, ty det har visserligen klövar som är helt kluvna, men det idisslar inte. Det skall vara orent för er.</verse>
        <verse osisID='Lev.11.8'>Köttet av dessa djur skall ni inte äta, och ni skall inte heller röra vid deras döda kroppar. De skall vara orena för er. </verse>
        <verse osisID='Lev.11.9'>Detta får ni äta av det som är i vattnet: Allt i vattnet, i sjöarna och floderna, som har fenor och fjäll, det får ni äta.</verse>
        <verse osisID='Lev.11.10'>Men allt i sjöarna och floderna som inte har fenor och fjäll, allt som rör sig i vattnet, ja, alla levande varelser som finns i vattnet, det skall ni anse som något avskyvärt.</verse>
        <verse osisID='Lev.11.11'>Ja, de skall vara en styggelse för er. Av deras kött skall ni inte äta, och deras döda kroppar skall ni avsky.</verse>
        <verse osisID='Lev.11.12'>Allt i vattnet som inte har fenor och fjäll skall vara något avskyvärt för er. </verse>
        <verse osisID='Lev.11.13'>Dessa är de fåglar som ni skall räkna som en styggelse, de skall inte ätas, de är en styggelse: örnen, lammgamen, havsörnen,</verse>
        <verse osisID='Lev.11.14'>gladan, falken med dess arter,</verse>
        <verse osisID='Lev.11.15'>korpen med dess arter,</verse>
        <verse osisID='Lev.11.16'>strutsen, tahemasfågeln, fiskmåsen, höken med dess arter,</verse>
        <verse osisID='Lev.11.17'>ugglan, dykfågeln, uven,</verse>
        <verse osisID='Lev.11.18'>tinsemetfågeln, pelikanen,</verse>
        <verse osisID='Lev.11.19'>asgamen, storken, regnpiparen med dess arter, härfågeln och fladdermusen. </verse>
        <verse osisID='Lev.11.20'>Alla de flygande smådjur som går på fyra fötter skall vara en styggelse för er.</verse>
        <verse osisID='Lev.11.21'>Av alla de flygande smådjur som går på fyra fötter får ni äta endast dem som ovanför sina fötter har två ben att hoppa med på jorden.</verse>
        <verse osisID='Lev.11.22'>Dessa får ni äta bland gräshopporna: arbe med dess arter, soleam med dess arter, hargol med dess arter och hagab med dess arter.</verse>
        <verse osisID='Lev.11.23'>Men alla andra flygande smådjur som har fyra fötter skall vara en styggelse för er. </verse>
        <verse osisID='Lev.11.24'>Var och en som rör vid den döda kroppen av något av följande djur ådrar sig orenhet och skall vara oren ända till kvällen,</verse>
        <verse osisID='Lev.11.25'>och var och en som har burit bort någon sådan död kropp skall tvätta sina kläder och vara oren ända till kvällen:</verse>
        <verse osisID='Lev.11.26'>Alla de fyrfotadjur som har klövar, men inte helt kluvna, och som inte idisslar, de skall vara orena för er. Var och en som rör vid dem blir oren.</verse>
        <verse osisID='Lev.11.27'>Och alla slags fyrfotadjur som går på tassar skall vara orena för er. Var och en som rör vid deras döda kroppar skall vara oren ända till kvällen.</verse>
        <verse osisID='Lev.11.28'>Den som bär bort en sådan död kropp skall tvätta sina kläder och vara oren ända till kvällen. De skall vara orena för er. </verse>
        <verse osisID='Lev.11.29'>Bland de smådjur som rör sig på marken skall dessa vara orena för er: vesslan, jordråttan, de olika slagen av ödlor,</verse>
        <verse osisID='Lev.11.30'>geckoödlan, landkrokodilen, letaan, sandödlan och kameleonten.</verse>
        <verse osisID='Lev.11.31'>Bland alla smådjur skall dessa vara orena för er. Var och en som rör vid dem när de är döda skall vara oren ända till kvällen.</verse>
        <verse osisID='Lev.11.32'>Allt som ett sådant djur faller på när det är dött blir orent, vare sig det är något slags träkärl eller kläder, något av skinn eller en säck eller vilken annan sak det kan vara som används till något behov. Man skall lägga det i vatten, och det skall vara orent ända till kvällen, då det blir rent.</verse>
        <verse osisID='Lev.11.33'>Om något sådant faller i ett lerkärl, blir allt som är i detta orent, och ni skall slå sönder kärlet.</verse>
        <verse osisID='Lev.11.34'>All mat man äter som är tillredd med vatten från ett sådant kärl är oren, och all dryck man dricker ur ett sådant kärl blir oren av det.</verse>
        <verse osisID='Lev.11.35'>Allt som en sådan död kropp faller på blir orent. Är det en ugn eller öppen eldstad skall den förstöras, ty den blir oren. Den skall vara oren för er.</verse>
        <verse osisID='Lev.11.36'>Men en källa eller en brunn, en plats dit vatten samlas, skall förbli ren. Men om någon rör vid själva den döda kroppen blir han oren.</verse>
        <verse osisID='Lev.11.37'>Om en sådan död kropp faller på något slags utsäde, något man sår, förblir det rent.</verse>
        <verse osisID='Lev.11.38'>Men om vatten har kommit på säden och en sådan död kropp sedan faller på den, skall den vara oren för er. </verse>
        <verse osisID='Lev.11.39'>Om något fyrfotadjur som får ätas av er, dör, skall den som rör vid den döda kroppen vara oren ända till kvällen.</verse>
        <verse osisID='Lev.11.40'>Den som äter kött av en sådan död kropp skall tvätta sina kläder och vara oren ända till kvällen. Den som bär bort den döda kroppen skall tvätta sina kläder och vara oren ända till kvällen. </verse>
        <verse osisID='Lev.11.41'>Alla slags smådjur som rör sig på jorden är en styggelse, de får inte ätas.</verse>
        <verse osisID='Lev.11.42'>Varken av det som går på buken eller av det som går på fyra eller flera fötter bland alla de smådjur som rör sig på jorden skall ni äta något, ty de är en styggelse.</verse>
        <verse osisID='Lev.11.43'>Gör er inte själva avskyvärda genom något av dessa kryp. Ådrag er inte orenhet genom sådana, så att ni blir orena genom dem.</verse>
        <verse osisID='Lev.11.44'>Ty jag är Herren, er Gud. Ni skall hålla er heliga och vara heliga, ty jag är helig. Orena er inte genom något av de smådjur som rör sig på jorden.</verse>
        <verse osisID='Lev.11.45'>Ty jag är Herren, som har fört er upp ur Egyptens land, för att jag skall vara er Gud. Så skall ni nu vara heliga, ty jag är helig. </verse>
        <verse osisID='Lev.11.46'>Detta är lagen om fyrfotadjuren, om fåglarna, om alla slags levande varelser som rör sig i vattnet och om alla slags smådjur som rör sig på jorden.</verse>
        <verse osisID='Lev.11.47'>Den visar hur man skall kunna skilja mellan orent och rent, mellan de djur som får ätas och de som inte får ätas.</verse>
      </chapter>
      <chapter osisID='Lev.12'>
        <verse osisID='Lev.12.1'>Herren talade till Mose. Han sade:</verse>
        <verse osisID='Lev.12.2'>Säg till Israels barn: När en kvinna blir havande och föder en pojke, skall hon vara oren i sju dagar, lika många dagar som vid sin månadsrening skall hon vara oren.</verse>
        <verse osisID='Lev.12.3'>På åttonde dagen skall hans förhud omskäras.</verse>
        <verse osisID='Lev.12.4'>Sedan skall kvinnan stanna hemma i trettiotre dagar, under sitt reningsflöde. Hon får inte röra vid något som är heligt och hon får inte heller komma till helgedomen förrän hennes reningsdagar är över.</verse>
        <verse osisID='Lev.12.5'>Men om det är en flicka som hon har fött, skall kvinnan vara oren i två veckor som vid sin månadsrening. Sedan skall hon stanna hemma i sextiosex dagar under sitt reningsflöde. </verse>
        <verse osisID='Lev.12.6'>När hennes reningsdagar är över, efter det hon fött son eller dotter, skall hon till uppenbarelsetältets ingång, till prästen, föra fram ett årsgammalt lamm som brännoffer och en ung duva eller en turturduva som syndoffer.</verse>
        <verse osisID='Lev.12.7'>Prästen skall offra detta inför Herrens ansikte och bringa försoning för henne, så blir hon ren från sitt blodflöde. Detta är lagen om en barnaföderska, både när hon har fött en pojke och när hon har fött en flicka. </verse>
        <verse osisID='Lev.12.8'>Men om hon inte har råd med ett får, skall hon ta två turturduvor eller två unga duvor, en till brännoffer och en till syndoffer. Prästen skall så bringa försoning för henne och hon blir ren.</verse>
      </chapter>
      <chapter osisID='Lev.13'>
        <verse osisID='Lev.13.1'>Herren talade till Mose och Aron. Han sade:</verse>
        <verse osisID='Lev.13.2'>När någon får en upphöjning på huden eller ett utslag eller en ljus fläck och detta utvecklas till något som liknar spetälska på hans hud, skall han föras till prästen Aron, eller till en av hans söner, prästerna.</verse>
        <verse osisID='Lev.13.3'>Prästen skall se på det angripna stället på huden. Om han då finner att håret på det angripna stället har vitnat och att det angripna stället visar sig djupare än den övriga huden på kroppen, då är det spetälska. När prästen ser det, skall han förklara honom oren.</verse>
        <verse osisID='Lev.13.4'>Och om den ljusa fläcken på hans hud är vit men inte visar sig djupare än den övriga huden och om håret på den inte har vitnat, skall prästen hålla den angripne instängd i sju dagar.</verse>
        <verse osisID='Lev.13.5'>Den sjunde dagen skall prästen se på honom. Om han då finner att det angripna stället är oförändrat och att det onda inte har brett ut sig på huden, skall han för andra gången hålla honom instängd i sju dagar.</verse>
        <verse osisID='Lev.13.6'>Sedan skall prästen se på honom igen på sjunde dagen, och om det angripna stället har bleknat och det onda inte har brett ut sig på huden, skall han förklara honom ren, ty då är det ett vanligt utslag, och när han har tvättat sina kläder är han ren.</verse>
        <verse osisID='Lev.13.7'>Men om utslaget breder ut sig på huden, sedan han visat sig för prästen för att förklaras ren, skall han visa sig för prästen en gång till.</verse>
        <verse osisID='Lev.13.8'>Om prästen ser att utslaget har brett ut sig på huden, skall prästen förklara honom oren, ty då är det spetälska. </verse>
        <verse osisID='Lev.13.9'>När någon får spetälska, skall han föras till prästen,</verse>
        <verse osisID='Lev.13.10'>och prästen skall se på honom. Om det finns en vit upphöjning på huden och håret har vitnat där och svallkött har bildats i upphöjningen,</verse>
        <verse osisID='Lev.13.11'>då är det gammal spetälska på hans hud, och prästen skall förklara honom oren. Han skall inte stänga honom inne, ty han är oren.</verse>
        <verse osisID='Lev.13.12'>Men om spetälskan har brutit ut så att hela huden är täckt av spetälska på den angripne, från huvud till fot, överallt där prästen ser,</verse>
        <verse osisID='Lev.13.13'>då skall prästen undersöka honom. Om han då finner att spetälska täcker hela hans kropp, skall han förklara den angripne ren. Hela hans kropp har blivit vit, han är ren.</verse>
        <verse osisID='Lev.13.14'>Men så snart svallkött visar sig på honom är han oren.</verse>
        <verse osisID='Lev.13.15'>När prästen ser svallköttet, skall han förklara honom oren. Svallköttet är orent, det är spetälska.</verse>
        <verse osisID='Lev.13.16'>Men om svallköttet förändras och stället blir vitt, skall han gå till prästen.</verse>
        <verse osisID='Lev.13.17'>Och prästen skall se på honom och om det angripna stället har blivit vitt, skall han förklara den angripne ren. Han är då ren. </verse>
        <verse osisID='Lev.13.18'>När någon på sin hud har haft en böld som har läkts,</verse>
        <verse osisID='Lev.13.19'>men det sedan visar sig en vit upphöjning eller en rödvit fläck på det ställe där bölden var, skall han visa sig för prästen,</verse>
        <verse osisID='Lev.13.20'>och prästen skall se på honom. Om denne finner att stället är lägre än den övriga huden och att håret på det har vitnat, skall han förklara honom oren, ty då är han angripen av spetälska som har brutit ut där bölden var.</verse>
        <verse osisID='Lev.13.21'>Men om prästen undersöker honom och finner att vitt hår saknas där, att stället inte är lägre än den övriga huden och att det är blekt, då skall prästen hålla honom instängd i sju dagar.</verse>
        <verse osisID='Lev.13.22'>Om då det onda breder ut sig på huden, skall prästen förklara honom oren, ty då är han angripen.</verse>
        <verse osisID='Lev.13.23'>Men om den ljusa fläcken stannar kvar på sin plats och inte breder ut sig, då är det ett ärr efter bölden, och prästen skall förklara honom ren. </verse>
        <verse osisID='Lev.13.24'>Om någon får ett brännsår på sin hud och det sedan blir en rödvit eller en vit fläck av ärrbildningen i brännsåret,</verse>
        <verse osisID='Lev.13.25'>skall prästen undersöka det. Om håret på fläcken har vitnat och den visar sig vara djupare än huden, då är det spetälska som har brutit ut i brännsåret. Därför skall prästen förklara honom oren, ty han är angripen av spetälska.</verse>
        <verse osisID='Lev.13.26'>Men om prästen undersöker stället och finner att vitt hår saknas på den ljusa fläcken, att stället inte är lägre än den övriga huden och att det är blekt, då skall prästen hålla honom instängd i sju dagar.</verse>
        <verse osisID='Lev.13.27'>Och prästen skall se på honom den sjunde dagen. Om det onda har brett ut sig på huden, skall prästen förklara honom oren, ty då är han angripen av spetälska.</verse>
        <verse osisID='Lev.13.28'>Men om den ljusa fläcken stannar kvar på sin plats och inte breder ut sig på huden och förblir blek, då är det en upphöjning efter brännsåret, och prästen skall förklara honom ren, ty det är ett märke efter brännsåret. </verse>
        <verse osisID='Lev.13.29'>Om en man eller kvinna får någon fläck på huvudet eller hakan,</verse>
        <verse osisID='Lev.13.30'>skall prästen undersöka fläcken. Om den då visar sig djupare än huden och där finns gulaktigt, tunt hår, skall prästen förklara den angripne oren, ty då är det elakartad spetälskeskorv eller spetälska på huvud eller haka.</verse>
        <verse osisID='Lev.13.31'>Men om prästen ser på det ställe som angripits av skorven och det inte är djupare än huden och det inte finns något svart hår i det, då skall prästen hålla den som angripits av skorven instängd i sju dagar.</verse>
        <verse osisID='Lev.13.32'>Den sjunde dagen skall prästen se på det angripna stället. Om skorven då inte har brett ut sig och där inte finns något gulaktigt hår och skorven inte visar sig djupare än huden,</verse>
        <verse osisID='Lev.13.33'>då skall den sjuke raka sig utan att raka det skorviga stället, och prästen skall för andra gången hålla honom instängd i sju dagar.</verse>
        <verse osisID='Lev.13.34'>Den sjunde dagen skall prästen se på den skorvsjuke. Om skorven inte har brett ut sig på huden och inte visar sig djupare än huden, skall prästen förklara honom ren. Han skall tvätta sina kläder och vara ren.</verse>
        <verse osisID='Lev.13.35'>Men om skorven breder ut sig på huden, sedan han har förklarats ren,</verse>
        <verse osisID='Lev.13.36'>skall prästen se på honom. Om skorven då har brett ut sig på huden, behöver han inte närmare se efter om det finns något gulaktigt hår, ty han är oren.</verse>
        <verse osisID='Lev.13.37'>Men om skorven visar sig oförändrad och det har växt svart hår på stället, då är skorven läkt. Han är ren, och prästen skall förklara honom ren. </verse>
        <verse osisID='Lev.13.38'>När någon, man eller kvinna, får ljusa fläckar på huden, särskilt vita, ljusa fläckar,</verse>
        <verse osisID='Lev.13.39'>skall prästen se på den angripne. Om de ljusa fläckarna på huden är blekvita, då är det ett ofarligt utslag på huden. Han är ren. </verse>
        <verse osisID='Lev.13.40'>När håret på en mans huvud faller av, är det vanlig bakskallighet. Han är ren.</verse>
        <verse osisID='Lev.13.41'>Om håret faller av på främre delen av huvudet, är det vanlig framskallighet och han är ren.</verse>
        <verse osisID='Lev.13.42'>Men om det uppstår en rödvit fläck på det skalliga stället, baktill eller framtill, då är det spetälska som har brutit ut på det skalliga stället, baktill eller framtill,</verse>
        <verse osisID='Lev.13.43'>och prästen skall se på honom. Om den upphöjda fläcken på det skalliga stället, baktill eller framtill, då är rödvit och visar sig vara lik spetälska på kroppens hud,</verse>
        <verse osisID='Lev.13.44'>då är mannen spetälsk. Han är oren. Prästen skall förklara honom oren, ty han är angripen på sitt huvud. </verse>
        <verse osisID='Lev.13.45'>Den som är angripen av spetälska skall gå med sönderrivna kläder. Han skall ha sitt hår ovårdat och skyla sitt skägg och ropa: "Oren! Oren!"</verse>
        <verse osisID='Lev.13.46'>Så länge han är angripen av spetälska skall han vara oren. Han är oren och skall bo avskilt. Han skall ha sin bostad utanför lägret. </verse>
        <verse osisID='Lev.13.47'>När ett klädesplagg blir angripet av spetälska, vare sig det är ett plagg av ylle eller linne,</verse>
        <verse osisID='Lev.13.48'>om det är något vävt eller virkat tyg, av linne eller ylle, eller om det är ett skinn eller vad det än är som är tillverkat av skinn,</verse>
        <verse osisID='Lev.13.49'>och det angripna stället är grönaktigt eller rödaktigt på plagget eller skinnet, på det vävda eller virkade tyget eller på skinn- föremålet, vad det än är, då är stället angripet av spetälska och skall visas för prästen.</verse>
        <verse osisID='Lev.13.50'>Och prästen skall se på det angripna stället och det föremål som angripits skall vara inlåst i sju dagar.</verse>
        <verse osisID='Lev.13.51'>Den sjunde dagen skall han se på det angripna stället. Om skadan har brett ut sig på plagget eller på det vävda eller virkade tyget eller på skinnet, vad det än är som är gjort av skinnet, så är stället angripet av elakartad spetälska. Det är orent.</verse>
        <verse osisID='Lev.13.52'>Man skall bränna upp plagget eller det vävda eller virkade tyget, vare sig det är av ylle eller linne, eller skinnföremålet, vad det än är som är angripet, ty det är elakartad spetälska. Allt skall brännas upp i eld. </verse>
        <verse osisID='Lev.13.53'>Men om prästen ser på stället och fläcken då inte har brett ut sig på plagget eller på det vävda eller virkade tyget eller på skinnföremålet, vad det än är,</verse>
        <verse osisID='Lev.13.54'>skall han befalla att man tvättar den sak där det angripna stället finns, och prästen skall ha den inlåst i ytterligare sju dagar.</verse>
        <verse osisID='Lev.13.55'>Han skall efter tvättningen se på det angripna stället. Om fläcken då inte har ändrat utseende, är saken oren, även om fläcken inte har brett ut sig. Du skall bränna upp den i eld. Det är en frätfläck, vare sig den sitter på avigsidan eller på rätsidan.</verse>
        <verse osisID='Lev.13.56'>Men om prästen ser på det angripna stället och finner att det har bleknat efter tvättningen, då skall han riva bort det från plagget eller skinnet eller från det vävda eller virkade tyget.</verse>
        <verse osisID='Lev.13.57'>Om en fläck visar sig igen på plagget eller på det vävda eller virkade tyget eller på skinnföremålet, vad det än är, så är det spetälska som har brutit ut. Den sak där det angripna stället finns skall du bränna upp i eld.</verse>
        <verse osisID='Lev.13.58'>Men om fläcken på plagget eller på det vävda eller stickade tyget eller på skinnföremålet, vad det än är, har gått bort genom tvättningen, skall plagget tvättas en andra gång och blir då rent. </verse>
        <verse osisID='Lev.13.59'>Detta är lagen om det som blir angripet av spetälska, vare sig det är ett plagg av ylle eller linne eller det är ett vävt eller virkat tyg eller något skinnföremål, vad det än är, och efter denna lag skall det förklaras rent eller orent.</verse>
      </chapter>
      <chapter osisID='Lev.14'>
        <verse osisID='Lev.14.1'>Herren talade till Mose. Han sade:</verse>
        <verse osisID='Lev.14.2'>Detta är lagen om den spetälske den dag han skall renas: Han skall föras till prästen</verse>
        <verse osisID='Lev.14.3'>och prästen skall gå ut utanför lägret och se på honom. Om han är botad från sin spetälska</verse>
        <verse osisID='Lev.14.4'>skall prästen befalla att man för den som skall renas tar två levande rena fåglar, cederträ, karmosinrött garn och isop.</verse>
        <verse osisID='Lev.14.5'>Prästen skall befalla att man skall slakta den ena fågeln över ett lerkärl med friskt vatten.</verse>
        <verse osisID='Lev.14.6'>Sedan skall han ta den levande fågeln, cederträet, det karmosinröda garnet och isopen och doppa allt detta tillsammans med den levande fågeln i blodet från den fågel som blev slaktad över det friska vattnet.</verse>
        <verse osisID='Lev.14.7'>Han skall stänka sju gånger på den som skall renas från spetälskan, och när han på detta sätt har renat honom, skall han släppa den levande fågeln fri ute på marken.</verse>
        <verse osisID='Lev.14.8'>Den som skall renas skall tvätta sina kläder och raka av allt sitt hår och bada i vatten, så blir han ren och får sedan gå in i lägret. Men han skall stanna utanför sitt tält i sju dagar.</verse>
        <verse osisID='Lev.14.9'>På sjunde dagen skall han raka av allt sitt hår, både huvudhåret, skägget och ögonbrynen, ja, allt sitt hår skall han raka av. Och han skall tvätta sina kläder och bada sin kropp i vatten, så blir han ren. </verse>
        <verse osisID='Lev.14.10'>På åttonde dagen skall han ta två felfria lamm av hankön, ett årsgammalt felfritt lamm av honkön och tre tiondels efa fint mjöl, blandat med olja, till matoffer, och vidare en log olja.</verse>
        <verse osisID='Lev.14.11'>Och prästen som utför reningen skall ställa fram den som skall renas och allt det övriga inför Herrens ansikte vid ingången till uppenbarelsetältet.</verse>
        <verse osisID='Lev.14.12'>Prästen skall ta det ena lammet med tillhörande logmått olja och offra det till ett skuldoffer och vifta det som ett viftoffer inför Herrens ansikte.</verse>
        <verse osisID='Lev.14.13'>Han skall slakta lammet på samma plats som man slaktar syndoffersdjuren och brännoffersdjuren, på en helig plats, ty skuldoffret liksom syndoffret tillhör prästen. Det är högheligt.</verse>
        <verse osisID='Lev.14.14'>Och prästen skall ta något av skuldoffrets blod och stryka det på högra örsnibben på den som skall renas, på högra handens tumme och högra fotens stortå.</verse>
        <verse osisID='Lev.14.15'>Sedan skall prästen ta av tillhörande log olja och hälla i sin vänstra hand.</verse>
        <verse osisID='Lev.14.16'>Han skall doppa sitt högra pekfinger i oljan som han har i vänster hand och stänka något av oljan med sitt finger sju gånger inför Herrens ansikte.</verse>
        <verse osisID='Lev.14.17'>Av den olja som är kvar i hans hand skall prästen stryka på högra örsnibben på den som skall renas, på högra handens tumme och högra fotens stortå, ovanpå skuldoffersblodet.</verse>
        <verse osisID='Lev.14.18'>Det som sedan är kvar av oljan i prästens hand skall han hälla på huvudet på den som skall renas. Så skall prästen bringa försoning för honom inför Herrens ansikte.</verse>
        <verse osisID='Lev.14.19'>Därefter skall han offra syndoffret och bringa försoning för den som skall renas, så att han blir fri från sin orenhet. Sedan skall prästen slakta brännoffersdjuret.</verse>
        <verse osisID='Lev.14.20'>Han skall offra brännoffret och matoffret på altaret. När prästen på detta sätt bringar försoning för honom, blir han ren. </verse>
        <verse osisID='Lev.14.21'>Men om han är fattig och inte har råd med så mycket, skall han ta endast ett lamm till skuldoffer och vifta det för att bringa försoning för sig, och endast en tiondels efa fint mjöl, blandat med olja, till matoffer samt en log olja,</verse>
        <verse osisID='Lev.14.22'>och dessutom två turturduvor eller två unga duvor, allt eftersom han har råd. Den ena duvan skall vara till syndoffer och den andra till brännoffer.</verse>
        <verse osisID='Lev.14.23'>För att förklaras ren skall han på åttonde dagen bära allt detta till prästen, till uppenbarelsetältets ingång inför Herrens ansikte.</verse>
        <verse osisID='Lev.14.24'>Prästen skall ta skuldofferslammet och det logmått olja som hör till det, och han skall vifta det som ett viftoffer inför Herrens ansikte.</verse>
        <verse osisID='Lev.14.25'>När skuldofferslammet har slaktats, skall prästen ta av skuldoffrets blod och stryka på högra örsnibben på den som skall renas, på högra handens tumme och högra fotens stortå.</verse>
        <verse osisID='Lev.14.26'>Sedan skall prästen hälla något av oljan i sin vänstra hand,</verse>
        <verse osisID='Lev.14.27'>och han skall med sitt högra pekfinger stänka något av oljan som han har i vänster hand sju gånger inför Herrens ansikte.</verse>
        <verse osisID='Lev.14.28'>Och prästen skall med oljan som han har i handen stryka på högra örsnibben på den som skall renas, på högra handens tumme och högra fotens stortå, ovanpå skuldoffersblodet.</verse>
        <verse osisID='Lev.14.29'>Det som är kvar av oljan i prästens hand skall han hälla på huvudet på den som skall renas, för att bringa försoning för honom inför Herrens ansikte.</verse>
        <verse osisID='Lev.14.30'>Sedan skall han offra den ena av turturduvorna eller av de unga duvorna, vad han nu har haft råd till.</verse>
        <verse osisID='Lev.14.31'>Av det han har kunnat skaffa skall han offra den ena till syndoffer och den andra till brännoffer tillsammans med matoffret. På detta sätt skall prästen bringa försoning inför Herrens ansikte för den som skall renas. </verse>
        <verse osisID='Lev.14.32'>Detta är lagen om den som har blivit angripen av spetälska men inte har råd att skaffa vad som enligt lagen hör till hans rening.</verse>
        <verse osisID='Lev.14.33'>Herren sade till Mose och Aron:</verse>
        <verse osisID='Lev.14.34'>När ni kommer in i Kanaans land, som jag ger er till arvedel, och jag låter något hus i landet ni får till arvedel bli angripet av spetälska,</verse>
        <verse osisID='Lev.14.35'>skall husets ägare anmäla det för prästen och säga: "Det ser ut som om mitt hus är angripet av spetälska."</verse>
        <verse osisID='Lev.14.36'>Då skall prästen ge befallning om att man utrymmer huset innan han går in för att se på det angripna stället, detta för att inte allt som är i huset skall bli orent. Därefter skall prästen gå in för att bese huset.</verse>
        <verse osisID='Lev.14.37'>Om han då, när han undersöker det angripna stället, finner att det på husets vägg har bildats grönaktiga eller rödaktiga fördjupningar, som är lägre än den övriga väggen,</verse>
        <verse osisID='Lev.14.38'>skall prästen gå ut ur huset, till dörren på huset, och stänga det för sju dagar.</verse>
        <verse osisID='Lev.14.39'>Och prästen skall komma tillbaka på sjunde dagen och undersöka huset. Om fläcken har brett ut sig på husets vägg,</verse>
        <verse osisID='Lev.14.40'>skall han befalla att man tar bort de stenar som är angripna och kastar dem utanför staden på någon oren plats.</verse>
        <verse osisID='Lev.14.41'>Men huset skall man skrapa överallt på insidan och kasta det avskrapade murbruket på en oren plats utanför staden.</verse>
        <verse osisID='Lev.14.42'>Och man skall ta andra stenar och sätta in dem i de förras ställe och ta annat murbruk och rappa huset med det. </verse>
        <verse osisID='Lev.14.43'>Om en fläck kommer fram igen på huset, sedan man tagit bort stenarna, skrapat huset och rappat det,</verse>
        <verse osisID='Lev.14.44'>skall prästen gå in och se på det. Om fläcken har brett ut sig på huset, är det elakartad spetälska. Huset är orent.</verse>
        <verse osisID='Lev.14.45'>Och man skall riva ner huset med dess stenar och trävirke och allt murbruk på huset och föra bort alltsammans utanför staden till någon oren plats.</verse>
        <verse osisID='Lev.14.46'>Om någon har gått in i huset under den tid det skulle vara stängt, skall han vara oren ända till kvällen.</verse>
        <verse osisID='Lev.14.47'>Om någon har legat i huset skall han tvätta sina kläder, och om någon har ätit i huset skall också han tvätta sina kläder.</verse>
        <verse osisID='Lev.14.48'>Men om prästen går in och undersöker huset och ser att fläcken inte har brett ut sig på huset sedan det blivit rappat, skall han förklara huset rent, ty då är det onda läkt. </verse>
        <verse osisID='Lev.14.49'>Till husets rening skall han ta två fåglar, cederträ, karmosinrött garn och isop.</verse>
        <verse osisID='Lev.14.50'>Och han skall slakta den ena fågeln över ett lerkärl med friskt vatten.</verse>
        <verse osisID='Lev.14.51'>Sedan skall han ta cederträet, isopen, det karmosinröda garnet och den levande fågeln, doppa alltsammans i den slaktade fågelns blod och i det friska vattnet och bestänka huset sju gånger.</verse>
        <verse osisID='Lev.14.52'>Så skall han rena huset med fågelns blod och det friska vattnet och med den levande fågeln, cederträet, isopen och det karmosinröda garnet.</verse>
        <verse osisID='Lev.14.53'>Och han skall släppa den levande fågeln fri ute på marken utanför staden. När han så bringar försoning för huset, blir det rent. </verse>
        <verse osisID='Lev.14.54'>Detta är lagen om allt slags spetälskesjukdom och spetälskeskorv,</verse>
        <verse osisID='Lev.14.55'>om spetälska på kläder och på hus,</verse>
        <verse osisID='Lev.14.56'>om upphöjningar på huden, utslag och ljusa fläckar,</verse>
        <verse osisID='Lev.14.57'>till undervisning om när något är orent eller rent. Detta är lagen om spetälska.</verse>
      </chapter>
      <chapter osisID='Lev.15'>
        <verse osisID='Lev.15.1'>Herren talade till Mose och Aron. Han sade:</verse>
        <verse osisID='Lev.15.2'>Säg till Israels barn:</verse>
        <verse osisID='Lev.15.3'>Om någon får flytning från sin kropp, är hans flytning oren. Detta är vad som gäller om hans orenhet så länge flytningen pågår: Vare sig hans kropp avsöndrar flytningen eller tillsluter sig för flytningen, är han oren.</verse>
        <verse osisID='Lev.15.4'>Allt som den sjuke ligger på blir orent, och allt som han sitter på blir orent.</verse>
        <verse osisID='Lev.15.5'>Den som rör vid något som han legat på skall tvätta sina kläder och bada i vatten och vara oren ända till kvällen.</verse>
        <verse osisID='Lev.15.6'>Den som sätter sig på något som den sjuke suttit på skall tvätta sina kläder och bada i vatten och vara oren ända till kvällen.</verse>
        <verse osisID='Lev.15.7'>Den som rör vid den sjukes kropp skall tvätta sina kläder och bada i vatten och vara oren ända till kvällen.</verse>
        <verse osisID='Lev.15.8'>Om den sjuke spottar på någon som är ren, skall denne tvätta sina kläder och bada i vatten och vara oren ända till kvällen.</verse>
        <verse osisID='Lev.15.9'>Varje sadel som den sjuke sitter på när han rider blir oren.</verse>
        <verse osisID='Lev.15.10'>Var och en som rör vid något vad det än är som har legat under honom skall vara oren ända till kvällen, och den som bär bort något sådant skall tvätta sina kläder och bada i vatten och vara oren ända till kvällen.</verse>
        <verse osisID='Lev.15.11'>Var och en som den sjuke rör vid utan att ha sköljt sina händer i vatten skall tvätta sina kläder och bada i vatten och vara oren ända till kvällen.</verse>
        <verse osisID='Lev.15.12'>Ett lerkärl som den sjuke rör vid skall slås sönder, och varje träkärl skall sköljas i vatten. </verse>
        <verse osisID='Lev.15.13'>När den som har flytning blir fri från sin flytning, skall han räkna sju dagar för att förklaras ren. Därefter skall han tvätta sina kläder och bada sin kropp i rinnande vatten. Då blir han ren.</verse>
        <verse osisID='Lev.15.14'>På åttonde dagen skall han ta två turturduvor eller två unga duvor och komma inför Herrens ansikte, till uppenbarelsetältets ingång, och han skall ge dem åt prästen.</verse>
        <verse osisID='Lev.15.15'>Och prästen skall offra dem, den ena till syndoffer och den andra till brännoffer. Så skall prästen bringa försoning för honom inför Herrens ansikte till rening från hans flytning. </verse>
        <verse osisID='Lev.15.16'>Om en man har haft sädesuttömning, skall han bada hela sin kropp i vatten och vara oren ända till kvällen.</verse>
        <verse osisID='Lev.15.17'>Alla kläder och allt av skinn som sädesuttömningen kommit på skall tvättas i vatten och vara orent ända till kvällen.</verse>
        <verse osisID='Lev.15.18'>När en man har legat med en kvinna och sädesuttömning har skett, skall de båda bada i vatten och vara orena ända till kvällen.</verse>
        <verse osisID='Lev.15.19'>När en kvinna har sin flytning och det kommer blod från hennes kropp, skall hon vara oren i sju dagar, och var och en som rör vid henne skall vara oren ända till kvällen.</verse>
        <verse osisID='Lev.15.20'>Allt som hon ligger på under sin månadsrening blir orent, och allt som hon sitter på blir orent.</verse>
        <verse osisID='Lev.15.21'>Var och en som rör vid det som hon legat på skall tvätta sina kläder och bada i vatten och vara oren ända till kvällen.</verse>
        <verse osisID='Lev.15.22'>Var och en som rör vid något som hon suttit på skall tvätta sina kläder och bada i vatten och vara oren ända till kvällen.</verse>
        <verse osisID='Lev.15.23'>Om någon sak läggs på det som hon har legat eller suttit på och någon sedan rör vid det, skall han vara oren ända till kvällen.</verse>
        <verse osisID='Lev.15.24'>Om en man ligger med henne och något av hennes månadsblödning kommer på honom, skall han vara oren i sju dagar, och allt som han ligger på blir orent. </verse>
        <verse osisID='Lev.15.25'>Om en kvinna har blödningar under en längre tid, utan att det är hennes månadsrening, eller om hon har blödningar utöver tiden för sin månadsrening, skall samma regler gälla för henne som under tiden för hennes månadsrening. Hon är oren.</verse>
        <verse osisID='Lev.15.26'>För allt som hon ligger på så länge hennes blödningar varar skall gälla samma regler som för det hon ligger på under sin månadsrening, och allt som hon sitter på blir orent liksom under hennes månadsrening.</verse>
        <verse osisID='Lev.15.27'>Och var och en som rör vid något av detta blir oren. Han skall tvätta sina kläder och bada i vatten och vara oren ända till kvällen. </verse>
        <verse osisID='Lev.15.28'>När hon blir ren från blödningen, skall hon räkna sju dagar, och sedan är hon ren.</verse>
        <verse osisID='Lev.15.29'>På åttonde dagen skall hon ta två turturduvor eller två unga duvor och bära dem till prästen, till uppenbarelsetältets ingång.</verse>
        <verse osisID='Lev.15.30'>Prästen skall offra den ena till syndoffer och den andra till brännoffer. På detta sätt skall prästen bringa försoning för henne inför Herrens ansikte till rening från hennes orena blödning. </verse>
        <verse osisID='Lev.15.31'>Ni skall skilja Israels barn från deras orenhet, så att de inte måste dö i sin orenhet, om de orenar mitt tabernakel som står mitt ibland dem. </verse>
        <verse osisID='Lev.15.32'>Detta är lagen om den som har flytning och om den som har sädesuttömning så att han därigenom blir oren,</verse>
        <verse osisID='Lev.15.33'>och om den kvinna som har sin månadsrening och om den man eller kvinna som har någon flytning, samt om en man som ligger med en oren kvinna.</verse>
      </chapter>
      <chapter osisID='Lev.16'>
        <verse osisID='Lev.16.1'>Herren talade till Mose, sedan Arons båda söner hade dött, de som dog när de trädde fram inför Herrens ansikte.</verse>
        <verse osisID='Lev.16.2'>Och Herren sade till Mose: Säg till din bror Aron att han inte när som helst får gå in i helgedomen innanför förlåten framför nådastolen som är ovanpå arken, för att han inte skall dö. Ty jag skall uppenbara mig i molnet över nådastolen. </verse>
        <verse osisID='Lev.16.3'>Detta skall Aron ha med sig när han går in i helgedomen: en ungtjur till syndoffer och en bagge till brännoffer.</verse>
        <verse osisID='Lev.16.4'>Han skall ta på sig en helig livklädnad av linne och ha benkläder av linne på sin kropp, och han skall spänna på sig ett bälte av linne och vira en turban av linne om huvudet. Detta är de heliga kläderna, och innan han tar dem på sig skall han bada sin kropp i vatten.</verse>
        <verse osisID='Lev.16.5'>Av israeliternas menighet skall han ta emot två bockar till syndoffer och en bagge till brännoffer. </verse>
        <verse osisID='Lev.16.6'>Och Aron skall föra fram sin egen syndofferstjur och bringa försoning för sig och sitt hus.</verse>
        <verse osisID='Lev.16.7'>Sedan skall han ta de två bockarna och ställa dem inför Herrens ansikte, vid ingången till uppenbarelsetältet.</verse>
        <verse osisID='Lev.16.8'>Aron skall dra lott om de båda bockarna: en lott för Herren och en lott för att skaffa bort synden. </verse>
        <verse osisID='Lev.16.9'>Den bock som lotten bestämmer åt Herren skall Aron föra fram och offra till syndoffer.</verse>
        <verse osisID='Lev.16.10'>Men den bock som lotten bestämmer för att skaffa bort synden skall ställas levande inför Herrens ansikte, för att försoning skall bringas genom honom. Och sedan skall han sändas i väg ut i öknen för att skaffa bort synden. </verse>
        <verse osisID='Lev.16.11'>Aron skall föra fram sin syndofferstjur och bringa försoning för sig själv och sitt hus. Han skall slakta sin syndofferstjur.</verse>
        <verse osisID='Lev.16.12'>Sedan skall han ta ett fyrfat, fullt med glöd från altaret som står inför Herrens ansikte, och han skall fylla sina händer med krossad, väldoftande rökelse, och han skall bära in detta innanför förlåten.</verse>
        <verse osisID='Lev.16.13'>Han skall lägga rökelsen på elden inför Herren, så att ett moln av rökelse täcker nådastolen ovanpå vittnesbördet, detta för att han inte skall dö.</verse>
        <verse osisID='Lev.16.14'>Och han skall ta av tjurens blod och stänka det med sitt finger framtill på nådastolen. Sju gånger skall han stänka blodet framför nådastolen med sitt finger. </verse>
        <verse osisID='Lev.16.15'>Sedan skall han slakta folkets syndoffersbock och bära in dess blod innanför förlåten, och han skall göra med blodet som han gjorde med tjurens blod. Han skall stänka det på nådastolen och framför nådastolen.</verse>
        <verse osisID='Lev.16.16'>Så skall han bringa försoning för helgedomen och rena den från Israels barns orenheter och överträdelser, ja, från alla deras synder. På samma sätt skall han göra med uppenbarelsetältet, som har sin plats hos dem mitt ibland deras orenheter.</verse>
        <verse osisID='Lev.16.17'>Ingen människa får vara i uppenbarelsetältet från den stund då han går in för att bringa försoning i helgedomen, till dess han går ut. Så skall han bringa försoning för sig själv och sitt hus och för Israels hela församling. </verse>
        <verse osisID='Lev.16.18'>Sedan skall han gå ut till altaret som står inför Herrens ansikte och bringa försoning för det. Han skall ta av tjurens blod och av bockens blod och stryka på altarets horn runt omkring,</verse>
        <verse osisID='Lev.16.19'>och han skall stänka av blodet på altaret med sitt finger sju gånger och rena och helga det från Israels barns orenheter. </verse>
        <verse osisID='Lev.16.20'>När Aron har fullbordat försoningen för helgedomen, uppenbarelsetältet och altaret, skall han föra fram den levande bocken.</verse>
        <verse osisID='Lev.16.21'>Och Aron skall lägga båda händerna på den levande bockens huvud och bekänna över honom Israels barns alla missgärningar och överträdelser, ja, alla deras synder. Han skall lägga dem på bockens huvud och sedan sända i väg honom ut i öknen genom en man som hålls redo för detta.</verse>
        <verse osisID='Lev.16.22'>Bocken skall bära alla deras missgärningar på sig ut i ödemarken, och man skall släppa bocken ute i öknen. </verse>
        <verse osisID='Lev.16.23'>Sedan skall Aron gå in i uppenbarelsetältet och ta av sig linnekläderna, som han hade klätt sig i när han gick in i helgedomen, och han skall lämna dem där.</verse>
        <verse osisID='Lev.16.24'>Han skall bada sin kropp i vatten på en helig plats och ta på sig sina vanliga kläder. Sedan skall han gå ut och offra sitt eget brännoffer och folkets bränn- offer och bringa försoning för sig och för folket.</verse>
        <verse osisID='Lev.16.25'>Fettet av syndoffersdjuret skall han bränna på altaret.</verse>
        <verse osisID='Lev.16.26'>Och den som sände i väg bocken för att skaffa bort synden skall tvätta sina kläder och bada sin kropp i vatten. Därefter får han komma in i lägret. </verse>
        <verse osisID='Lev.16.27'>Syndofferstjuren och syndoffersbocken, vilkas blod blev inburet för att bringa försoning i helgedomen, skall föras bort utanför lägret, och man skall bränna upp dem i eld med deras hud, kött och orenhet.</verse>
        <verse osisID='Lev.16.28'>Den som bränner upp detta skall tvätta sina kläder och bada sin kropp i vatten. Därefter får han komma in i lägret. </verse>
        <verse osisID='Lev.16.29'>Detta skall för er vara en evig stadga: I sjunde månaden, på tionde dagen i månaden, skall ni fasta och inte utföra något arbete, varken de som är födda i landet eller främlingen som bor ibland er.</verse>
        <verse osisID='Lev.16.30'>Ty på den dagen skall försoning bringas för att rena er. Från alla era synder skall ni renas inför Herrens ansikte.</verse>
        <verse osisID='Lev.16.31'>En vilosabbat skall den vara för er, och ni skall fasta. Detta skall vara en evig stadga.</verse>
        <verse osisID='Lev.16.32'>Den präst som har blivit smord och invigd till att vara präst i sin fars ställe skall bringa försoning. Han skall ta på sig linnekläderna, de heliga kläderna,</verse>
        <verse osisID='Lev.16.33'>och han skall bringa försoning för det allra heligaste och försoning för uppenbarelsetältet och altaret, och han skall bringa försoning för prästerna och allt folket i församlingen. </verse>
        <verse osisID='Lev.16.34'>Detta skall för er vara en evig stadga, så att försoning bringas för Israels barn en gång om året för alla deras synder.Och Aron gjorde så som Herren hade befallt Mose.</verse>
      </chapter>
      <chapter osisID='Lev.17'>
        <verse osisID='Lev.17.1'>Herren talade till Mose. Han sade:</verse>
        <verse osisID='Lev.17.2'>Säg till Aron och hans söner och alla Israels barn: Detta är vad Herren har befallt:</verse>
        <verse osisID='Lev.17.3'>Om någon av Israels hus slaktar ett nötkreatur, ett lamm eller en get i eller utanför lägret</verse>
        <verse osisID='Lev.17.4'>och inte för fram djuret till uppenbarelsetältets ingång för att bära fram det som en offergåva åt Herren framför hans tabernakel, skall detta tillräknas den mannen som blodskuld. Han har utgjutit blod, och han skall utrotas ur sitt folk.</verse>
        <verse osisID='Lev.17.5'>Därför skall Israels barn komma med sina slaktdjur, som de brukar slakta ute på marken, fram till Herren, till uppenbarelsetältets ingång, till prästen, och slakta dem där som ett gemenskapsoffer åt Herren.</verse>
        <verse osisID='Lev.17.6'>Prästen skall stänka blodet på Herrens altare vid ingången till uppenbarelsetältet och bränna fettet till en ljuvlig doft för Herren.</verse>
        <verse osisID='Lev.17.7'>De skall inte mer offra sina slaktoffer till de onda andar som de i trolös avfällighet håller sig till. Detta skall vara en evig stadga för dem, från släkte till släkte. </verse>
        <verse osisID='Lev.17.8'>Säg till dem: Om någon av Israels hus eller av främlingarna som bor bland dem, offrar ett brännoffer eller ett slaktoffer</verse>
        <verse osisID='Lev.17.9'>och inte för fram det till uppenbarelsetältets ingång för att offra det åt Herren, skall den mannen utrotas ur sitt folk. </verse>
        <verse osisID='Lev.17.10'>Och om någon av Israels hus eller av främlingarna som bor bland dem förtär något blod, skall jag vända mitt ansikte mot den som äter blodet och utrota honom ur hans folk.</verse>
        <verse osisID='Lev.17.11'>Ty kroppens liv är i blodet, och jag har givit er det till altaret, till att bringa försoning för era själar. Det är blodet som bringar försoning genom själen som är i det.</verse>
        <verse osisID='Lev.17.12'>Därför säger jag till Israels barn: Ingen av er skall förtära blod. Främlingen som bor ibland er skall inte heller förtära blod. </verse>
        <verse osisID='Lev.17.13'>Om någon av Israels barn eller av främlingarna som bor bland dem fäller ett villebråd av fyrfotadjur eller en fågel av det slag som får ätas, skall han låta blodet rinna ut och täcka över det med jord.</verse>
        <verse osisID='Lev.17.14'>Ty varje kropps liv är dess blod. Därför säger jag till Israels barn: Ni skall inte äta någon kropps blod, ty varje kropps liv är dess blod. Var och en som äter det skall utrotas.</verse>
        <verse osisID='Lev.17.15'>Och var och en som äter ett självdött eller ihjälrivet djur, vare sig han är född i landet eller är främling, skall tvätta sina kläder och bada sig i vatten och vara oren ända till kvällen. Då blir han ren.</verse>
        <verse osisID='Lev.17.16'>Om han inte tvättar sina kläder och badar sin kropp, kommer han att bära på missgärning.</verse>
      </chapter>
      <chapter osisID='Lev.18'>
        <verse osisID='Lev.18.1'>Herren talade till Mose. Han sade:</verse>
        <verse osisID='Lev.18.2'>Säg till Israels barn:Jag är Herren, er Gud.</verse>
        <verse osisID='Lev.18.3'>Ni skall inte göra som man gör i Egyptens land, där ni har bott. Inte heller skall ni göra som man gör i Kanaans land, dit jag vill föra er. Ni skall inte vandra efter deras stadgar.</verse>
        <verse osisID='Lev.18.4'>Mina domslut skall ni följa och mina stadgar skall ni handla noggrant efter. Jag är Herren, er Gud.</verse>
        <verse osisID='Lev.18.5'>Ja, ni skall hålla fast vid mina stadgar och lagar, ty den människa som följer dem skall leva genom dem. Jag är Herren. </verse>
        <verse osisID='Lev.18.6'>Ingen av er skall röra en kvinna som är hans nära släkting och blotta hennes nakenhet. Jag är Herren.</verse>
        <verse osisID='Lev.18.7'>Du skall inte blotta din fars nakenhet genom att blotta din mors nakenhet. Hon är din mor, och du skall inte blotta hennes nakenhet.</verse>
        <verse osisID='Lev.18.8'>Du skall inte blotta nakenheten hos din fars hustru, ty det är din fars nakenhet.</verse>
        <verse osisID='Lev.18.9'>Du skall inte blotta din systers nakenhet, vare sig hon är din fars dotter eller din mors dotter, vare sig hon är född hemma eller ute.</verse>
        <verse osisID='Lev.18.10'>Du skall inte blotta din sondotters eller din dotterdotters nakenhet, ty det är din egen nakenhet.</verse>
        <verse osisID='Lev.18.11'>Du skall inte blotta nakenheten hos dottern till din fars hustru, ty hon är av din fars släkt och hon är din syster.</verse>
        <verse osisID='Lev.18.12'>Du skall inte blotta nakenheten hos din fars syster, ty hon är din fars nära släkting.</verse>
        <verse osisID='Lev.18.13'>Du skall inte blotta nakenheten hos din mors syster, ty hon är din mors nära släkting.</verse>
        <verse osisID='Lev.18.14'>Du skall inte blotta nakenheten hos din fars bror, och du skall inte röra hans hustru, ty hon är din fars syster.</verse>
        <verse osisID='Lev.18.15'>Du skall inte blotta din svärdotters nakenhet. Hon är din sons hustru, och hennes nakenhet skall du inte blotta.</verse>
        <verse osisID='Lev.18.16'>Du skall inte blotta nakenheten hos din brors hustru, ty det är din brors nakenhet.</verse>
        <verse osisID='Lev.18.17'>Du skall inte blotta en kvinnas nakenhet och dessutom hennes dotters. Du skall inte heller ta till hustru hennes sondotter eller dotterdotter och blotta deras nakenhet. Det vore en skam, ty de är ju dina nära släktingar.</verse>
        <verse osisID='Lev.18.18'>Du skall inte ta till hustru en kvinna som är syster till din hustru, så att du väcker fiendskap mellan dem genom att du blottar också hennes nakenhet medan din hustru lever. </verse>
        <verse osisID='Lev.18.19'>Du skall inte röra en kvinna och blotta hennes nakenhet, när hon är oren under sin månadsrening.</verse>
        <verse osisID='Lev.18.20'>Du skall inte ligga med din nästas hustru, så att du genom henne orenar dig.</verse>
        <verse osisID='Lev.18.21'>Du skall inte offra någon av dina avkomlingar åt Molok. Du skall inte ohelga din Guds namn. Jag är Herren.</verse>
        <verse osisID='Lev.18.22'>Du skall inte ligga med en man som en man ligger med en kvinna. Det är avskyvärt.</verse>
        <verse osisID='Lev.18.23'>Du skall inte ligga med något djur, så att du genom det blir oren. Inte heller skall en kvinna ställa sig framför ett djur för att para sig med det. Det är naturvidrigt. </verse>
        <verse osisID='Lev.18.24'>Ni skall inte orena er med något av detta, ty med allt sådant har de hednafolk orenat sig som jag driver bort för er.</verse>
        <verse osisID='Lev.18.25'>Genom detta har landet blivit orenat, och jag har straffat det för dess missgärning, så att landet har spytt ut sina invånare.</verse>
        <verse osisID='Lev.18.26'>Ni skall därför hålla fast vid mina stadgar och lagar, och ingen av er, vare sig han är född i landet eller är en främling som bor ibland er, skall göra någon av dessa avskyvärdheter.</verse>
        <verse osisID='Lev.18.27'>Ty alla dessa avskyvärda ting har landets inbyggare bedrivit, de som var där före er, och landet har blivit orenat.</verse>
        <verse osisID='Lev.18.28'>Gör inte något sådant, så att landet spyr ut er, liksom det har spytt ut det folk som har bott där före er.</verse>
        <verse osisID='Lev.18.29'>Ty var och en som gör någon av alla dessa avskyvärdheter skall utrotas ur sitt folk, ja, alla som gör sådant.</verse>
        <verse osisID='Lev.18.30'>Håll därför fast vid vad jag har befallt er att iaktta, så att ni inte följer någon av de avskyvärda seder som man har följt före er och så orenar er genom dem. Jag är Herren, er Gud.</verse>
      </chapter>
      <chapter osisID='Lev.19'>
        <verse osisID='Lev.19.1'>Herren talade till Mose. Han sade:</verse>
        <verse osisID='Lev.19.2'>Säg till Israels barns hela menighet: Ni skall vara heliga, ty jag, Herren, er Gud, är helig.</verse>
        <verse osisID='Lev.19.3'>Var och en av er skall vörda sin mor och sin far. Mina sabbater skall ni hålla. Jag är Herren, er Gud.</verse>
        <verse osisID='Lev.19.4'>Ni skall inte vända er till avgudar och inte göra er några gjutna gudar. Jag är Herren, er Gud. </verse>
        <verse osisID='Lev.19.5'>När ni vill offra gemenskapsoffer åt Herren, skall ni offra det på sådant sätt att ni räknas som välbehagliga.</verse>
        <verse osisID='Lev.19.6'>Det skall ätas samma dag som ni offrar det eller följande dag. Det som blir över till tredje dagen skall brännas upp i eld.</verse>
        <verse osisID='Lev.19.7'>Om det äts på tredje dagen, är det en styggelse och blir inte mottaget.</verse>
        <verse osisID='Lev.19.8'>Den som äter av det måste bära sin skuld, ty han har ohelgat det som var helgat åt Herren, och han skall utrotas ur sitt folk. </verse>
        <verse osisID='Lev.19.9'>När ni bärgar skörden i ert land, skall du inte skörda till den yttersta kanten av åkern och inte plocka upp ströaxen efter din skörd.</verse>
        <verse osisID='Lev.19.10'>Inte heller i din vingård skall du göra någon efterskörd, och de druvor som fallit av i din vingård skall du inte plocka upp. Du skall lämna detta kvar åt den fattige och åt främlingen. Jag är Herren, er Gud. </verse>
        <verse osisID='Lev.19.11'>Ni skall inte stjäla eller ljuga eller bedra varandra. </verse>
        <verse osisID='Lev.19.12'>Ni skall inte svära falskt vid mitt namn. Då ohelgar du din Guds namn. Jag är Herren. </verse>
        <verse osisID='Lev.19.13'>Du skall inte förtrycka din nästa eller plundra honom. Du skall inte undanhålla daglönaren hans lön över natten till morgonen. </verse>
        <verse osisID='Lev.19.14'>Du skall inte uttala förbannelser över en döv, och framför en blind skall du inte lägga något som han kan snava över. Du skall frukta din Gud. Jag är Herren. </verse>
        <verse osisID='Lev.19.15'>Du skall inte handla orätt när du dömer. Du skall inte hålla med någon för att han är fattig och du skall inte vara partisk för den som har makt. Du skall döma din nästa med rättvisa. </verse>
        <verse osisID='Lev.19.16'>Du skall inte gå med förtal bland ditt folk. Du skall inte stå efter din nästas blod. Jag är Herren. </verse>
        <verse osisID='Lev.19.17'>Du skall inte hata din broder i ditt hjärta, men du skall tillrättavisa din nästa, så att du inte för hans skull kommer att bära på synd. </verse>
        <verse osisID='Lev.19.18'>Du skall inte hämnas och inte hysa agg mot någon av ditt folk, utan du skall älska din nästa som dig själv. Jag är Herren. </verse>
        <verse osisID='Lev.19.19'>Mina stadgar skall ni hålla: Du skall inte låta två slags djur av din boskap para sig med varandra. I din åker skall du inte så två slags säd. Ett klädesplagg av två olika slags garn skall du inte ta på dig. </verse>
        <verse osisID='Lev.19.20'>Om en man har legat med en kvinna, som är en annan mans slavinna, och sädesuttömning har skett, och hon inte har blivit friköpt eller frigiven, skall de straffas men inte dödas, eftersom hon inte var fri.</verse>
        <verse osisID='Lev.19.21'>Han skall föra fram sitt skuldoffer, en skuldoffersbagge, inför Herren, till uppenbarelsetältets ingång.</verse>
        <verse osisID='Lev.19.22'>När prästen med skuldoffersbaggen bringar försoning för honom inför Herrens ansikte, får han förlåtelse för den synd han har begått. </verse>
        <verse osisID='Lev.19.23'>När ni kommer in i landet och planterar träd av olika slag med ätbar frukt, skall ni se deras frukt som deras förhud. I tre år skall ni betrakta dem som oomskurna och inte äta deras frukt.</verse>
        <verse osisID='Lev.19.24'>Under det fjärde året skall all deras frukt vara helig, ett gemenskapsoffer till Herren,</verse>
        <verse osisID='Lev.19.25'>och först under det femte året skall ni äta deras frukt. Så skall ni göra för att de skall ge så mycket större avkastning åt er. Jag är Herren, er Gud. </verse>
        <verse osisID='Lev.19.26'>Ni skall inte äta något som innehåller blod.Ni skall inte befatta er med spådom eller trolldom.</verse>
        <verse osisID='Lev.19.27'>Ni skall inte rundklippa kanten av ert hår, och inte heller skall du stympa kanten av ditt skägg. </verse>
        <verse osisID='Lev.19.28'>Ni skall inte rista märken på er kropp för någon död och inte heller bränna in skrivtecken på er. Jag är Herren. </verse>
        <verse osisID='Lev.19.29'>Vanära inte din dotter genom att låta henne bli en sköka, så att landet blir fördärvat genom otukt och uppfyllt av skamliga ting. </verse>
        <verse osisID='Lev.19.30'>Mina sabbater skall ni hålla, och för min helgedom skall ni visa vördnad. Jag är Herren. </verse>
        <verse osisID='Lev.19.31'>Vänd er inte till andebesvärjare eller till spåmän. Sök inte sådana, så att ni blir orena genom dem. Jag är Herren, er Gud. </verse>
        <verse osisID='Lev.19.32'>För ett grått huvud skall du resa dig upp, och den gamle skall du ära. Du skall frukta din Gud. Jag är Herren. </verse>
        <verse osisID='Lev.19.33'>När en främling bor hos er i ert land, skall ni inte förtrycka honom.</verse>
        <verse osisID='Lev.19.34'>Främlingen som bor ibland er skall räknas som infödd hos er. Du skall älska honom som dig själv. Ni har ju själva varit främlingar i Egyptens land. Jag är Herren, er Gud. </verse>
        <verse osisID='Lev.19.35'>Ni skall inte göra orätt när ni dömer i fråga om längd, vikt eller rymd.</verse>
        <verse osisID='Lev.19.36'>Rätt våg, rätta vikter, rätt efa, rätt hin-mått skall ni ha. Jag är Herren, er Gud, som har fört er ut ur Egyptens land. </verse>
        <verse osisID='Lev.19.37'>Så skall ni nu hålla alla mina stadgar och alla mina lagar och följa dem. Jag är Herren.</verse>
      </chapter>
      <chapter osisID='Lev.20'>
        <verse osisID='Lev.20.1'>Herren talade till Mose. Han sade:</verse>
        <verse osisID='Lev.20.2'>Du skall säga till Israels barn: Om någon av Israels barn eller av främlingarna som bor i Israel ger någon av sina avkomlingar åt Molok, skall han straffas med döden. Folket i landet skall stena honom.</verse>
        <verse osisID='Lev.20.3'>Jag skall vända mitt ansikte mot den mannen och utrota honom ur hans folk, därför att han givit en av sina avkomlingar åt Molok och orenat min helgedom och ohelgat mitt heliga namn.</verse>
        <verse osisID='Lev.20.4'>Om folket i landet ser mellan fingrarna med den mannen, när han ger en av sina avkomlingar åt Molok, och inte dödar honom,</verse>
        <verse osisID='Lev.20.5'>då skall jag själv vända mitt ansikte mot den mannen och mot hans släkt. Och jag skall utrota honom ur folket jämte alla dem som följt honom och i trolös avfällighet dyrkat Molok.</verse>
        <verse osisID='Lev.20.6'>Om någon vänder sig till andebesvärjare för att i trolös avfällighet hålla sig till dem, skall jag vända mitt ansikte mot honom och utrota honom ur hans folk. </verse>
        <verse osisID='Lev.20.7'>Ni skall helga er och vara heliga, ty jag är Herren, er Gud.</verse>
        <verse osisID='Lev.20.8'>Ni skall hålla mina bud och följa dem. Jag är Herren, som helgar er. </verse>
        <verse osisID='Lev.20.9'>Om någon uttalar förbannelser över sin far eller sin mor, skall han straffas med döden. Sin far och sin mor har han förbannat. Han bär på blodskuld. </verse>
        <verse osisID='Lev.20.10'>Om någon begår äktenskapsbrott med en annan mans hustru, skall den som begår äktenskapsbrott med sin nästas hustru straffas med döden, både äktenskapsbrytaren och äktenskapsbryterskan. </verse>
        <verse osisID='Lev.20.11'>Om någon ligger med en kvinna som är hans fars hustru, blottar han sin fars nakenhet. De skall båda straffas med döden. De bär på blodskuld.</verse>
        <verse osisID='Lev.20.12'>Om någon ligger med sin svärdotter, skall de båda straffas med döden. De har begått en avskyvärd handling. De bär på blodskuld.</verse>
        <verse osisID='Lev.20.13'>Om en man ligger med en annan man som en man ligger med en kvinna, begår de en avskyvärd handling. De skall straffas med döden. De bär på blodskuld.</verse>
        <verse osisID='Lev.20.14'>Om någon till hustru tar en kvinna och dessutom hennes mor, så är det en skändlighet. Man skall bränna upp både honom och dem i eld, för att ingen skändlighet skall finnas ibland er. </verse>
        <verse osisID='Lev.20.15'>Om en man ligger med något djur, skall han straffas med döden, och djuret skall ni döda.</verse>
        <verse osisID='Lev.20.16'>Om en kvinna gör närmande mot något djur för att para sig med det, skall du döda både kvinnan och djuret. De skall straffas med döden. De bär på blodskuld. </verse>
        <verse osisID='Lev.20.17'>Om någon tar sin syster till hustru, sin fars dotter eller sin mors dotter och ser hennes nakenhet, och hon ser hans nakenhet, är det en skamlig gärning. De skall utrotas inför sitt folks ögon. Han bär på missgärning, eftersom han har blottat sin systers nakenhet. </verse>
        <verse osisID='Lev.20.18'>Om någon ligger med en kvinna som har sin månadsrening och blottar hennes nakenhet, blottar han hennes blodflöde. De skall båda utrotas ur sitt folk. </verse>
        <verse osisID='Lev.20.19'>Du skall inte blotta nakenheten hos din mors syster eller din fars syster, ty den som gör det blottar en nära släktings nakenhet. De kommer att bära på missgärning.</verse>
        <verse osisID='Lev.20.20'>Om någon ligger med hustrun till sin fars bror, blottar han nakenheten hos sin fars bror. De kommer att bära på missgärning, och de kommer att dö barnlösa.</verse>
        <verse osisID='Lev.20.21'>Om någon tar sin brors hustru, är det en oren gärning. Han blottar då sin brors nakenhet, och de skall bli barnlösa. </verse>
        <verse osisID='Lev.20.22'>Ni skall hålla alla mina stadgar och lagar och följa dem, för att landet inte skall spy ut er, det land dit jag nu för er, så att ni får bo där.</verse>
        <verse osisID='Lev.20.23'>Ni skall inte följa sederna hos de folk som jag driver undan för er, ty just därför att de handlat så som de har gjort, avskyr jag dem.</verse>
        <verse osisID='Lev.20.24'>Därför har jag sagt till er: Ni skall ärva deras land, ty jag skall ge er det till arvedel, ett land som flödar av mjölk och honung. Jag är Herren, er Gud, som har avskilt er från andra folk. </verse>
        <verse osisID='Lev.20.25'>Gör alltså skillnad mellan rena och orena fyrfotadjur och mellan rena och orena fåglar, så att ni inte gör er själva avskyvärda för de fyrfotadjurs eller fåglars skull, eller för de kräldjurs skull som rör sig på marken, alla dessa djur som jag har avskilt från er som orena.</verse>
        <verse osisID='Lev.20.26'>Ni skall vara heliga inför mig, ty jag, Herren, är helig, och jag har avskilt er från andra folk för att ni skall tillhöra mig. </verse>
        <verse osisID='Lev.20.27'>När någon, man eller kvinna, befattar sig med andebesvärjelse eller spådom, skall den personen straffas med döden. Han bär på blodskuld och skall stenas.</verse>
      </chapter>
      <chapter osisID='Lev.21'>
        <verse osisID='Lev.21.1'>Herren sade till Mose: Tala till prästerna, Arons söner, och säg: En präst får inte orena sig genom någon död bland sitt folk</verse>
        <verse osisID='Lev.21.2'>utom genom sina närmaste blodsförvanter: sin mor, sin far, sin son, sin dotter, sin bror</verse>
        <verse osisID='Lev.21.3'>eller genom sin syster, om hon var jungfru och stod honom nära och inte tillhörde någon man. I sådant fall må han ådraga sig orenhet genom henne.</verse>
        <verse osisID='Lev.21.4'>Eftersom han är en ledare bland sitt folk, får han inte ådraga sig orenhet och göra sig ohelig. </verse>
        <verse osisID='Lev.21.5'>Prästerna får inte som tecken på sorg raka någon del av sitt huvud, raka av kanten av sitt skägg eller rista något märke på sin kropp.</verse>
        <verse osisID='Lev.21.6'>De skall vara heliga inför sin Gud och får inte ohelga sin Guds namn, ty de bär fram Herrens eldsoffer, sin Guds mat. Därför skall de vara heliga. </verse>
        <verse osisID='Lev.21.7'>Ingen av dem skall ta till hustru en sköka eller en vanärad kvinna, och de skall inte heller ta till hustru en kvinna som blivit förskjuten av sin man, ty prästen är helgad åt sin Gud.</verse>
        <verse osisID='Lev.21.8'>Därför skall du akta honom helig, ty han bär fram din Guds mat. Han skall vara helig för dig, ty jag, Herren, som helgar er, är helig. </verse>
        <verse osisID='Lev.21.9'>Om en dotter till en präst van- ärar sig genom att bedriva otukt, vanärar hon sin far. Hon skall brännas upp i eld. </verse>
        <verse osisID='Lev.21.10'>Den som är överstepräst bland sina bröder, den som fått smörjelseoljan utgjuten på sitt huvud och blivit vigd med rätt att bära prästkläderna, skall inte ha sitt hår oordnat eller riva sönder sina kläder.</verse>
        <verse osisID='Lev.21.11'>Han skall inte gå in till någon död. Varken genom sin far eller sin mor får han orena sig.</verse>
        <verse osisID='Lev.21.12'>Han skall inte heller gå ut ur helgedomen och inte ohelga sin Guds helgedom, ty den vigning han fick genom sin Guds smörjelseolja är över honom. Jag är Herren.</verse>
        <verse osisID='Lev.21.13'>Till hustru skall han ta en kvinna som är jungfru.</verse>
        <verse osisID='Lev.21.14'>Han får inte ta en änka eller en frånskild kvinna, eller en vanärad kvinna, en sköka, utan han skall ta en jungfru av sitt eget folk till hustru,</verse>
        <verse osisID='Lev.21.15'>så att han inte ohelgar sina efterkommande bland sitt eget folk, ty jag är Herren, som helgar honom. </verse>
        <verse osisID='Lev.21.16'>Herren talade till Mose. Han sade:</verse>
        <verse osisID='Lev.21.17'>Säg till Aron: Av dina avkomlingar i kommande släkten skall ingen som har något lyte träda fram för att frambära sin Guds mat.</verse>
        <verse osisID='Lev.21.18'>Ingen som har något lyte får träda fram, varken en blind eller halt eller en som har ett lyte i ansiktet eller har någon lem för stor,</verse>
        <verse osisID='Lev.21.19'>ingen med bruten arm eller brutet ben,</verse>
        <verse osisID='Lev.21.20'>ingen som är puckelryggig eller dvärg eller som har fel på ögat eller som har skabb eller något annat utslag eller som är kastrerad.</verse>
        <verse osisID='Lev.21.21'>Av prästen Arons avkomlingar skall ingen som har något lyte gå fram för att offra Herrens eldsoffer. Har han ett lyte, får han inte gå fram för att offra sin Guds mat.</verse>
        <verse osisID='Lev.21.22'>Han må äta sin Guds mat, både det som är högheligt och det som är heligt.</verse>
        <verse osisID='Lev.21.23'>Men eftersom han har ett lyte skall han inte gå in till förlåten eller gå fram till altaret, så att han ohelgar mina heliga ting. Ty jag är Herren, som helgar dem. </verse>
        <verse osisID='Lev.21.24'>Detta talade Mose till Aron och hans söner och alla Israels barn.</verse>
      </chapter>
      <chapter osisID='Lev.22'>
        <verse osisID='Lev.22.1'>Och Herren talade till Mose. Han sade:</verse>
        <verse osisID='Lev.22.2'>Säg till Aron och hans söner att de skall hålla sig borta från de heliga gåvor som Israels barn bär fram åt mig, så att de inte ohelgar mitt heliga namn. Jag är Herren.</verse>
        <verse osisID='Lev.22.3'>Säg till dem: Om i kommande släkten någon av era avkomlingar, medan han är oren, rör vid de heliga gåvor som Israels barn bär fram åt Herren, skall han utrotas ur min åsyn. Jag är Herren.</verse>
        <verse osisID='Lev.22.4'>Om någon av Arons avkomlingar är spetälsk eller har flytning, skall han inte äta av de heliga gåvorna förrän han har blivit ren. Och den som rör vid någon som har blivit oren genom en död, eller någon som haft sädesuttömning,</verse>
        <verse osisID='Lev.22.5'>eller den som rör vid något smådjur som förorsakar orenhet, eller vid en människa som man blir oren genom, hur hon än har blivit oren -</verse>
        <verse osisID='Lev.22.6'>den som rör vid något sådant skall vara oren ända till kvällen och skall inte äta av de heliga gåvorna förrän han har badat sin kropp i vatten.</verse>
        <verse osisID='Lev.22.7'>Men när solen har gått ner är han ren, och sedan kan han äta av de heliga gåvorna, ty det är hans mat.</verse>
        <verse osisID='Lev.22.8'>Ett självdött eller ihjälrivet djur skall han inte äta, så att han blir oren genom det. Jag är Herren.</verse>
        <verse osisID='Lev.22.9'>De skall hålla fast vid det jag har befallt dem iaktta, så att de inte för det heligas skull kommer att bära på synd och drabbas av döden, därför att de ohelgar det. Jag är Herren, som helgar dem. </verse>
        <verse osisID='Lev.22.10'>Ingen får äta av det heliga. En inneboende hos prästen eller en daglönare skall inte äta av det heliga.</verse>
        <verse osisID='Lev.22.11'>Men när en präst har köpt en slav för sina pengar, får denne äta av det, liksom den slav som är född i hans hus. De får äta av prästens mat.</verse>
        <verse osisID='Lev.22.12'>Om en dotter till en präst gifter sig med en lekman, får hon inte äta av det heliga som har getts som offergåva.</verse>
        <verse osisID='Lev.22.13'>Men om dottern till en präst har blivit änka eller blivit förskjuten och inte har några barn och hon kommer tillbaka till sin fars hus och bor där som i sin ungdom, då får hon äta av sin fars mat. Men ingen obehörig skall äta av den.</verse>
        <verse osisID='Lev.22.14'>Om någon av misstag äter av det heliga, skall han ge en helig offergåva till prästen och lägga till en femtedel.</verse>
        <verse osisID='Lev.22.15'>Prästerna skall inte ohelga de heliga gåvor som Israels barn offrar åt Herren</verse>
        <verse osisID='Lev.22.16'>och därigenom dra över dem missgärning och skuld, när de äter av deras heliga gåvor. Ty jag är Herren, som helgar dem.</verse>
        <verse osisID='Lev.22.17'>Herren talade till Mose. Han sade:</verse>
        <verse osisID='Lev.22.18'>Säg till Aron och hans söner och alla Israels barn: Om någon av Israels hus eller av främlingarna i Israel vill bära fram något offer, ett löftesoffer eller ett frivilligt offer, som de vill offra åt Herren som brännoffer, skall ni göra det på sådant sätt att ni blir välbehagliga.</verse>
        <verse osisID='Lev.22.19'>Offret skall vara ett felfritt handjur av nötboskapen, av fåren eller av getterna.</verse>
        <verse osisID='Lev.22.20'>Ni skall inte offra ett djur som har något lyte, ty genom ett sådant offer blir ni inte välbehagliga. </verse>
        <verse osisID='Lev.22.21'>Och när någon vill offra ett gemenskapsoffer åt Herren av nötboskapen eller av småboskapen, vare sig det gäller att fullgöra ett löfte eller det gäller ett frivilligt offer, skall det vara felfritt för att bli välbehagligt. Inget lyte får finnas på offerdjuret.</verse>
        <verse osisID='Lev.22.22'>Det som är blint eller brutet, stympat eller sårigt, eller har skabb eller utslag skall ni inte offra åt Herren. Eldsoffer av något sådant skall ni inte lägga på altaret åt Herren.</verse>
        <verse osisID='Lev.22.23'>Ett djur av nötboskapen eller småboskapen, som har någon lem för stor eller för liten, kan du offra som frivilligt offer, men som löftesoffer blir det inte välbehagligt.</verse>
        <verse osisID='Lev.22.24'>Ni får inte offra åt Herren ett djur, vars testiklar blivit klämda, krossade, avslitna eller bortskurna. Sådant skall ni inte göra i ert land.</verse>
        <verse osisID='Lev.22.25'>Inte heller av en utlänning skall ni ta emot och offra sådana djur till mat åt er Gud, ty de är skadade, de har ett lyte. Genom sådana blir ni inte välbehagliga. </verse>
        <verse osisID='Lev.22.26'>Herren talade till Mose. Han sade:</verse>
        <verse osisID='Lev.22.27'>När en kalv, ett lamm eller en killing har fötts, skall djuret dia sin mor i sju dagar. Men från den åttonde dagen är det välbehagligt som eldsoffergåva åt Herren.</verse>
        <verse osisID='Lev.22.28'>Ni skall inte slakta något djur, vare sig av nötboskapen eller småboskapen, på samma dag som dess avkomma. </verse>
        <verse osisID='Lev.22.29'>När ni vill offra ett gemenskapsoffer åt Herren, skall ni offra det på sådant sätt att ni blir välbehagliga.</verse>
        <verse osisID='Lev.22.30'>Det skall ätas samma dag. Ni skall inte lämna något av offret kvar till följande morgon. Jag är Herren. </verse>
        <verse osisID='Lev.22.31'>Ni skall hålla mina bud och följa dem. Jag är Herren.</verse>
        <verse osisID='Lev.22.32'>Ni skall inte ohelga mitt heliga namn, ty jag vill hållas helig bland Israels barn. Jag är Herren, som helgar er</verse>
        <verse osisID='Lev.22.33'>och som har fört er ut ur Egyptens land, för att jag skall vara er Gud. Jag är Herren.</verse>
      </chapter>
      <chapter osisID='Lev.23'>
        <verse osisID='Lev.23.1'>Herren talade till Mose. Han sade:</verse>
        <verse osisID='Lev.23.2'>Säg till Israels barn: Herrens högtider skall ni utlysa som heliga sammankomster, de är mina högtider.</verse>
        <verse osisID='Lev.23.3'>Under sex dagar skall arbete utföras, men den sjunde dagen är vilosabbat, en dag för helig sammankomst. Inget arbete skall ni då utföra. Det är Herrens sabbat, var ni än bor.</verse>
        <verse osisID='Lev.23.4'>Detta är Herrens högtider, de heliga sammankomster som ni skall utlysa på bestämda tider: </verse>
        <verse osisID='Lev.23.5'>I första månaden, vid aftontiden på fjortonde dagen i månaden, är Herrens påsk.</verse>
        <verse osisID='Lev.23.6'>Och på femtonde dagen i samma månad är Herrens osyrade bröds högtid. Då skall ni äta osyrat bröd i sju dagar.</verse>
        <verse osisID='Lev.23.7'>På den första dagen skall ni hålla en helig sammankomst. Ni skall då inte utföra något arbete.</verse>
        <verse osisID='Lev.23.8'>Och ni skall offra eldsoffer åt Herren i sju dagar. På sjunde dagen skall ni åter hålla en helig sammankomst, och då skall ni inte utföra något arbete.</verse>
        <verse osisID='Lev.23.9'>Herren talade till Mose. Han sade:</verse>
        <verse osisID='Lev.23.10'>Säg till Israels barn: När ni kommer in i det land som jag ger er och ni bärgar in dess skörd, skall ni ta den kärve som är det första av er skörd och bära den till prästen.</verse>
        <verse osisID='Lev.23.11'>Den kärven skall han vifta inför Herrens ansikte, för att ni skall räknas som välbehagliga. Dagen efter sabbaten skall prästen vifta den.</verse>
        <verse osisID='Lev.23.12'>Den dag ni viftar kärven skall ni offra ett felfritt, årsgammalt lamm som brännoffer åt Herren.</verse>
        <verse osisID='Lev.23.13'>Som matoffer till det skall ni offra två tiondels efa fint mjöl, blandat med olja, ett eldsoffer åt Herren till en ljuvlig doft, och som drickoffer till det en fjärdedels hin vin.</verse>
        <verse osisID='Lev.23.14'>Ingenting av den nya skörden, varken bröd, rostade ax eller korn av grönskuren säd, skall ni äta förrän på den dagen, inte förrän ni har burit fram offergåvan åt er Gud. Detta skall vara en evig stadga för er från släkte till släkte, var ni än bor.</verse>
        <verse osisID='Lev.23.15'>Sedan skall ni räkna sju hela sabbater från dagen efter sabbaten, från den dag då ni bar fram viftofferskärven.</verse>
        <verse osisID='Lev.23.16'>Femtio dagar skall ni räkna, fram till dagen efter den sjunde sabbaten. Då skall ni bära fram ett nytt matoffer åt Herren.</verse>
        <verse osisID='Lev.23.17'>Från de orter där ni bor skall ni bära fram viftoffersbröd, två kakor gjorda av två tiondels efa fint mjöl, bakade med surdeg, de är en förstlingsgåva åt Herren.</verse>
        <verse osisID='Lev.23.18'>Och tillsammans med brödet skall ni föra fram sju felfria, årsgamla lamm, en ungtjur och två baggar som brännoffer åt Herren, med det matoffer och drickoffer som hör till. Det är ett eldsoffer till en ljuvlig doft för Herren.</verse>
        <verse osisID='Lev.23.19'>Dessutom skall ni offra en bock som syndoffer och två årsgamla lamm som gemenskapsoffer.</verse>
        <verse osisID='Lev.23.20'>Prästen skall vifta dem som ett viftoffer inför Herrens ansikte jämte förstlingsbröden som bärs fram tillsammans med de båda lammen. De skall vara helgade åt Herren och tillhöra prästen.</verse>
        <verse osisID='Lev.23.21'>Och på just den dagen skall ni utlysa en helig sammankomst, som ni skall hålla. Inget arbete skall ni då utföra. Detta skall vara en evig stadga för er från släkte till släkte, var ni än bor. </verse>
        <verse osisID='Lev.23.22'>När ni bärgar skörden i ert land, skall du inte skörda intill yttersta kanten av din åker, och du skall inte heller plocka ströaxen efter din skörd. Detta skall du lämna kvar åt den fattige och åt främlingen. Jag är Herren, er Gud.</verse>
        <verse osisID='Lev.23.23'>Herren talade till Mose. Han sade:</verse>
        <verse osisID='Lev.23.24'>Säg till Israels barn: I sjunde månaden, på första dagen i månaden, skall ni hålla sabbatsvila, en minneshögtid med basunklang, en helig sammankomst.</verse>
        <verse osisID='Lev.23.25'>Inget arbete skall ni då utföra, och ni skall offra eldsoffer åt Herren.</verse>
        <verse osisID='Lev.23.26'>Och Herren talade till Mose. Han sade:</verse>
        <verse osisID='Lev.23.27'>Men på tionde dagen i samma sjunde månad är försoningsdagen. Då skall ni hålla en helig sammankomst, och ni skall fasta och offra eldsoffer åt Herren.</verse>
        <verse osisID='Lev.23.28'>På den dagen skall ni inte utföra något arbete, ty det är en försoningsdag, då försoning bringas för er inför Herren, er Gud.</verse>
        <verse osisID='Lev.23.29'>Var och en som inte fastar på denna dag skall utrotas ur sin släkt.</verse>
        <verse osisID='Lev.23.30'>Och var och en som utför något arbete på just den dagen skall jag utrota ur hans folk.</verse>
        <verse osisID='Lev.23.31'>Inget arbete skall ni utföra. Detta skall vara en evig stadga för er från släkte till släkte, var ni än bor.</verse>
        <verse osisID='Lev.23.32'>En vilosabbat skall den vara för er, och ni skall då fasta. På kvällen den nionde dagen i månaden skall ni hålla denna sabbatsvila, från kväll till kväll.</verse>
        <verse osisID='Lev.23.33'>Herren talade till Mose. Han sade:</verse>
        <verse osisID='Lev.23.34'>Säg till Israels barn: På femtonde dagen i samma sjunde månad är Herrens lövhyddohögtid, i sju dagar.</verse>
        <verse osisID='Lev.23.35'>På den första dagen skall man hålla en helig sammankomst. Inget arbete skall ni då utföra.</verse>
        <verse osisID='Lev.23.36'>I sju dagar skall ni offra eldsoffer åt Herren. På åttonde dagen skall ni hålla en helig sammankomst och offra eldsoffer åt Herren. Det är en högtidsförsamling. Inget arbete skall ni då utföra. </verse>
        <verse osisID='Lev.23.37'>Detta är Herrens högtider. Ni skall utlysa dem som heliga sammankomster, då ni skall offra eldsoffer åt Herren, brännoffer och matoffer, slaktoffer och drickoffer, varje dag de för den dagen bestämda offren.</verse>
        <verse osisID='Lev.23.38'>Detta förutom Herrens sabbater och förutom era övriga gåvor och alla era löftesoffer och alla era frivilliga offer, som ni ger åt Herren. </verse>
        <verse osisID='Lev.23.39'>Men på femtonde dagen i sjunde månaden, när ni inbärgat landets skörd, skall ni fira Herrens högtid i sju dagar. På första dagen är sabbatsvila, och på åttonde dagen är också sabbatsvila.</verse>
        <verse osisID='Lev.23.40'>På första dagen skall ni ta frukt av era vackraste träd, kvistar av palmer och grenar av lummiga träd och av pilträd, och ni skall glädja er i sju dagar inför Herrens, er Guds, ansikte.</verse>
        <verse osisID='Lev.23.41'>Ni skall fira denna högtid som en Herrens högtid sju dagar om året. Detta skall vara en evig stadga för er från släkte till släkte. I sjunde månaden skall ni fira den.</verse>
        <verse osisID='Lev.23.42'>Då skall ni bo i lövhyddor i sju dagar. Alla de som är födda i Israel skall bo i lövhyddor,</verse>
        <verse osisID='Lev.23.43'>för att era efterkommande skall veta att jag lät Israels barn bo i lövhyddor när jag förde dem ut ur Egyptens land. Jag är Herren, er Gud. </verse>
        <verse osisID='Lev.23.44'>Och Mose talade till Israels barn om Herrens högtider.</verse>
      </chapter>
      <chapter osisID='Lev.24'>
        <verse osisID='Lev.24.1'>Herren talade till Mose. Han sade:</verse>
        <verse osisID='Lev.24.2'>Befall Israels barn att bära till dig ren olja av krossade oliver till ljusstaken, så att lamporna kan sättas upp dagligen.</verse>
        <verse osisID='Lev.24.3'>Utanför den förlåt som hänger framför vittnesbördet i uppenbarelsetältet, skall Aron ständigt sköta den inför Herrens ansikte, från kväll till morgon. Det skall vara en evig stadga för er från släkte till släkte.</verse>
        <verse osisID='Lev.24.4'>Lamporna på den gyllene ljusstaken skall han ständigt sköta inför Herrens ansikte.</verse>
        <verse osisID='Lev.24.5'>Du skall ta fint mjöl, och av det skall du baka tolv kakor. Varje kaka skall innehålla två tiondels efa.</verse>
        <verse osisID='Lev.24.6'>Du skall lägga upp dem i två rader, sex i var rad, på det förgyllda bordet inför Herrens ansikte.</verse>
        <verse osisID='Lev.24.7'>På varje rad skall du lägga ren rökelse, och den skall vara på bröden som ett påminnelseoffer, ett eldsoffer åt Herren.</verse>
        <verse osisID='Lev.24.8'>Sabbatsdag efter sabbatsdag skall man ständigt lägga upp dem inför Herrens ansikte, en gåva av Israels barn till ett evigt förbund.</verse>
        <verse osisID='Lev.24.9'>De skall tillhöra Aron och hans söner, som skall äta dem på helig plats, ty de är högheliga och är hans del av Herrens eldsoffer. Detta är en evig stadga.</verse>
        <verse osisID='Lev.24.10'>En man, som var son till en israelitisk kvinna och en egyptisk man gick ut bland Israels barn. Den israelitiska kvinnans son och en israelitisk man kom då i gräl med varandra i lägret.</verse>
        <verse osisID='Lev.24.11'>Och den israelitiska kvinnans son smädade Namnet och hädade. Då förde de honom fram till Mose. Hans mor hette Selomit, dotter till Dibri, av Dans stam. </verse>
        <verse osisID='Lev.24.12'>De satte honom i förvar, för att få ett bestämt uttalande från Herrens mun.</verse>
        <verse osisID='Lev.24.13'>Och Herren sade till Mose:</verse>
        <verse osisID='Lev.24.14'>För ut hädaren utanför lägret. Sedan skall alla som hörde hädelsen lägga sina händer på hans huvud, och hela menigheten skall stena honom.</verse>
        <verse osisID='Lev.24.15'>Till Israels barn skall du säga: Om någon hädar sin Gud, kommer han att bära på synd.</verse>
        <verse osisID='Lev.24.16'>Och den som smädar Herrens namn skall straffas med döden. Hela menigheten skall stena honom. Vare sig det är en främling som smädar Namnet, eller en som är född i landet, skall han dödas. </verse>
        <verse osisID='Lev.24.17'>Den som slår ihjäl en människa skall straffas med döden.</verse>
        <verse osisID='Lev.24.18'>Och den som slår ihjäl ett boskapsdjur skall ersätta det: liv för liv.</verse>
        <verse osisID='Lev.24.19'>Om någon tillfogar sin nästa kroppsskada, skall man göra mot honom som han själv har gjort:</verse>
        <verse osisID='Lev.24.20'>bruten lem för bruten lem, öga för öga, tand för tand. Samma skada som han har vållat en annan, skall han själv tillfogas.</verse>
        <verse osisID='Lev.24.21'>Den som slår ihjäl ett boskapsdjur skall ersätta det, och den som slår ihjäl en människa skall dödas.</verse>
        <verse osisID='Lev.24.22'>En och samma lag skall gälla för er, den skall gälla såväl för främlingen som för den som är född i landet, ty jag är Herren, er Gud. </verse>
        <verse osisID='Lev.24.23'>Mose talade detta till Israels barn. Och de förde ut hädaren utanför lägret och stenade honom. Israels barn gjorde så som Herren hade befallt Mose.</verse>
      </chapter>
      <chapter osisID='Lev.25'>
        <verse osisID='Lev.25.1'>Herren talade till Mose på Sinai berg. Han sade:</verse>
        <verse osisID='Lev.25.2'>Säg till Israels barn: När ni kommer in i det land som jag ger er, skall landet hålla sabbat åt Herren.</verse>
        <verse osisID='Lev.25.3'>Sex år skall du beså din åker och i sex år beskära din vingård och skörda avkastningen från jorden,</verse>
        <verse osisID='Lev.25.4'>men under det sjunde året skall landet ha sabbatsvila, en Herrens sabbat. Då skall du inte beså din åker och inte beskära din vingård.</verse>
        <verse osisID='Lev.25.5'>Det som växer upp av spillsäden efter din skörd skall du inte bärga, och de druvor som växer på dina obeskurna vinstockar skall du inte skörda. Det skall vara ett år av sabbatsvila för landet.</verse>
        <verse osisID='Lev.25.6'>Vad landets sabbat ändå ger skall ni ha till föda, du själv, din slav och din slavinna, din daglönare och din inneboende, alla som bor hos dig.</verse>
        <verse osisID='Lev.25.7'>Din boskap och de vilda djuren i ditt land skall också ha sin föda av all dess avkastning.</verse>
        <verse osisID='Lev.25.8'>Du skall räkna sju årssabbater, det vill säga sju gånger sju år, så att tiden för de sju årssabbaterna blir fyrtionio.</verse>
        <verse osisID='Lev.25.9'>Då skall du i sjunde månaden på tionde dagen i månaden låta hornet ljuda med kraftig ton. På försoningsdagen skall ni låta hornet ljuda över hela ert land.</verse>
        <verse osisID='Lev.25.10'>Ni skall helga det femtionde året och utropa frihet i landet för alla dess invånare. Det skall vara ett jubelår för er. Var och en av er skall då återvända till sin arvedel och var och en av er skall återvända till sin släkt.</verse>
        <verse osisID='Lev.25.11'>Ett jubelår skall detta femtionde år vara för er. Då skall ni inte så något, och det som växer upp av spillsäden skall ni inte skörda, och ni skall inte samla in druvorna från era oskurna vinstockar.</verse>
        <verse osisID='Lev.25.12'>Ty det är ett jubelår, heligt skall det vara för er. Av markens egen avkastning skall ni få er föda. </verse>
        <verse osisID='Lev.25.13'>Under ett sådant jubelår skall var och en av er återvända till sin arvedel.</verse>
        <verse osisID='Lev.25.14'>Om ni alltså säljer något till er nästa eller köper något av honom, skall ni inte göra varandra orätt.</verse>
        <verse osisID='Lev.25.15'>Efter antalet år från jubelåret skall du betala din nästa och efter antalet årsgrödor skall han få betalning av dig.</verse>
        <verse osisID='Lev.25.16'>Ju fler åren är, desto högre pris skall du betala, och ju färre de är, desto lägre pris skall du betala. Ty det är ett visst antal grödor han säljer till dig.</verse>
        <verse osisID='Lev.25.17'>Ni skall inte göra varandra orätt, du skall frukta din Gud. Ty jag är Herren, er Gud. </verse>
        <verse osisID='Lev.25.18'>Ni skall följa mina stadgar och mina lagar skall ni ta vara på och följa. Ni kommer då att bo trygga i landet.</verse>
        <verse osisID='Lev.25.19'>Och landet kommer att ge sin frukt, så att ni har att äta i överflöd, och ni kan bo där i trygghet.</verse>
        <verse osisID='Lev.25.20'>Om ni frågar: "Vad skall vi äta under det sjunde året, om vi varken får så eller bärga vår gröda?"</verse>
        <verse osisID='Lev.25.21'>så må ni veta att jag skall befalla min välsignelse att komma över er under det sjätte året, så att det ger gröda för tre år.</verse>
        <verse osisID='Lev.25.22'>Och ännu när ni sår under det åttonde året, skall ni ha av den gamla grödan att äta. Ända till dess grödan har kommit in på det nionde året, skall ni ha gammal säd att äta. </verse>
        <verse osisID='Lev.25.23'>När ni säljer jord, skall ni inte sälja den för all framtid, ty landet är mitt. Ni är främlingar och gäster hos mig.</verse>
        <verse osisID='Lev.25.24'>I hela det land ni får till besittning skall ni medge rätt att köpa tillbaka jordegendom.</verse>
        <verse osisID='Lev.25.25'>Om din broder blir fattig och säljer något av sin besittning, skall hans återlösare komma till honom och lösa tillbaka det brodern har sålt.</verse>
        <verse osisID='Lev.25.26'>Om någon inte har någon återlösare, men själv får möjlighet att skaffa vad som behövs för återköp,</verse>
        <verse osisID='Lev.25.27'>skall han räkna efter hur många år som gått efter försäljningen och betala lösen för de återstående åren till den han sålde åt. Han skall så återvända till sin egendom.</verse>
        <verse osisID='Lev.25.28'>Men om han inte kan skaffa vad som behövs för att betala honom, skall det han har sålt förbli i köparens hand till jubelåret. Men på jubelåret skall det frånträdas, och han skall återvända till sin arvedel. </verse>
        <verse osisID='Lev.25.29'>Om någon säljer ett hus i en stad, som är omgiven av murar, skall han ha rätt att återlösa det inom ett år efter försäljningen. Hans rätt att återlösa det är då begränsad till viss tid.</verse>
        <verse osisID='Lev.25.30'>Men om det inte har köpts tillbaka när ett helt år har gått, skall huset, om det ligger i en stad som är omgiven av murar, förbli köparens och hans efterkommandes egendom för alltid. Det skall då inte frånträdas på jubelåret.</verse>
        <verse osisID='Lev.25.31'>Men hus i byar som inte är omgivna av murar skall räknas till landets åkermark. De skall kunna återlösas, och på jubelåret skall de frånträdas.</verse>
        <verse osisID='Lev.25.32'>Angående leviternas städer skall leviterna ha evig rätt att återlösa husen i de städer som är deras arvsbesittning.</verse>
        <verse osisID='Lev.25.33'>Även om någon annan levit löser in det sålda huset i den stad där han har sin egendom, skall det frånträdas på jubelåret, ty husen i levitstäderna är leviternas arvsbesittning bland Israels barn.</verse>
        <verse osisID='Lev.25.34'>Och ett fält som är utmark omkring någon av deras städer får inte säljas, ty det är deras eviga arvedel. </verse>
        <verse osisID='Lev.25.35'>Om din broder blir fattig och kommer på obestånd hos dig, skall du ta dig an honom. Som en främling eller inneboende skall han få leva hos dig.</verse>
        <verse osisID='Lev.25.36'>Du skall inte ockra på honom eller ta ränta, ty du skall frukta din Gud och låta din broder leva hos dig.</verse>
        <verse osisID='Lev.25.37'>Du skall inte låna honom pengar mot ockerränta eller ge honom av din mat mot ränta.</verse>
        <verse osisID='Lev.25.38'>Jag är Herren, er Gud, som har fört er ut ur Egyptens land för att ge er Kanaans land och vara er Gud. </verse>
        <verse osisID='Lev.25.39'>Om din broder råkar i fattigdom hos dig och säljer sig åt dig, skall du inte låta honom utföra slavarbete.</verse>
        <verse osisID='Lev.25.40'>Som en daglönare och en inneboende skall han vara hos dig. Fram till jubelåret skall han tjäna hos dig.</verse>
        <verse osisID='Lev.25.41'>Då skall han lämna dig, han själv och hans barn tillsammans med honom, och han skall återvända till sin släkt och till sina fäders arvedel.</verse>
        <verse osisID='Lev.25.42'>Ty de är mina tjänare som jag har fört ut ur Egyptens land. De skall inte säljas som man säljer slavar.</verse>
        <verse osisID='Lev.25.43'>Och du skall inte härska över dem med hårdhet. Du skall frukta din Gud.</verse>
        <verse osisID='Lev.25.44'>Men om du vill skaffa dig en slav eller slavinna, skall du köpa en sådan från hednafolken som bor runt omkring er.</verse>
        <verse osisID='Lev.25.45'>Ni kan också köpa slavar bland barnen till dem som bor ibland er och bland deras släktingar som ni har hos er och som är födda i ert land. De skall förbli er egendom.</verse>
        <verse osisID='Lev.25.46'>Dem kan ni ha att lämna som arv åt era barn efter er, till egendom och besittning. Dem kan ni ha till slavar för all framtid. Men bland era bröder, Israels barn, skall ingen härska över den andre med hårdhet. </verse>
        <verse osisID='Lev.25.47'>Om en främling eller inneboende hos dig kommer till välstånd och en av dina bröder råkar i fattigdom hos honom och säljer sig åt främlingen som bor hos dig, eller åt någon annan som tillhör en främmande släkt,</verse>
        <verse osisID='Lev.25.48'>skall han kunna återlösas sedan han har sålt sig. Någon av hans bröder kan lösa tillbaka honom.</verse>
        <verse osisID='Lev.25.49'>Eller också kan hans farbror eller hans fars son lösa tillbaka honom eller någon annan nära släkting till honom, eller om han förmår det, kan han själv köpa sig fri.</verse>
        <verse osisID='Lev.25.50'>Då skall han tillsammans med den som köpt honom räkna efter hur lång tid som gått, från det år då han sålde sig, fram till jubelåret. Det pris han såldes för skall uppskattas efter årens antal. Hans arbetstid hos honom skall beräknas till samma värde som en daglönares.</verse>
        <verse osisID='Lev.25.51'>Om det ännu är många år kvar, skall han som lösen för sig betala en motsvarande del av det penningbelopp som han köptes för.</verse>
        <verse osisID='Lev.25.52'>Om däremot endast få år återstår till jubelåret, skall han tillgodoräkna sig det och betala lösen för sig efter antalet av sina år.</verse>
        <verse osisID='Lev.25.53'>Som en daglönare, som anställs år för år, skall man behandla honom. Ingen får inför dina ögon härska över honom med hårdhet.</verse>
        <verse osisID='Lev.25.54'>Men om han inte blir löst på något av de nämnda sätten, skall han friges på jubelåret, han själv och hans barn tillsammans med honom.</verse>
        <verse osisID='Lev.25.55'>Ty Israels barn är mina tjänare. De är mina tjänare, som jag har fört ut ur Egyptens land. Jag är Herren, er Gud.</verse>
      </chapter>
      <chapter osisID='Lev.26'>
        <verse osisID='Lev.26.1'>Ni skall inte göra er några avgudar och inte resa upp åt er någon avbild eller stod och inte heller i ert land sätta upp några stenar med inhuggna bilder för att tillbe dem. Ty jag är Herren, er Gud.</verse>
        <verse osisID='Lev.26.2'>Mina sabbater skall ni hålla, och för min helgedom skall ni ha vördnad. Jag är Herren. </verse>
        <verse osisID='Lev.26.3'>Om ni vandrar efter mina stadgar och håller mina bud och följer dem,</verse>
        <verse osisID='Lev.26.4'>skall jag ge er regn i rätt tid, så att jorden ger sin gröda och träden på marken bär sin frukt.</verse>
        <verse osisID='Lev.26.5'>Trösktiden skall hos er räcka till vinbärgningen, och vinbärgningen skall räcka till såningstiden, och ni skall ha bröd nog för att äta er mätta och ni skall bo trygga i ert land.</verse>
        <verse osisID='Lev.26.6'>Och jag skall ge frid i landet, ni skall få ro och ingen skall förskräcka er. Jag skall göra slut på vilddjuren i landet, och inget svärd skall gå fram genom ert land.</verse>
        <verse osisID='Lev.26.7'>Ni skall jaga era fiender framför er, och de skall falla för era svärd.</verse>
        <verse osisID='Lev.26.8'>Fem av er skall jaga hundra framför sig, och hundra av er skall jaga tiotusen, och era fiender skall falla för era svärd.</verse>
        <verse osisID='Lev.26.9'>Jag skall vända mig till er och göra er fruktsamma och föröka er, och jag skall upprätthålla mitt förbund med er.</verse>
        <verse osisID='Lev.26.10'>Gammal gröda, som legat inne länge, skall ni ha att äta. Ni skall tvingas skaffa undan den gamla för den nya.</verse>
        <verse osisID='Lev.26.11'>Och jag skall resa upp min boning mitt ibland er, och jag skall inte avvisa er.</verse>
        <verse osisID='Lev.26.12'>Jag skall vandra mitt ibland er och vara er Gud, och ni skall vara mitt folk.</verse>
        <verse osisID='Lev.26.13'>Jag är Herren, er Gud, som förde er ut ur Egyptens land, för att ni inte skulle vara slavar där. Jag har brutit sönder ert ok och låtit er gå med upprätt huvud.</verse>
        <verse osisID='Lev.26.14'>Men om ni inte hör på mig och inte gör efter alla dessa bud,</verse>
        <verse osisID='Lev.26.15'>om ni föraktar mina stadgar och avvisar mina lagar, så att ni inte följer alla mina bud utan bryter mitt förbund,</verse>
        <verse osisID='Lev.26.16'>då skall också jag handla på samma sätt mot er. Jag skall straffa er med förskräckelse, med tärande sjukdom och feber, så att era ögon försmäktar och er själ tynar bort. Och ni skall så er säd förgäves, ty era fiender skall äta den.</verse>
        <verse osisID='Lev.26.17'>Jag skall vända mitt ansikte mot er, och ni skall bli slagna av era fiender. De som hatar er skall råda över er, och ni skall fly, även om ingen förföljer er. </verse>
        <verse osisID='Lev.26.18'>Om ni trots detta inte lyssnar till mig, skall jag tukta er sjufalt värre för era synders skull.</verse>
        <verse osisID='Lev.26.19'>Jag skall krossa er stolta makt och låta er himmel bli som järn och er jord som koppar.</verse>
        <verse osisID='Lev.26.20'>Er möda skall vara förgäves, ty er jord skall inte ge sin gröda och träden i landet skall inte bära frukt. </verse>
        <verse osisID='Lev.26.21'>Om ni ändå gör mig emot och inte vill lyssna på mig, skall jag slå er sjufalt värre, så som era synder förtjänar.</verse>
        <verse osisID='Lev.26.22'>Jag skall sända över er vilddjur, som skall döda era barn och fördärva er boskap och minska ert eget antal, så att era vägar blir öde. </verse>
        <verse osisID='Lev.26.23'>Om ni trots detta inte låter varna er av mig utan står mig emot,</verse>
        <verse osisID='Lev.26.24'>skall också jag stå er emot och slå er sjufalt för era synders skull.</verse>
        <verse osisID='Lev.26.25'>Jag skall låta er drabbas av ett hämndens svärd som skall hämnas mitt förbund, och ni skall samlas i städerna. Men där skall jag sända pest ibland er, och ni skall bli överlämnade i fienders hand.</verse>
        <verse osisID='Lev.26.26'>Jag skall så fördärva ert livsuppehälle att ert bröd skall kunna bakas i en enda ugn av tio kvinnor. Brödet skall lämnas ut efter vikt, och när ni äter skall ni inte bli mätta. </verse>
        <verse osisID='Lev.26.27'>Om ni trots detta inte lyssnar till mig utan står mig emot,</verse>
        <verse osisID='Lev.26.28'>skall också jag i vrede stå er emot och tukta er sjufalt för era synders skull.</verse>
        <verse osisID='Lev.26.29'>Ni skall tvingas äta era söners och döttrars kött.</verse>
        <verse osisID='Lev.26.30'>Jag skall ödelägga era offerhöjder och utrota era solstoder. Jag skall kasta era döda kroppar på era eländiga avgudars döda kroppar, och jag skall visa er ifrån mig.</verse>
        <verse osisID='Lev.26.31'>Jag skall göra era städer till ruiner och ödelägga era helgedomar, och jag skall inte mer med välbehag känna doften av era offer.</verse>
        <verse osisID='Lev.26.32'>Jag skall själv ödelägga landet, så att era fiender som bor där skall häpna över det.</verse>
        <verse osisID='Lev.26.33'>Men er skall jag sprida ut bland hednafolken och jag skall förfölja er med draget svärd. Så skall ert land bli en ödemark och era städer ruiner. </verse>
        <verse osisID='Lev.26.34'>Då skall landet få gottgörelse för sina sabbater under hela den tid som det ligger öde och ni är i era fienders land. Ja, då skall landet vila och få gottgörelse för sina sabbater.</verse>
        <verse osisID='Lev.26.35'>Hela den tid det ligger öde skall det hålla sabbat och få den vila det inte fick på era sabbater, då ni bodde där.</verse>
        <verse osisID='Lev.26.36'>Och åt dem som blir kvar av er, skall jag ge försagda hjärtan där de är i sina fienders länder, så att de jagas på flykten av ett prasslande löv som rörs av vinden. De skall fly som om de flydde för svärd och falla, även om ingen förföljer dem.</verse>
        <verse osisID='Lev.26.37'>De skall stupa på varandra som om de stupade för svärd, även om ingen förföljer dem. Ja, ni skall inte kunna hålla stånd mot era fiender.</verse>
        <verse osisID='Lev.26.38'>Ni skall förgås bland hednafolken, och era fienders land skall förtära er.</verse>
        <verse osisID='Lev.26.39'>De som blir kvar av er skall genom sin egen missgärning tyna bort i era fienders land. Också genom sina fäders missgärning skall de tyna bort, liksom dessa har gjort. </verse>
        <verse osisID='Lev.26.40'>De skall bekänna den missgärning de själva har begått och den deras fäder har begått, att de har handlat trolöst mot mig och stått mig emot,</verse>
        <verse osisID='Lev.26.41'>så att också jag måste stå dem emot och föra dem bort till deras fienders land. Ja, då skall deras oomskurna hjärtan tvingas att ödmjuka sig, och de skall få lida för sin missgärning.</verse>
        <verse osisID='Lev.26.42'>Då skall jag tänka på mitt förbund med Jakob och jag skall också tänka på mitt förbund med Isak och på mitt förbund med Abraham. Och jag skall tänka på landet.</verse>
        <verse osisID='Lev.26.43'>Ty landet skall överges av dem och få gottgörelse för sina sabbater genom att ligga öde, när folket är borta. Själva skall de få lida för sin missgärning, just därför att de förkastade mina lagar och därför att de avvisade mina stadgar.</verse>
        <verse osisID='Lev.26.44'>Men, medan de är i sina fienders land, skall jag trots detta inte så förkasta eller avvisa dem, att jag förgör dem och bryter mitt förbund med dem, ty jag är Herren, deras Gud.</verse>
        <verse osisID='Lev.26.45'>Nej, dem till godo skall jag tänka på förbundet med fäderna, som jag förde ut ur Egyptens land inför hednafolkens ögon, för att jag skulle vara deras Gud. Jag är Herren. </verse>
        <verse osisID='Lev.26.46'>Dessa är de stadgar, domslut och lagar som Herren fastställde mellan sig och Israels barn på Sinai berg genom Mose.</verse>
      </chapter>
      <chapter osisID='Lev.27'>
        <verse osisID='Lev.27.1'>Herren talade till Mose. Han sade:</verse>
        <verse osisID='Lev.27.2'>Säg till Israels barn: Om någon gör ett heligt löfte, skall du bestämma lösensumman åt Herren för personerna ifråga.</verse>
        <verse osisID='Lev.27.3'>Om det gäller en man som är mellan tjugo och sextio år gammal, skall du bestämma det till femtio siklar silver efter helgedomssikelns vikt.</verse>
        <verse osisID='Lev.27.4'>Om det är fråga om en kvinna, skall du fastställa värdet till trettio siklar.</verse>
        <verse osisID='Lev.27.5'>Om det är fråga om någon som är mellan fem och tjugo år gammal, skall det värde du fastställer vara tjugo siklar för en pojke och tio siklar för en flicka.</verse>
        <verse osisID='Lev.27.6'>Om det är fråga om någon som är mellan en månad och fem år gammal, skall det värde du bestämmer vara fem siklar silver för en pojke och tre siklar silver för en flicka.</verse>
        <verse osisID='Lev.27.7'>Om det gäller någon som är sextio år gammal eller däröver, skall det värde du bestämmer vara femton siklar för en man och tio siklar för en kvinna.</verse>
        <verse osisID='Lev.27.8'>Om någon är så fattig att han inte kan betala det värde du bestämmer, skall han ställas fram inför prästen, och denne skall fastställa ett värde för honom. Efter vad den som gjort löftet kan betala, skall prästen fastställa värdet för honom. </verse>
        <verse osisID='Lev.27.9'>Om det gäller boskap av de slag man får bära fram som offer åt Herren, skall allt sådant vara heligt, sedan man givit det åt Herren.</verse>
        <verse osisID='Lev.27.10'>Man får inte utväxla eller byta ut det, varken ett bättre mot ett sämre eller ett sämre mot ett bättre. Om någon ändå byter ut ett djur mot ett annat, skall både det förra och det som har blivit lämnat i utbyte vara heligt.</verse>
        <verse osisID='Lev.27.11'>Men om frågan gäller något slags orent djur som man inte får bära fram som offer åt Herren, skall djuret ställas fram inför prästen,</verse>
        <verse osisID='Lev.27.12'>och han skall fastställa dess värde med hänsyn till om det är bättre eller sämre. Som du, prästen, fastställer det, så skall det vara.</verse>
        <verse osisID='Lev.27.13'>Om ägaren vill lösa djuret, skall han till det värde du har bestämt lägga en femtedel av värdet. </verse>
        <verse osisID='Lev.27.14'>Om någon helgar sitt hus som något heligt åt Herren, skall prästen fastställa dess värde med hänsyn till om det är bättre eller sämre. Som han fastställer dess värde, så skall det vara.</verse>
        <verse osisID='Lev.27.15'>Om den som har helgat sitt hus vill lösa det, skall han till det värde i pengar som du har bestämt lägga en femtedel. Då blir det hans. </verse>
        <verse osisID='Lev.27.16'>Om någon helgar åt Herren ett stycke åker av den egendom han ärvt, skall du bestämma dess värde efter utsädet på den. Varje homer utsäde skall motsvara femtio siklar silver.</verse>
        <verse osisID='Lev.27.17'>Om han helgar sin åker ända från jubelåret, skall det förbli vid det värde du bestämmer.</verse>
        <verse osisID='Lev.27.18'>Men om han helgar sin åker efter jubelåret, skall prästen beräkna penningvärdet åt honom efter det antal år som återstår till nästa jubelår. Ett motsvarande avdrag skall göras på det värde du förut har bestämt.</verse>
        <verse osisID='Lev.27.19'>Om den som har helgat åkern vill lösa den, skall han lägga till en femtedel till det pris du har bestämt. Då förblir den hans.</verse>
        <verse osisID='Lev.27.20'>Om han inte löser åkern utan säljer den till någon annan, får åkern sedan inte lösas,</verse>
        <verse osisID='Lev.27.21'>utan när den frånträds på jubelåret, skall den vara helgad åt Herren som en åker som avskilts för tillspillogivning. Hans egendom tillfaller då prästen. </verse>
        <verse osisID='Lev.27.22'>Om någon helgar åt Herren en åker som han har köpt och som inte hör till den egendom han ärvt,</verse>
        <verse osisID='Lev.27.23'>skall prästen åt honom räkna ut det bestämda värdet fram till jubelåret, och samma dag skall han erlägga den summa som du har bestämt. Den skall vara helgad åt Herren.</verse>
        <verse osisID='Lev.27.24'>Men på jubelåret skall åkern gå tillbaka till den som den köpts ifrån, till den som ägde den som sin egendom.</verse>
        <verse osisID='Lev.27.25'>När du bestämmer något värde, skall det alltid bestämmas i helgedomssiklar, sikeln räknad till tjugo gera. </verse>
        <verse osisID='Lev.27.26'>Men det som är förstfött bland boskap och som tillhör Herren redan som förstfött skall ingen helga. Vare sig det är ett djur av nötboskapen eller ett djur av småboskapen, tillhör det redan Herren.</verse>
        <verse osisID='Lev.27.27'>Men om det är fråga om något orent djur, skall man lösa det efter det värde du bestämmer och lägga till femtedelen av värdet. Om det inte blir löst, skall det säljas efter det värde du bestämmer. </verse>
        <verse osisID='Lev.27.28'>Om det är fråga om något tillspillogivet, som någon har givit till spillo åt Herren av allt han äger, det må vara en människa eller ett boskapsdjur eller den åker som han har fått i arv, får detta varken säljas eller lösas. Allt tillspillogivet är högheligt och tillhör Herren. </verse>
        <verse osisID='Lev.27.29'>En människa som har blivit tillspillogiven får aldrig lösas. Hon måste dödas. </verse>
        <verse osisID='Lev.27.30'>All tionde av jorden, både av säden på jorden och av trädens frukt, tillhör Herren. Den är helgad åt Herren.</verse>
        <verse osisID='Lev.27.31'>Om någon vill lösa något av sin tionde, skall han lägga till femtedelen av värdet.</verse>
        <verse osisID='Lev.27.32'>Beträffande tionde av nötboskap eller småboskap gäller följande: Av allt som går under herdestaven skall vart tionde djur vara helgat åt Herren. </verse>
        <verse osisID='Lev.27.33'>Man skall inte undersöka om det är bättre eller sämre, och man får inte byta ut det. Om någon ändå byter ut djuret, skall både detta och det som har lämnats i utbyte vara helgat åt Herren. Det får inte lösas. </verse>
        <verse osisID='Lev.27.34'>Dessa är de bud som Herren genom Mose gav Israels barn på Sinai berg.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Col' type='book'>
      <chapter osisID='Col.1'>
        <verse osisID='Col.1.1'>Från Paulus, genom Guds vilja Kristi Jesu apostel, och från vår broder Timoteus,</verse>
        <verse osisID='Col.1.2'>till de heliga i Kolosse, de troende bröderna i Kristus. Nåd vare med er och frid från Gud, vår Fader.</verse>
        <verse osisID='Col.1.3'>Vi tackar alltid Gud, vår Herre Jesu Kristi Fader, när vi ber för er.</verse>
        <verse osisID='Col.1.4'>Vi har hört om er tro i Kristus Jesus och om den kärlek ni har till alla de heliga,</verse>
        <verse osisID='Col.1.5'>på grund av hoppet som är förvarat åt er i himlen. Om detta hopp har ni redan hört i det sanna budskapet, det evangelium</verse>
        <verse osisID='Col.1.6'>som har kommit till er och finns i hela världen och växer och bär frukt. Så har det också gjort hos er från den dag ni fick höra det och lärde känna Guds nåd sådan den verkligen är.</verse>
        <verse osisID='Col.1.7'>Det har ni fått lära er av Epafras, vår käre medarbetare, som troget tjänar Kristus i vårt ställe.</verse>
        <verse osisID='Col.1.8'>Han har berättat för oss om er kärlek i Anden. </verse>
        <verse osisID='Col.1.9'>Från den dag vi hörde om det, har vi därför inte upphört att be för er. Vår bön är att ni skall uppfyllas av kunskap om hans vilja, med all andlig vishet och insikt,</verse>
        <verse osisID='Col.1.10'>så att ni kan leva värdigt Herren och i allt behaga honom, när ni bär frukt i alla slags goda gärningar och växer till i kunskapen om Gud.</verse>
        <verse osisID='Col.1.11'>Hans härlighets makt skall då styrka er och ge er all kraft till att vara uthålliga och tåliga i allt.</verse>
        <verse osisID='Col.1.12'>Med glädje skall ni då tacka Fadern, som har gjort er värda att få del i det arv som de heliga har i ljuset.</verse>
        <verse osisID='Col.1.13'>Han har frälst oss från mörkrets välde och fört oss in i sin älskade Sons rike.</verse>
        <verse osisID='Col.1.14'>I honom är vi friköpta och har fått förlåtelse för våra synder.</verse>
        <verse osisID='Col.1.15'>Han är den osynlige Gudens avbild, förstfödd före allt skapat.</verse>
        <verse osisID='Col.1.16'>Ty i honom skapades allt i himlen och på jorden, det synliga och det osynliga, tronfurstar och herradömen, makter och väldigheter. Allt är skapat genom honom och till honom.</verse>
        <verse osisID='Col.1.17'>Han är till före allting, och allt består genom honom.</verse>
        <verse osisID='Col.1.18'>Han är huvudet för sin kropp, församlingen. Han är begynnelsen, den förstfödde från de döda, för att han i allt skulle vara den främste.</verse>
        <verse osisID='Col.1.19'>Ty Gud beslöt att låta hela fullheten bo i honom</verse>
        <verse osisID='Col.1.20'>och genom honom försona allt med sig, sedan han skapat frid i kraft av blodet på hans kors - frid genom honom både på jorden och i himlen.</verse>
        <verse osisID='Col.1.21'>Också ni som en gång var främmande för Gud och genom ert sinnelag och genom era onda gärningar hans fiender,</verse>
        <verse osisID='Col.1.22'>också er har han nu försonat med sig, när han i sin jordiska kropp led döden. Han vill låta er träda fram inför sig heliga, fläckfria och oförvitliga,</verse>
        <verse osisID='Col.1.23'>om ni verkligen står fasta och väl grundade i tron och inte låter er rubbas från hoppet i det evangelium som ni har hört och som har predikats för allt skapat under himlen och som jag, Paulus, har blivit satt att tjäna.</verse>
        <verse osisID='Col.1.24'>Nu gläder jag mig mitt under mina lidanden för er. Och det som fattas av Kristuslidanden uppfyller jag i mitt liv för hans kropp, som är församlingen.</verse>
        <verse osisID='Col.1.25'>Dess tjänare har jag blivit i kraft av det uppdrag Gud har gett mig för er räkning, att överallt predika Guds ord,</verse>
        <verse osisID='Col.1.26'>den hemlighet som genom tider och släktled varit dold men nu har uppenbarats för hans heliga.</verse>
        <verse osisID='Col.1.27'>För dem ville Gud göra känt vilken rikedom på härlighet hedningarna har i denna hemlighet - Kristus i er, härlighetens hopp.</verse>
        <verse osisID='Col.1.28'>Honom predikar vi genom att förmana varje människa och undervisa varje människa med all vishet, för att ställa fram varje människa som fullkomlig i Kristus.</verse>
        <verse osisID='Col.1.29'>För det målet arbetar och kämpar jag i hans kraft, som verkar mäktigt i mig.</verse>
      </chapter>
      <chapter osisID='Col.2'>
        <verse osisID='Col.2.1'>Jag vill att ni skall veta vilken kamp jag har att utstå för er och för dem som bor i Laodicea och för alla som inte har träffat mig personligen,</verse>
        <verse osisID='Col.2.2'>för att de skall bli undervisade i kärlek och styrkta i sina hjärtan och nå fram till hela rikedomen i en fast övertygelse, som ger rätt insikt i Guds hemlighet, Kristus.</verse>
        <verse osisID='Col.2.3'>I honom är vishetens och kunskapens alla skatter gömda.</verse>
        <verse osisID='Col.2.4'>Detta säger jag för att ingen skall bedra er genom bestickande ord.</verse>
        <verse osisID='Col.2.5'>Ty även om jag är kroppsligt frånvarande, så är jag hos er i anden och gläder mig när jag ser er ordning och fasthet i tron på Kristus.</verse>
        <verse osisID='Col.2.6'>Liksom ni tog emot Kristus Jesus som Herren, så lev i honom</verse>
        <verse osisID='Col.2.7'>och låt er rotas och uppbyggas i honom och befästas i tron i enlighet med den undervisning ni fått, och överflöda i tacksägelse.</verse>
        <verse osisID='Col.2.8'>Se till att ingen rövar bort er med sin tomma och bedrägliga filosofi, byggd på mänskliga traditioner och stadgar och inte på Kristus.</verse>
        <verse osisID='Col.2.9'>Ty i honom bor gudomens hela fullhet i kroppslig gestalt,</verse>
        <verse osisID='Col.2.10'>och i honom är ni uppfyllda, han som är huvudet över alla makter och väldigheter.</verse>
        <verse osisID='Col.2.11'>I honom blev också ni omskurna, inte med människohand, utan med Kristi omskärelse, då ni avkläddes er syndiga natur</verse>
        <verse osisID='Col.2.12'>och begravdes med honom genom dopet. I dopet blev ni också uppväckta med honom genom tron på Guds kraft, han som har uppväckt honom från de döda.</verse>
        <verse osisID='Col.2.13'>Ni som var döda på grund av era överträdelser och er oomskurna natur, också er har han gjort levande med Kristus. Han har förlåtit oss alla överträdelser</verse>
        <verse osisID='Col.2.14'>och strukit ut det skuldebrev som med sina krav vittnade mot oss. Det har han tagit bort genom att spika fast det på korset.</verse>
        <verse osisID='Col.2.15'>Han har klätt av väldena och makterna och förevisat dem offentligt, när han på korset triumferade över dem.</verse>
        <verse osisID='Col.2.16'>Låt därför ingen döma er för vad ni äter och dricker eller i fråga om högtid eller nymånad eller sabbat.</verse>
        <verse osisID='Col.2.17'>Allt detta är bara en skugga av det som skulle komma, men verkligheten själv är Kristus.</verse>
        <verse osisID='Col.2.18'>Låt er inte fråndömas segerkransen av någon som ger sig hän åt 'ödmjukhet' och går upp i syner av änglarnas tillbedjan och som utan orsak är uppblåst i sitt köttsliga sinne</verse>
        <verse osisID='Col.2.19'>och inte håller sig till honom som är huvudet. Från honom får hela kroppen den tillväxt som Gud ger, stödd och sammanhållen som den är av sina leder och senor. </verse>
        <verse osisID='Col.2.20'>Om ni med Kristus har dött bort från världens stadgar, varför uppför ni er då som om ni levde i världen och böjer er under dessa bud:</verse>
        <verse osisID='Col.2.21'>"Det skall du inte röra, det skall du inte smaka, det skall du inte ta på".</verse>
        <verse osisID='Col.2.22'>Och detta gäller sådant som är bestämt att användas och förbrukas, efter människors bud och läror.</verse>
        <verse osisID='Col.2.23'>Detta uppfattas visserligen som 'vishet', med sin självvalda gudstjänst, sin 'ödmjukhet' och sin späkning av kroppen, men det har inget värde utan är bara till för att tillfredsställa det köttsliga sinnet.</verse>
      </chapter>
      <chapter osisID='Col.3'>
        <verse osisID='Col.3.1'>Då ni alltså har uppstått med Kristus, sök då det som är där ovan, där Kristus sitter på Guds högra sida.</verse>
        <verse osisID='Col.3.2'>Tänk på det som är där ovan, inte på det som är på jorden.</verse>
        <verse osisID='Col.3.3'>Ty ni har dött och ert liv är dolt med Kristus i Gud.</verse>
        <verse osisID='Col.3.4'>När Kristus träder fram, han som är vårt liv, då skall också ni träda fram i härlighet tillsammans med honom.</verse>
        <verse osisID='Col.3.5'>Döda därför era begär som hör jorden till: otukt, orenhet, lidelse, lusta, och girigheten som är avgudadyrkan.</verse>
        <verse osisID='Col.3.6'>Allt sådant nedkallar Guds vrede över olydnadens barn.</verse>
        <verse osisID='Col.3.7'>Bland dem vandrade också ni en gång, då ni levde i dessa synder.</verse>
        <verse osisID='Col.3.8'>Men nu skall också ni lägga bort allt detta: vrede, häftighet, ondska. Låt inte smädelser och fräckheter komma över era läppar.</verse>
        <verse osisID='Col.3.9'>Ljug inte på varandra. Ni har ju klätt av er den gamla människan med hennes gärningar</verse>
        <verse osisID='Col.3.10'>och klätt er i den nya människan, som förnyas till rätt kunskap och blir en avbild av sin Skapare.</verse>
        <verse osisID='Col.3.11'>Här är det inte längre fråga om grek eller jude, omskuren eller oomskuren, barbar eller skyt, slav eller fri, utan Kristus är allt och i alla. </verse>
        <verse osisID='Col.3.12'>Klä er därför som Guds utvalda, heliga och älskade, i innerlig barmhärtighet, godhet, ödmjukhet, mildhet och tålamod.</verse>
        <verse osisID='Col.3.13'>Ha fördrag med varandra och förlåt varandra, om någon har något att förebrå en annan. Såsom Herren har förlåtit er skall ni förlåta varandra.</verse>
        <verse osisID='Col.3.14'>Över allt detta skall ni klä er i kärleken, som binder samman till en fullkomlig enhet.</verse>
        <verse osisID='Col.3.15'>Låt Kristi frid regera i era hjärtan, den frid som ni blev kallade till i en enda kropp, och var tacksamma.</verse>
        <verse osisID='Col.3.16'>Låt Kristi ord rikligt bo hos er med all sin vishet. Undervisa och förmana varandra med psalmer, hymner och andliga sånger och sjung med tacksamhet Guds lov i era hjärtan.</verse>
        <verse osisID='Col.3.17'>Och allt vad ni gör i ord eller handling, gör det i Herren Jesu namn och tacka Gud, Fadern, genom honom.</verse>
        <verse osisID='Col.3.18'>Ni hustrur, underordna er era män, för så bör det vara i Herren.</verse>
        <verse osisID='Col.3.19'>Ni män, älska era hustrur och var inte hårda mot dem.</verse>
        <verse osisID='Col.3.20'>Ni barn, lyd era föräldrar i allt, det är Herrens goda vilja.</verse>
        <verse osisID='Col.3.21'>Ni fäder, reta inte upp era barn, så att de tappar modet.</verse>
        <verse osisID='Col.3.22'>Ni slavar, lyd era jordiska herrar i allt, inte som ögontjänare för att ställa er in hos dem, utan av uppriktigt hjärta i fruktan för Herren.</verse>
        <verse osisID='Col.3.23'>Vad ni än gör, gör det av hjärtat, så som ni tjänar Herren och inte människor.</verse>
        <verse osisID='Col.3.24'>Ni vet att det är av Herren som ni skall få arvet som lön. Det är Herren Kristus ni tjänar.</verse>
        <verse osisID='Col.3.25'>Den som gör orätt skall få igen den orätt han har gjort, utan anseende till personen.</verse>
      </chapter>
      <chapter osisID='Col.4'>
        <verse osisID='Col.4.1'>Ni herrar, låt era slavar få vad som är rätt och rimligt. Ni vet ju att ni också har en Herre i himlen.</verse>
        <verse osisID='Col.4.2'>Var uthålliga i bönen, vaka och be under tacksägelse.</verse>
        <verse osisID='Col.4.3'>Be också för oss att Gud öppnar en dörr för ordet, så att vi kan predika Kristi hemlighet - det är för den jag är fånge -</verse>
        <verse osisID='Col.4.4'>och att jag talar som jag bör, när jag avslöjar den.</verse>
        <verse osisID='Col.4.5'>Uppträd förståndigt mot dem som står utanför och ta vara på varje tillfälle.</verse>
        <verse osisID='Col.4.6'>Ert tal skall alltid vara vänligt, kryddat med salt, så att ni vet hur ni bör svara var och en.</verse>
        <verse osisID='Col.4.7'>Vad mig beträffar skall Tykikus berätta allt för er. Han är en älskad broder och en trogen tjänare och medarbetare i Herren.</verse>
        <verse osisID='Col.4.8'>Honom sänder jag till er just för att ni skall få veta hur vi har det och för att han skall uppmuntra era hjärtan.</verse>
        <verse osisID='Col.4.9'>Med honom kommer vår trogne och älskade broder Onesimus, som är en av er. De skall berätta för er om allting här. </verse>
        <verse osisID='Col.4.10'>Aristarkus, min medfånge, hälsar till er och det gör också Markus, Barnabas kusin. Honom har ni fått anvisningar om: ta väl emot honom när han kommer till er.</verse>
        <verse osisID='Col.4.11'>Jesus, som kallas Justus, hälsar också. Bland de omskurna är dessa mina enda medarbetare för Guds rike. De har varit till tröst för mig.</verse>
        <verse osisID='Col.4.12'>Epafras, som är en av er, hälsar. Han är en Kristi Jesu tjänare som alltid kämpar för er i sina böner, för att ni skall stå fasta, fullkomliga och helt övertygade om allt vad Gud vill.</verse>
        <verse osisID='Col.4.13'>Jag kan intyga hur mycket han arbetar för er och för dem i Laodicea och Hierapolis.</verse>
        <verse osisID='Col.4.14'>Vår älskade Lukas, läkaren, hälsar till er liksom Demas. </verse>
        <verse osisID='Col.4.15'>Hälsa till bröderna i Laodicea och till Nymfas och församlingen som kommer samman i hans hus.</verse>
        <verse osisID='Col.4.16'>När mitt brev har blivit uppläst hos er, se då till att det också blir uppläst i församlingen i Laodicea och att ni får läsa brevet som kommer från dem.</verse>
        <verse osisID='Col.4.17'>Säg åt Arkippus: "Se till att du fullgör den tjänst du fått i Herren."</verse>
        <verse osisID='Col.4.18'>Här skriver jag, Paulus, min hälsning med egen hand. Tänk på mina bojor. Nåden vare med er.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText xml:lang='sv' osisRefWork='Bible' osisIDWork='SweFolk1998'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='SweFolk1998'>
        <title>Svenska Folkbibeln (1998)</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-08-01</date>
        <description>&lt;a href="http://www.folkbibeln.com/"&gt;Svenska Folkbibeln&lt;/a&gt;</description>
        <publisher/>
        <type type='OSIS'>Bible</type>
        <identifier type='OSIS'>SweFolk1998</identifier>
        <source>Stiftelsen Svenska Folkbibeln</source>
        <language type='IETF'>sv</language>
        <relation/>
        <coverage>provide the bible to the nations of the world</coverage>
        <rights>Copyright (C) 1996, 1998 Stiftelsen Svenska Folkbibeln</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Gal' type='book'>
      <chapter osisID='Gal.1'>
        <verse osisID='Gal.1.1'>Från Paulus, apostel, utsänd inte av människor eller genom någon människa utan av Jesus Kristus och Gud, Fadern, som har uppväckt honom från de döda.</verse>
        <verse osisID='Gal.1.2'>Jag och alla bröderna som är hos mig hälsar församlingarna i Galatien.</verse>
        <verse osisID='Gal.1.3'>Nåd vare med er och frid från Gud, vår Fader, och Herren Jesus Kristus,</verse>
        <verse osisID='Gal.1.4'>som offrade sig för våra synder för att rädda oss ur den nuvarande onda tidsåldern, efter vår Guds och Faders vilja.</verse>
        <verse osisID='Gal.1.5'>Honom tillhör äran i evigheternas evigheter, amen.</verse>
        <verse osisID='Gal.1.6'>Jag är förvånad över att ni så hastigt avfaller från honom som har kallat er genom Kristi nåd och vänder er till ett annat evangelium,</verse>
        <verse osisID='Gal.1.7'>fast det inte finns något annat. Däremot är det några som skapar förvirring bland er och vill förvränga Kristi evangelium.</verse>
        <verse osisID='Gal.1.8'>Men om det än vore vi själva eller en ängel från himlen som predikade evangelium för er i strid med vad vi har predikat, så skall han vara under förbannelse.</verse>
        <verse osisID='Gal.1.9'>Det vi redan har sagt säger jag nu än en gång: om någon predikar evangelium för er i strid med vad ni har tagit emot, så skall han vara under förbannelse.</verse>
        <verse osisID='Gal.1.10'>Är det människor jag nu försöker få på min sida - eller Gud? Eller försöker jag ställa mig in hos människor? Om jag fortfarande ville vara människor till lags, skulle jag inte vara Kristi tjänare.</verse>
        <verse osisID='Gal.1.11'>Jag vill göra klart för er, bröder, att det evangelium som jag har predikat inte kommer från människor.</verse>
        <verse osisID='Gal.1.12'>Jag har inte fått det eller lärt mig det av någon människa. Jag har tagit emot det genom en uppenbarelse från Jesus Kristus.</verse>
        <verse osisID='Gal.1.13'>Ni har ju hört hur jag tidigare uppträdde som jude, hur jag ytterst våldsamt förföljde Guds församling och försökte utrota den,</verse>
        <verse osisID='Gal.1.14'>och hur jag gick längre i judendom än många jämnåriga i mitt folk. Mer fanatiskt än de ivrade jag för mina fäders stadgar. </verse>
        <verse osisID='Gal.1.15'>Men han som utvalde mig redan i moderlivet och som kallade mig genom sin nåd,</verse>
        <verse osisID='Gal.1.16'>beslöt att uppenbara sin Son i mig, för att jag skulle predika evangelium om honom bland hedningarna. Jag brydde mig då inte om att genast fråga människor till råds.</verse>
        <verse osisID='Gal.1.17'>Jag for inte upp till Jerusalem, till dem som var apostlar före mig, utan jag begav mig till Arabien och vände sedan tillbaka till Damaskus. </verse>
        <verse osisID='Gal.1.18'>Först tre år senare for jag upp till Jerusalem för att lära känna Kefas, och jag stannade hos honom i femton dagar.</verse>
        <verse osisID='Gal.1.19'>Någon annan av apostlarna träffade jag inte, bara Jakob, Herrens bror.</verse>
        <verse osisID='Gal.1.20'>Det som jag här skriver till er, det skriver jag inför Gud, jag ljuger inte.</verse>
        <verse osisID='Gal.1.21'>Sedan kom jag till trakterna av Syrien och Cilicien.</verse>
        <verse osisID='Gal.1.22'>Men jag var personligen okänd för Kristi församlingar i Judeen.</verse>
        <verse osisID='Gal.1.23'>De hade endast hört sägas: "Han som tidigare förföljde oss predikar nu evangelium om den tro han förut ville utrota."</verse>
        <verse osisID='Gal.1.24'>Och de prisade Gud för min skull.</verse>
      </chapter>
      <chapter osisID='Gal.2'>
        <verse osisID='Gal.2.1'>Fjorton år senare for jag åter upp till Jerusalem, nu tillsammans med Barnabas. Också Titus tog jag med mig.</verse>
        <verse osisID='Gal.2.2'>Jag for dit på grund av en uppenbarelse och lade fram - enskilt, för de ansedda - det evangelium jag predikar bland hedningarna. Det var väl inte så att jag sprang eller hade sprungit förgäves?</verse>
        <verse osisID='Gal.2.3'>Men inte ens min följeslagare Titus som är grek, blev tvingad att låta omskära sig.</verse>
        <verse osisID='Gal.2.4'>Hade det berott på de falska bröder som smugit sig in, skulle han ha blivit tvungen till det. De hade nästlat sig in för att spionera på den frihet vi har i Kristus Jesus och göra oss till slavar.</verse>
        <verse osisID='Gal.2.5'>Men inte ens ett ögonblick gav vi vika för dem och underkastade oss. Vi ville att evangeliets sanning skulle bevaras hos er. </verse>
        <verse osisID='Gal.2.6'>De som ansågs betyda något - hurdana de en gång varit gör ingen skillnad för mig, Gud ser inte till personen - mig ville dessa ansedda inte ålägga något mer.</verse>
        <verse osisID='Gal.2.7'>Tvärtom, de insåg att jag hade blivit betrodd med evangelium till de oomskurna liksom Petrus till de omskurna.</verse>
        <verse osisID='Gal.2.8'>Han som hade gett Petrus kraft att vara apostel bland de omskurna har också gett mig kraft att vara det bland hedningarna.</verse>
        <verse osisID='Gal.2.9'>Och när Jakob, Kefas och Johannes, som ansågs vara pelarna, förstod vilken nåd jag hade fått, räckte de mig och Barnabas handen som tecken på gemenskap. Vi skulle gå till hedningarna, de till de omskurna.</verse>
        <verse osisID='Gal.2.10'>Bara en sak ville de, att vi skulle tänka på de fattiga, och det har jag också vinnlagt mig om att göra.</verse>
        <verse osisID='Gal.2.11'>Men när Kefas kom till Antiokia gick jag öppet emot honom, eftersom han stod där dömd.</verse>
        <verse osisID='Gal.2.12'>Ty innan det kom några från Jakob, brukade han äta tillsammans med hedningarna. Men när de hade kommit, drog han sig alltmera undan och höll sig borta från hedningarna av fruktan för de omskurna.</verse>
        <verse osisID='Gal.2.13'>Även de andra judarna hycklade på samma vis, så att till och med Barnabas drogs in i deras hyckleri.</verse>
        <verse osisID='Gal.2.14'>Men när jag såg att de inte var på rätt väg och inte följde evangeliets sanning, sade jag till Kefas inför alla: "Om du som är jude lever på hedniskt vis och inte på judiskt, varför tvingar du då hedningarna att leva som judar?"</verse>
        <verse osisID='Gal.2.15'>Vi själva är visserligen judar till födelsen och inga hedniska syndare.</verse>
        <verse osisID='Gal.2.16'>Men eftersom vi vet att människan inte förklaras rättfärdig genom laggärningar utan genom tro på Jesus Kristus, så har också vi satt vår tro till Kristus Jesus, för att vi skall stå som rättfärdiga genom tro på Kristus och inte genom laggärningar. Ty genom laggärningar blir ingen människa rättfärdig.</verse>
        <verse osisID='Gal.2.17'>Men om vi genom att söka rättfärdigheten i Kristus visar oss vara syndare, skulle då Kristus stå i syndens tjänst? Nej, och åter nej!</verse>
        <verse osisID='Gal.2.18'>Men om jag bygger upp igen det som jag har rivit ner, då står jag där som en överträdare.</verse>
        <verse osisID='Gal.2.19'>Ty jag har genom lagen dött bort från lagen för att jag skall leva för Gud. Jag är korsfäst med Kristus,</verse>
        <verse osisID='Gal.2.20'>och nu lever inte längre jag, utan Kristus lever i mig. Och det liv jag nu lever i min kropp, det lever jag i tron på Guds Son, som har älskat mig och utgivit sig för mig.</verse>
        <verse osisID='Gal.2.21'>Jag förkastar inte Guds nåd. Om rättfärdighet kunde vinnas genom lagen, då hade Kristus dött förgäves.</verse>
      </chapter>
      <chapter osisID='Gal.3'>
        <verse osisID='Gal.3.1'>Ni dåraktiga galater! Vem har förhäxat er, ni som har fått Jesus Kristus framställd för era ögon som korsfäst?</verse>
        <verse osisID='Gal.3.2'>Endast det vill jag veta: tog ni emot Anden genom att hålla lagen eller genom att lyssna i tro?</verse>
        <verse osisID='Gal.3.3'>Är ni så dåraktiga? Ni som började i Anden, skall ni nu sluta i köttet?</verse>
        <verse osisID='Gal.3.4'>Har ni lidit så mycket förgäves, ja, helt förgäves?</verse>
        <verse osisID='Gal.3.5'>Han som ger er Anden och gör underverk bland er, gör han det för att ni håller lagen eller för att ni lyssnar i tro, liksom Abraham?</verse>
        <verse osisID='Gal.3.6'>Han trodde Gud, och det räknades honom till rättfärdighet.</verse>
        <verse osisID='Gal.3.7'>Därför skall ni veta att de som håller sig till tron, de är Abrahams barn. </verse>
        <verse osisID='Gal.3.8'>Och då Skriften förutsåg att Gud skulle förklara hedningarna rättfärdiga av tro, förkunnade den i förväg detta glada budskap för Abraham: I dig skall alla folk bli välsignade.</verse>
        <verse osisID='Gal.3.9'>Alltså blir de som tror välsignade tillsammans med Abraham som trodde. </verse>
        <verse osisID='Gal.3.10'>Men alla som håller sig till laggärningar är under förbannelse. Det står skrivet: Under förbannelse står den som inte håller fast vid allt som är skrivet i lagens bok och gör därefter.</verse>
        <verse osisID='Gal.3.11'>Att ingen förklaras rättfärdig inför Gud genom lagen är uppenbart, eftersom den rättfärdige skall leva av tro.</verse>
        <verse osisID='Gal.3.12'>Men lagen säger inte "av tro", utan den som håller dessa bud skall leva genom dem.</verse>
        <verse osisID='Gal.3.13'>Kristus friköpte oss från lagens förbannelse, när han blev en förbannelse i vårt ställe. Det står skrivet: Förbannad är var och en som är upphängd på trä.</verse>
        <verse osisID='Gal.3.14'>Vi friköptes, för att den välsignelse Abraham fått skulle i Jesus Kristus komma till hedningarna och för att vi genom tron skulle få den utlovade Anden.</verse>
        <verse osisID='Gal.3.15'>Bröder, jag vill ta ett exempel från vardagen: inte ens en människas testamente som har vunnit laga kraft kan göras ogiltigt eller få något tillägg.</verse>
        <verse osisID='Gal.3.16'>Nu gavs löftena åt Abraham och hans avkomma. Det heter inte: "och åt dina avkomlingar", som när man talar om många, utan som när det talas om en enda: och åt din avkomling  som är Kristus.</verse>
        <verse osisID='Gal.3.17'>Vad jag menar är detta: ett testamente som Gud själv i förväg har gett laga kraft, kan inte upphävas av lagen som gavs fyrahundratrettio år senare, så att löftet skulle sättas ur kraft.</verse>
        <verse osisID='Gal.3.18'>Ty om arvet beror på lagen, beror det inte på löftet. Men åt Abraham har Gud gett arvet genom ett löfte. </verse>
        <verse osisID='Gal.3.19'>Varför gavs då lagen? Den blev tillagd för överträdelsernas skull för att gälla tills avkomlingen skulle träda fram, han som löftet gällde. Den utfärdades genom änglar och lades i en medlares hand.</verse>
        <verse osisID='Gal.3.20'>Denne medlare företräder inte bara en part. Men Gud är en. </verse>
        <verse osisID='Gal.3.21'>Strider då lagen mot Guds löften? Nej, inte alls. Om vi hade fått en lag som kunde ge liv, då hade verkligen rättfärdigheten kommit av lagen.</verse>
        <verse osisID='Gal.3.22'>Men nu har Skriften inneslutit allt under synd, för att det som var utlovat skulle ges genom tron på Jesus Kristus åt dem som tror.</verse>
        <verse osisID='Gal.3.23'>Innan tron kom hölls vi i fängsligt förvar och var bevakade av lagen, tills tron skulle uppenbaras.</verse>
        <verse osisID='Gal.3.24'>Så blev lagen vår övervakare fram till Kristus, för att vi skall förklaras rättfärdiga av tro.</verse>
        <verse osisID='Gal.3.25'>Men sedan tron har kommit, står vi inte längre under någon övervakare.</verse>
        <verse osisID='Gal.3.26'>Alla är ni Guds barn genom tron på Kristus Jesus.</verse>
        <verse osisID='Gal.3.27'>Alla ni som har blivit döpta till Kristus har blivit iklädda Kristus.</verse>
        <verse osisID='Gal.3.28'>Här är inte jude eller grek, slav eller fri, man och kvinna. Alla är ni ett i Kristus Jesus.</verse>
        <verse osisID='Gal.3.29'>Om ni nu tillhör honom är ni Abrahams avkomlingar, arvingar enligt löftet.</verse>
      </chapter>
      <chapter osisID='Gal.4'>
        <verse osisID='Gal.4.1'>Jag menar: så länge arvingen är omyndig, är det ingen skillnad alls mellan honom och en slav, fast han äger allt.</verse>
        <verse osisID='Gal.4.2'>Han står under förmyndare och förvaltare fram till den dag som hans far har bestämt.</verse>
        <verse osisID='Gal.4.3'>På samma sätt var det med oss. Så länge vi var omyndiga var vi slavar under världens stadgar.</verse>
        <verse osisID='Gal.4.4'>Men när tiden var fullbordad sände Gud sin Son, född av kvinna och ställd under lagen,</verse>
        <verse osisID='Gal.4.5'>för att han skulle friköpa dem som stod under lagen, så att vi skulle få söners rätt.</verse>
        <verse osisID='Gal.4.6'>Och eftersom ni är söner, har Gud sänt i våra hjärtan sin Sons Ande som ropar: "Abba! Fader!"</verse>
        <verse osisID='Gal.4.7'>Så är du inte längre slav utan son, och är du son är du också arvinge, insatt av Gud.</verse>
        <verse osisID='Gal.4.8'>Tidigare, då ni inte kände Gud, var ni slavar under gudar som egentligen inte är några gudar.</verse>
        <verse osisID='Gal.4.9'>Men nu, då ni känner Gud, ja, än mer, har blivit kända av Gud, hur kan ni då vända tillbaka till dessa svaga och ynkliga människostadgar som ni på nytt vill bli slavar under?</verse>
        <verse osisID='Gal.4.10'>Ni iakttar noga dagar och månader och särskilda tider och år.</verse>
        <verse osisID='Gal.4.11'>Jag är rädd att jag har ansträngt mig förgäves bland er. </verse>
        <verse osisID='Gal.4.12'>Jag ber er, bröder: bli som jag, eftersom jag har blivit som ni. Ni har inte gjort mig något ont.</verse>
        <verse osisID='Gal.4.13'>Ni vet att det var på grund av kroppslig svaghet som jag första gången fick tillfälle att predika evangeliet för er.</verse>
        <verse osisID='Gal.4.14'>Fastän min svaga kropp kunde ha inneburit en frestelse för er, så föraktade ni mig inte eller avskydde mig, utan ni tog emot mig som en Guds ängel, ja, som Kristus Jesus.</verse>
        <verse osisID='Gal.4.15'>Var hör man nu er lovprisning? Jag kan vittna om att ni då hade rivit ut era ögon och gett dem åt mig, om det varit möjligt.</verse>
        <verse osisID='Gal.4.16'>Har jag nu blivit er fiende, därför att jag säger er sanningen? </verse>
        <verse osisID='Gal.4.17'>Dessa människor är ivriga att vinna er men har inte rätt iver, utan vill skilja er från oss för att ni med så mycket större iver skall hålla er till dem.</verse>
        <verse osisID='Gal.4.18'>Det är bra att vara ivrig för det som är gott, det gäller alltid, och inte bara när jag är hos er.</verse>
        <verse osisID='Gal.4.19'>Mina barn, som jag nu än en gång med smärta föder, tills Kristus har tagit gestalt i er,</verse>
        <verse osisID='Gal.4.20'>jag skulle önska att jag nu var hos er och kunde ändra mitt tonfall, för jag vet mig ingen råd med er.</verse>
        <verse osisID='Gal.4.21'>Säg mig, ni som vill stå under lagen: lyssnar ni inte på lagen?</verse>
        <verse osisID='Gal.4.22'>Där står skrivet att Abraham hade två söner, en med sin slavinna och en med sin fria hustru.</verse>
        <verse osisID='Gal.4.23'>Slavinnans son var född av mänsklig vilja, den fria hustruns son däremot i kraft av ett löfte.</verse>
        <verse osisID='Gal.4.24'>Detta har en djupare mening: de två kvinnorna betecknar två förbund. Det ena kommer från berget Sinai och föder sina barn i slaveri, det är Hagar.</verse>
        <verse osisID='Gal.4.25'>Ordet Hagar betecknar Sinai berg i Arabien och motsvarar det nuvarande Jerusalem, eftersom det lever i slaveri med sina barn.</verse>
        <verse osisID='Gal.4.26'>Men det himmelska Jerusalem är fritt, och det är vår moder.</verse>
        <verse osisID='Gal.4.27'>Det står skrivet: Gläd dig, du ofruktsamma,du som inte föder barn,jubla högt, du som intekänner födslovånda,ty den ensamma har många barn,fler än den som har en man. </verse>
        <verse osisID='Gal.4.28'>Ni, bröder, är löftets barn liksom Isak.</verse>
        <verse osisID='Gal.4.29'>Och som det var då, att han som var född efter naturens ordning förföljde den som var född i kraft av Anden, så är det också nu.</verse>
        <verse osisID='Gal.4.30'>Men vad säger Skriften: Driv ut slavinnan och hennes son. Ty hennes son skall inte ärva tillsammans med den fria hustruns son.</verse>
        <verse osisID='Gal.4.31'>Alltså, bröder, är vi inte barn till slavinnan utan till den fria hustrun.</verse>
      </chapter>
      <chapter osisID='Gal.5'>
        <verse osisID='Gal.5.1'>Till denna frihet har Kristus gjort oss fria. Stå därför fasta och låt er inte på nytt tvingas in under slavoket.</verse>
        <verse osisID='Gal.5.2'>Se, jag Paulus säger er att om ni låter omskära er, kommer Kristus inte att vara till någon hjälp för er.</verse>
        <verse osisID='Gal.5.3'>Jag försäkrar er än en gång: var och en som låter omskära sig är skyldig att hålla hela lagen.</verse>
        <verse osisID='Gal.5.4'>Ni har kommit bort ifrån Kristus, ni som försöker bli rättfärdiga genom lagen. Ni har fallit ur nåden.</verse>
        <verse osisID='Gal.5.5'>Vi däremot väntar i Anden genom tron på den rättfärdighet som är vårt hopp.</verse>
        <verse osisID='Gal.5.6'>Ty i Kristus Jesus beror det inte på om vi är omskurna eller oomskurna, utan om vi har en tro som är verksam i kärlek. </verse>
        <verse osisID='Gal.5.7'>Ni började bra. Vem har nu hindrat er, så att ni inte längre lyder sanningen?</verse>
        <verse osisID='Gal.5.8'>Till det har ni inte blivit övertalade av honom som kallade er.</verse>
        <verse osisID='Gal.5.9'>Lite surdeg syrar hela degen.</verse>
        <verse osisID='Gal.5.10'>Jag för min del litar i Herren på att ni inte skall vara av annan mening. Men den som skapar förvirring bland er skall få sin dom, vem han än är.</verse>
        <verse osisID='Gal.5.11'>Bröder, om jag fortfarande predikade omskärelse, varför skulle jag då bli förföljd? Då vore korsets anstöt borta.</verse>
        <verse osisID='Gal.5.12'>De som uppviglar er borde gå och stympa sig. </verse>
        <verse osisID='Gal.5.13'>Ni är kallade till frihet, bröder. Använd bara inte friheten så att den onda naturen får något tillfälle, utan tjäna varandra i kärlek.</verse>
        <verse osisID='Gal.5.14'>Ty hela lagen är uppfylld i detta enda budord: Du skall älska din nästa som dig själv.</verse>
        <verse osisID='Gal.5.15'>Men om ni biter och sliter i varandra, se då till att ni inte blir uppslukade av varandra.</verse>
        <verse osisID='Gal.5.16'>Vad jag vill säga är detta: vandra i Anden, så kommer ni inte att göra vad köttet begär.</verse>
        <verse osisID='Gal.5.17'>Ty köttet söker det som är emot Anden och Anden söker det som är emot köttet. De två strider mot varandra för att hindra er att göra det ni vill.</verse>
        <verse osisID='Gal.5.18'>Men om ni leds av Anden, står ni inte under lagen.</verse>
        <verse osisID='Gal.5.19'>Köttets gärningar är uppenbara: de är otukt, orenhet, lösaktighet,</verse>
        <verse osisID='Gal.5.20'>avgudadyrkan, svartkonst, fiendskap, kiv, avund, vredesutbrott, gräl, splittringar, villoläror,</verse>
        <verse osisID='Gal.5.21'>illvilja, fylleri, utsvävningar och annat sådant. Jag säger er i förväg vad jag redan har sagt: de som lever så skall inte ärva Guds rike. </verse>
        <verse osisID='Gal.5.22'>Andens frukt däremot är kärlek, glädje, frid, tålamod, vänlighet, godhet,</verse>
        <verse osisID='Gal.5.23'>trohet, mildhet och självbehärskning. Sådant är lagen inte emot.</verse>
        <verse osisID='Gal.5.24'>De som tillhör Kristus Jesus har korsfäst sitt kött med dess lidelser och begär.</verse>
        <verse osisID='Gal.5.25'>Om vi har liv genom Anden, låt oss då även följa Anden.</verse>
        <verse osisID='Gal.5.26'>Låt oss inte söka tom ära, inte utmana varandra och inte avundas varandra.</verse>
      </chapter>
      <chapter osisID='Gal.6'>
        <verse osisID='Gal.6.1'>Bröder, om ni kommer på någon med att begå en överträdelse, då skall ni som är andliga människor i mildhet upprätta en sådan. Men se till att inte du också blir frestad.</verse>
        <verse osisID='Gal.6.2'>Bär varandras bördor, så uppfyller ni Kristi lag.</verse>
        <verse osisID='Gal.6.3'>Ty den som tror sig vara något, fast han ingenting är, han bedrar sig själv.</verse>
        <verse osisID='Gal.6.4'>Var och en skall pröva sina egna gärningar. Han behåller då för sig själv det som är värt att vara stolt över och jämför sig inte med andra.</verse>
        <verse osisID='Gal.6.5'>Ty var och en skall bära sin egen börda.</verse>
        <verse osisID='Gal.6.6'>Men den som får undervisning i ordet bör dela med sig av allt gott till den som undervisar honom.</verse>
        <verse osisID='Gal.6.7'>Bedra inte er själva. Gud bedrar man inte: det människan sår skall hon också skörda.</verse>
        <verse osisID='Gal.6.8'>Den som sår i sitt kötts åker skall av köttet skörda undergång, men den som sår i Andens åker skall av Anden skörda evigt liv.</verse>
        <verse osisID='Gal.6.9'>Låt oss inte tröttna på att göra gott. Ty när tiden är inne får vi skörda, om vi inte ger upp.</verse>
        <verse osisID='Gal.6.10'>Låt oss därför göra gott mot alla människor medan vi har tillfälle, och framför allt mot dem som delar vår tro.</verse>
        <verse osisID='Gal.6.11'>Se här med vilka stora bokstäver jag skriver till er med egen hand.</verse>
        <verse osisID='Gal.6.12'>Alla som vill ha gott anseende genom något yttre försöker tvinga er till omskärelse, och detta bara för att de inte skall bli förföljda för Kristi kors.</verse>
        <verse osisID='Gal.6.13'>Ty de som låter omskära sig kan inte ens själva hålla lagen, men de vill att ni skall låta omskära er, för att de skall kunna skryta med att ni är omskurna.</verse>
        <verse osisID='Gal.6.14'>För min del vill jag aldrig berömma mig av något annat än vår Herre Jesu Kristi kors, genom vilket världen är korsfäst för mig och jag för världen.</verse>
        <verse osisID='Gal.6.15'>Det har ingen betydelse om man är omskuren eller oomskuren. Det som verkligen betyder något är en ny skapelse.</verse>
        <verse osisID='Gal.6.16'>Frid och barmhärtighet över dem som följer denna regel, ja, över Guds Israel.</verse>
        <verse osisID='Gal.6.17'>Nu må ingen plåga mig längre, eftersom jag bär Jesu märken på min kropp.</verse>
        <verse osisID='Gal.6.18'>Vår Herre Jesu Kristi nåd vare med er ande, bröder. Amen.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='hat' xml:lang='ht'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='hat'>
        <title>Haitian Creole Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Spelling: IPA with the following modifications:
  		oral vowel + [n] = nasal vowel
  		[y] = /j/
  		[?] = front open-mid unrounded vowel
  		[?] = back open-mid rounded vowel
  		[ou] = /u/
  		[u] = Voiceless labial-palatal approximant, i.e. semi-vowel corresponding to /y/
  		[ch] = Voiceless postalveolar fricative
  		[j] = Voiced postalveolar fricative
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>hat</identifier>
        <source>ftp://unboundftp.biola.edu/pub/haitian_creole_utf8.zip</source>
        <language type='IETF'>ht</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lam'>
      <chapter osisID='Lam.1'>
        <verse osisID='Lam.1.1'>¶ Jan lavil Jerizalèm te plen moun yon lè! Gade, jounen jòdi a li chita pou kont li! Li tankou yon fanm ki pèdi mari l'. Tout nasyon sou latè te respekte pouvwa li. Li te devan tout lòt lavil yo. Koulye a, men li tounen esklav!</verse>
        <verse osisID='Lam.1.2'>Tout lannwit l'ap plede kriye, dlo ap koule nan je l' san rete. Nan tout moun ki te renmen l' yo, li pa jwenn yonn menm pou konsole l'. Tout zanmi l' yo trayi l', yo tout fè l' lènmi koulye a.</verse>
        <verse osisID='Lam.1.3'>Yo depòte moun peyi Jida yo, y'ap peze yo. Y'ap kraze yo anba travay di. Moun peyi Jida yo ap viv nan lòt peyi. Yo pa gen kote pou yo poze kò yo. Tout moun ki pa vle wè yo sènen yo toupatou! Pa gen chape pou yo.</verse>
        <verse osisID='Lam.1.4'>Chemen ki mennen sou mòn Siyon yo blanch! Pesonn pa moute al fè sèvis jou fèt yo. Pòtay li yo vid. Prèt yo ap plenn. Tout medam ki konn chante yo nan lafliksyon. Mòn Siyon an nan gwo chagren.</verse>
        <verse osisID='Lam.1.5'>Lènmi l' yo pran pye sou li. Moun ki pa vle wè l' yo gen lapè avè l'. Seyè a ap fè l' soufri pou tout kantite peche li fè yo. Ata timoun piti yo depòte. Lènmi pouse yo mache devan yo!</verse>
        <verse osisID='Lam.1.6'>Lavil Jerizalèm pèdi tout prestij li. Chèf li yo tankou kabrit mawon ki pa jwenn zèb pou yo manje. Yo pa gen fòs pou yo kouri chape dèvan moun ki dèyè yo.</verse>
        <verse osisID='Lam.1.7'>Nan mizè kote yo ye a, nan pwonmennen toupatou sa a, moun lavil Jerizalèm yo chonje tout bèl bagay yo te gen nan tan lontan. Lè moun li yo tonbe anba men lènmi pesonn pa vin pote yo sekou. Moun ki pa vle wè l' yo ap pale sou li. Yo kontan wè jan yo fini avè l'.</verse>
        <verse osisID='Lam.1.8'>Lavil Jerizalèm te fè anpil peche! Li bay moun degoutans. Moun ki te konn gen respè pou li yo, koulye a yo pa gade l' menm. Li kanpe tankou yon fanm toutouni devan yo. Li menm, l'ap plenn, l'ap kache figi l' tèlman li wont.</verse>
        <verse osisID='Lam.1.9'>Malpwòpte te sou tout rad li, men li pa t' fè lide kote sa t'ap mennen l'. Li tonbe plat atè. Pesonn pa vin konsole li. Bondye papa m', gade nan ki mizè mwen ye non! Lènmi m' yo mete pye sou kou mwen.</verse>
        <verse osisID='Lam.1.10'>Lènmi l' yo vòlò tout bèl bagay li te genyen. Moun Bondye te defann mete pye nan tanp lan, li wè yo antre ata kote yo mete apa pou Bondye a.</verse>
        <verse osisID='Lam.1.11'>Tout moun ap plenn, y'ap chache manje pou yo manje! Yo bay tout byen yo pou yo sa jwenn manje, pou yo pa fin mouri. -Granmèt o, voye je ou gade m' non! Wè jan y'ap pase m' nan betiz!</verse>
        <verse osisID='Lam.1.12'>¶ Nou tout k'ap pase la a, gade non! Sa pa di nou anyen? Pesonn pa janm pase sa m'ap pase la a. Se Bondye, Seyè a, ki ankòlè k'ap manyen avè m'.</verse>
        <verse osisID='Lam.1.13'>Li rete anwo, li voye dife sou mwen, yon dife ki boule tout anndan mwen. Li tann pèlen pou mwen, li fè m' tonbe atè, Li kite m' pou kont mwen. San rete m'ap kòde anba soufrans.</verse>
        <verse osisID='Lam.1.14'>Li make tout peche m' yo. Li fè yon pakèt ak yo. Li pandye yo nan kou m'. Yo sitèlman lou, m' pa kapab ankò! Bondye sèl Mèt la lage m' nan men lènmi m' yo. M' pa ka kenbe tèt ak yo.</verse>
        <verse osisID='Lam.1.15'>Bondye sèl Mèt la kraze tout vanyan gason m' te genyen yo anba pye l'. Li sanble yon foul moun pou yo atake m', pou yo touye tout jenn gason m' yo. Li kraze moun peyi Jida yo tankou kann nan moulen.</verse>
        <verse osisID='Lam.1.16'>Se poutèt sa m'ap kriye konsa! Dlo ap ponpe nan je m' san rete. Pa gen pesonn pou konsole m', pesonn pou ban m' kouraj. Lènmi m' yo gen pye yo sou kou mwen. Moun mwen yo pa gen anyen ankò.</verse>
        <verse osisID='Lam.1.17'>Mòn Siyon an lonje men l', men, pa gen pesonn pou ba l' kouraj. Seyè a rele tout moun ki pa vle wè peyi Jakòb la, pou yo sènen l' toupatou. Lavil Jerizalèm tounen malpwòpte nan mitan yo.</verse>
        <verse osisID='Lam.1.18'>Men, Seyè a gen rezon l' nan pla men l' paske mwen te refize koute l' lè li t'ap pale m'! Nou tout moun ki toupatou, koute m'! Gade jan m'ap soufri! Yo depòte jenn gason ak jenn fi m' yo.</verse>
        <verse osisID='Lam.1.19'>Mwen rele zanmi m' yo. Men, yo pa okipe m' menm! Prèt yo ak chèf fanmi yo mouri nan lavil la pandan y'ap chache manje pou yo reprann fòs.</verse>
        <verse osisID='Lam.1.20'>Seyè, gade jan kè m' sere non! Mwen boulvèse. Kè m' ap fè m' mal paske mwen te fè wòklò. Nan lari y'ap ansasinen mwen. Anndan kay menm, se pa pale!</verse>
        <verse osisID='Lam.1.21'>Koute jan m'ap plenn. Pa gen pesonn pou ban m' kouraj. Lènmi m' yo vin konnen nan ki malè mwen ye. Yo kontan wè se ou menm ki fè m' sa. Tanpri, fè jou ou te pwomèt la rive non, pou lènmi m' yo ka vin jan mwen ye a.</verse>
        <verse osisID='Lam.1.22'>Jije yo pou mechanste yo. Pini yo menm jan ou pini m' pou peche m' yo. M'ap plenn anpil. Kè m' ap fann.</verse>
      </chapter>
      <chapter osisID='Lam.2'>
        <verse osisID='Lam.2.1'>¶ Bondye sèl Mèt la fè kòlè, li voye yon gwo nwaj nwa kouvri lavil Jerizalèm. Tou sa ki te fè respè pèp Izrayèl la, li kraze l' anba pye l'. Jou li fè kòlè a, ata tanp kote li poze pye l' la, li pa chonje l'.</verse>
        <verse osisID='Lam.2.2'>Bondye sèl Mèt la te san pitye, li devaste dènye jaden moun fanmi Jakòb yo. Li fè yon sèl kòlè, li kraze tout fò ki te pwoteje peyi Jida a. Li trennen gouvènman an ansanm ak tout chèf yo nan labou. Li fè yo wont.</verse>
        <verse osisID='Lam.2.3'>Nan gwo kòlè li, li kraze tout fòs kouraj pèp Izrayèl la. Li derefize ede nou lè lènmi atake nou. Li move sou nou, li te tankou yon dife k'ap boule dènye bagay alawonn.</verse>
        <verse osisID='Lam.2.4'>Li atake nou, li tonbe sou nou tankou yon lènmi. Li touye tou sa ki te fè plezi ak kontantman nou. Jouk anndan lakay nou, li fè nou santi jan li move sou nou.</verse>
        <verse osisID='Lam.2.5'>Tankou yon lènmi, Bondye sèl Mèt la fini ak pèp Izrayèl la. Li kraze dènye gwo kay li yo, li detwi tout fò li yo. Li fè moun peyi Jida yo rete ap plenn sou plenn.</verse>
        <verse osisID='Lam.2.6'>Li fè tanp lan tounen tankou yon jaden vòlò devaste. Li kraze kote li konn gen randevou ak pèp la. Li fè sispann tout jou fèt, tout jou repo sou mòn Siyon an. Li move ata sou wa ak prèt yo. Yo tout pase anba men l'.</verse>
        <verse osisID='Lam.2.7'>Bondye sèl Mèt la voye lotèl li a jete. Li pa vle wè kay yo te mete apa pou li a. Li kite lènmi yo kraze miray gwo kay yo. Lènmi yo fè fèt, yo rele byen fò nan kay Seyè a tankou lè n'ap fè seremoni pou li.</verse>
        <verse osisID='Lam.2.8'>Seyè a, Bondye sèl Mèt la, te soti pou l' kraze miray lavil Siyon an. Li fè plan pou lè l' kraze l', li kraze l' nèt. Miray fò yo ak miray ranpa yo tonbe, yo kraze ansanm.</verse>
        <verse osisID='Lam.2.9'>Pòtay yo atè kouvri anba fatra. Ba pòtay yo kase, yo pa ka sèvi ankò. Yo depòte wa a ak chèf yo nan peyi etranje. Pa gen pesonn pou moutre sa ki nan lalwa. Menm pwofèt yo, Bondye pa pale ak yo nan vizyon ankò.</verse>
        <verse osisID='Lam.2.10'>¶ Chèf fanmi lavil Jerizalèm yo chita atè, men nan machwè! Yo nan gwo lapenn, yo voye pousyè sou tèt yo, yo mete rad sak sou yo. Jenn fi yo menm rete tèt bese.</verse>
        <verse osisID='Lam.2.11'>Je m' wouj afòs mwen kriye. Kè m' sere. M' pèdi kouraj lè m' wè jan pèp mwen an ap fini, jan timoun yo ak ti bebe yo ap tonbe endispoze nan mitan lari kapital la.</verse>
        <verse osisID='Lam.2.12'>Y'ap rele manman yo, Y'ap kriye pou pen ak dlo sikre. Yo tonbe san konesans nan lari a tankou moun ki blese, yo mouri nan bra manman yo.</verse>
        <verse osisID='Lam.2.13'>Aa! Jerizalèm, kisa pou m' di ou la a! Ak ki moun pou m' ta konpare sò ou? Ki jan pou m' ankouraje ou? Pesonn pa janm soufri konsa. Malè ki tonbe sou ou a pa gen limit, li gwosè lanmè a! Pesonn pa ka fè anyen pou ou ankò!</verse>
        <verse osisID='Lam.2.14'>Pwofèt yo pa wè anyen pou yo di ou pase manti ak radòt. Yo kase fèy kouvri peche ou yo pou ou. Yo fè ou pèdi chans ou te gen pou ou te kanpe ankò a. Yo pa wè anyen pou yo di ou. Y'ap ba ou manti, y'ap pete ou.</verse>
        <verse osisID='Lam.2.15'>Tout moun sou granchemen an ap rele chalbari dèyè ou. Y'ap lonje dwèt sou ou, y'ap pase lavil Jerizalèm nan rizib. Y'ap ri, y'ap di: -Men lavil yo t'ap di pa gen pi bèl pase l' la wi! Se lavil sa a wi ki te fè kè tout moun bat pou li a!</verse>
        <verse osisID='Lam.2.16'>Tout lènmi ou yo ap pale ou mal byen fò. Y'ap rele chalbari dèyè ou. Y'ap lonje bouch yo sou ou. Y'ap di: -Nou fini avè l'! Men jou nou t'ap tann lan! Nou jwenn li jòdi a!</verse>
        <verse osisID='Lam.2.17'>Seyè a fè sa li te di li t'ap fè a. Li kenbe pawòl li te di depi nan tan lontan an. Li kraze san gade dèyè. Li fè lènmi nou yo genyen batay la sou nou. Li fè yo kontan wè jan nou fini.</verse>
        <verse osisID='Lam.2.18'>Jerizalèm, ou mèt kite miray ou yo rele nan pye Seyè a. Kite dlo koule nan je ou tankou larivyè, lajounen kou lannwit! Pa pran kanpo menm! Pa kite dlo nan je ou cheche!</verse>
        <verse osisID='Lam.2.19'>Leve nan mitan lannwit, chak fwa kòk chante, rele nan pye Bondye! Louvri kè ou bay Bondye sèl Mèt la. Mande l' gras mizèrikòd pou ti pitit ou yo, k'ap mouri grangou nan chak kalfou!</verse>
        <verse osisID='Lam.2.20'>Gade non, Seyè! Manyè wè ki moun w'ap matirize konsa! Manman ap manje pitit ki sot nan vant yo, pitit yo renmen anpil yo. Y'ap touye prèt yo ak pwofèt yo nan kote ki apa pou Bondye sèl Mèt la, nan tanp lan.</verse>
        <verse osisID='Lam.2.21'>Jenn gason kou granmoun mouri atè nan mitan lari. Jenn tifi yo ak jenn tigason yo mouri nan lagè! Jou ou fè kòlè a, ou touye moun, ou kraze moun san gad dèyè.</verse>
        <verse osisID='Lam.2.22'>Ou fè moun k'ap fè m' pè yo soti toupatou pou yo vin danse, fè fèt sou do m'. Lè Seyè a move, pesonn pa ka chape, tout moun gen pou mouri. Lènmi m' yo touye ata timoun mwen te renmen yo, timoun mwen te elve yo.</verse>
      </chapter>
      <chapter osisID='Lam.3'>
        <verse osisID='Lam.3.1'>¶ Mwen se yon nonm ki konnen mizè moun gen pou pase lè Bondye ankòlè sou yo, lè Bondye ap pini yo.</verse>
        <verse osisID='Lam.3.2'>Li trennen m', li fè m' mache nan fènwa san yon ti limyè pou klere m'.</verse>
        <verse osisID='Lam.3.3'>Tout lajounen, l'ap plede bat mwen san rete.</verse>
        <verse osisID='Lam.3.4'>Po kò m' fin chire, vyann mwen parèt deyò konsa. Li kraze tout zo nan kò m'.</verse>
        <verse osisID='Lam.3.5'>Li fèmen m' nan yon koridò mizè ak lafliksyon.</verse>
        <verse osisID='Lam.3.6'>Li fè m' rete kote ki fènwa a tankou moun mouri yo.</verse>
        <verse osisID='Lam.3.7'>Li moute yon miray, li fèmen kote m' ye a, m' pa ka chape. Li mare m' ak gwo chenn.</verse>
        <verse osisID='Lam.3.8'>Tout rele mwen rele byen fò, pesonn p'ap tande m'.</verse>
        <verse osisID='Lam.3.9'>Li simen gwo wòch toupatou sou wout mwen. Kote m' vire, chak pa mwen fè, m' bite.</verse>
        <verse osisID='Lam.3.10'>Tankou yon lous, li biske kò l', l'ap veye m'. Tankou yon lyon, li kache, l'ap tann mwen.</verse>
        <verse osisID='Lam.3.11'>Li fè m' tonbe nan bwa. Li filange tout kò m'. Lèfini, li lage m'.</verse>
        <verse osisID='Lam.3.12'>Li mete flèch nan banza li, li vize. Se sou mwen l'ap voye yo.</verse>
        <verse osisID='Lam.3.13'>Li fè flèch li yo antre fon nan kò m'.</verse>
        <verse osisID='Lam.3.14'>Tout moun nan peyi a ap pase m' nan betiz. Se toutan y'ap fè chante sou mwen.</verse>
        <verse osisID='Lam.3.15'>Li plen vant mwen ak manje anmè kou fyèl. Li fè m' bwè labsent jouk mwen sou.</verse>
        <verse osisID='Lam.3.16'>Li fwote tout figi m' atè, li fè m' kase dan m' nan wòch.</verse>
        <verse osisID='Lam.3.17'>Mwen pa konnen sa yo rele kè poze. Mwen bliye sa yo rele kè kontan.</verse>
        <verse osisID='Lam.3.18'>Mwen di: M' pa gen lontan pou m' viv ankò. M' pèdi tout espwa mwen te gen nan Bondye.</verse>
        <verse osisID='Lam.3.19'>Lè m' chonje nan ki mizè mwen ye, jan m'ap mache pwonmennen san rete, se tankou yon labsent, yon fyèl m'ap vale.</verse>
        <verse osisID='Lam.3.20'>Wi, lè m' chonje sa, kè m' sere, m' santi kè m' ap rache</verse>
        <verse osisID='Lam.3.21'>¶ Men, mwen reprann kouraj lè m' chonje yon sèl bagay.</verse>
        <verse osisID='Lam.3.22'>Seyè a pa janm sispann renmen nou. L'ap toujou gen pitye pou nou.</verse>
        <verse osisID='Lam.3.23'>Tankou solèy la ki leve chak maten konsa tou l'ap toujou kenbe pawòl li.</verse>
        <verse osisID='Lam.3.24'>Mwen di: Se Seyè a ki tout mwen. Se nan li mwen mete tout espwa m'.</verse>
        <verse osisID='Lam.3.25'>Seyè a bon pou tout moun ki mete konfyans yo nan li, pou moun k'ap konte sou li.</verse>
        <verse osisID='Lam.3.26'>Sa bon pou nou rete dousman ap tann li vin delivre nou.</verse>
        <verse osisID='Lam.3.27'>Sa bon pou nou aprann sipòte depi nou tou jenn.</verse>
        <verse osisID='Lam.3.28'>Lè Bondye ap manyen ak nou, ann chita pou kont nou san di anyen.</verse>
        <verse osisID='Lam.3.29'>Nou pa bezwen plenyen. Nou pa janm konnen, ka gen espwa toujou.</verse>
        <verse osisID='Lam.3.30'>Se pou n' pare figi n' pou n' pran souflèt. Se pou n' asepte tou sa yo fè nou.</verse>
        <verse osisID='Lam.3.31'>Bondye sèl Mèt la p'ap janm lage nou nèt.</verse>
        <verse osisID='Lam.3.32'>Li ka fè nou lapenn, men l'ap gen pitye pou nou paske li renmen nou anpil.</verse>
        <verse osisID='Lam.3.33'>Li pa pran plezi nan fè nou soufri, ni nan ban nou lapenn.</verse>
        <verse osisID='Lam.3.34'>Atò, se konnen Seyè a, Bondye sèl Mèt la, pa konnen lè y'ap kraze prizonye anba baton,</verse>
        <verse osisID='Lam.3.35'>lè yo derefize rekonèt dwa Bondye ban nou,</verse>
        <verse osisID='Lam.3.36'>lè y'ap bay move jijman nan tribinal! Atò, se konnen li pa konnen!</verse>
        <verse osisID='Lam.3.37'>¶ Depi Bondye Sèl Mèt la pale, se fini! Sa l' di se sak fèt.</verse>
        <verse osisID='Lam.3.38'>Tou sa ki rive an byen osinon an mal, se li menm ki penmèt sa.</verse>
        <verse osisID='Lam.3.39'>Lè nou anba bwa pou peche nou yo sa nou bezwen plenyen fè!</verse>
        <verse osisID='Lam.3.40'>Annou gade jan n'ap mennen bak nou! Ann egzaminen byen jan n'ap viv la! Lèfini, ann tounen vin jwenn Bondye!</verse>
        <verse osisID='Lam.3.41'>Ann leve bra nou nan syèl la, ann lapriyè nan pye l'!</verse>
        <verse osisID='Lam.3.42'>¶ Nou peche, nou kenbe tèt avè ou! Men, ou menm ou pa padonnen nou.</verse>
        <verse osisID='Lam.3.43'>Ou move pi rèd, ou fann nan kò nou! Ou te san pitye. Ou touye nou.</verse>
        <verse osisID='Lam.3.44'>Ou vlope kò ou nan yon gwo nwaj nwa pou lapriyè nou pa rive nan zòrèy ou.</verse>
        <verse osisID='Lam.3.45'>Ou fè nou tounen yon depotwa, yon pil fatra nan mitan lòt nasyon sou latè yo.</verse>
        <verse osisID='Lam.3.46'>Tout lènmi nou yo ap lave bouch yo sou nou.</verse>
        <verse osisID='Lam.3.47'>N'ap viv ak kè sote, si se pa lanmò, se gwo danje, se gwo malè!</verse>
        <verse osisID='Lam.3.48'>De je m' yo ap ponpe dlo tankou larivyè, lè m' wè malè ki tonbe sou pèp mwen an!</verse>
        <verse osisID='Lam.3.49'>Dlo ap koule nan je m' san rete. Li p'ap janm sispann,</verse>
        <verse osisID='Lam.3.50'>jouk jou Seyè a va rete nan syèl la, l'a voye je l' gade, l'a wè!</verse>
        <verse osisID='Lam.3.51'>Wi, kè m' fè m' mal pou m' wè sa ki rive moun lavil mwen yo!</verse>
        <verse osisID='Lam.3.52'>Yon bann moun ki pa vle wè m' san m' pa fè yo anyen pran kouri dèyè m' tankou yon zwazo y'ap chache pran.</verse>
        <verse osisID='Lam.3.53'>Yo lage m' tou vivan nan yon twou. Yo fèmen bouch twou a ak wòch.</verse>
        <verse osisID='Lam.3.54'>Dlo te prèt pou kouvri tèt mwen. Mwen di: Fwa sa a m' pran!</verse>
        <verse osisID='Lam.3.55'>¶ Nan twou kote m' te ye a, Seyè, mwen rele ou!</verse>
        <verse osisID='Lam.3.56'>Ou tande vwa m'. Tanpri, pa bouche zòrèy ou lè m'ap lapriyè nan pye ou.</verse>
        <verse osisID='Lam.3.57'>Wi, lè m' rele ou, ou pwoche. Ou di m' mwen pa bezwen pè!</verse>
        <verse osisID='Lam.3.58'>Bondye Sèl Mèt, ou pran ka m' an konsiderasyon. Ou sove lavi m'.</verse>
        <verse osisID='Lam.3.59'>Seyè, ou wè tout lenjistis y'ap fè m'. Tanpri, defann kòz mwen.</verse>
        <verse osisID='Lam.3.60'>Ou wè jan yo soti pou pwofite sou mwen, jan y'ap fè konplo pou touye m'.</verse>
        <verse osisID='Lam.3.61'>Seyè, ou tande jan y'ap joure m'. Ou konnen konplo y'ap fè sou do m'.</verse>
        <verse osisID='Lam.3.62'>Tout lajounen, y'ap pale sou mwen, y'ap fè plan.</verse>
        <verse osisID='Lam.3.63'>Gade yo non! Depi maten jouk aswè yo chita ap fè chante sou do m'!</verse>
        <verse osisID='Lam.3.64'>Seyè, se pou ou pini yo pou tou sa yo fè.</verse>
        <verse osisID='Lam.3.65'>Madichonnen yo! Fè yo pèdi tèt yo!</verse>
        <verse osisID='Lam.3.66'>Move sou yo, Seyè! Pati dèyè yo! Disparèt yo sou latè!</verse>
      </chapter>
      <chapter osisID='Lam.4'>
        <verse osisID='Lam.4.1'>¶ Gade jan bon lò pa klere ankò! Li chanje, li pèdi kalite li! Gade jan wòch Tanp yo gaye nan tout lari!</verse>
        <verse osisID='Lam.4.2'>Nan tan lontan nou pa ta bay moun peyi Siyon yo pou pi bon lò ki genyen. Gade! Koulye a, yo pa vo pase krich tè moun fè ak men.</verse>
        <verse osisID='Lam.4.3'>Ata manman chat mawon bay pitit yo tete. Men, pèp mwen an mechan tankou otrich k'ap viv nan dezè. Yo pa pran swen pitit yo.</verse>
        <verse osisID='Lam.4.4'>Lang ti bebe yo kole nan fon bouch yo sitèlman yo swaf dlo. Timoun yo ap rele mande manje. Pa gen pesonn pou ba yo anyen!</verse>
        <verse osisID='Lam.4.5'>Moun ki te konn manje bon manje gou ap tonbe faya nan lari. Moun ki te elve nan gran kay ap chache manje nan fatra.</verse>
        <verse osisID='Lam.4.6'>Peche lavil Jerizalèm pi gwo pase peche lavil Sodòm, ki te rete konsa Bondye disparèt li.</verse>
        <verse osisID='Lam.4.7'>Nazirit nou yo te san repwòch. Pi bon pase yo pa t' genyen. Yo te anfòm, yo te gwonèg. Yon bèl san wouj t'ap koule nan venn yo!</verse>
        <verse osisID='Lam.4.8'>Koulye a, se lonbraj yo ase ki la. Yo fini. Pesonn pa rekonèt yo nan lari. Po yo chèch tankou kòs bwa, yo tounen zo ak po.</verse>
        <verse osisID='Lam.4.9'>Moun ki mouri nan lagè pi bon pase moun ki mouri grangou. Y'ap depafini jouk yo mouri. Yo pa jwenn anyen pou yo manje.</verse>
        <verse osisID='Lam.4.10'>Manman ki te renmen pitit yo anpil, koulye a, yo kwit yo pou yo manje. Lè malè a tonbe sou pèp mwen an, se sa yo fè pou yo pa mouri grangou.</verse>
        <verse osisID='Lam.4.11'>Seyè a fache nèt. Li limen yon sèl kalite dife nan lavil Siyon. Li boule l' ratè.</verse>
        <verse osisID='Lam.4.12'>Pesonn sou latè, pa menm wa peyi sou latè yo, pa t' vle kwè yon jou, moun ki pa vle wè pèp Bondye a ta antre nan pòtay lavil Jerizalèm!</verse>
        <verse osisID='Lam.4.13'>¶ Men, tou sa rive paske pwofèt li yo ak prèt li yo te peche. Yo te lakòz anpil moun ki mache dwat pèdi lavi yo mal.</verse>
        <verse osisID='Lam.4.14'>Y'ap mache nan lari tankou moun avèg. Yo bade ak san. Pesonn pa gen dwa manyen rad yo.</verse>
        <verse osisID='Lam.4.15'>Kote yo pase moun ap rele: Wete kò nou la! Nou pa pwòp! Pa pwoche! Pa manyen m'! Se konsa y'ap plede kouri sot nan yon peyi al nan yon lòt. Pesonn pa vle resevwa yo.</verse>
        <verse osisID='Lam.4.16'>Seyè a pa vle wè yo ankò, se li menm ki gaye yo konsa. Li pa gen konsiderasyon ni pou pè yo ni pou chèf yo.</verse>
        <verse osisID='Lam.4.17'>Je nou wouj afòs nou kriye. N'ap tann yon sekou ki pa janm vini. M'ap veye tann yon nasyon ki pa ka fè anyen pou delivre nou.</verse>
        <verse osisID='Lam.4.18'>Lènmi ap veye kote nou prale. Nou pa menm gen dwa soti nan lari. Jou lanmò nou rive. Sa ki rete pou nou mouri a pa anyen.</verse>
        <verse osisID='Lam.4.19'>Moun ki t'ap kouri dèyè nou yo te pi rapid pase malfini k'ap plonje dèyè poul. Y'ap kouri dèyè nou nan tout mòn yo. Yo tann pèlen pou nou nan tout dezè a.</verse>
        <verse osisID='Lam.4.20'>Moun Seyè a te chwazi a, li menm ki tout souf lavi nou, li menm nou te konprann ki ta ka toujou pwoteje nou pou lòt nasyon pa anvayi nou, yo pran l', yo mete l' nan prizon!</verse>
        <verse osisID='Lam.4.21'>¶ Nou menm, moun peyi Edon ki rete lavil Ouz, nou mèt fè kè nou kontan, nou mèt fè fèt! Tou pa nou dèyè, tande! Jou sa a, nou pral titibe toutouni nan tout lari.</verse>
        <verse osisID='Lam.4.22'>Nou menm, moun lavil Siyon, nou fin peye pou peche nou yo. Bondye ap sispann pini nou! Men, nou menm moun Edon, Seyè a pral pini nou pou peche nou yo. L'ap denonse tou sa nou fè ki mal.</verse>
      </chapter>
      <chapter osisID='Lam.5'>
        <verse osisID='Lam.5.1'>¶ Seyè, gade sa ki te rive nou non! Voye je gade nou. Wè nan ki mizè nou ye!</verse>
        <verse osisID='Lam.5.2'>Peyi nou an nan men moun lòt nasyon! Yo pran kay nou pou yo.</verse>
        <verse osisID='Lam.5.3'>Nou se timoun san papa. Manman nou tankou fanm ki pèdi mari yo.</verse>
        <verse osisID='Lam.5.4'>Se achte pou n' achte dlo pou nou bwè. Si nou pa gen lajan, nou pa jwenn bwa pou nou boule.</verse>
        <verse osisID='Lam.5.5'>N'ap travay di tankou bourik, tankou bèf kabwa. Nou bouke, nou pa ka pran kanpo.</verse>
        <verse osisID='Lam.5.6'>Pou nou ka jwenn manje pou nou manje nou blije ap lonje men bay peyi Lejip ak peyi Lasiri.</verse>
        <verse osisID='Lam.5.7'>Zansèt nou yo fè peche. Yo pa la ankò! Se nou menm k'ap peye pou sa yo te fè.</verse>
        <verse osisID='Lam.5.8'>Moun k'ap gouvènen nou yo se esklav yo ye. Pesonn pa ka delivre nou anba men yo.</verse>
        <verse osisID='Lam.5.9'>Se gwo danje lè nou soti al dèyè manje. Ansasen toupatou nan peyi a.</verse>
        <verse osisID='Lam.5.10'>Grangou ban nou lafyèb. Kò nou cho kou dife.</verse>
        <verse osisID='Lam.5.11'>Yo fè kadejak sou madanm nou sou mòn Siyon an. Nan tout ti bouk peyi Jida yo yo kenbe pitit fi nou yo.</verse>
        <verse osisID='Lam.5.12'>Yo pran chèf nou yo, yo pann yo. Yo derespekte granmoun nou yo.</verse>
        <verse osisID='Lam.5.13'>Yo fòse jenn gason nou yo rale moulen. Ti gason nou yo ap titibe anba gwo chay bwa.</verse>
        <verse osisID='Lam.5.14'>Granmoun yo pa chita nan pòtay lavil la ankò. Jennmoun nou yo pa chante ankò.</verse>
        <verse osisID='Lam.5.15'>Pa gen kè kontan lakay nou. Nou pa danse ankò! Lapenn plen kè nou!</verse>
        <verse osisID='Lam.5.16'>Tou sa ki te konn ban nou kè kontan disparèt. Nou te peche, malè tonbe sou nou.</verse>
        <verse osisID='Lam.5.17'>¶ Nou malad nan fon kè nou, nou pa ka wè tèlman n'ap kriye,</verse>
        <verse osisID='Lam.5.18'>paske mòn Siyon an tounen savann. Se bèt nan bwa ase ki rete la.</verse>
        <verse osisID='Lam.5.19'>Men ou menm, Seyè, ou wa pou tou tan. W'ap gouvènen jouk sa kaba.</verse>
        <verse osisID='Lam.5.20'>Poukisa ou lage nou pou tout tan sa a? Gen lè ou p'ap janm chonje nou ankò!</verse>
        <verse osisID='Lam.5.21'>Seyè, fè nou tounen vin jwenn ou non! Fè nou tounen vin jwenn ou! Fè nou viv jan nou te konn viv nan tan lontan an non!</verse>
        <verse osisID='Lam.5.22'>Eske ou voye nou jete pou tout bon? Pou di ou p'ap janm sispann fache sou nou?</verse>
      </chapter>
    </div></osisText>
</osis>
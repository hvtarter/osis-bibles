<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='afr3353' xml:lang='af'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='afr3353'>
        <title>1933/1953 Afrikaans Bybel</title>
        <contributor/>
        <creator>Kumba Kimba</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>This copyright Bible has kindly been made available by the Bible Society of South Africa, strictly for non-commercial use .</description>
        <publisher>ScienceDay</publisher>
        <type type='OSIS'>Bible</type>
        <identifier type='OSIS'>afr3353</identifier>
        <source/>
        <language type='IETF'>af</language>
        <relation/>
        <coverage/>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>Paulus, 'n apostel van Jesus Christus deur die wil van God, aan die heiliges wat in Âfese is, en die gelowiges in Christus Jesus:</verse>
        <verse osisID='Eph.1.2'>Genade vir julle en vrede van God, onse Vader, en die Here Jesus Christus!</verse>
        <verse osisID='Eph.1.3'>Geseënd is die God en Vader van onse Here Jesus Christus wat ons geseënhet met alle geestelike seëninge in die hemele in Christus,</verse>
        <verse osisID='Eph.1.4'>soos Hy ons in Hom uitverkies het voor die grondlegging van die wêreld om heilig en sonder gebrek voor Hom in liefde te wees,</verse>
        <verse osisID='Eph.1.5'>deurdat Hy ons voorbeskik het om ons as sy kinders vir Homself aan te neem deur Jesus Christus, na die welbehae van sy wil,</verse>
        <verse osisID='Eph.1.6'>tot lof van die heerlikheid van sy genade waarmee Hy ons begenadig het in die Geliefde.</verse>
        <verse osisID='Eph.1.7'>In Hom het ons die verlossing deur sy bloed, die vergifnis van die misdade na die rykdom van sy genade,</verse>
        <verse osisID='Eph.1.8'>wat Hy oorvloedig aan ons bewys het in alle wysheid en verstand,</verse>
        <verse osisID='Eph.1.9'>deurdat Hy aan ons die verborgenheid van sy wil bekend gemaak het na sy welbehae wat Hy in Homself voorgeneem het,</verse>
        <verse osisID='Eph.1.10'>om die volheid van die tye te reël, met die doel om alle dinge wat in die hemele sowel as wat op die aarde is, onder een hoof in Christus te verenig --</verse>
        <verse osisID='Eph.1.11'>in Hom in wie ons ook 'n erfdeel ontvang het nadat ons vantevore daartoe verordineer is ooreenkomstig die voorneme van Hom wat alles werk volgens die raad van sy wil,</verse>
        <verse osisID='Eph.1.12'>sodat ons kan wees tot lof van sy heerlikheid, ons wat reeds tevore op Christus gehoop het,</verse>
        <verse osisID='Eph.1.13'>in wie julle ook, nadat julle die woord van die waarheid, die evangelie van julle redding, gehoor het, in wie julle, nadat julle ook geglo het, verseël is met die Heilige Gees van die belofte,</verse>
        <verse osisID='Eph.1.14'>wat die onderpand is van ons erfdeel om sy eiendom te verlos tot lof van sy heerlikheid.</verse>
        <verse osisID='Eph.1.15'>Daarom -- vandat ek gehoor het van die geloof in die Here Jesus wat onder julle is en die liefde tot al die heiliges --</verse>
        <verse osisID='Eph.1.16'>hou ek ook nie op om vir julle te dank as ek aan julle in my gebede dink nie,</verse>
        <verse osisID='Eph.1.17'>dat die God van onse Here Jesus Christus, die Vader van die heerlikheid, aan julle die Gees van wysheid en openbaring in kennis van Hom mag gee,</verse>
        <verse osisID='Eph.1.18'>verligte oë van julle verstand, sodat julle kan weet wat die hoop van sy roeping en wat die rykdom van die heerlikheid van sy erfdeel onder die heiliges is;</verse>
        <verse osisID='Eph.1.19'>en wat die uitnemende grootheid van sy krag is vir ons wat glo, na die werking van die krag van sy sterkte</verse>
        <verse osisID='Eph.1.20'>wat Hy gewerk het in Christus toe Hy Hom uit die dode opgewek het en Hom laat sit het aan sy regterhand in die hemele,</verse>
        <verse osisID='Eph.1.21'>bo alle owerheid en mag en krag en heerskappy en elke naam wat genoem word, nie alleen in hierdie wêreld nie, maar ook in die toekomstige.</verse>
        <verse osisID='Eph.1.22'>En Hy het alle dinge onder sy voete onderwerp en Hom as Hoof bo alle dinge aan die gemeente gegee,</verse>
        <verse osisID='Eph.1.23'>wat sy liggaam is, die volheid van Hom wat alles in almal vervul.</verse>
      </chapter>
      <chapter osisID='Eph.2'>
        <verse osisID='Eph.2.1'>En julle het Hy lewend gemaak, wat dood was deur die misdade en die sondes</verse>
        <verse osisID='Eph.2.2'>waarin julle tevore gewandel het volgens die loop van hierdie wêreld, volgens die owerste van die mag van die lug, van die gees wat nou in die kinders van die ongehoorsaamheid werk,</verse>
        <verse osisID='Eph.2.3'>onder wie ons almal ook vroeër gewandel het in die begeerlikhede van ons vlees toe ons die wil van die vlees en van die sinne gedoen het; en ons was van nature kinders van die toorn net soos ook die ander.</verse>
        <verse osisID='Eph.2.4'>Maar God, wat ryk is in barmhartigheid, het ons deur sy grote liefde waarmee Hy ons liefgehad het,</verse>
        <verse osisID='Eph.2.5'>ook toe ons dood was deur die misdade, lewend gemaak saam met Christus -- uit genade is julle gered --</verse>
        <verse osisID='Eph.2.6'>en saam opgewek en saam laat sit in die hemele in Christus Jesus,</verse>
        <verse osisID='Eph.2.7'>sodat Hy in die eeue wat kom, kan betoon die uitnemende rykdom van sy genade in goedertierenheid oor ons in Christus Jesus.</verse>
        <verse osisID='Eph.2.8'>Want uit genade is julle gered, deur die geloof, en dit nie uit julleself nie: dit is die gawe van God;</verse>
        <verse osisID='Eph.2.9'>nie uit die werke nie, sodat niemand mag roem nie.</verse>
        <verse osisID='Eph.2.10'>Want ons is sy maaksel, geskape in Christus Jesus tot goeie werke wat God voorberei het, sodat ons daarin kan wandel.</verse>
        <verse osisID='Eph.2.11'>Daarom, onthou dat julle wat vroeër heidene in die vlees was en onbesnedenes genoem word deur die sogenaamde besnydenis wat in die vlees met hande verrig word,</verse>
        <verse osisID='Eph.2.12'>dat julle in die tyd sonder Christus was, vervreemd van die burgerskap van Israel en vreemdelinge ten aansien van die verbonde van die belofte, sonder hoop en sonder God in die wêreld.</verse>
        <verse osisID='Eph.2.13'>Maar nou in Christus Jesus het julle wat vroeër ver was, naby gekom deur die bloed van Christus.</verse>
        <verse osisID='Eph.2.14'>Want Hy is ons vrede, Hy wat albei een gemaak en die middelmuur van skeiding afgebreek het</verse>
        <verse osisID='Eph.2.15'>deurdat Hy in sy vlees die vyandskap tot niet gemaak het, naamlik die wet van gebooie wat in insettinge bestaan; sodat Hy, deur vrede te maak, die twee in Homself tot een nuwe mens kon skep</verse>
        <verse osisID='Eph.2.16'>en albei in een liggaam met God kon versoen deur die kruis, nadat Hy daaraan die vyandskap doodgemaak het.</verse>
        <verse osisID='Eph.2.17'>En Hy het die evangelie van vrede kom verkondig aan julle wat ver was en aan die wat naby was;</verse>
        <verse osisID='Eph.2.18'>want deur Hom het ons albei die toegang deur een Gees tot die Vader.</verse>
        <verse osisID='Eph.2.19'>So is julle dan nie meer vreemdelinge en bywoners nie, maar medeburgers van die heiliges en huisgenote van God,</verse>
        <verse osisID='Eph.2.20'>gebou op die fondament van die apostels en profete, terwyl Jesus Christus self die hoeksteen is,</verse>
        <verse osisID='Eph.2.21'>in wie die hele gebou, goed saamgevoeg, verrys tot 'n heilige tempel in die Here,</verse>
        <verse osisID='Eph.2.22'>in wie julle ook saam opgebou word tot 'n woning van God in die Gees.</verse>
      </chapter>
      <chapter osisID='Eph.3'>
        <verse osisID='Eph.3.1'>Om hierdie rede is ek, Paulus, die gevangene van Christus Jesus vir julle wat heidene is --</verse>
        <verse osisID='Eph.3.2'>as julle ten minste gehoor het van die bediening van die genade van God wat aan my verleen is vir julle,</verse>
        <verse osisID='Eph.3.3'>dat Hy aan my deur 'n openbaring bekend gemaak het die verborgenheid, soos ek tevore kortliks geskryf het;</verse>
        <verse osisID='Eph.3.4'>waardeur julle, as julle dit lees, my insig in die verborgenheid van Christus kan verstaan,</verse>
        <verse osisID='Eph.3.5'>wat in ander tye aan die mensekinders nie bekend gemaak is nie soos dit nou aan sy heilige apostels en profete geopenbaar is deur die Gees, naamlik</verse>
        <verse osisID='Eph.3.6'>dat die heidene mede-erfgename is en medelede van die liggaam en mededeelgenote aan sy belofte in Christus deur die evangelie</verse>
        <verse osisID='Eph.3.7'>waarvan ek 'n dienaar geword het, volgens die gawe van die genade van God wat aan my gegee is ooreenkomstig die werking van sy krag.</verse>
        <verse osisID='Eph.3.8'>Aan my, die geringste van al die heiliges, is hierdie genade gegee om onder die heidene die evangelie van die onnaspeurlike rykdom van Christus te verkondig,</verse>
        <verse osisID='Eph.3.9'>en vir almal aan die lig te bring wat die gemeenskap is van die verborgenheid wat van alle eeue af verborge was in God wat alles geskape het deur Jesus Christus,</verse>
        <verse osisID='Eph.3.10'>sodat nou deur die gemeente aan die owerhede en magte in die hemele die menigvuldige wysheid van God bekend gemaak kan word,</verse>
        <verse osisID='Eph.3.11'>volgens die ewige voorneme wat Hy opgevat het in Christus Jesus, onse Here,</verse>
        <verse osisID='Eph.3.12'>in wie ons die vrymoedigheid en die toegang het met vertroue deur die geloof in Hom.</verse>
        <verse osisID='Eph.3.13'>Daarom bid ek dat julle nie moedeloos word by my verdrukkinge ter wille van julle nie. Dit is julle eer.</verse>
        <verse osisID='Eph.3.14'>Om hierdie rede buig ek my knieë voor die Vader van onse Here Jesus Christus,</verse>
        <verse osisID='Eph.3.15'>van wie elke geslag in die hemele en op die aarde sy naam ontvang,</verse>
        <verse osisID='Eph.3.16'>dat Hy aan julle mag gee na die rykdom van sy heerlikheid om met krag versterk te word deur sy Gees in die innerlike mens,</verse>
        <verse osisID='Eph.3.17'>sodat Christus deur die geloof in julle harte kan woon, julle wat in die liefde gewortel en gegrond is,</verse>
        <verse osisID='Eph.3.18'>en julle in staat kan wees om saam met al die heiliges ten volle te begryp wat die breedte en lengte en diepte en hoogte is,</verse>
        <verse osisID='Eph.3.19'>en die liefde van Christus te ken wat die kennis oortref, sodat julle vervul kan word tot al die volheid van God.</verse>
        <verse osisID='Eph.3.20'>En aan Hom wat mag het om te doen ver bo alles wat ons bid of dink, volgens die krag wat in ons werk,</verse>
        <verse osisID='Eph.3.21'>aan Hom die heerlikheid in die gemeente in Christus Jesus deur alle geslagte tot in ewigheid! Amen.</verse>
      </chapter>
      <chapter osisID='Eph.4'>
        <verse osisID='Eph.4.1'>Ek vermaan julle dan, ek, die gevangene in die Here, om te wandel waardig die roeping waarmee julle geroep is,</verse>
        <verse osisID='Eph.4.2'>met alle nederigheid en sagmoedigheid, met lankmoedigheid, terwyl julle mekaar in liefde verdra</verse>
        <verse osisID='Eph.4.3'>en ernstig strewe om die eenheid van die Gees te bewaar deur die band van die vrede.</verse>
        <verse osisID='Eph.4.4'>Dit is een liggaam en een Gees, soos julle ook geroep is in een hoop van julle roeping;</verse>
        <verse osisID='Eph.4.5'>een Here, een geloof een doop,</verse>
        <verse osisID='Eph.4.6'>een God en Vader van almal, wat oor almal en deur almal en in julle almal is.</verse>
        <verse osisID='Eph.4.7'>Maar aan elkeen van ons is die genade gegee volgens die mate van die gawe van Christus.</verse>
        <verse osisID='Eph.4.8'>Daarom sê Hy: Toe Hy opgevaar het in die hoogte, het Hy die gevangenes gevange geneem en gawes aan die mense gegee.</verse>
        <verse osisID='Eph.4.9'>Maar d¡t: Hy het opgevaar -- wat beteken dit anders as dat Hy ook eers neergedaal het in die onderste dele van die aarde?</verse>
        <verse osisID='Eph.4.10'>Hy wat neergedaal het, is dieselfde as Hy wat opgevaar het bokant al die hemele, sodat Hy alles tot volheid kan bring.</verse>
        <verse osisID='Eph.4.11'>En Hy het gegee sommige as apostels, ander as profete, ander as evangeliste, ander as herders en leraars,</verse>
        <verse osisID='Eph.4.12'>om die heiliges toe te rus vir hulle dienswerk, tot opbouing van die liggaam van Christus,</verse>
        <verse osisID='Eph.4.13'>totdat ons almal kom tot die eenheid van die geloof en van die kennis van die Seun van God, tot 'n volwasse man, tot die mate van die volle grootte van Christus;</verse>
        <verse osisID='Eph.4.14'>sodat ons nie meer kinders sou wees nie wat soos golwe geslinger en heen en weer gedryf word deur elke wind van lering, deur die bedrieëry van die mense, deur sluheid om listiglik tot dwaling te bring;</verse>
        <verse osisID='Eph.4.15'>maar, terwyl ons in liefde die waarheid betrag, in alles sou opgroei in Hom wat die Hoof is, naamlik Christus,</verse>
        <verse osisID='Eph.4.16'>uit wie die hele liggaam -- goed saamgevoeg en saamverbind deur die ondersteuning wat elke lid gee volgens die werking van elke afsonderlike deel in sy mate -- die groei van die liggaam bevorder vir sy eie opbouing in liefde.</verse>
        <verse osisID='Eph.4.17'>Dit sê en betuig ek dan in die Here, dat julle nie meer moet wandel soos die ander heidene ook wandel in die verdwaasdheid van hulle gemoed nie --</verse>
        <verse osisID='Eph.4.18'>mense wat verduisterd is in die verstand en vervreemd van die lewe van God deur die onkunde wat in hulle is vanweë die verharding van hulle hart;</verse>
        <verse osisID='Eph.4.19'>wat ongevoelig geword het en hulle oorgegee het aan die ongebondenheid om in hebsug allerhande onreinheid te bedrywe.</verse>
        <verse osisID='Eph.4.20'>Maar julle het Christus nie so leer ken nie,</verse>
        <verse osisID='Eph.4.21'>as julle ten minste van Hom gehoor het en in Hom onderrig is soos die waarheid is in Jesus:</verse>
        <verse osisID='Eph.4.22'>dat julle, wat die vorige lewenswandel betref die oue mens moet aflê wat deur die begeerlikhede van die verleiding te gronde gaan,</verse>
        <verse osisID='Eph.4.23'>en dat julle vernuwe moet word in die gees van julle gemoed</verse>
        <verse osisID='Eph.4.24'>en julle met die nuwe mens moet beklee wat na God geskape is in ware geregtigheid en heiligheid.</verse>
        <verse osisID='Eph.4.25'>Daarom, lê die leuen af en spreek die waarheid, elkeen met sy naaste, want ons is mekaar se lede.</verse>
        <verse osisID='Eph.4.26'>Word toornig en moenie sondig nie; laat die son nie ondergaan oor julle toorn nie;</verse>
        <verse osisID='Eph.4.27'>en gee aan die duiwel geen plek nie.</verse>
        <verse osisID='Eph.4.28'>Laat die een wat steel, nie meer steel nie; maar laat hom liewer arbei deur met sy hande te werk wat goed is, sodat hy iets kan hê om mee te deel aan die een wat gebrek het.</verse>
        <verse osisID='Eph.4.29'>Laat daar geen vuil woord uit julle mond uitgaan nie, maar net 'n woord wat goed is vir die nodige stigting, sodat dit genade kan gee aan die wat dit hoor.</verse>
        <verse osisID='Eph.4.30'>En bedroef nie die Heilige Gees van God nie, deur wie julle verseël is tot die dag van verlossing.</verse>
        <verse osisID='Eph.4.31'>Alle bitterheid en woede en toorn en geskreeu en lastering moet van julle verwyder word, saam met alle boosheid.</verse>
        <verse osisID='Eph.4.32'>Maar wees vriendelik en vol ontferming teenoor mekaar; vergeef mekaar soos God ook in Christus julle vergewe het.</verse>
      </chapter>
      <chapter osisID='Eph.5'>
        <verse osisID='Eph.5.1'>Wees dan navolgers van God soos geliefde kinders;</verse>
        <verse osisID='Eph.5.2'>en wandel in liefde, soos Christus ons ook liefgehad het en Hom vir ons oorgegee het as 'n gawe en offer aan God tot 'n lieflike geur.</verse>
        <verse osisID='Eph.5.3'>Maar hoerery en allerhande onreinheid of hebsug moet onder julle selfs nie genoem word nie, soos dit die heiliges betaam;</verse>
        <verse osisID='Eph.5.4'>ook nie gemeenheid en dwase of lawwe praatjies wat nie pas nie, maar liewer danksegging.</verse>
        <verse osisID='Eph.5.5'>Want dit moet julle weet dat geen hoereerder of onreine of gierigaard, wat 'n afgodedienaar is, 'n erfdeel het in die koninkryk van Christus en van God nie.</verse>
        <verse osisID='Eph.5.6'>Laat niemand julle met ydel woorde verlei nie, want daardeur kom die toorn van God oor die kinders van die ongehoorsaamheid.</verse>
        <verse osisID='Eph.5.7'>Wees dan nie hulle deelgenote nie.</verse>
        <verse osisID='Eph.5.8'>Want vroeër was julle duisternis, maar nou is julle lig in die Here -- wandel soos kinders van die lig.</verse>
        <verse osisID='Eph.5.9'>Want die vrug van die Gees bestaan in alle goedheid en geregtigheid en waarheid.</verse>
        <verse osisID='Eph.5.10'>En beproef wat die Here welbehaaglik is;</verse>
        <verse osisID='Eph.5.11'>en hou nie gemeenskap met die onvrugbare werke van die duisternis nie, maar bestraf dit liewer.</verse>
        <verse osisID='Eph.5.12'>Want wat in die geheim deur hulle gedoen word, is skandelik selfs om te noem.</verse>
        <verse osisID='Eph.5.13'>Maar al die dinge wat deur die lig bestraf word, word openbaar; want alles wat openbaar word, is lig.</verse>
        <verse osisID='Eph.5.14'>Daarom sê Hy: Ontwaak, jy wat slaap, en staan op uit die dode, en Christus sal oor jou skyn.</verse>
        <verse osisID='Eph.5.15'>Pas dan op dat julle nougeset wandel, nie as onwyse nie, maar as wyse;</verse>
        <verse osisID='Eph.5.16'>en koop die tyd uit, omdat die dae boos is.</verse>
        <verse osisID='Eph.5.17'>Daarom moet julle nie onverstandig wees nie, maar verstaan wat die wil van die Here is.</verse>
        <verse osisID='Eph.5.18'>Moenie dronk word van wyn nie -- daarin is losbandigheid; maar word met die Gees vervul.</verse>
        <verse osisID='Eph.5.19'>Spreek onder mekaar met psalms en lofsange en geestelike liedere; en sing en psalmsing in julle hart tot eer van die Here,</verse>
        <verse osisID='Eph.5.20'>terwyl julle God die Vader altyd vir alles dank in die Naam van onse Here Jesus Christus,</verse>
        <verse osisID='Eph.5.21'>en aan mekaar onderdanig is in die vrees van God.</verse>
        <verse osisID='Eph.5.22'>Vroue, wees aan julle eie mans onderdanig, soos aan die Here.</verse>
        <verse osisID='Eph.5.23'>Want die man is die hoof van die vrou, soos Christus ook Hoof is van die gemeente; en Hy is die Verlosser van die liggaam.</verse>
        <verse osisID='Eph.5.24'>Maar soos die gemeente aan Christus onderdanig is, so moet die vroue dit ook in alles aan hul eie mans wees.</verse>
        <verse osisID='Eph.5.25'>Manne, julle moet jul eie vroue liefhê, soos Christus ook die gemeente liefgehad en Homself daarvoor oorgegee het</verse>
        <verse osisID='Eph.5.26'>om dit te heilig, nadat Hy dit gereinig het met die waterbad deur die woord,</verse>
        <verse osisID='Eph.5.27'>sodat Hy die gemeente voor Hom kon stel, verheerlik, sonder vlek of rimpel of iets dergeliks; maar dat dit heilig en sonder gebrek sou wees.</verse>
        <verse osisID='Eph.5.28'>So behoort die mans hulle eie vroue lief te hê soos hul eie liggame. Wie sy eie vrou liefhet, het homself lief;</verse>
        <verse osisID='Eph.5.29'>want niemand het ooit sy eie vlees gehaat nie, maar hy voed en koester dit, net soos die Here die gemeente.</verse>
        <verse osisID='Eph.5.30'>Want ons is lede van sy liggaam, van sy vlees en van sy bene.</verse>
        <verse osisID='Eph.5.31'>Daarom moet die man sy vader en sy moeder verlaat en sy vrou aankleef en hulle twee sal een vlees word.</verse>
        <verse osisID='Eph.5.32'>Hierdie verborgenheid is groot, maar ek sê dit met die oog op Christus en die gemeente.</verse>
        <verse osisID='Eph.5.33'>In alle geval moet elkeen van julle ook afsonderlik sy eie vrou liefhê net soos homself, en die vrou moet die man eerbiedig.</verse>
      </chapter>
      <chapter osisID='Eph.6'>
        <verse osisID='Eph.6.1'>Kinders, julle moet jul ouers gehoorsaam wees in die Here, want dit is reg.</verse>
        <verse osisID='Eph.6.2'>Eer jou vader en jou moeder -- dit is die eerste gebod met 'n belofte --</verse>
        <verse osisID='Eph.6.3'>sodat dit met jou goed mag gaan en jy lank mag lewe op die aarde.</verse>
        <verse osisID='Eph.6.4'>En vaders, moenie julle kinders vertoorn nie, maar voed hulle op in die tug en vermaning van die Here.</verse>
        <verse osisID='Eph.6.5'>Diensknegte, wees gehoorsaam aan julle here na die vlees, met vrees en bewing, in opregtheid van julle hart, soos aan Christus;</verse>
        <verse osisID='Eph.6.6'>nie met oëdiens soos mensebehaers nie, maar soos diensknegte van Christus wat die wil van God van harte doen</verse>
        <verse osisID='Eph.6.7'>en met goedwilligheid die Here dien en nie mense nie,</verse>
        <verse osisID='Eph.6.8'>omdat julle weet dat elkeen vir die goeie wat hy doen, loon van die Here sal ontvang, of hy 'n slaaf is of 'n vryman.</verse>
        <verse osisID='Eph.6.9'>En, here, doen dieselfde teenoor hulle en laat staan die dreigemente, omdat julle weet dat ook julle eie Here in die hemele is en by Hom geen aanneming van die persoon is nie.</verse>
        <verse osisID='Eph.6.10'>Eindelik, my broeders, word kragtig in die Here en in die krag van sy sterkte.</verse>
        <verse osisID='Eph.6.11'>Trek die volle wapenrusting van God aan, sodat julle staande kan bly teen die liste van die duiwel.</verse>
        <verse osisID='Eph.6.12'>Want ons worstelstryd is nie teen vlees en bloed nie, maar teen die owerhede, teen die magte, teen die wêreldheersers van die duisternis van hierdie eeu, teen die bose geeste in die lug.</verse>
        <verse osisID='Eph.6.13'>Daarom, neem die volle wapenrusting van God op, sodat julle weerstand kan bied in die dag van onheil en, nadat julle alles volbring het, staande kan bly.</verse>
        <verse osisID='Eph.6.14'>Staan dan vas, julle lendene met die waarheid omgord, met die borswapen van die geregtigheid aan,</verse>
        <verse osisID='Eph.6.15'>en as skoene aan julle voete die bereidheid vir die evangelie van vrede.</verse>
        <verse osisID='Eph.6.16'>Behalwe dit alles neem die skild van die geloof op waarmee julle al die vurige pyle van die Bose sal kan uitblus.</verse>
        <verse osisID='Eph.6.17'>En neem aan die helm van verlossing en die swaard van die Gees -- dit is die woord van God --</verse>
        <verse osisID='Eph.6.18'>terwyl julle met alle gebed en smeking by elke geleentheid bid in die Gees, en juis daartoe waak met alle volharding en smeking vir al die heiliges</verse>
        <verse osisID='Eph.6.19'>en vir my, sodat 'n woord my gegee mag word as ek my mond oopmaak om met vrymoedigheid die verborgenheid van die evangelie bekend te maak,</verse>
        <verse osisID='Eph.6.20'>waarvoor ek 'n gesant is in kettings, sodat ek daarin vrymoediglik mag spreek soos ek moet spreek.</verse>
        <verse osisID='Eph.6.21'>En dat julle ook my omstandighede kan ken, hoe dit met my gaan, alles sal T¡chikus, die geliefde broeder en getroue dienaar in die Here, julle bekend maak.</verse>
        <verse osisID='Eph.6.22'>Ek het hom juis daarvoor na julle gestuur, dat julle ons omstandighede kan ken en hy julle harte kan troos.</verse>
        <verse osisID='Eph.6.23'>Vrede vir die broeders en liefde, met geloof, van God die Vader en die Here Jesus Christus!</verse>
        <verse osisID='Eph.6.24'>Die genade sy met almal wat onse Here Jesus Christus in onverganklikheid liefhet! Amen.</verse>
      </chapter>
    </div></osisText>
</osis>
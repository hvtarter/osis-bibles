<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='afr3353' xml:lang='af'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='afr3353'>
        <title>1933/1953 Afrikaans Bybel</title>
        <contributor/>
        <creator>Kumba Kimba</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>This copyright Bible has kindly been made available by the Bible Society of South Africa, strictly for non-commercial use .</description>
        <publisher>ScienceDay</publisher>
        <type type='OSIS'>Bible</type>
        <identifier type='OSIS'>afr3353</identifier>
        <source/>
        <language type='IETF'>af</language>
        <relation/>
        <coverage/>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Prov'>
      <chapter osisID='Prov.1'>
        <verse osisID='Prov.1.1'>Die spreuke van Salomo, die seun van Dawid, die koning van Israel,</verse>
        <verse osisID='Prov.1.2'>om wysheid en tug te ken, om woorde van insig te verstaan,</verse>
        <verse osisID='Prov.1.3'>om aan te neem tug wat verstandig maak, geregtigheid en reg en regverdigheid;</verse>
        <verse osisID='Prov.1.4'>om aan die eenvoudiges skranderheid te gee, aan die jongeling kennis en oorleg;</verse>
        <verse osisID='Prov.1.5'>laat die wyse luister, dan sal hy insig vermeerder, en die verstandige sal verstandige gedagtes verkry,</verse>
        <verse osisID='Prov.1.6'>om 'n spreuk en beeldspraak te verstaan, die woorde van die wyse manne en hulle raaisels.</verse>
        <verse osisID='Prov.1.7'>Die vrees van die HERE is die beginsel van die kennis; sotte verag wysheid en tug.</verse>
        <verse osisID='Prov.1.8'>My seun, luister na die tug van jou vader, en verwerp die onderwysing van jou moeder nie;</verse>
        <verse osisID='Prov.1.9'>want dit is 'n lieflike krans vir jou hoof en sierlike kettings vir jou hals.</verse>
        <verse osisID='Prov.1.10'>My seun, as die sondaars jou wil verlei, moet jy nie inwillig nie;</verse>
        <verse osisID='Prov.1.11'>as hulle sê: Gaan saam met ons, laat ons loer op bloed, laat ons die onskuldige voorlê sonder oorsaak,</verse>
        <verse osisID='Prov.1.12'>laat ons hulle lewendig verslind soos die doderyk en die gesondes soos die wat in die kuil neerdaal;</verse>
        <verse osisID='Prov.1.13'>allerhande kosbare goed sal ons vind, ons huise sal ons vol maak met buit;</verse>
        <verse osisID='Prov.1.14'>jy sal jou lot onder ons werp, ons sal almal een beurs hê --</verse>
        <verse osisID='Prov.1.15'>my seun, gaan nie met hulle saam op die weg nie, hou jou voet terug van hulle pad;</verse>
        <verse osisID='Prov.1.16'>want hulle voete hardloop na die kwaad en haas hulle om bloed te vergiet;</verse>
        <verse osisID='Prov.1.17'>want die net word tevergeefs uitgesprei voor die oë van allerhande voëls:</verse>
        <verse osisID='Prov.1.18'>so loer hulle op hul eie bloed, hulle lê hulleself voor.</verse>
        <verse osisID='Prov.1.19'>So gaan dit met almal wat onregverdige wins maak: dit ontneem sy besitter die lewe.</verse>
        <verse osisID='Prov.1.20'>Die Wysheid roep hardop daarbuite, sy verhef haar stem op die pleine,</verse>
        <verse osisID='Prov.1.21'>op die hoek van die rumoerige strate roep sy, by die ingange van die poorte, in die stad, spreek sy haar woorde:</verse>
        <verse osisID='Prov.1.22'>Hoe lank sal julle, eenvoudiges, die eenvoudigheid liefhê en die spotters lus hê om te spot en die dwase kennis haat?</verse>
        <verse osisID='Prov.1.23'>Wend julle tot my teregwysing, dan laat ek my gees vir julle uitstroom, wil ek my woorde aan julle bekend maak.</verse>
        <verse osisID='Prov.1.24'>Omdat ek geroep en julle geweier het, ek my hand uitgestrek en niemand geluister het nie,</verse>
        <verse osisID='Prov.1.25'>en julle al my raad nie opgevolg en van my teregwysing nie wou geweet het nie,</verse>
        <verse osisID='Prov.1.26'>daarom sal ek ook lag by julle ondergang, ek sal spot as julle verskrikking kom;</verse>
        <verse osisID='Prov.1.27'>as julle verskrikking kom soos 'n onweer, en julle ondergang soos 'n stormwind aankom, as benoudheid en angs julle oorval.</verse>
        <verse osisID='Prov.1.28'>Dan sal hulle na my roep, maar ek sal nie antwoord nie; hulle sal my soek, maar my nie vind nie.</verse>
        <verse osisID='Prov.1.29'>Omdat hulle die kennis gehaat en die vrees van die HERE nie verkies het nie,</verse>
        <verse osisID='Prov.1.30'>van my raad nie wou weet nie, al my teregwysinge verag het,</verse>
        <verse osisID='Prov.1.31'>daarom sal hulle eet van die vrug van hulle wandel en versadig word van hulle planne.</verse>
        <verse osisID='Prov.1.32'>Want hulle eie afkerigheid maak die eenvoudiges dood, en hulle eie sorgeloosheid rig die dwase te gronde;</verse>
        <verse osisID='Prov.1.33'>maar die wat na my luister, sal veilig woon en gerus wees teen die skrik vir die onheil.</verse>
      </chapter>
      <chapter osisID='Prov.2'>
        <verse osisID='Prov.2.1'>My seun, as jy my woorde aanneem en my gebooie by jou bewaar,</verse>
        <verse osisID='Prov.2.2'>sodat jy jou oor laat luister na wysheid, jou hart neig tot verstand;</verse>
        <verse osisID='Prov.2.3'>ja, as jy na die insig roep, na die verstand jou stem verhef,</verse>
        <verse osisID='Prov.2.4'>as jy daarna soek soos na silwer en dit naspeur soos verborge skatte,</verse>
        <verse osisID='Prov.2.5'>dan sal jy die vrees van die HERE verstaan en die kennis van God vind</verse>
        <verse osisID='Prov.2.7'>en Hy bewaar hulp vir die opregtes, Hy is 'n skild vir die wat regskape wandel</verse>
        <verse osisID='Prov.2.8'>deurdat Hy die paaie van die reg bewaak en die weg van sy gunsgenote bewaar;</verse>
        <verse osisID='Prov.2.9'>dan sal jy geregtigheid en reg verstaan en regverdigheid -- elke goeie pad.</verse>
        <verse osisID='Prov.2.10'>Want wysheid sal in jou hart kom, en kennis vir jou siel lieflik wees;</verse>
        <verse osisID='Prov.2.11'>oorleg sal oor jou wag hou, verstand sal jou bewaak,</verse>
        <verse osisID='Prov.2.12'>om jou te red van die weg van die slegte, van die mens wat valse dinge spreek;</verse>
        <verse osisID='Prov.2.13'>van die wat die paaie van opregtheid verlaat om op weë van duisternis te wandel;</verse>
        <verse osisID='Prov.2.14'>die wat hulle verheug in kwaaddoen, wat juig oor die valse streke van die slegte,</verse>
        <verse osisID='Prov.2.15'>van wie die paaie verkeerd is, en wat afwyk in hulle spore;</verse>
        <verse osisID='Prov.2.16'>om jou te red van die vreemde vrou, van die ontugtige wat met haar woorde vlei</verse>
        <verse osisID='Prov.2.18'>want haar huis sink weg na die dood en haar paaie na die skimme;</verse>
        <verse osisID='Prov.2.19'>almal wat by haar ingaan, kom nie terug nie en bereik die paaie van die lewe nie</verse>
        <verse osisID='Prov.2.20'>sodat jy kan wandel op die weg van die goeies en die paaie van die regverdiges kan hou;</verse>
        <verse osisID='Prov.2.21'>want die opregtes sal die land bewoon, en die regskapenes daarin oorbly,</verse>
        <verse osisID='Prov.2.22'>maar die goddelose sal uit die land uitgeroei, en die ontroues sal daaruit weggeruk word.</verse>
      </chapter>
      <chapter osisID='Prov.3'>
        <verse osisID='Prov.3.1'>My seun, vergeet my onderwysing nie, en laat jou hart my gebooie bewaar;</verse>
        <verse osisID='Prov.3.2'>want dit sal lengte van dae en jare van lewe en vrede vir jou vermeerder.</verse>
        <verse osisID='Prov.3.3'>Laat liefde en trou jou nie verlaat nie; bind dit om jou hals, skryf dit op die tafel van jou hart,</verse>
        <verse osisID='Prov.3.4'>dan sal jy genade vind en 'n goeie insig in die oë van God en die mense.</verse>
        <verse osisID='Prov.3.5'>Vertrou op die HERE met jou hele hart en steun nie op jou eie insig nie.</verse>
        <verse osisID='Prov.3.6'>Ken Hom in al jou weë, dan sal Hy jou paaie gelykmaak.</verse>
        <verse osisID='Prov.3.7'>Wees nie wys in jou eie oë nie; vrees die HERE, en wyk af van die kwaad;</verse>
        <verse osisID='Prov.3.8'>dit sal genesing wees vir jou liggaam en verkwikking vir jou gebeente.</verse>
        <verse osisID='Prov.3.9'>Vereer die HERE uit jou goed en uit die eerstelinge van al jou inkomste;</verse>
        <verse osisID='Prov.3.10'>dan sal jou skure vol word van oorvloed en jou parskuipe oorloop van mos.</verse>
        <verse osisID='Prov.3.11'>My seun, verag die tug van die HERE nie, en laat sy kastyding nie jou weersin wek nie,</verse>
        <verse osisID='Prov.3.12'>want die HERE tugtig hom wat Hy liefhet, ja, soos 'n vader die seun in wie hy behae het.</verse>
        <verse osisID='Prov.3.13'>Gelukkig die mens wat wysheid gevind het, en die mens wat verstand verkry;</verse>
        <verse osisID='Prov.3.14'>want die verkryging daarvan is beter as die van silwer, en die verwerwing daarvan beter as van goud;</verse>
        <verse osisID='Prov.3.15'>dit is kosteliker as korale, en al jou kleinode kan daar nie mee vergelyk word nie.</verse>
        <verse osisID='Prov.3.16'>In sy regterhand is lengte van dae, in sy linkerhand rykdom en eer;</verse>
        <verse osisID='Prov.3.17'>sy weë is lieflike weë, en al sy paaie is vrede.</verse>
        <verse osisID='Prov.3.18'>Dit is 'n lewensboom vir die wat dit aangryp, en elkeen wat dit vashou, is gelukkig.</verse>
        <verse osisID='Prov.3.19'>Die HERE het deur wysheid die aarde gegrond, deur verstand die hemele vasgestel;</verse>
        <verse osisID='Prov.3.20'>deur sy kennis het die watervloede oopgebreek en het die wolke dou gedrup.</verse>
        <verse osisID='Prov.3.21'>My seun, laat dit nie uit jou oë wyk nie, bewaar beleid en oorleg,</verse>
        <verse osisID='Prov.3.22'>dan sal dit die lewe wees vir jou siel en 'n versiersel vir jou hals;</verse>
        <verse osisID='Prov.3.23'>dan sal jy veilig jou weg bewandel en jou voet nie stamp nie;</verse>
        <verse osisID='Prov.3.24'>as jy gaan lê, sal jy nie skrik nie, en lê jy, dan sal jou slaap soet wees.</verse>
        <verse osisID='Prov.3.25'>Jy hoef nie bang te wees vir 'n skielike skrik of vir die ondergang van die goddelose as dit kom nie;</verse>
        <verse osisID='Prov.3.26'>want die HERE sal jou vertroue wees, en Hy sal jou voet bewaar vir die strik.</verse>
        <verse osisID='Prov.3.27'>Hou 'n weldaad nie terug van hom aan wie dit toekom as dit in jou mag is om dit te doen nie.</verse>
        <verse osisID='Prov.3.28'>Sê nie vir jou naaste nie: Gaan en kom terug, dan sal ek môre gee -- terwyl jy dit het.</verse>
        <verse osisID='Prov.3.29'>Bewerk geen onheil teen jou naaste terwyl hy vol vertroue by jou woon nie.</verse>
        <verse osisID='Prov.3.30'>Twis nie sonder oorsaak met 'n mens as hy jou geen kwaad gedoen het nie.</verse>
        <verse osisID='Prov.3.31'>Wees nie afgunstig op 'n man van geweld en verkies geeneen van sy weë nie.</verse>
        <verse osisID='Prov.3.32'>Want die verkeerde is vir die HERE 'n gruwel, maar sy verborgenheid is met die opregtes.</verse>
        <verse osisID='Prov.3.33'>Die vloek van die HERE is in die huis van die goddelose, maar Hy seën die woning van die regverdiges.</verse>
        <verse osisID='Prov.3.34'>As dit spotters betref, spot Hy, maar aan die ootmoediges gee Hy genade.</verse>
        <verse osisID='Prov.3.35'>Die wyse sal eer beërwe, maar die dwase behaal skande.</verse>
      </chapter>
      <chapter osisID='Prov.4'>
        <verse osisID='Prov.4.1'>Hoor, julle seuns, na die tug van die vader, en luister om insig te leer ken;</verse>
        <verse osisID='Prov.4.2'>want ek gee aan julle goeie lering, verlaat my onderwysing nie.</verse>
        <verse osisID='Prov.4.3'>Want toe ek 'n seun was by my vader, teer en 'n enigste voor my moeder,</verse>
        <verse osisID='Prov.4.4'>het hy my geleer en vir my gesê: Laat jou hart my woorde vashou; onderhou my gebooie, dan sal jy lewe.</verse>
        <verse osisID='Prov.4.5'>Verkry wysheid, verkry insig; vergeet nie en wyk nie af van die woorde van my mond nie:</verse>
        <verse osisID='Prov.4.6'>verlaat dit nie, dan sal dit jou bewaar; kry dit lief, dan sal dit jou bewaak.</verse>
        <verse osisID='Prov.4.7'>Die beginsel van die wysheid is: Verwerf wysheid en verwerf insig deur al wat jy besit.</verse>
        <verse osisID='Prov.4.8'>Hou dit hoog, dan sal dit jou verhoog; dit sal jou eer as jy dit omhels.</verse>
        <verse osisID='Prov.4.9'>Dit sal 'n lieflike krans gee vir jou hoof, dit sal jou 'n sierlike kroon verskaf.</verse>
        <verse osisID='Prov.4.10'>Hoor, my seun, en neem my woorde aan; dan sal die lewensjare vir jou vermeerder word.</verse>
        <verse osisID='Prov.4.11'>In die weg van die wysheid onderrig ek jou, ek laat jou die spore van opregtheid betree;</verse>
        <verse osisID='Prov.4.12'>as jy loop, sal jou treë nie belemmer word nie, en as jy hardloop, sal jy nie struikel nie.</verse>
        <verse osisID='Prov.4.13'>Hou vas aan die tug, laat dit nie los nie; bewaar dit, want dit is jou lewe.</verse>
        <verse osisID='Prov.4.14'>Kom nie op die pad van die goddelose en betree die weg van die slegtes nie.</verse>
        <verse osisID='Prov.4.15'>Vermy dit, gaan nie daarop nie, wyk daarvan af en gaan verby;</verse>
        <verse osisID='Prov.4.16'>want hulle kan nie slaap as hulle geen kwaad doen nie; en hulle slaap is weg as hulle nie tot 'n val bring nie.</verse>
        <verse osisID='Prov.4.17'>Want hulle eet brood van goddeloosheid en drink wyn van gewelddadigheid.</verse>
        <verse osisID='Prov.4.18'>Terwyl die pad van die regverdiges is soos die lig van die môre glans, wat al helderder word tot die volle dag toe,</verse>
        <verse osisID='Prov.4.19'>is die weg van die goddelose soos duisternis: hulle weet nie waaroor hulle sal struikel nie.</verse>
        <verse osisID='Prov.4.20'>My seun, luister na wat ek sê, neig jou oor tot my woorde,</verse>
        <verse osisID='Prov.4.21'>laat hulle nie wyk uit jou oë nie, bewaar hulle binne-in jou hart.</verse>
        <verse osisID='Prov.4.22'>Want hulle is die lewe vir die wat hulle vind, en 'n genesing vir hulle hele liggaam.</verse>
        <verse osisID='Prov.4.23'>Bewaak jou hart meer as alles wat bewaar moet word, want daaruit is die oorspronge van die lewe.</verse>
        <verse osisID='Prov.4.24'>Verwyder van jou die valsheid van mond, en hou ver van jou af die verkeerdheid van lippe.</verse>
        <verse osisID='Prov.4.25'>Laat jou oë reguit kyk en jou ooglede hulle reg voor jou uit hou.</verse>
        <verse osisID='Prov.4.26'>Maak die pad van jou voet gelyk, en laat al jou weë vas wees,</verse>
        <verse osisID='Prov.4.27'>wyk nie regs of links af nie, hou jou voet ver van boosheid.</verse>
      </chapter>
      <chapter osisID='Prov.5'>
        <verse osisID='Prov.5.1'>My seun, luister na my wysheid, neig jou oor tot my insig,</verse>
        <verse osisID='Prov.5.2'>dat jy volle oorleg kan behou en jou lippe kennis kan bewaar;</verse>
        <verse osisID='Prov.5.3'>want die lippe van die vreemde vrou drup heuningstroop, en haar verhemelte is gladder as olie,</verse>
        <verse osisID='Prov.5.4'>maar op die end is sy bitter soos wilde-als, soos 'n swaard aan weerskante skerp.</verse>
        <verse osisID='Prov.5.5'>Haar voete daal na die dood toe af, haar treë streef na die doderyk toe.</verse>
        <verse osisID='Prov.5.6'>Dat sy die pad na die lewe nie sou inslaan nie, wankel haar gange sonder dat sy dit weet.</verse>
        <verse osisID='Prov.5.7'>Luister dan nou na my, julle seuns, en wyk nie af van die woorde van my mond nie.</verse>
        <verse osisID='Prov.5.8'>Hou jou weg ver van haar af, en kom nie naby die deur van haar huis nie,</verse>
        <verse osisID='Prov.5.9'>sodat jy nie jou bloei aan ander gee en jou jare aan een wat onbarmhartig is nie;</verse>
        <verse osisID='Prov.5.10'>sodat vreemdes hulle nie versadig met jou vermoë en jou moeitevolle arbeid in die huis van 'n uitlander kom nie</verse>
        <verse osisID='Prov.5.11'>en jy uiteindelik moet steun as jou liggaam en jou vlees verteer is,</verse>
        <verse osisID='Prov.5.12'>en moet sê: Hoe het ek die tug gehaat en my hart die kastyding versmaad,</verse>
        <verse osisID='Prov.5.13'>en nie geluister na die stem van my onderwysers en geen gehoor gegee aan die wat my geleer het nie!</verse>
        <verse osisID='Prov.5.14'>Amper was ek heeltemal in die ongeluk, in die vergadering en die gemeente.</verse>
        <verse osisID='Prov.5.15'>Drink water uit jou eie reënbak en strome uit jou eie put.</verse>
        <verse osisID='Prov.5.16'>Sal jou fonteine buitentoe oorstroom, waterstrome op die pleine?</verse>
        <verse osisID='Prov.5.17'>Hulle moet vir jou alleen wees en nie vir ander saam met jou nie.</verse>
        <verse osisID='Prov.5.18'>Mag jou fontein geseënd wees, en verheug jou oor die vrou van jou jeug --</verse>
        <verse osisID='Prov.5.19'>die lieflike wildsbokkie en aanvallige steenbokkie; laat haar boesem jou altyd vermaak, mag jy in haar liefde gedurigdeur bedwelmd wees.</verse>
        <verse osisID='Prov.5.20'>Maar waarom sou jy, my seun, by 'n vreemde bedwelmd raak en die boesem van 'n ontugtige omhels?</verse>
        <verse osisID='Prov.5.21'>Want elke mens se weë is voor die oë van die HERE, en Hy weeg al sy gange.</verse>
        <verse osisID='Prov.5.22'>Sy eie ongeregtighede vang hom, die goddelose, en in die vangstrikke van sy sonde word hy vasgehou.</verse>
        <verse osisID='Prov.5.23'>Hy sal sterf deur gebrek aan tug, en deur die grootheid van sy dwaasheid sal hy dwaal.</verse>
      </chapter>
      <chapter osisID='Prov.6'>
        <verse osisID='Prov.6.1'>My seun, as jy vir jou naaste borg gestaan het, vir 'n vreemde jou handslag gegee het,</verse>
        <verse osisID='Prov.6.2'>verstrik is in die woorde van jou mond, gevang is deur die woorde van jou mond,</verse>
        <verse osisID='Prov.6.3'>doen dan dit, my seun, om jouself te red -- want jy het in die hand van jou naaste geraak -- gaan, werp jou neer en bestorm jou naaste,</verse>
        <verse osisID='Prov.6.4'>gun jou oë geen slaap en jou ooglede geen sluimering nie;</verse>
        <verse osisID='Prov.6.5'>red jou soos 'n gemsbok uit die hand, en soos 'n voël uit die hand van 'n voëlvanger.</verse>
        <verse osisID='Prov.6.6'>Gaan na die mier, luiaard, kyk na sy weë en word wys!</verse>
        <verse osisID='Prov.6.7'>Hy wat geen aanvoerder, opsigter of heerser het nie,</verse>
        <verse osisID='Prov.6.8'>maak sy brood klaar in die somer, bêre sy voedsel weg in die oestyd.</verse>
        <verse osisID='Prov.6.9'>Hoe lank, luiaard, sal jy bly lê, wanneer sal jy opstaan uit jou slaap?</verse>
        <verse osisID='Prov.6.10'>Nog 'n bietjie slaap, nog 'n bietjie sluimer, nog 'n bietjie hande-vou om uit te rus!</verse>
        <verse osisID='Prov.6.11'>So kom dan jou armoede soos 'n rondloper en jou gebrek soos 'n gewapende man.</verse>
        <verse osisID='Prov.6.12'>'n Deugniet, 'n kwaaddoener is hy wat met 'n valse mond rondloop,</verse>
        <verse osisID='Prov.6.13'>wat met sy oë knip, met sy voete beduie, met sy vingers tekens gee;</verse>
        <verse osisID='Prov.6.14'>in wie se hart valse streke is, wat altyd onheil bewerk en tweedrag saai.</verse>
        <verse osisID='Prov.6.15'>Daarom sal sy ondergang skielik kom, onvoorsiens sal hy verbreek word sonder dat daar genesing voor is.</verse>
        <verse osisID='Prov.6.16'>Hierdie ses dinge haat die HERE, en sewe is vir sy siel 'n gruwel:</verse>
        <verse osisID='Prov.6.17'>trotse oë, 'n leuenagtige tong en hande wat onskuldige bloed vergiet,</verse>
        <verse osisID='Prov.6.18'>'n hart wat onheilsplanne beraam, voete wat haastig na die kwaad toe loop,</verse>
        <verse osisID='Prov.6.19'>een wat as valse getuie leuens uitstrooi en tussen broers tweedrag saai.</verse>
        <verse osisID='Prov.6.20'>Bewaar, my seun, die gebod van jou vader, en verwerp die onderwysing van jou moeder nie;</verse>
        <verse osisID='Prov.6.21'>bind dit gedurigdeur op jou hart, hang dit om jou hals;</verse>
        <verse osisID='Prov.6.22'>mag dit jou lei as jy wandel, oor jou wag hou as jy slaap en jou toespreek as jy wakker word.</verse>
        <verse osisID='Prov.6.23'>Want die gebod is 'n lamp en die onderwysing 'n lig en die teregwysinge van die tug 'n weg tot die lewe,</verse>
        <verse osisID='Prov.6.24'>om jou te bewaar vir 'n slegte vrou, vir die gevlei van 'n vreemde tong.</verse>
        <verse osisID='Prov.6.25'>Begeer haar skoonheid nie in jou hart nie, en laat sy jou nie vang met haar ooglede nie;</verse>
        <verse osisID='Prov.6.26'>want vir 'n hoer verval 'n mens tot 'n stuk brood, en 'n ander se vrou maak jag op 'n kosbare lewe.</verse>
        <verse osisID='Prov.6.27'>Kan iemand vuur in sy skoot dra sonder dat sy klere verbrand?</verse>
        <verse osisID='Prov.6.28'>Of kan iemand op gloeiende kole loop sonder dat sy voete brandwonde kry?</verse>
        <verse osisID='Prov.6.29'>So is dit met hom wat by die vrou van sy naaste ingaan; elkeen wat haar aanraak, sal nie ongestraf bly nie.</verse>
        <verse osisID='Prov.6.30'>'n Dief word nie verag as hy steel om sy begeerte te bevredig nie, omdat hy honger het;</verse>
        <verse osisID='Prov.6.31'>en as hy uitgevind word, moet hy sewevoudig vergoeding gee; al die goed van sy huis moet hy gee.</verse>
        <verse osisID='Prov.6.32'>Hy wat owerspel pleeg, is sonder verstand; hy wat sy eie lewe wil verwoes, hy doen so iets;</verse>
        <verse osisID='Prov.6.33'>slae en skande sal hy kry, en sy smaad sal nie uitgewis word nie;</verse>
        <verse osisID='Prov.6.34'>want jaloersheid is 'n toorngloed in 'n man, en op die dag van wraak verskoon hy nie;</verse>
        <verse osisID='Prov.6.35'>hy neem glad geen losprys in aanmerking nie, en hy willig nie in nie al maak jy die omkoopgeskenk nog so groot.</verse>
      </chapter>
      <chapter osisID='Prov.7'>
        <verse osisID='Prov.7.1'>My seun, onderhou my woorde en bewaar my gebooie by jou;</verse>
        <verse osisID='Prov.7.2'>onderhou my gebooie, dan sal jy lewe, en my onderwysing soos jou oogappel;</verse>
        <verse osisID='Prov.7.3'>bind hulle aan jou vingers, skryf hulle op die tafel van jou hart.</verse>
        <verse osisID='Prov.7.4'>Sê aan die wysheid: Jy is my suster! en noem die verstand jou vertroueling,</verse>
        <verse osisID='Prov.7.5'>sodat hulle jou kan bewaar vir die vreemde vrou, vir die ontugtige wat met haar woorde vlei.</verse>
        <verse osisID='Prov.7.6'>Want ek het deur die venster van my huis, deur my tralievenster uitgekyk,</verse>
        <verse osisID='Prov.7.7'>en ek het onder die eenvoudiges gesien, onder die jongmense 'n verstandelose jongman opgemerk,</verse>
        <verse osisID='Prov.7.8'>wat op die straat verbygaan naby haar hoek en in die rigting van haar huis stap,</verse>
        <verse osisID='Prov.7.9'>in die skemer, in die aand van die dag, in die middel van die nag en die donker.</verse>
        <verse osisID='Prov.7.10'>En kyk, daar kom 'n vrou hom tegemoet, soos 'n hoer aangetrek en listig van hart --</verse>
        <verse osisID='Prov.7.11'>sy is onrustig en losbandig, haar voete kan nie in haar huis bly nie --</verse>
        <verse osisID='Prov.7.12'>nou buitekant, dan weer op die pleine, en sy staan by elke hoek en loer.</verse>
        <verse osisID='Prov.7.13'>En sy het hom gegryp en hom gesoen, met 'n onbeskaamde gesig vir hom gesê:</verse>
        <verse osisID='Prov.7.14'>Ek moes dankoffers bring, vandag het ek my geloftes betaal;</verse>
        <verse osisID='Prov.7.15'>daarom het ek uitgegaan om jou te ontmoet, om jou aangesig te soek, en ek het jou gekry.</verse>
        <verse osisID='Prov.7.16'>Ek het my bed met dekens opgemaak, met bont spreie van Egiptiese linne;</verse>
        <verse osisID='Prov.7.17'>ek het my bed besprinkel met mirre, alewee en kaneel --</verse>
        <verse osisID='Prov.7.18'>kom, laat ons dronk word van liefde tot die môre toe, laat ons mekaar vrolik maak in welluste.</verse>
        <verse osisID='Prov.7.19'>Want die man is nie tuis nie, hy het ver weg op reis gegaan,</verse>
        <verse osisID='Prov.7.20'>die geldbeurs het hy met hom saamgeneem, teen die dag van volmaan sal hy eers tuis kom.</verse>
        <verse osisID='Prov.7.21'>Sy het hom verlei deur haar baie mooipraatjies, deur die gladheid van haar lippe het sy hom verlok.</verse>
        <verse osisID='Prov.7.22'>Hy loop skielik agter haar aan soos 'n bees wat na die slagpaal gaan, en soos voetboeie wat dien tot tugtiging van die sot,</verse>
        <verse osisID='Prov.7.23'>totdat die pyl sy lewer splits; soos 'n voël haastig na die vangnet vlieg -- sonder om te weet dat dit ten koste van sy lewe is.</verse>
        <verse osisID='Prov.7.24'>Hoor dan nou na my, seuns, en luister na die woorde van my mond.</verse>
        <verse osisID='Prov.7.25'>Laat jou hart nie afwyk na haar weë nie, dwaal nie rond op haar paaie nie.</verse>
        <verse osisID='Prov.7.26'>Want baie is die gesneuweldes wat sy laat val het, en talryk almal wat deur haar vermoor is.</verse>
        <verse osisID='Prov.7.27'>Haar huis is weë na die doderyk, wat afdaal na die kamers van die dood.</verse>
      </chapter>
      <chapter osisID='Prov.8'>
        <verse osisID='Prov.8.1'>Roep die Wysheid nie, en verhef die Verstandigheid nie haar stem nie?</verse>
        <verse osisID='Prov.8.2'>Op die top van die hoogtes langs die weg, op die kruispunt van die paaie staan sy,</verse>
        <verse osisID='Prov.8.3'>aan die kant van die poorte by die uitgang van die stad, by die ingang van die deure roep sy hardop:</verse>
        <verse osisID='Prov.8.4'>Ek roep na julle, manne, en my stem is tot die mensekinders.</verse>
        <verse osisID='Prov.8.5'>Leer tog skranderheid verstaan, eenvoudiges, en dwase, leer verstandigheid verstaan.</verse>
        <verse osisID='Prov.8.6'>Hoor, want ek sal voortreflike dinge spreek, en my lippe gaan oop vir wat reg is.</verse>
        <verse osisID='Prov.8.7'>Want my verhemelte spreek waarheid, en goddeloosheid is vir my lippe 'n gruwel.</verse>
        <verse osisID='Prov.8.8'>Al die woorde van my mond is reg, daarin is niks wat slinks of vals is nie,</verse>
        <verse osisID='Prov.8.9'>hulle is almal duidelik vir die verstandige en reg vir die wat kennis gevind het.</verse>
        <verse osisID='Prov.8.10'>Neem my tug aan, en nie silwer nie, en kennis liewer as uitgesoekte goud.</verse>
        <verse osisID='Prov.8.11'>Want wysheid is beter as korale, en al die kleinode kan daar nie mee vergelyk word nie.</verse>
        <verse osisID='Prov.8.12'>Ek, Wysheid, is vertroud met die skranderheid, en ek vind kennis van regte oorleg.</verse>
        <verse osisID='Prov.8.13'>Die vrees van die HERE is om te haat wat sleg is; hoogmoed en trotsheid en 'n slegte wandel en 'n huigelagtige mond haat ek.</verse>
        <verse osisID='Prov.8.14'>Raad en beleid is myne, ek is die insig, sterkte is myne.</verse>
        <verse osisID='Prov.8.15'>Deur my regeer die konings en stel die maghebbers vas wat reg is;</verse>
        <verse osisID='Prov.8.16'>deur my heers die vorste en die edeles, al die regters van die aarde.</verse>
        <verse osisID='Prov.8.17'>Âk het lief die wat my liefhet, en die wat my soek, sal my vind.</verse>
        <verse osisID='Prov.8.18'>Rykdom en eer is by my, duursame goed en geregtigheid.</verse>
        <verse osisID='Prov.8.19'>My vrug is beter as goud en as fyn goud, en my opbrings as uitgesoekte silwer.</verse>
        <verse osisID='Prov.8.20'>Ek wandel op die weg van geregtigheid, in die middel van die paaie van reg,</verse>
        <verse osisID='Prov.8.21'>om die wat my liefhet, 'n besitting te laat erwe, en hulle skatkamers maak ek vol.</verse>
        <verse osisID='Prov.8.22'>Die HERE het my berei as eersteling van sy weg, voor sy werke, van ouds af.</verse>
        <verse osisID='Prov.8.23'>Van ewigheid af is ek geformeer, van die begin af, van die voortyd van die aarde af.</verse>
        <verse osisID='Prov.8.24'>Toe daar nog geen wêreldvloede was nie, is ek gebore; toe fonteine, swaar van water, nog nie daar was nie;</verse>
        <verse osisID='Prov.8.25'>voordat die berge ingesink het, voor die heuwels is ek gebore;</verse>
        <verse osisID='Prov.8.26'>toe Hy die aarde en die velde en al die stoffies van die wêreld nog nie gemaak het nie.</verse>
        <verse osisID='Prov.8.27'>Toe Hy die hemele berei het, was ek daar; toe Hy 'n kring afgetrek het op die oppervlakte van die wêreldvloed;</verse>
        <verse osisID='Prov.8.28'>toe Hy die wolke daarbo bevestig het, toe die bronne van die wêreldvloed sterk geword het;</verse>
        <verse osisID='Prov.8.29'>toe Hy vir die see sy grens gestel het, dat die waters sy bevel nie sou oortree nie; toe Hy die fondamente van die aarde vasgelê het --</verse>
        <verse osisID='Prov.8.30'>toe was ek 'n kunstenaar naas Hom, en ek was dag vir dag vol verlustiging en het gespeel voor sy aangesig altyd,</verse>
        <verse osisID='Prov.8.31'>en het gespeel op sy wêreldrond, en my verlustiginge was met die mensekinders.</verse>
        <verse osisID='Prov.8.32'>Luister dan nou na my, seuns; want gelukkig is hulle wat my weë bewaar.</verse>
        <verse osisID='Prov.8.33'>Luister na tug en word wys, en verwerp dit nie.</verse>
        <verse osisID='Prov.8.34'>Gelukkig is die mens wat na my luister, om dag vir dag te waak aan my deure, by die syposte van my poorte die wag te hou.</verse>
        <verse osisID='Prov.8.35'>Want hy wat my vind, het die lewe gevind en verkry 'n welbehae van die HERE.</verse>
        <verse osisID='Prov.8.36'>Maar hy wat my mis, benadeel sy eie lewe; almal wat my haat, het die dood lief.</verse>
      </chapter>
      <chapter osisID='Prov.9'>
        <verse osisID='Prov.9.1'>Die Wysheid het haar huis gebou, haar sewe pilare uitgekap,</verse>
        <verse osisID='Prov.9.2'>haar slagvee geslag, haar wyn gemeng, ook haar tafel gedek.</verse>
        <verse osisID='Prov.9.3'>Sy het haar diensmeisies uitgestuur, sy nooi uit op die hange van die stadshoogtes:</verse>
        <verse osisID='Prov.9.4'>Wie eenvoudig is, laat hy inkom hierheen, wie verstandeloos is, vir hom sê sy:</verse>
        <verse osisID='Prov.9.5'>Kom, eet julle van my brood, en drink van die wyn wat ek gemeng het;</verse>
        <verse osisID='Prov.9.6'>laat staan die eenvoudigheid, dan sal julle lewe, en betree die weg van verstand.</verse>
        <verse osisID='Prov.9.7'>Hy wat 'n spotter teregwys, behaal vir homself skande, en hy wat 'n goddelose bestraf, vir homself 'n skandvlek.</verse>
        <verse osisID='Prov.9.8'>Bestraf 'n spotter nie, anders haat hy jou; bestraf 'n wyse, en hy sal jou liefhê.</verse>
        <verse osisID='Prov.9.9'>Deel mee aan die wyse, en hy sal nog wyser word, leer die regverdige, en hy sal insig vermeerder.</verse>
        <verse osisID='Prov.9.10'>Die beginsel van die wysheid is die vrees van die HERE, en kennis van die Heilige is verstand.</verse>
        <verse osisID='Prov.9.11'>Want deur my word jou dae meer en word jare van lewe vir jou toegevoeg.</verse>
        <verse osisID='Prov.9.12'>As jy wys is, is jy wys tot jou voordeel, en is jy 'n spotter, dan moet jy dit alleen dra.</verse>
        <verse osisID='Prov.9.13'>Vrou Dwaasheid is onrustig, pure eenvoudigheid en heeltemal onkundig;</verse>
        <verse osisID='Prov.9.14'>en sy sit by die deur van haar huis, op 'n stoel op die hoogtes van die stad,</verse>
        <verse osisID='Prov.9.15'>om te nooi die wat op die weg verbygaan, die wat op hulle paaie reguit wandel:</verse>
        <verse osisID='Prov.9.16'>Wie eenvoudig is, laat hy inkom hierheen! En die verstandelose, aan hom sê sy:</verse>
        <verse osisID='Prov.9.17'>Gesteelde waters is soet, en brood in die geheim geëet, is lekker.</verse>
        <verse osisID='Prov.9.18'>Maar hy weet nie dat d  r skimme is, dat haar genooides in die dieptes van die doderyk is nie.</verse>
      </chapter>
      <chapter osisID='Prov.10'>
        <verse osisID='Prov.10.1'>Die spreuke van Salomo. 'n Wyse seun verbly die vader, maar 'n dwase seun is 'n bekommernis vir sy moeder.</verse>
        <verse osisID='Prov.10.2'>Skatte deur goddeloosheid verwerf, bring geen voordeel nie, maar geregtigheid red van die dood.</verse>
        <verse osisID='Prov.10.3'>Die HERE laat die regverdige nie honger ly nie, maar die begeerlikheid van die goddelose stoot Hy weg.</verse>
        <verse osisID='Prov.10.4'>Hy word arm wat met 'n trae hand werk, maar die hand van die vlytiges maak ryk.</verse>
        <verse osisID='Prov.10.5'>Hy wat in die somer wegbêre, is 'n verstandige seun; hy wat vas slaap in die oestyd, is 'n seun wat skande maak.</verse>
        <verse osisID='Prov.10.6'>Seëninge is daar op die hoof van die regverdige, maar die mond van die goddelose verberg geweld.</verse>
        <verse osisID='Prov.10.7'>Die nagedagtenis van die regverdige is tot seën, maar die naam van die goddelose vergaan.</verse>
        <verse osisID='Prov.10.8'>Hy wat wys van hart is, neem die gebooie aan, maar hy wat dwaas van lippe is, kom tot 'n val.</verse>
        <verse osisID='Prov.10.9'>Hy wat in opregtheid wandel, wandel veilig, maar hy wat sy weë krom maak, word bekend.</verse>
        <verse osisID='Prov.10.10'>Hy wat met sy oog knip, veroorsaak smart, en hy wat dwaas spreek, kom tot 'n val.</verse>
        <verse osisID='Prov.10.11'>Die mond van die regverdige is 'n fontein van lewe, maar die mond van die goddelose verberg geweld.</verse>
        <verse osisID='Prov.10.12'>Haat verwek twiste, maar liefde bedek al die oortredinge.</verse>
        <verse osisID='Prov.10.13'>Op die lippe van die verstandige word wysheid gevind, maar die roede is vir die rug van die verstandelose.</verse>
        <verse osisID='Prov.10.14'>Die wyse lê kennis weg, maar die mond van die dwaas is 'n ondergang wat naby is.</verse>
        <verse osisID='Prov.10.15'>Die goed van die ryke is vir hom 'n sterk stad; die ondergang van die behoeftiges is hulle armoede.</verse>
        <verse osisID='Prov.10.16'>Wat die regverdige verwerf, is vir die lewe; die inkomste van die goddelose is tot sonde.</verse>
        <verse osisID='Prov.10.17'>'n Pad ten lewe is hy wat die tug in ag neem; maar hy wat die teregwysing veronagsaam, raak verdwaald.</verse>
        <verse osisID='Prov.10.18'>Hy wat haat verberg, het valse lippe; en hy wat skindertaal uitstrooi, is 'n dwaas.</verse>
        <verse osisID='Prov.10.19'>By veelheid van woorde ontbreek die oortreding nie; maar hy wat sy lippe inhou, handel verstandig.</verse>
        <verse osisID='Prov.10.20'>Die tong van die regverdige is uitgesoekte silwer; die hart van die goddelose is min werd.</verse>
        <verse osisID='Prov.10.21'>Die lippe van die regverdige help baie mense reg; maar die dwase sterf deur gebrek aan verstand.</verse>
        <verse osisID='Prov.10.22'>Die seën van die HERE -- dit maak ryk, en moeitevolle arbeid voeg daar niks by nie.</verse>
        <verse osisID='Prov.10.23'>Dit is 'n vermaak vir 'n dwaas om 'n skandelike daad te doen, net so is wysheid vir 'n man van verstand.</verse>
        <verse osisID='Prov.10.24'>Waar die goddelose bang voor is -- dit kom oor hom; maar die begeerte van die regverdiges vervul Hy.</verse>
        <verse osisID='Prov.10.25'>Wanneer 'n stormwind verbygaan, is die goddelose nie meer nie; maar die regverdige is vir ewig gegrondves.</verse>
        <verse osisID='Prov.10.26'>Soos asyn vir die tande en soos rook vir die oë, so is die luiaard vir die wat hom stuur.</verse>
        <verse osisID='Prov.10.27'>Die vrees van die HERE vermeerder die dae, maar die jare van die goddelose word verkort.</verse>
        <verse osisID='Prov.10.28'>Die verwagting van die regverdiges is vreugde, maar die hoop van die goddelose vergaan.</verse>
        <verse osisID='Prov.10.29'>Die weg van die HERE is vir die opregte 'n vesting, maar 'n ondergang vir die werkers van ongeregtigheid.</verse>
        <verse osisID='Prov.10.30'>Die regverdige sal vir ewig nie wankel nie, maar die goddelose sal in die land nie bly woon nie.</verse>
        <verse osisID='Prov.10.31'>Die mond van die regverdige laat wysheid uitspruit, maar die valse tong word uitgeroei.</verse>
        <verse osisID='Prov.10.32'>Die lippe van die regverdige weet wat welgevallig is, maar die mond van die goddelose is pure valsheid.</verse>
      </chapter>
      <chapter osisID='Prov.11'>
        <verse osisID='Prov.11.1'>'n Valse weegskaal is vir die HERE 'n gruwel, maar in 'n volle gewig het Hy behae.</verse>
        <verse osisID='Prov.11.2'>Kom die vermetelheid, dan kom die skande, maar by die beskeidenes is wysheid.</verse>
        <verse osisID='Prov.11.3'>Die regskapenheid van die opregtes is vir hulle 'n leier, maar die valsheid van die ontroues vernietig hulle.</verse>
        <verse osisID='Prov.11.4'>Goed bring geen voordeel op die dag van die grimmigheid nie, maar geregtigheid red van die dood.</verse>
        <verse osisID='Prov.11.5'>Die geregtigheid van die regskapene maak sy weg gelyk, maar die goddelose val deur sy goddeloosheid.</verse>
        <verse osisID='Prov.11.6'>Die geregtigheid van die opregtes red hulle, maar deur hulle eie begeerlikheid word die ontroues gevang.</verse>
        <verse osisID='Prov.11.7'>By die dood van 'n goddelose mens gaan sy hoop tot niet, en die verwagting van die roekelose het vergaan.</verse>
        <verse osisID='Prov.11.8'>Word die regverdige uit die benoudheid gered, dan kom die goddelose in sy plek.</verse>
        <verse osisID='Prov.11.9'>Deur die mond stort die roekelose sy naaste in die verderf, maar deur kennis word die regverdiges gered.</verse>
        <verse osisID='Prov.11.10'>Oor die voorspoed van die regverdiges jubel 'n stad, en as die goddelose omkom, is daar gejubel.</verse>
        <verse osisID='Prov.11.11'>Deur die seën van die opregtes kom 'n stad op, maar deur die mond van die goddelose word dit afgebreek.</verse>
        <verse osisID='Prov.11.12'>Die verstandelose verag sy naaste, maar 'n verstandige man bly stil.</verse>
        <verse osisID='Prov.11.13'>Die wat met kwaadsprekery omgaan, maak 'n geheim openbaar, maar hy wat betroubaar is van gees, bedek 'n saak.</verse>
        <verse osisID='Prov.11.14'>As daar nie goeie oorleg is nie, val 'n volk; maar in die veelheid van raadgewers is redding.</verse>
        <verse osisID='Prov.11.15'>Baie sleg word iemand behandel as hy vir 'n ander borg gestaan het; maar hy wat haat wie die handslag gee, is veilig.</verse>
        <verse osisID='Prov.11.16'>'n Aanvallige vrou verkry eer, en die geweldenaars verkry rykdom.</verse>
        <verse osisID='Prov.11.17'>'n Man wat 'n weldaad bewys, doen goed aan sy eie siel, maar 'n wreedaard pynig sy eie vlees.</verse>
        <verse osisID='Prov.11.18'>Die goddelose behaal oneerlike wins, maar hy wat geregtigheid saai, 'n betroubare loon.</verse>
        <verse osisID='Prov.11.19'>Ware geregtigheid lei tot die lewe, maar hy wat die kwaad najaag, jaag na sy dood.</verse>
        <verse osisID='Prov.11.20'>Die wat verkeerd van hart is, is vir die HERE 'n gruwel; maar Hy het behae in die wat regskape van wandel is.</verse>
        <verse osisID='Prov.11.21'>Sekerlik, die slegte bly nie ongestraf nie; maar die geslag van regverdiges raak vry.</verse>
        <verse osisID='Prov.11.22'>'n Goue ring in 'n vark se snuit, so is 'n vrou wat mooi is maar sonder beleid.</verse>
        <verse osisID='Prov.11.23'>Die begeerte van die regverdiges is net ten goede, maar die hoop van die goddelose is 'n strafgerig van toorn.</verse>
        <verse osisID='Prov.11.24'>Daar is een wat ruim uitdeel en nog meer kry, en een wat terughou meer as wat reg is, maar tot sy gebrek.</verse>
        <verse osisID='Prov.11.25'>Die siel wat seën, word versadig; en hy wat laaf, word self ook gelaaf.</verse>
        <verse osisID='Prov.11.26'>Hy wat koring terughou, hom vloek die mense; maar seëning kom op die hoof van hom wat koring verkoop.</verse>
        <verse osisID='Prov.11.27'>Wie die goeie nastreef, soek wat welgevallig is; maar hy wat die kwaad soek, oor hom sal dit kom.</verse>
        <verse osisID='Prov.11.28'>Wie op sy rykdom vertrou, die sal val; maar die regverdiges sal soos blare uitspruit.</verse>
        <verse osisID='Prov.11.29'>Wie sy huis in beroering bring, sal wind erwe, en 'n dwaas word 'n slaaf van hom wat wys van hart is.</verse>
        <verse osisID='Prov.11.30'>Die vrug van die regverdige is 'n boom van die lewe, en hy wat siele win, is wys.</verse>
        <verse osisID='Prov.11.31'>As die regverdige op aarde vergelding ontvang, hoeveel te meer die goddelose en die sondaar!</verse>
      </chapter>
      <chapter osisID='Prov.12'>
        <verse osisID='Prov.12.1'>Een wat die tug liefhet, het kennis lief; maar wie die teregwysing haat, is dom.</verse>
        <verse osisID='Prov.12.2'>Die goeie verkry 'n welbehae van die HERE, maar Hy veroordeel 'n slinkse man.</verse>
        <verse osisID='Prov.12.3'>Geen mens kan deur goddeloosheid bestaan nie, maar die wortel van die regverdiges wankel nie.</verse>
        <verse osisID='Prov.12.4'>'n Deugsame vrou is die kroon van haar man, maar een wat skande maak, is soos 'n verrotting in sy gebeente.</verse>
        <verse osisID='Prov.12.5'>Die gedagtes van die regverdiges is wat reg is, die slim planne van die goddelose is bedrog.</verse>
        <verse osisID='Prov.12.6'>Die woorde van die goddelose is om te loer op bloed, maar die mond van die opregtes red hulle.</verse>
        <verse osisID='Prov.12.7'>Die goddelose mense word omgekeer, en hulle is daar nie meer nie; maar die huis van die regverdiges bly staan.</verse>
        <verse osisID='Prov.12.8'>Ooreenkomstig sy insig word 'n man geprys; maar 'n verkeerde van hart sal verag word.</verse>
        <verse osisID='Prov.12.9'>Wie gering geag word en 'n slaaf het, is beter as hy wat hom vernaam aanstel en gebrek aan brood het.</verse>
        <verse osisID='Prov.12.10'>Die regverdige ken die natuur van sy dier, maar die barmhartigheid van die goddelose is wreed.</verse>
        <verse osisID='Prov.12.11'>Wie sy land bewerk, het volop brood; maar hy wat nietighede najaag, het gebrek aan verstand.</verse>
        <verse osisID='Prov.12.12'>Die goddelose begeer die vangs van verkeerde dinge, maar die wortel van die regverdiges lewer vrugte op.</verse>
        <verse osisID='Prov.12.13'>In die oortreding van die lippe lê daar 'n gevaarlike strik; maar die regverdige ontkom aan die benoudheid.</verse>
        <verse osisID='Prov.12.14'>Uit die vrug van iemand se mond word hy versadig met die goeie, en die daad van 'n mens se hande kom op hom terug.</verse>
        <verse osisID='Prov.12.15'>Die weg van 'n dwaas is reg in sy eie oë, maar die wyse luister na raad.</verse>
        <verse osisID='Prov.12.16'>Die dwaas laat sy drif op die daad bekend word, maar die skrandere verberg skande.</verse>
        <verse osisID='Prov.12.17'>Hy wat die waarheid spreek, vertel wat reg is; maar 'n valse getuie bedrog.</verse>
        <verse osisID='Prov.12.18'>Daar is een wat onverskillig woorde uitspreek soos swaardsteke, maar die tong van die wyse is genesing.</verse>
        <verse osisID='Prov.12.19'>'n Betroubare lip bestaan vir altyd, maar 'n valse tong vir 'n oomblik.</verse>
        <verse osisID='Prov.12.20'>Bedrog is in die hart van die wat onheil bewerk; maar die wat vrede aanraai, het vreugde.</verse>
        <verse osisID='Prov.12.21'>Geen enkele onheil tref die regverdige nie, maar die goddelose is vol ongeluk.</verse>
        <verse osisID='Prov.12.22'>Valse lippe is vir die HERE 'n gruwel, maar Hy het 'n welbehae in die wat getrou handel.</verse>
        <verse osisID='Prov.12.23'>'n Skrander mens verberg sy kennis, maar die hart van die dwase roep hulle sotheid uit.</verse>
        <verse osisID='Prov.12.24'>Die hand van die vlytiges sal heers, maar traagheid lei tot dwangarbeid.</verse>
        <verse osisID='Prov.12.25'>Bekommernis in die hart van 'n mens druk dit neer, maar 'n vriendelike woord vrolik dit op.</verse>
        <verse osisID='Prov.12.26'>Die regverdige vind sy weide uit, maar die weg van die goddelose laat hulle dwaal.</verse>
        <verse osisID='Prov.12.27'>Hy wat traag is, jaag sy wild nie op nie, maar vlyt is 'n kosbare skat vir 'n mens.</verse>
        <verse osisID='Prov.12.28'>Op die pad van geregtigheid is lewe, en die rigting van die pad is onsterflikheid.</verse>
      </chapter>
      <chapter osisID='Prov.13'>
        <verse osisID='Prov.13.1'>'n Wyse seun luister na die tug van die vader, maar 'n spotter hoor nie na berisping nie.</verse>
        <verse osisID='Prov.13.2'>Van die vrug van iemand se mond eet hy die goeie, maar die begeerte van die ontroues is 'n daad van geweld.</verse>
        <verse osisID='Prov.13.3'>Wie sy mond bewaak, bewaar sy lewe; wie sy lippe wyd oopmaak, vir hom is daar ondergang.</verse>
        <verse osisID='Prov.13.4'>Die siel van die luiaard begeer, en daar is niks nie, maar die siel van die vlytiges word versadig.</verse>
        <verse osisID='Prov.13.5'>Die regverdige haat leuentaal, maar die goddelose maak gehaat en handel skandelik.</verse>
        <verse osisID='Prov.13.6'>Geregtigheid bewaar die regskapene van wandel, maar goddeloosheid bring die sondaar tot 'n val.</verse>
        <verse osisID='Prov.13.7'>Daar is een wat hom ryk hou, en hy het glad niks nie; een wat hom arm hou, en hy het baie goed.</verse>
        <verse osisID='Prov.13.8'>Die losprys vir die lewe van 'n man is sy rykdom, maar die arme hoor geen dreigement nie.</verse>
        <verse osisID='Prov.13.9'>Die lig van die regverdige brand vrolik, maar die lamp van die goddelose gaan dood.</verse>
        <verse osisID='Prov.13.10'>Vermetelheid gee net getwis af; maar by die wat hulle laat raai, is wysheid.</verse>
        <verse osisID='Prov.13.11'>Goed wat uit niks verkry is, word minder; maar hy wat met die hand bymekaarmaak, kry altyd meer.</verse>
        <verse osisID='Prov.13.12'>'n Uitgestelde hoop maak die hart siek; maar 'n wens wat uitkom, is 'n lewensboom.</verse>
        <verse osisID='Prov.13.13'>Wie die Woord verag, moet dit ontgelde; maar hy wat die gebod vrees, ontvang vergelding.</verse>
        <verse osisID='Prov.13.14'>Die onderrig van die wyse is 'n fontein van die lewe, om die strikke van die dood te ontwyk.</verse>
        <verse osisID='Prov.13.15'>'n Goeie verstand verskaf guns, maar die weg van die ontroues is hard.</verse>
        <verse osisID='Prov.13.16'>Elke skrandere handel met kennis, maar die dwaas strooi sotheid rond.</verse>
        <verse osisID='Prov.13.17'>'n Goddelose boodskapper val in die ongeluk, maar 'n betroubare boodskapper is 'n gerusstelling.</verse>
        <verse osisID='Prov.13.18'>Armoede en skande is vir hom wat die tug verwerp; maar hy wat die teregwysing in ag neem, word geëer.</verse>
        <verse osisID='Prov.13.19'>'n Vervulde wens is soet vir die siel, maar om af te wyk van die kwaad, is 'n gruwel vir die dwase.</verse>
        <verse osisID='Prov.13.20'>Gaan met die wyse om, dan word jy wys; maar hy wat met dwase verkeer, versleg.</verse>
        <verse osisID='Prov.13.21'>Die onheil vervolg die sondaars, maar Hy sal die regverdiges met goed vergelde.</verse>
        <verse osisID='Prov.13.22'>'n Goeie mens laat sy kindskinders erwe, maar die vermoë van die sondaar word vir die regverdige weggebêre.</verse>
        <verse osisID='Prov.13.23'>Die braakland van die armes lewer oorvloedig spys op, maar daar is wat deur ongeregtigheid verlore gaan.</verse>
        <verse osisID='Prov.13.24'>Wie sy roede terughou, haat sy seun; maar hy wat hom liefhet, besoek hom met tugtiging.</verse>
        <verse osisID='Prov.13.25'>Die regverdige eet totdat hy versadig is; maar die maag van die goddelose ly gebrek.</verse>
      </chapter>
      <chapter osisID='Prov.14'>
        <verse osisID='Prov.14.1'>Die wysheid van die vroue bou die huis, maar die sotheid breek dit met eie hande af.</verse>
        <verse osisID='Prov.14.2'>Wie in sy opregtheid wandel, vrees die HERE; maar hy wat verkeerd is in sy weë, verag Hom.</verse>
        <verse osisID='Prov.14.3'>In die mond van die sot is 'n roede vir sy trots, maar die lippe van die wyse bewaar hulle.</verse>
        <verse osisID='Prov.14.4'>Waar geen beeste is nie, is die krip leeg, maar deur die krag van die os is die inkomste baie.</verse>
        <verse osisID='Prov.14.5'>'n Betroubare getuie lieg nie, maar 'n valse getuie strooi leuens uit.</verse>
        <verse osisID='Prov.14.6'>Die spotter soek wysheid, en dit is nie daar nie; maar vir die verstandige is kennis maklik.</verse>
        <verse osisID='Prov.14.7'>Gaan weg voor 'n dwase man, want jy het daar niks gemerk van die lippe van kennis nie.</verse>
        <verse osisID='Prov.14.8'>Die wysheid van die skrandere is om sy weg te verstaan, maar die sotheid van die dwase is bedrog.</verse>
        <verse osisID='Prov.14.9'>Die skuldoffer spot met die dwase, maar tussen die opregtes is daar welwillendheid.</verse>
        <verse osisID='Prov.14.10'>Die hart ken sy eie verdriet, en in sy blydskap kan 'n ander hom nie meng nie.</verse>
        <verse osisID='Prov.14.11'>Die huis van die goddelose word verdelg, maar die tent van die opregtes bloei.</verse>
        <verse osisID='Prov.14.12'>Daar is 'n weg wat vir 'n mens reg lyk, maar die einde daarvan is weë van die dood.</verse>
        <verse osisID='Prov.14.13'>Ook onder gelag kan die hart pyn ly, en die einde van so 'n blydskap is bekommernis.</verse>
        <verse osisID='Prov.14.14'>Uit sy eie wandel word die verkeerde van hart versadig, maar die goeie man uit syne.</verse>
        <verse osisID='Prov.14.15'>Die eenvoudige glo elke woord, maar die skrandere let op sy voetstappe.</verse>
        <verse osisID='Prov.14.16'>Die wyse vrees en wyk af van die kwaad, maar die dwaas bruis op en is vol selfvertroue.</verse>
        <verse osisID='Prov.14.17'>Wie kortgebonde is, begaan sotheid; en 'n slinkse man word gehaat.</verse>
        <verse osisID='Prov.14.18'>Die eenvoudiges verkry sotheid as 'n erfenis, maar die skranderes word met kennis gekroon.</verse>
        <verse osisID='Prov.14.19'>Die slegtes moet buig voor die goeies, en die goddelose by die poorte van die regverdige.</verse>
        <verse osisID='Prov.14.20'>Die arme word selfs deur sy naaste gehaat, maar die vriende van die ryke is talryk.</verse>
        <verse osisID='Prov.14.21'>Wie sy naaste verag, doen sonde; maar hy wat medelyde het met die ellendiges, hy is gelukkig.</verse>
        <verse osisID='Prov.14.22'>Verdwaal hulle nie wat onheil bewerk nie? Maar liefde en trou is vir die wat die goeie bewerk.</verse>
        <verse osisID='Prov.14.23'>In enige moeitevolle arbeid is voordeel, maar praatjies is net tot gebrek.</verse>
        <verse osisID='Prov.14.24'>Die kroon van die wyse is hulle rykdom, die sotheid van die dwase bly sotheid.</verse>
        <verse osisID='Prov.14.25'>'n Betroubare getuie red lewens, maar hy wat leuens uitstrooi, is bedrog.</verse>
        <verse osisID='Prov.14.26'>In die vrees van die HERE lê 'n sterk sekerheid, ook vir die kinders van 'n sodanige sal daar 'n toevlug wees.</verse>
        <verse osisID='Prov.14.27'>Die vrees van die HERE is 'n fontein van die lewe, om van die strikke van die dood af te wyk.</verse>
        <verse osisID='Prov.14.28'>In die menigte van die volk lê die heerlikheid van die koning, maar in die gebrek aan mense die ondergang van die vors.</verse>
        <verse osisID='Prov.14.29'>Die lankmoedige is groot van verstand, maar die kortgebondene behaal sotheid.</verse>
        <verse osisID='Prov.14.30'>'n Rustige hart is die lewe vir die vlees, maar hartstog 'n verrotting vir die gebeente.</verse>
        <verse osisID='Prov.14.31'>Wie die geringe verdruk, versmaad sy Maker, maar hy wat hom oor die behoeftige ontferm, eer Hom.</verse>
        <verse osisID='Prov.14.32'>In sy ongeluk word die goddelose omgestoot, maar die regverdige vind 'n toevlug by sy dood.</verse>
        <verse osisID='Prov.14.33'>Wysheid rus in die hart van die verstandige, word selfs rugbaar te midde van die dwase.</verse>
        <verse osisID='Prov.14.34'>Geregtigheid verhoog 'n volk, maar die sonde is 'n skandvlek vir die nasies.</verse>
        <verse osisID='Prov.14.35'>Die welbehae van die koning is vir 'n verstandige dienaar, maar een wat skande maak, is 'n voorwerp van sy grimmigheid.</verse>
      </chapter>
      <chapter osisID='Prov.15'>
        <verse osisID='Prov.15.1'>'n Sagte antwoord keer die grimmigheid af, maar 'n krenkende woord laat die toorn opkom.</verse>
        <verse osisID='Prov.15.2'>Die tong van die wyse getuig van grondige kennis, maar die mond van die dwase laat sotheid uitborrel.</verse>
        <verse osisID='Prov.15.3'>Op elke plek is die oë van die HERE, en hulle beskou opmerksaam die slegtes en die goeies.</verse>
        <verse osisID='Prov.15.4'>Sagtheid van tong is 'n lewensboom, maar valsheid daarin is verbreking in die gees.</verse>
        <verse osisID='Prov.15.5'>Die sot verag die tug van sy vader, maar hy wat op die teregwysing ag gee, word wys.</verse>
        <verse osisID='Prov.15.6'>In die huis van die regverdige is 'n groot skat, maar in die inkomste van die goddelose is verwarring.</verse>
        <verse osisID='Prov.15.7'>Die lippe van die wyse strooi kennis uit, maar die hart van die dwase is nie reg nie.</verse>
        <verse osisID='Prov.15.8'>Die offer van die goddelose is vir die HERE 'n gruwel, maar die gebed van die opregtes is Hom welgevallig.</verse>
        <verse osisID='Prov.15.9'>Die wandel van die goddelose is vir die HERE 'n gruwel, maar hom wat geregtigheid najaag, het Hy lief.</verse>
        <verse osisID='Prov.15.10'>'n Strenge tugtiging is daar vir hom wat die pad verlaat; hy wat die teregwysing haat, sal sterwe.</verse>
        <verse osisID='Prov.15.11'>Die doderyk en die plek van vertering lê oop voor die HERE, hoeveel te meer die harte van die mensekinders!</verse>
        <verse osisID='Prov.15.12'>Die spotter hou nie daarvan dat 'n mens hom bestraf nie, hy gaan nie na die wyse toe nie.</verse>
        <verse osisID='Prov.15.13'>'n Vrolike hart maak die aangesig bly, maar by verdriet van die hart is die gees neerslagtig.</verse>
        <verse osisID='Prov.15.14'>Die hart van die verstandige soek na kennis, maar die mond van die dwase gaan met sotheid om.</verse>
        <verse osisID='Prov.15.15'>Al die dae van die bedrukte is sleg, maar die vrolike van hart het gedurigdeur fees.</verse>
        <verse osisID='Prov.15.16'>Liewer 'n bietjie in die vrees van die HERE, as 'n groot skat en onrus daarby.</verse>
        <verse osisID='Prov.15.17'>Liewer 'n porsie groente waar liefde by is, as 'n vetgevoerde bees en haat daarby.</verse>
        <verse osisID='Prov.15.18'>'n Driftige man verwek twis, maar die lankmoedige laat die geskil bedaar.</verse>
        <verse osisID='Prov.15.19'>Die weg van die luiaard is soos 'n heining van dorings, maar die pad van die opregtes is reggemaak.</verse>
        <verse osisID='Prov.15.20'>'n Wyse seun verbly sy vader, maar 'n dwase mens verag sy moeder.</verse>
        <verse osisID='Prov.15.21'>Sotheid is 'n vreugde vir die verstandelose, maar 'n man van verstand wandel reguit.</verse>
        <verse osisID='Prov.15.22'>Planne misluk sonder beraadslaging, maar deur die veelheid van raadgewers kom dit tot stand.</verse>
        <verse osisID='Prov.15.23'>'n Man het blydskap in die regte antwoord van sy mond, en hoe goed is 'n woord op sy tyd!</verse>
        <verse osisID='Prov.15.24'>Die pad van die lewe gaan vir die verstandige na bowe, sodat hy die doderyk daaronder ontwyk.</verse>
        <verse osisID='Prov.15.25'>Die HERE ruk die huis van die trotsaards om, maar die grenslyn van die weduwee stel Hy vas.</verse>
        <verse osisID='Prov.15.26'>Die planne van die slegte is vir die HERE 'n gruwel, maar vriendelike woorde is rein.</verse>
        <verse osisID='Prov.15.27'>Wie onregverdige wins maak, bring sy huis in beroering; maar hy wat geskenke haat, sal lewe.</verse>
        <verse osisID='Prov.15.28'>Die hart van die regverdige dink n  om te antwoord, maar die mond van die goddelose laat slegte dinge uitborrel.</verse>
        <verse osisID='Prov.15.29'>Die HERE is ver van die goddelose, maar die gebed van die regverdiges hoor Hy.</verse>
        <verse osisID='Prov.15.30'>Stralende oë verbly die hart; 'n goeie tyding maak die gebeente vet.</verse>
        <verse osisID='Prov.15.31'>Die oor wat na die teregwysing tot die lewe luister, sal onder die wyse vertoef.</verse>
        <verse osisID='Prov.15.32'>Hy wat die tug verwerp, ag sy eie lewe gering; maar hy wat na die teregwysing luister, verkry verstand.</verse>
        <verse osisID='Prov.15.33'>Die vrees van die HERE is die tug van die wysheid, en nederigheid gaan aan die eer vooraf.</verse>
      </chapter>
      <chapter osisID='Prov.16'>
        <verse osisID='Prov.16.1'>Die planne van die hart is van die mens, maar die antwoord van die tong kom van die HERE.</verse>
        <verse osisID='Prov.16.2'>Al die weë van 'n man is suiwer in sy oë, maar die HERE toets die geeste.</verse>
        <verse osisID='Prov.16.3'>Laat jou werke aan die HERE oor, dan sal jou planne uitgevoer word.</verse>
        <verse osisID='Prov.16.4'>Alles het die HERE gemaak vir sy doel, ja, ook die goddelose vir die dag van onheil.</verse>
        <verse osisID='Prov.16.5'>Elke hoogmoedige van hart is vir die HERE 'n gruwel; sekerlik, hy sal nie ongestraf bly nie.</verse>
        <verse osisID='Prov.16.6'>Deur liefde en trou word die skuld versoen, en deur die vrees van die HERE wyk 'n mens af van die kwaad.</verse>
        <verse osisID='Prov.16.7'>As die HERE behae het in die weë van 'n man, dan laat Hy selfs sy vyande met hom vrede hou.</verse>
        <verse osisID='Prov.16.8'>Liewer 'n bietjie met geregtigheid, as 'n menigte van inkomste met onreg.</verse>
        <verse osisID='Prov.16.9'>Die hart van die mens dink sy weg uit, maar die HERE rig sy voetstappe.</verse>
        <verse osisID='Prov.16.10'>Die beslissing is op die lippe van die koning; in die regspraak handel sy mond nie ontrou nie.</verse>
        <verse osisID='Prov.16.11'>'n Regte weegtoestel en weegskaal kom van die HERE, al die weegstene in die sak is sy werk.</verse>
        <verse osisID='Prov.16.12'>Dit is 'n gruwel vir konings om goddeloosheid te doen, want deur geregtigheid word die troon bevestig.</verse>
        <verse osisID='Prov.16.13'>Die konings het behae in regverdige lippe, en hulle het hom lief wat regte dinge spreek.</verse>
        <verse osisID='Prov.16.14'>Die grimmigheid van die koning is soos boodskappers van die dood, maar 'n wyse man bring dit tot bedaring.</verse>
        <verse osisID='Prov.16.15'>In die vriendelike blik van die koning is lewe, en sy welgevalle is soos 'n wolk van die laat reëns.</verse>
        <verse osisID='Prov.16.16'>Hoeveel beter is dit om wysheid te verkry as goud, en verkiesliker om verstand te verwerf as silwer.</verse>
        <verse osisID='Prov.16.17'>Die gemaakte pad van die opregtes is om van die kwaad af te wyk; hy wat op sy wandel ag gee, bewaar sy lewe.</verse>
        <verse osisID='Prov.16.18'>Trotsheid kom voor die verbreking, en hoogmoed kom voor die val.</verse>
        <verse osisID='Prov.16.19'>Dit is beter om nederig van gees te wees saam met die ootmoediges as om buit te verdeel met die trotsaards.</verse>
        <verse osisID='Prov.16.20'>Wie ag gee op die Woord, sal die goeie vind; en hy wat op die HERE vertrou, is gelukkig.</verse>
        <verse osisID='Prov.16.21'>'n Wyse van hart word verstandig genoem, en soetheid van lippe vermeerder die lering.</verse>
        <verse osisID='Prov.16.22'>'n Fontein van die lewe is die verstand vir sy besitter, maar die tugtiging van die sotte is sotheid.</verse>
        <verse osisID='Prov.16.23'>Die hart van die wyse maak sy mond verstandig en vermeerder die lering op sy lippe.</verse>
        <verse osisID='Prov.16.24'>Vriendelike woorde is soos 'n heuningkoek: soet vir die siel en 'n genesing vir die gebeente.</verse>
        <verse osisID='Prov.16.25'>Daar is 'n weg wat vir 'n mens reg lyk, maar die einde daarvan is weë van die dood.</verse>
        <verse osisID='Prov.16.26'>Die honger van die werksman arbei vir hom, want sy mond jaag hom aan.</verse>
        <verse osisID='Prov.16.27'>'n Deugniet grawe 'n kuil van onheil, en op sy lippe is soos 'n brandende vuur.</verse>
        <verse osisID='Prov.16.28'>'n Man van valse streke saai tweedrag, en 'n kwaadstoker skei vriende van mekaar.</verse>
        <verse osisID='Prov.16.29'>'n Man van geweld verlei sy naaste en lei hom op 'n weg wat nie goed is nie.</verse>
        <verse osisID='Prov.16.30'>Hy wat sy oë toemaak om valsheid te bedink, wat sy lippe vasknyp, het die kwaad alreeds gedoen.</verse>
        <verse osisID='Prov.16.31'>Grysheid is 'n sierlike kroon; dit word gevind op die weg van geregtigheid.</verse>
        <verse osisID='Prov.16.32'>Die lankmoedige is beter as 'n held; en hy wat sy gees beheers, as een wat 'n stad inneem.</verse>
        <verse osisID='Prov.16.33'>In die skoot word die lot gewerp, maar elke beslissing daarvan kom van die HERE.</verse>
      </chapter>
      <chapter osisID='Prov.17'>
        <verse osisID='Prov.17.1'>Beter is 'n stuk droë brood en rus daarby as 'n huis vol offermaaltye met getwis.</verse>
        <verse osisID='Prov.17.2'>'n Verstandige dienaar sal heers oor 'n seun wat skande maak, en onder die broers sal hy die erfenis verdeel.</verse>
        <verse osisID='Prov.17.3'>Die smeltkroes is vir die silwer en die oond vir die goud, maar die HERE toets die harte.</verse>
        <verse osisID='Prov.17.4'>Die kwaaddoener gee ag op 'n bedrieglike lip, 'n leuenaar luister na 'n tong wat onheil stig.</verse>
        <verse osisID='Prov.17.5'>Hy wat die arme bespot, versmaad sy Maker; hy wat bly is oor 'n ongeluk, sal nie ongestraf bly nie.</verse>
        <verse osisID='Prov.17.6'>Kindskinders is 'n kroon vir grysaards, en vir die kinders is hulle vader 'n eer.</verse>
        <verse osisID='Prov.17.7'>Aanmatigende taal pas nie by 'n dwaas nie, hoeveel minder leuentaal by 'n edele!</verse>
        <verse osisID='Prov.17.8'>Kosbare edelgesteentes is die omkoopgeskenk in die oë van sy besitter; oral waar hy heengaan, sal hy slaag.</verse>
        <verse osisID='Prov.17.9'>Wie 'n oortreding bedek, soek liefde; maar hy wat 'n saak weer ophaal, skei vriende van mekaar.</verse>
        <verse osisID='Prov.17.10'>'n Berisping gaan by 'n verstandige dieper in as om 'n dwaas honderd maal te slaan.</verse>
        <verse osisID='Prov.17.11'>Die wederstrewige soek net onheil, maar 'n wrede boodskapper word teen hom uitgestuur.</verse>
        <verse osisID='Prov.17.12'>Laat 'n beer wat van kleintjies beroof is, 'n mens ontmoet, maar nie 'n dwaas in sy sotheid nie.</verse>
        <verse osisID='Prov.17.13'>Hy wat kwaad vir goed vergelde, die kwaad sal uit sy huis nie wyk nie.</verse>
        <verse osisID='Prov.17.14'>Die begin van 'n onenigheid is soos water wat jy laat deurbreek; daarom, laat die twis vaar voordat dit losbreek.</verse>
        <verse osisID='Prov.17.15'>Hy wat die goddelose regverdig verklaar en die regverdige skuldig verklaar, hulle altwee is vir die HERE 'n gruwel.</verse>
        <verse osisID='Prov.17.16'>Waarom tog is daar geld in die hand van 'n dwaas om wysheid te koop terwyl hy geen verstand het nie?</verse>
        <verse osisID='Prov.17.17'>Die vriend het altyd lief, en die broer word gebore met die oog op die nood.</verse>
        <verse osisID='Prov.17.18'>Dit is 'n verstandelose mens wat handslag gee, wat borg staan vir sy naaste.</verse>
        <verse osisID='Prov.17.19'>Wie twis liefhet, het oortreding lief; hy wat sy deur hoog maak, soek verbreking.</verse>
        <verse osisID='Prov.17.20'>Wie verkeerd van hart is, vind die goeie nie; en hy wat vals is met sy tong, val in die ongeluk.</verse>
        <verse osisID='Prov.17.21'>Hy wat 'n dwaas verwek, vir hom sal dit 'n bekommernis word; en die vader van die dwaas sal nie bly wees nie.</verse>
        <verse osisID='Prov.17.22'>'n Vrolike hart bevorder die genesing, maar 'n verslae gees laat die gebeente uitdroog.</verse>
        <verse osisID='Prov.17.23'>Die goddelose neem 'n omkoopgeskenk aan wat uit die boesem kom om die paaie van die reg te buig.</verse>
        <verse osisID='Prov.17.24'>Die verstandige hou die wysheid voor oë, maar die oë van die dwaas is by die einde van die aarde.</verse>
        <verse osisID='Prov.17.25'>'n Dwase seun is 'n verdriet vir sy vader en bitter smart vir haar wat hom gebaar het.</verse>
        <verse osisID='Prov.17.26'>Is dit alreeds nie goed om die regverdige te beboet nie -- om edeles te slaan is onbetaamlik.</verse>
        <verse osisID='Prov.17.27'>Wie sy woorde inhou, besit kennis; en hy wat kalm is van gees, is 'n man van verstand.</verse>
        <verse osisID='Prov.17.28'>Selfs 'n sot sal as hy swyg, vir wys gereken word; as hy sy lippe toehou, vir verstandig.</verse>
      </chapter>
      <chapter osisID='Prov.18'>
        <verse osisID='Prov.18.1'>Hy wat hom afskei, soek sy eie begeerte; hy bestry alles wat waarlik tot voordeel strek.</verse>
        <verse osisID='Prov.18.2'>Die dwaas het geen behae in verstandigheid nie, maar net daarin dat sy hart openbaar word.</verse>
        <verse osisID='Prov.18.3'>As die goddelose kom, kom ook veragting; en saam met die skande, versmading.</verse>
        <verse osisID='Prov.18.4'>Die woorde van 'n man se mond is diep waters, 'n stroom wat bruis, 'n fontein van wysheid.</verse>
        <verse osisID='Prov.18.5'>Om vir die goddelose partydig te wees, om die regverdige in die gereg weg te stoot, is nie goed nie.</verse>
        <verse osisID='Prov.18.6'>Die lippe van die dwaas kom met getwis, en sy mond roep na slae.</verse>
        <verse osisID='Prov.18.7'>Die mond van die dwaas is sy ondergang en sy lippe 'n strik vir sy lewe.</verse>
        <verse osisID='Prov.18.8'>Die woorde van die kwaadstoker is soos lekkernye, en dit gly af na die kamers van die binneste.</verse>
        <verse osisID='Prov.18.9'>Alreeds hy wat hom slap hou in sy werk, hy is 'n broer van 'n verwoester.</verse>
        <verse osisID='Prov.18.10'>Die Naam van die HERE is 'n sterk toring; die regverdige hardloop daarin en word beskut.</verse>
        <verse osisID='Prov.18.11'>Die goed van die ryke is sy sterk stad en soos 'n steil muur in sy verbeelding.</verse>
        <verse osisID='Prov.18.12'>Voor die verbreking is die mens se hart hoogmoedig, maar nederigheid gaan aan die eer vooraf.</verse>
        <verse osisID='Prov.18.13'>Hy wat antwoord gee voordat hy gehoor het, vir hom sal dit 'n sotheid en 'n skande wees.</verse>
        <verse osisID='Prov.18.14'>Die gees van 'n man ondersteun hom in sy krankheid; maar 'n verslae gees -- wie kan dit opbeur?</verse>
        <verse osisID='Prov.18.15'>Die hart van die verstandige verwerf kennis, en die oor van wyse soek na kennis.</verse>
        <verse osisID='Prov.18.16'>Die geskenk van iemand maak vir hom ruimte en bring hom in die teenwoordigheid van die aansienlikes.</verse>
        <verse osisID='Prov.18.17'>Hy wat die eerste in sy regsaak is, het reg; maar sy naaste kom en ondersoek hom terdeë.</verse>
        <verse osisID='Prov.18.18'>Die lot laat die geskille ophou en maak sterkes uitmekaar.</verse>
        <verse osisID='Prov.18.19'>'n Broer teen wie oortree is, is erger as 'n sterk stad; en geskille is soos die grendel van 'n paleis.</verse>
        <verse osisID='Prov.18.20'>Van die vrug van iemand se mond word sy maag versadig; hy word versadig van die opbrings van sy lippe.</verse>
        <verse osisID='Prov.18.21'>Dood en lewe is in die mag van die tong; en elkeen wat dit graag gebruik, sal die vrug daarvan eet.</verse>
        <verse osisID='Prov.18.22'>Wie 'n vrou gevind het, het iets goeds gevind en 'n welgevalle van die HERE verkry.</verse>
        <verse osisID='Prov.18.23'>Die arme spreek smekinge, maar die ryke antwoord harde dinge.</verse>
        <verse osisID='Prov.18.24'>'n Man met baie vriende word geru‹neer, maar daar is 'n vriend wat sterker aanhang as 'n broer.</verse>
      </chapter>
      <chapter osisID='Prov.19'>
        <verse osisID='Prov.19.1'>'n Arme wat in sy regskapenheid wandel, is beter as 'n verkeerde van lippe en daarby 'n dwaas.</verse>
        <verse osisID='Prov.19.2'>Selfs ywer is sonder kennis nie goed nie; en hy wat haastig is met die voete, trap mis.</verse>
        <verse osisID='Prov.19.3'>'n Mens se sotheid bederwe sy weg, maar sy hart is vertoorn op die HERE.</verse>
        <verse osisID='Prov.19.4'>Goed bring baie vriende aan, maar die arme word deur sy vriend verlaat.</verse>
        <verse osisID='Prov.19.5'>'n Valse getuie bly nie ongestraf nie, en hy wat leuens uitstrooi, sal nie vrykom nie.</verse>
        <verse osisID='Prov.19.6'>Baie soek die guns van die edele, en die man van geskenke het 'n hoop vriende.</verse>
        <verse osisID='Prov.19.7'>Al die broers van die arme haat hom; hoeveel te meer hou sy vriende hulle ver van hom af! Hy jaag agter hulle aan met woorde -- weg is hulle!</verse>
        <verse osisID='Prov.19.8'>Wie verstand verkry, het sy lewe lief; hy wat insig bewaar, sal die goeie vind.</verse>
        <verse osisID='Prov.19.9'>'n Valse getuie bly nie ongestraf nie, en hy wat leuens uitstrooi, kom om.</verse>
        <verse osisID='Prov.19.10'>Weelde pas nie vir 'n dwaas nie, hoeveel minder vir 'n kneg om oor vorste te heers!</verse>
        <verse osisID='Prov.19.11'>Die verstand van 'n mens maak hom lankmoedig, en dit is vir hom 'n eer om die oortreding te vergewe.</verse>
        <verse osisID='Prov.19.12'>Die grimmigheid van 'n koning is soos die gebrom van 'n jong leeu, maar sy welgevalle is soos dou op die plante.</verse>
        <verse osisID='Prov.19.13'>'n Dwase seun is 'n ramp vir sy vader, en die gekyf van 'n vrou is 'n aanhoudende gedrup.</verse>
        <verse osisID='Prov.19.14'>Huis en goed is 'n erfenis van die vaders, maar 'n verstandige vrou is van die HERE.</verse>
        <verse osisID='Prov.19.15'>Luiheid laat in 'n diep slaap val, en een wat traag is, moet honger ly.</verse>
        <verse osisID='Prov.19.16'>Wie die gebod hou, bewaar sy lewe; hy wat sy weë nie ag nie, sal sterwe.</verse>
        <verse osisID='Prov.19.17'>Wie hom ontferm oor die arme, leen aan die HERE; en Hy sal hom sy weldaad vergelde.</verse>
        <verse osisID='Prov.19.18'>Tugtig jou seun, want daar is hoop; maar laat dit nie in jou opkom om hom dood te maak nie.</verse>
        <verse osisID='Prov.19.19'>Hy wat groot van woede is, sal die straf dra; want as jy wil red, dan maak jy dit nog erger.</verse>
        <verse osisID='Prov.19.20'>Luister na raad en neem tug aan, sodat jy in die vervolg wys kan wees.</verse>
        <verse osisID='Prov.19.21'>Baie planne is in 'n man se hart, maar die raad van die HERE, die sal bestaan.</verse>
        <verse osisID='Prov.19.22'>Die kostelike besit van 'n mens is sy weldadigheid; en liewer 'n arme as 'n leuenagtige man.</verse>
        <verse osisID='Prov.19.23'>Die vrees van die HERE is tot die lewe; en versadig bring 'n mens die nag deur, sonder om deur 'n onheil besoek te word.</verse>
        <verse osisID='Prov.19.24'>Steek die luiaard sy hand in die skottel, dan bring hy dit nie eens na sy mond terug nie.</verse>
        <verse osisID='Prov.19.25'>Slaan jy die spotter, dan word die eenvoudige bedagsaam; maar bestraf jy die verstandige, dan sal hy kennis verkry.</verse>
        <verse osisID='Prov.19.26'>Hy wat sy vader geweld aandoen en sy moeder wegjaag, is 'n seun wat skande maak en skandelik handel.</verse>
        <verse osisID='Prov.19.27'>Hou op, my seun, om na tug te luister, terwyl jy tog afdwaal van die woorde van kennis.</verse>
        <verse osisID='Prov.19.28'>'n Deugniet wat getuienis gee, spot met die reg, en die mond van die goddelose verslind onreg.</verse>
        <verse osisID='Prov.19.29'>Vir die spotters staan strafgerigte klaar en slae vir die rug van die dwase.</verse>
      </chapter>
      <chapter osisID='Prov.20'>
        <verse osisID='Prov.20.1'>Die wyn is 'n spotter, en sterk drank 'n lawaaimaker; en elkeen wat daardeur bedwelmd raak, is nie wys nie.</verse>
        <verse osisID='Prov.20.2'>Die dreiging van die koning is soos die gebrom van 'n jong leeu; wie hom vertoorn, verbeur sy lewe.</verse>
        <verse osisID='Prov.20.3'>Dit is 'n eer vir 'n man om van twis weg te bly, maar elke sot breek los.</verse>
        <verse osisID='Prov.20.4'>In die herfs ploeg die luiaard nie; en verlang hy iets in die oestyd, dan is daar niks nie.</verse>
        <verse osisID='Prov.20.5'>Die raad in die hart van 'n man mag diep waters wees, 'n man van verstand sal dit tog uitskep.</verse>
        <verse osisID='Prov.20.6'>Baie mense roem hulle eie welwillendheid, maar wie vind 'n betroubare man?</verse>
        <verse osisID='Prov.20.7'>Wie in sy regskapenheid wandel as 'n regverdige -- gelukkig is sy kinders n  hom.</verse>
        <verse osisID='Prov.20.8'>'n Koning wat op die regterstoel sit, wan met sy oë alles uit wat sleg is.</verse>
        <verse osisID='Prov.20.9'>Wie kan sê: Ek het my hart suiwer gehou, ek is rein van my sonde?</verse>
        <verse osisID='Prov.20.10'>Twee soorte gewig, twee soorte maat -- hulle altwee is vir die HERE 'n gruwel.</verse>
        <verse osisID='Prov.20.11'>Die seun laat hom alreeds aan sy handelinge ken, of sy handelwyse suiwer en of dit reg is.</verse>
        <verse osisID='Prov.20.12'>'n Oor wat hoor, en 'n oog wat sien -- die HERE het hulle altwee gemaak.</verse>
        <verse osisID='Prov.20.13'>Moenie die slaap liefhê, sodat jy arm word nie; maak jou oë oop, dat jy jou met brood kan versadig.</verse>
        <verse osisID='Prov.20.14'>Sleg, sleg! sê die koper; maar as hy wegloop, beroem hy hom.</verse>
        <verse osisID='Prov.20.15'>Daar is goud en 'n menigte korale, maar 'n kosbare sieraad is die lippe van kennis.</verse>
        <verse osisID='Prov.20.16'>Neem sy kleed weg, want hy het vir 'n ander borg gestaan, en neem hom as pand vir die vreemdes.</verse>
        <verse osisID='Prov.20.17'>Soet is vir 'n mens die brood van bedrog, maar daarna word sy mond vol gruisklippertjies.</verse>
        <verse osisID='Prov.20.18'>Planne kom deur beraadslaging tot stand; voer dan oorlog met goeie oorleg.</verse>
        <verse osisID='Prov.20.19'>Wie met kwaadsprekery omgaan, maak 'n geheim openbaar; laat jou dus nie in met een wat sy lippe laat oopstaan nie.</verse>
        <verse osisID='Prov.20.20'>Wie sy vader of sy moeder vloek, sy lamp gaan in pikdonker dood.</verse>
        <verse osisID='Prov.20.21'>'n Besit wat by die begin haastig bymekaargeskraap is -- die einde daarvan sal tog nie geseënd wees nie.</verse>
        <verse osisID='Prov.20.22'>Moenie sê: Ek wil die kwaad vergelde nie! Wag op die HERE, dat Hy jou help.</verse>
        <verse osisID='Prov.20.23'>Twee soorte gewig is vir die HERE 'n gruwel, en 'n valse weegskaal is nie goed nie.</verse>
        <verse osisID='Prov.20.24'>Die voetstappe van 'n man hang van die HERE af: hoe sou 'n mens dan sy weg verstaan?</verse>
        <verse osisID='Prov.20.25'>Dit is vir die mens 'n strik dat hy onbedagsaam sê: Heilig! om dan eers n  die geloftes te oorweeg.</verse>
        <verse osisID='Prov.20.26'>'n Wyse koning wan die goddelose uit en laat die dorswiel oor hulle draai.</verse>
        <verse osisID='Prov.20.27'>Die gees van die mens is 'n lamp van die HERE, dit deursoek al die kamers van die binneste.</verse>
        <verse osisID='Prov.20.28'>Liefde en trou behoed die koning, en deur liefde stut hy sy troon.</verse>
        <verse osisID='Prov.20.29'>Die sieraad van die jongmanne is hulle krag, en die versiersel van grysaards is grys hare.</verse>
        <verse osisID='Prov.20.30'>Bloedige wonde suiwer die kwaad uit en slae die kamers van die binneste.</verse>
      </chapter>
      <chapter osisID='Prov.21'>
        <verse osisID='Prov.21.1'>Die koning se hart is in die hand van die HERE soos waterstrome: Hy lei dit waarheen Hy wil.</verse>
        <verse osisID='Prov.21.2'>Elke weg van 'n mens is reg in sy oë, maar die HERE toets die harte.</verse>
        <verse osisID='Prov.21.3'>Om geregtigheid en reg te doen, is vir die HERE verkiesliker as offers.</verse>
        <verse osisID='Prov.21.4'>Hoogheid van oë en trotsheid van hart -- die glans van die goddelose is sonde.</verse>
        <verse osisID='Prov.21.5'>Die planne van die vlytige is net tot voordeel, maar elkeen wat oorhaastig is, kom net tot gebrek.</verse>
        <verse osisID='Prov.21.6'>Die verwerwing van skatte deur 'n valse tong is 'n verwaaide asem -- dodelike valstrikke.</verse>
        <verse osisID='Prov.21.7'>Die gewelddadigheid van die goddelose sleep hulle weg, want hulle weier om reg te doen.</verse>
        <verse osisID='Prov.21.8'>Gekronkeld is die weg van 'n skuldige mens; maar die reine -- sy handeling is reg.</verse>
        <verse osisID='Prov.21.9'>Dit is beter om op die hoek van 'n dak te woon as by 'n twisgierige vrou en 'n gemeenskaplike huis.</verse>
        <verse osisID='Prov.21.10'>Die siel van die goddelose begeer die kwaad; sy naaste vind in sy oë geen genade nie.</verse>
        <verse osisID='Prov.21.11'>As 'n mens 'n spotter straf, word die eenvoudige bedagsaam; en as 'n mens 'n wyse onderrig, neem hy self kennis aan.</verse>
        <verse osisID='Prov.21.12'>Die regverdige let op die huis van die goddelose; Hy stort die goddelose in die ongeluk.</verse>
        <verse osisID='Prov.21.13'>Wie sy oor toestop vir die geskreeu van die arme, hy sal self ook roep en nie verhoor word nie.</verse>
        <verse osisID='Prov.21.14'>'n Geskenk in die geheim bring die toorn tot bedaring en 'n geskenk in die skoot die heftige woede.</verse>
        <verse osisID='Prov.21.15'>Vreugde is dit vir die regverdige om reg te doen, maar 'n verskrikking vir die werkers van ongeregtigheid.</verse>
        <verse osisID='Prov.21.16'>'n Mens wat afdwaal van die pad van verstand, sal in die vergadering van die skimme rus.</verse>
        <verse osisID='Prov.21.17'>Wie van vrolikheid hou, is 'n man van gebrek; hy wat van wyn en olie hou, sal nie ryk word nie.</verse>
        <verse osisID='Prov.21.18'>Die goddelose is 'n losprys vir die regverdige, en in die plek van die opregtes kom die ontroue.</verse>
        <verse osisID='Prov.21.19'>Dit is beter om in 'n woeste land te woon as by 'n twisgierige vrou en ergernis.</verse>
        <verse osisID='Prov.21.20'>'n Kosbare skat en olie is in die woning van die regverdige, maar 'n dwase mens bring dit deur.</verse>
        <verse osisID='Prov.21.21'>Wie geregtigheid en weldadigheid najaag, sal die lewe, geregtigheid en eer vind.</verse>
        <verse osisID='Prov.21.22'>Die wyse beklim die stad van die helde en gooi die vesting neer waar dit op vertrou.</verse>
        <verse osisID='Prov.21.23'>Hy wat sy mond en sy tong bewaar, bewaar sy siel van benoudhede.</verse>
        <verse osisID='Prov.21.24'>'n Vermetele, 'n trotsaard word 'n spotter genoem, een wat in oormaat van vermetelheid handel.</verse>
        <verse osisID='Prov.21.25'>Die begeerte van die luiaard sal hom doodmaak, want sy hande weier om te werk;</verse>
        <verse osisID='Prov.21.26'>die hele dag deur word daar dringend begeer, maar die regverdige gee en hou nie terug nie.</verse>
        <verse osisID='Prov.21.27'>Die offer van die goddelose is 'n gruwel; hoeveel te meer as hulle dit met skandelike bedoeling bring.</verse>
        <verse osisID='Prov.21.28'>'n Leuenagtige getuie kom om; maar 'n man wat goed toeluister, spreek vir altyd.</verse>
        <verse osisID='Prov.21.29'>Die goddelose trek 'n onbeskaamde gesig, maar die opregte gee aan sy weë die regte rigting.</verse>
        <verse osisID='Prov.21.30'>Daar is geen wysheid, en daar is geen verstand, en daar is geen raad teenoor die HERE nie.</verse>
        <verse osisID='Prov.21.31'>Die perd word reggemaak vir die dag van die geveg, maar die oorwinning is deur die HERE.</verse>
      </chapter>
      <chapter osisID='Prov.22'>
        <verse osisID='Prov.22.1'>'n Naam is verkiesliker as groot rykdom, guns beter as silwer en as goud.</verse>
        <verse osisID='Prov.22.2'>Rykes en armes ontmoet mekaar, die HERE het hulle almal gemaak.</verse>
        <verse osisID='Prov.22.3'>'n Skrander mens sien die onheil en verberg hom, maar die eenvoudiges gaan verder en word gestraf.</verse>
        <verse osisID='Prov.22.4'>Die loon van nederigheid is die vrees van die HERE, is rykdom en eer en die lewe.</verse>
        <verse osisID='Prov.22.5'>Dorings, vangnette lê op die pad van die verkeerde; hy wat sy siel wil bewaar, bly ver weg daarvandaan.</verse>
        <verse osisID='Prov.22.6'>Oefen die seun volgens die eis van sy weg; dan sal hy, ook as hy oud word, daar nie van afwyk nie.</verse>
        <verse osisID='Prov.22.7'>Die ryke heers oor die armes, en hy wat leen, is 'n slaaf van die man wat uitleen.</verse>
        <verse osisID='Prov.22.8'>Wie onreg saai, sal onheil maai; en die stok van sy grimmigheid sal verdwyn.</verse>
        <verse osisID='Prov.22.9'>Wie vriendelik is, hy word geseën, omdat hy van sy brood aan die arme gee.</verse>
        <verse osisID='Prov.22.10'>Dryf die spotter weg, dan gaan die twis weg; en die stryery en die geskimp hou op.</verse>
        <verse osisID='Prov.22.11'>Hy wat reinheid van hart liefhet, wie se lippe aangenaam is -- die koning is sy vriend.</verse>
        <verse osisID='Prov.22.12'>Die oë van die HERE bewaar kennis; daarom verydel Hy die woorde van die ontroue.</verse>
        <verse osisID='Prov.22.13'>Die luiaard sê: Daar is 'n leeu buitekant; ek kan in die middel van die strate gedood word!</verse>
        <verse osisID='Prov.22.14'>Die mond van die vreemde vroue is 'n diep kuil; hy op wie die HERE vertoornd is, sal daarin val.</verse>
        <verse osisID='Prov.22.15'>As die sotheid vassit in die hart van die seun, die tugroede sal dit daaruit verwyder.</verse>
        <verse osisID='Prov.22.16'>Wie die arme verdruk, bevoordeel hom; hy wat aan die ryke gee, verarm hom net.</verse>
        <verse osisID='Prov.22.17'>Gee gehoor en luister na die woorde van die wyse manne, en let op my kennis.</verse>
        <verse osisID='Prov.22.18'>Want dit is lieflik as jy dit in jou binneste bewaar; mag hulle tesame gereed lê op jou lippe.</verse>
        <verse osisID='Prov.22.19'>Dat jou vertroue op die HERE mag wees, daarom onderwys ek jou vandag, ja, vir jou.</verse>
        <verse osisID='Prov.22.20'>Het ek jou nie kernagtige spreuke voorgeskrywe met raadgewinge en kennis,</verse>
        <verse osisID='Prov.22.21'>om jou bekend te maak waarheid, betroubare woorde, sodat jy woorde van waarheid kan antwoord aan die wat jou stuur nie?</verse>
        <verse osisID='Prov.22.22'>Beroof die arme nie, omdat hy arm is, en verbrysel die ellendige nie in die poort nie.</verse>
        <verse osisID='Prov.22.23'>Want die HERE sal hulle saak verdedig en hulle berowers van die lewe berowe.</verse>
        <verse osisID='Prov.22.24'>Verkeer nie met 'n driftige man nie, en met 'n opvlieënde man moet jy nie omgaan nie,</verse>
        <verse osisID='Prov.22.25'>sodat jy nie gewend raak aan sy paaie en 'n strik vir jouself span nie.</verse>
        <verse osisID='Prov.22.26'>Wees nie onder die wat 'n handslag gee, onder die wat vir skulde borg staan nie.</verse>
        <verse osisID='Prov.22.27'>As jy nie het om te betaal nie, waarom sal hulle jou bed onder jou uit neem?</verse>
        <verse osisID='Prov.22.28'>Die ou grenslyne wat jou vaders gemaak het, moet jy nie verlê nie.</verse>
        <verse osisID='Prov.22.29'>Sien jy 'n man wat vaardig is in sy werk -- hy kan voor konings staan, hy hoef nie voor geringes te staan nie.</verse>
      </chapter>
      <chapter osisID='Prov.23'>
        <verse osisID='Prov.23.1'>Sit jy aan om saam met 'n heerser te eet, let dan net op wat voor jou is,</verse>
        <verse osisID='Prov.23.2'>en sit 'n mes op jou keel as jy 'n goeie eetlus het.</verse>
        <verse osisID='Prov.23.3'>Moenie sy lekker ete begeer nie, want dit is bedrieglike spys.</verse>
        <verse osisID='Prov.23.4'>Vermoei jou nie om ryk te word nie, laat staan jou slimheid.</verse>
        <verse osisID='Prov.23.5'>Sou jy jou oë daarop laat afvlieg? Maar weg is dit! want skielik maak dit vir hom vlerke en vlieg soos die arend na die hemel toe!</verse>
        <verse osisID='Prov.23.6'>Eet nie die brood van een wat afgunstig is nie, en begeer nie sy lekker ete nie.</verse>
        <verse osisID='Prov.23.7'>Want soos hy in sy siel bereken, so is hy; eet en drink, sê hy vir jou, maar sy hart is nie met jou nie.</verse>
        <verse osisID='Prov.23.8'>Jou stukkie wat jy geëet het, sal jy uitspuug; en dan het jy jou vriendelike woorde verspil.</verse>
        <verse osisID='Prov.23.9'>Spreek nie voor die ore van 'n dwaas nie, want hy sal die verstandigheid van jou woorde verag.</verse>
        <verse osisID='Prov.23.10'>Verlê die ou grenslyne nie, en kom nie op die landerye van die wese nie.</verse>
        <verse osisID='Prov.23.11'>Want hulle Verlosser is sterk, Hy sal hulle saak teen jou verdedig.</verse>
        <verse osisID='Prov.23.12'>Bring jou hart na die tug en jou oor na woorde van kennis.</verse>
        <verse osisID='Prov.23.13'>Hou die tug nie terug van die seun nie; as jy hom met die roede slaan, sal hy nie sterwe nie.</verse>
        <verse osisID='Prov.23.14'>Jy sal hom wel met die roede slaan, maar sy lewe van die doderyk red.</verse>
        <verse osisID='Prov.23.15'>My seun, as jou hart wys word, dan sal my hart hom ook verheug.</verse>
        <verse osisID='Prov.23.16'>En my niere sal jubel as jou lippe spreek wat reg is.</verse>
        <verse osisID='Prov.23.17'>Laat jou hart die sondaars nie beny nie, maar wees die hele dag in die vrees van die HERE.</verse>
        <verse osisID='Prov.23.18'>Waarlik, daar is 'n toekoms, en jou hoop sal nie verydel word nie.</verse>
        <verse osisID='Prov.23.19'>Hoor, my seun, en word wys, en rig jou hart reguit op die weg.</verse>
        <verse osisID='Prov.23.20'>Wees nie onder die wynsuipers nie, onder die wat as vrate hulle hart ophaal.</verse>
        <verse osisID='Prov.23.21'>Want 'n drinker en 'n vraat sal arm word, en slaperigheid laat stukkende klere dra.</verse>
        <verse osisID='Prov.23.22'>Luister na jou vader wat jou verwek het, en verag jou moeder nie as sy oud geword het nie.</verse>
        <verse osisID='Prov.23.23'>Koop waarheid en verkoop dit nie, ook wysheid en tug en verstand.</verse>
        <verse osisID='Prov.23.24'>Die vader van 'n regverdige juig baie; en as iemand 'n wyse verwek het, dan is hy bly oor hom.</verse>
        <verse osisID='Prov.23.25'>Laat jou vader en jou moeder bly wees, en laat sy juig wat jou gebaar het.</verse>
        <verse osisID='Prov.23.26'>My seun, gee my jou hart, en laat jou oë 'n welgevalle hê in my weë.</verse>
        <verse osisID='Prov.23.27'>Want 'n hoer is 'n diep kuil, en 'n ontugtige vrou is 'n nou put.</verse>
        <verse osisID='Prov.23.28'>Sy lê ook en loer soos 'n rower en vermeerder die ontroues onder die mensdom.</verse>
        <verse osisID='Prov.23.29'>By wie is "Ag!"; by wie is "Wee my!"; by wie is getwis; by wie is geklaag; by wie is wonde sonder oorsaak; by wie is dofheid van oë?</verse>
        <verse osisID='Prov.23.30'>By die wat l  t opbly by die wyn, by die wat ingaan om gemengde drank te proe.</verse>
        <verse osisID='Prov.23.31'>Kyk nie na die wyn as dit rooiagtig lyk, as dit sy glans gee in die beker, glad na binne gly nie:</verse>
        <verse osisID='Prov.23.32'>op die end byt dit soos 'n slang en spuug gif uit soos 'n basilisk.</verse>
        <verse osisID='Prov.23.33'>Jou oë sal vreemde dinge sien en jou hart verkeerde dinge spreek;</verse>
        <verse osisID='Prov.23.34'>en jy sal wees soos een wat in die hart van die see lê en soos een wat op die top van die mas lê.</verse>
        <verse osisID='Prov.23.35'>Hulle het my geslaan, sê jy dan, ek het geen pyn gevoel nie; hulle het my neergeslaan, ek het dit nie gemerk nie! [ (Proverbs 23:36) Wanneer sal ek wakker word? Dan sal ek dit weer opnuut soek. ]</verse>
      </chapter>
      <chapter osisID='Prov.24'>
        <verse osisID='Prov.24.1'>Wees nie afgunstig op die kwaaddoeners nie, en begeer nie om met hulle saam te wees nie.</verse>
        <verse osisID='Prov.24.2'>Want hulle hart bedink verwoesting, en hulle lippe spreek moeite.</verse>
        <verse osisID='Prov.24.3'>Deur wysheid word 'n huis gebou, en deur verstand word dit bevestig;</verse>
        <verse osisID='Prov.24.4'>en deur kennis word die kamers gevul met allerhande kosbare en lieflike goed.</verse>
        <verse osisID='Prov.24.5'>'n Wyse man is sterk, en 'n man van kennis ontwikkel krag.</verse>
        <verse osisID='Prov.24.6'>Want deur goeie oorleg kan jy voorspoedig oorlog voer, en die oorwinning is deur die menigte van raadgewers.</verse>
        <verse osisID='Prov.24.7'>Die wysheid is vir die sot te hoog; in die poort maak hy sy mond nie oop nie.</verse>
        <verse osisID='Prov.24.8'>Hy wat hom voorneem om kwaad te doen, word 'n skelm genoem.</verse>
        <verse osisID='Prov.24.9'>Die sonde is 'n dwase voorneme, en die spotter is 'n gruwel vir die mensdom.</verse>
        <verse osisID='Prov.24.10'>Gedra jy jou slap in die dag van benoudheid, dan skiet jou krag te kort.</verse>
        <verse osisID='Prov.24.11'>Red die wat na die dood gesleep word, en die wat na die slagbank wankel, hou hulle tog terug!</verse>
        <verse osisID='Prov.24.12'>As jy sê: Kyk, ons het dit nie geweet nie! -- sal Hy wat die harte toets, dit nie merk nie? En Hy wat let op jou siel, Hy kom dit te wete. En Hy vergeld die mens na sy werk.</verse>
        <verse osisID='Prov.24.13'>Eet heuning, my seun, want dit is goed, en heuningstroop is soet teen jou verhemelte.</verse>
        <verse osisID='Prov.24.14'>Erken dat die wysheid so is vir jou siel; as jy dit vind, dan is daar 'n toekoms, en jou hoop sal nie verydel word nie.</verse>
        <verse osisID='Prov.24.15'>Loer nie, o goddelose, op die woning van die regverdige, verwoes sy verblyfplek nie.</verse>
        <verse osisID='Prov.24.16'>Want sewe maal val die regverdige en staan weer op, maar die goddelose struikel in die ongeluk.</verse>
        <verse osisID='Prov.24.17'>As jou vyand val, verheug jou nie; en as hy struikel, laat jou hart nie juig nie,</verse>
        <verse osisID='Prov.24.18'>dat die HERE dit nie sien en dit miskien verkeerd is in sy oë en Hy sy toorn van hom afwend nie.</verse>
        <verse osisID='Prov.24.19'>Vererg jou nie oor die kwaaddoeners nie, wees nie afgunstig op die goddelose nie.</verse>
        <verse osisID='Prov.24.20'>Want die kwaaddoener het geen toekoms nie, die lamp van die goddelose gaan dood.</verse>
        <verse osisID='Prov.24.21'>My seun, vrees die HERE en die koning, laat jou nie in met oproerige mense nie.</verse>
        <verse osisID='Prov.24.22'>Want skielik sal hulle ongeluk opkom, en die uitgang van hulle jare, wie weet dit?</verse>
        <verse osisID='Prov.24.23'>Ook hierdie spreuke is van die wyse manne afkomstig. Om partydig te wees in die gereg, is verkeerd.</verse>
        <verse osisID='Prov.24.24'>Hy wat vir die skuldige sê: Jy het reg! -- die volke sal hom vervloek, die nasies sal hom verwens.</verse>
        <verse osisID='Prov.24.25'>Maar met die wat onpartydig straf, gaan dit goed; en oor hulle kom die seën van voorspoed.</verse>
        <verse osisID='Prov.24.26'>Hy wat regte antwoorde gee, soen die lippe.</verse>
        <verse osisID='Prov.24.27'>Maak jou werk buitekant reg, en bring dit vir jou op die land in orde; daarna moet jy dan jou huis bou.</verse>
        <verse osisID='Prov.24.28'>Wees nie sonder oorsaak getuie teen jou naaste nie; want mag jy met jou lippe mislei?</verse>
        <verse osisID='Prov.24.29'>Moenie sê nie: Soos hy aan my gedoen het, so sal ek aan hom doen -- ek sal die man vergelde na sy werk.</verse>
        <verse osisID='Prov.24.30'>Ek het by die land van 'n lui man verbygeloop en langs die wingerd van 'n verstandelose mens,</verse>
        <verse osisID='Prov.24.31'>en kyk, dit was heeltemal toegegroei van die dorings, sy oppervlakte was oordek met brandnekels en sy klipmuur omgegooi.</verse>
        <verse osisID='Prov.24.32'>En ek het dit aanskou, ja, daarop gelet, gekyk, en lering aangeneem:</verse>
        <verse osisID='Prov.24.33'>Nog 'n bietjie slaap, nog 'n bietjie sluimer, nog 'n bietjie hande-vou om uit te rus;</verse>
        <verse osisID='Prov.24.34'>dan kom jou armoede aangeloop en jou gebrek soos 'n gewapende man.</verse>
      </chapter>
      <chapter osisID='Prov.25'>
        <verse osisID='Prov.25.1'>Dit is ook spreuke van Salomo, wat die manne van Hisk¡a, die koning van Juda, versamel het.</verse>
        <verse osisID='Prov.25.2'>Dit is die eer van God om 'n saak te verberg, maar die eer van konings om 'n saak na te speur.</verse>
        <verse osisID='Prov.25.3'>Die hoogte van die hemele en die diepte van die aarde en die hart van die konings is ondeurgrondelik.</verse>
        <verse osisID='Prov.25.4'>Verwyder jy die skuim uit die silwer, dan sal daar vir die silwersmid 'n voorwerp uitkom;</verse>
        <verse osisID='Prov.25.5'>verwyder die goddelose voor die koning weg, dan sal sy troon deur geregtigheid bevestig word.</verse>
        <verse osisID='Prov.25.6'>Pronk nie voor die koning nie, en staan nie op die plek van die grotes nie.</verse>
        <verse osisID='Prov.25.7'>Want dit is beter dat vir jou gesê word: Kom op hierheen! -- as dat jy verneder word voor 'n edele wat jou oë gesien het.</verse>
        <verse osisID='Prov.25.8'>Gaan nie haastig uit om te twis nie; anders, wat sal jy ten slotte doen as jou naaste jou in die skande steek?</verse>
        <verse osisID='Prov.25.9'>Verdedig jou saak teen jou naaste, maar openbaar 'n ander se geheim nie,</verse>
        <verse osisID='Prov.25.10'>sodat een wat dit hoor, jou nie beskimp en jou slegte gerug nie ophou nie.</verse>
        <verse osisID='Prov.25.11'>Goue appels op versierde silwerborde, so is 'n woord op sy tyd gespreek.</verse>
        <verse osisID='Prov.25.12'>'n Wyse bestraffer by 'n oor wat luister, is 'n goue ring en 'n goue sieraad.</verse>
        <verse osisID='Prov.25.13'>Soos die verkoeling van sneeu op 'n oesdag, is 'n betroubare boodskapper vir sy senders; want hy verkwik die siel van sy heer.</verse>
        <verse osisID='Prov.25.14'>'n Man wat hom beroem op 'n geskenk wat hy tog nie gee nie, is soos dampe en wind waar geen reënbui by is nie.</verse>
        <verse osisID='Prov.25.15'>Deur lankmoedigheid word 'n vors oorgehaal, en 'n sagte tong verbreek die gebeente.</verse>
        <verse osisID='Prov.25.16'>Het jy heuning gevind, eet tot jy genoeg het, sodat jy daar nie sat van word en dit uitspuug nie.</verse>
        <verse osisID='Prov.25.17'>Sit jou voet selde in jou naaste se huis, sodat hy nie van jou genoeg kry en jou haat nie.</verse>
        <verse osisID='Prov.25.18'>'n Knopkierie en 'n swaard en 'n skerp pyl, so is 'n man wat teen sy naaste as valse getuie optree.</verse>
        <verse osisID='Prov.25.19'>'n Slegte tand en 'n voet wat swik, so is die vertroue op 'n ontroue in die dag van benoudheid.</verse>
        <verse osisID='Prov.25.20'>Soos een wat 'n kleed uittrek op 'n koue dag, soos asyn op loog, so is een wat 'n bedroefde hart met liedere verwelkom.</verse>
        <verse osisID='Prov.25.21'>As jou vyand honger het, gee hom brood om te eet; en as hy dors het, gee hom water om te drink.</verse>
        <verse osisID='Prov.25.22'>Want jy hoop gloeiende kole op sy hoof, en die HERE sal jou dit vergelde.</verse>
        <verse osisID='Prov.25.23'>Die noordewind bring 'n reënbui voort, en die tong wat agteraf praat -- kwaai gesigte.</verse>
        <verse osisID='Prov.25.24'>Om te woon op die hoek van 'n dak, is beter as by 'n twisgierige vrou en 'n gemeenskaplike huis.</verse>
        <verse osisID='Prov.25.25'>Koue water op 'n vermoeide siel, so is 'n goeie tyding uit 'n ver land.</verse>
        <verse osisID='Prov.25.26'>'n Troebel fontein en 'n vuile bron, so is die regverdige wat wankel voor die goddelose.</verse>
        <verse osisID='Prov.25.27'>Om baie heuning te eet, is nie goed nie, maar om swaar sake na te speur, is 'n eer.</verse>
        <verse osisID='Prov.25.28'>'n Afgebreekte stad sonder muur, so is 'n man wat sy gees nie kan inhou nie.</verse>
      </chapter>
      <chapter osisID='Prov.26'>
        <verse osisID='Prov.26.1'>Soos sneeu in die somer en soos reën in die oestyd, so pas eer nie by 'n dwaas nie.</verse>
        <verse osisID='Prov.26.2'>Soos die voëltjie wegfladder, soos die swaweltjie wegvlieg, so is 'n vervloeking sonder oorsaak: dit kom nie uit nie.</verse>
        <verse osisID='Prov.26.3'>'n Sweep is vir die perd, 'n toom vir die esel en 'n roede vir die rug van die dwase.</verse>
        <verse osisID='Prov.26.4'>Antwoord 'n dwaas nie na sy sotheid nie, sodat jy ook nie net soos hy word nie.</verse>
        <verse osisID='Prov.26.5'>Antwoord 'n dwaas na sy sotheid, sodat hy nie wys is in sy eie oë nie.</verse>
        <verse osisID='Prov.26.6'>Hy kap sy voete af, hy ly onreg, wat 'n boodskap stuur deur middel van 'n dwaas.</verse>
        <verse osisID='Prov.26.7'>Soos die bene van 'n lamme slap afhang, so is 'n spreuk in die mond van die dwase.</verse>
        <verse osisID='Prov.26.8'>Soos een wat 'n klip in 'n slinger vasbind, so is hy wat eer gee aan 'n dwaas.</verse>
        <verse osisID='Prov.26.9'>Soos 'n doring wat in die hand van 'n dronkaard geraak het, so is 'n spreuk in die mond van die dwase.</verse>
        <verse osisID='Prov.26.10'>Soos 'n skutter wat alles in gevaar bring, is hy wat 'n dwaas huur, sowel as hy wat verbygangers huur.</verse>
        <verse osisID='Prov.26.11'>Soos 'n hond wat na sy uitbraaksel teruggaan, is 'n dwaas wat sy sotheid weer ophaal.</verse>
        <verse osisID='Prov.26.12'>Het jy 'n man gesien wat wys is in sy eie oë? Daar is meer hoop vir 'n dwaas as vir hom.</verse>
        <verse osisID='Prov.26.13'>Die luiaard sê: Daar is 'n leeu op die pad, 'n leeu op die pleine.</verse>
        <verse osisID='Prov.26.14'>'n Deur draai rond op sy skarniere, so die luiaard op sy bed.</verse>
        <verse osisID='Prov.26.15'>Het die luiaard sy hand in die skottel gesteek, hy is te moeg om dit na sy mond terug te bring.</verse>
        <verse osisID='Prov.26.16'>Die luiaard is wyser in sy eie oë as sewe wat verstandig antwoord.</verse>
        <verse osisID='Prov.26.17'>Hy wat 'n verbylopende hond aan die ore gryp, is een wat hom vererg oor 'n twis wat hom nie aangaan nie.</verse>
        <verse osisID='Prov.26.18'>Soos een wat onverskillig vuurpyle, dodelike pyle afskiet,</verse>
        <verse osisID='Prov.26.19'>so is die man wat sy naaste bedrieg en sê: Ek speel somaar.</verse>
        <verse osisID='Prov.26.20'>Deur gebrek aan hout gaan die vuur dood, en as daar geen kwaadstoker is nie, bedaar die twis.</verse>
        <verse osisID='Prov.26.21'>Soos kole die gloed en hout die vuur laat opvlam, so is 'n twisgierige man om 'n twis aan te hits.</verse>
        <verse osisID='Prov.26.22'>Die woorde van 'n kwaadstoker is soos lekkernye, en dit gly af na die kamers van die binneste.</verse>
        <verse osisID='Prov.26.23'>Silwerskuim waarmee 'n potskerf oorgetrek is -- so is gloeiende lippe en 'n slegte hart.</verse>
        <verse osisID='Prov.26.24'>Die hater veins met sy lippe, maar in sy binneste koester hy bedrog.</verse>
        <verse osisID='Prov.26.25'>As hy sy stem lieflik maak, vertrou hom nie; want sewe gruwels is in sy hart.</verse>
        <verse osisID='Prov.26.26'>Al verberg die haat homself in bedrog, sy boosheid word in die vergadering openbaar.</verse>
        <verse osisID='Prov.26.27'>Wie 'n kuil grawe, sal daarin val; en hy wat 'n klip rol, dit sal na hom terugkom.</verse>
        <verse osisID='Prov.26.28'>'n Valse tong haat die wat hy verbrysel het, en 'n gladde mond bewerk ondergang.</verse>
      </chapter>
      <chapter osisID='Prov.27'>
        <verse osisID='Prov.27.1'>Beroem jou nie op die dag van môre nie, want jy weet nie wat die dag sal bring nie.</verse>
        <verse osisID='Prov.27.2'>Laat 'n ander jou prys en nie jou eie mond nie; 'n vreemde, en nie jou eie lippe nie.</verse>
        <verse osisID='Prov.27.3'>Swaar is 'n klip, en die sand het gewig; maar die ergernis oor 'n sot is swaarder as altwee.</verse>
        <verse osisID='Prov.27.4'>Woede is wreed, en toorn kook oor; maar wie kan voor jaloersheid standhou?</verse>
        <verse osisID='Prov.27.5'>Openlike teregwysing is beter as verborge liefde.</verse>
        <verse osisID='Prov.27.6'>Die wonde deur een wat liefhet, is opreg bedoel, maar die soene deur 'n vyand is oorvloedig.</verse>
        <verse osisID='Prov.27.7'>'n Versadigde siel vertrap die heuningstroop, maar vir 'n hongerige siel is alles wat bitter is, soet.</verse>
        <verse osisID='Prov.27.8'>Soos 'n voël wat ver van sy nes af rondvlieg, so is 'n man wat ver van sy tuisplek af rondswerwe.</verse>
        <verse osisID='Prov.27.9'>Olie en reukwerk verbly die hart, net so die aangenaamheid van 'n vriend vanweë welgemeende raad.</verse>
        <verse osisID='Prov.27.10'>Moenie jou vriend en die vriend van jou vader verlaat nie, en kom nie in die huis van jou broer op die dag van jou teëspoed nie. 'n Buurman wat naby is, is beter as 'n broer wat ver is.</verse>
        <verse osisID='Prov.27.11'>Wees wys, my seun, en verbly my hart, sodat ek hom wat my smaad, kan antwoord gee.</verse>
        <verse osisID='Prov.27.12'>As 'n skrandere die onheil sien, verberg hy hom; maar die eenvoudiges gaan verder, word gestraf.</verse>
        <verse osisID='Prov.27.13'>Neem sy kleed weg, want hy het vir 'n ander borg gestaan; en neem hom as pand vir 'n onbekende.</verse>
        <verse osisID='Prov.27.14'>Wie vroeg in die môre sy naaste met 'n harde stem 'n seën toeroep, dit sal hom as 'n vloek aangereken word.</verse>
        <verse osisID='Prov.27.15'>'n Aanhoudende gedrup op die dag van 'n stortreën en 'n twisgierige vrou is net eenders.</verse>
        <verse osisID='Prov.27.16'>Wie haar wil teëhou, hou wind teë, en sy regterhand ontmoet olie.</verse>
        <verse osisID='Prov.27.17'>Yster slyp yster, so slyp die een mens die persoon van die ander.</verse>
        <verse osisID='Prov.27.18'>Wie 'n vyeboom oppas, sal sy vrugte eet; en hy wat vir sy heer sorg, sal geëer word.</verse>
        <verse osisID='Prov.27.19'>Soos in die water aangesig teenoor aangesig is, so is die hart van die mens teenoor die mens.</verse>
        <verse osisID='Prov.27.20'>Die doderyk en die plek van vertering word nie versadig nie; so word die oë van 'n mens nie versadig nie.</verse>
        <verse osisID='Prov.27.21'>Die smeltkroes is vir die silwer en die oond vir die goud, so is 'n man volgens die roem wat hy geniet.</verse>
        <verse osisID='Prov.27.22'>Al stamp jy die sot in 'n stampblok tussen graankorrels met 'n stamper, sy sotheid sal nie van hom wyk nie.</verse>
        <verse osisID='Prov.27.23'>Gee noukeurig ag op die voorkoms van jou skape, rig jou aandag op die troppe vee;</verse>
        <verse osisID='Prov.27.24'>want 'n skat is nie vir ewig nie -- of sal 'n kroon wees van geslag tot geslag?</verse>
        <verse osisID='Prov.27.25'>As die gras verdwyn en die jong gras verskyn en die bossies van die berge bymekaargemaak word,</verse>
        <verse osisID='Prov.27.26'>dan is daar lammers vir jou kleding en bokke as 'n koopprys vir grond,</verse>
        <verse osisID='Prov.27.27'>en genoeg bokmelk as voeding vir jou huis en as lewensonderhoud vir jou diensmeisies.</verse>
      </chapter>
      <chapter osisID='Prov.28'>
        <verse osisID='Prov.28.1'>Die goddelose vlug sonder dat daar 'n vervolger is, maar die regverdiges voel hulle veilig soos 'n jong leeu.</verse>
        <verse osisID='Prov.28.2'>Deur die oortreding van 'n land word sy vorste baie, maar deur 'n verstandige mens met kennis is die reg duursaam.</verse>
        <verse osisID='Prov.28.3'>'n Man wat arm is en die armes verdruk, is soos 'n reën wat wegspoel en geen brood bring nie.</verse>
        <verse osisID='Prov.28.4'>Die wat die wet verlaat, hulle prys die goddelose; maar die wat die wet onderhou, word vererg oor hulle.</verse>
        <verse osisID='Prov.28.5'>Slegte mense verstaan die reg nie, maar die wat die HERE soek, verstaan alles.</verse>
        <verse osisID='Prov.28.6'>Die arme wat in sy regskapenheid wandel, is beter as die verkeerde wat twee paaie wil loop en daarby ryk is.</verse>
        <verse osisID='Prov.28.7'>Wie die wet bewaar, is 'n verstandige seun; maar hy wat met deurbringers omgaan, steek sy vader in die skande.</verse>
        <verse osisID='Prov.28.8'>Wie sy goed vermeerder deur rente en deur woeker, maak bymekaar vir een wat hom oor die armes sal ontferm.</verse>
        <verse osisID='Prov.28.9'>Wie sy oor wegdraai om nie na die wet te luister nie, selfs sy gebed is 'n gruwel.</verse>
        <verse osisID='Prov.28.10'>Wie die opregtes laat verdwaal op 'n verkeerde weg, sal self in sy eie kuil val; maar die regskapenes sal die goeie beërwe.</verse>
        <verse osisID='Prov.28.11'>'n Ryk man is wys in sy eie oë; maar 'n arme wat verstandig is, ondersoek hom terdeë.</verse>
        <verse osisID='Prov.28.12'>As die regverdiges juig, is die heerlikheid groot; maar as die goddelose opkom, moet die mense gesoek word.</verse>
        <verse osisID='Prov.28.13'>Hy wat sy oortredinge bedek, sal nie voorspoedig wees nie; maar hy wat dit bely en laat staan, sal barmhartigheid vind.</verse>
        <verse osisID='Prov.28.14'>Gelukkig is die mens wat gedurigdeur vrees; maar hy wat sy hart verhard, sal in die onheil val.</verse>
        <verse osisID='Prov.28.15'>'n Leeu wat brom, en 'n beer wat hongerig is, so is 'n goddelose wat oor 'n arm volk heers.</verse>
        <verse osisID='Prov.28.16'>'n Vors wat gebrek aan verstand het, is wel ryk aan afpersinge, maar die wat onregverdige wins haat, sal die dae verleng.</verse>
        <verse osisID='Prov.28.17'>'n Mens wat gedruk word deur die bloed van 'n mens, sal vlug tot by die graf; laat niemand hom vashou nie.</verse>
        <verse osisID='Prov.28.18'>Wie opreg wandel, sal gehelp word; maar hy wat verward is, wat die twee paaie betref, sal meteens val.</verse>
        <verse osisID='Prov.28.19'>Wie sy land bewerk, het volop brood; maar hy wat nietighede najaag, het armoede volop.</verse>
        <verse osisID='Prov.28.20'>'n Betroubare man is ryk aan seëninge; maar hy wat haastig is om ryk te word, sal nie ongestraf bly nie.</verse>
        <verse osisID='Prov.28.21'>Om partydig te wees, is nie goed nie, want ook vir 'n stuk brood kan 'n man 'n oortreding begaan.</verse>
        <verse osisID='Prov.28.22'>'n Afgunstige man oorhaas hom om ryk te word, en hy weet nie dat gebrek oor hom sal kom nie.</verse>
        <verse osisID='Prov.28.23'>Hy wat 'n mens teregwys, sal agterna meer guns vind as hy wat vlei.</verse>
        <verse osisID='Prov.28.24'>Wie sy vader of sy moeder berowe, en sê: Dit is geen oortreding nie! -- hy is 'n bondgenoot van 'n man wat verderflik handel.</verse>
        <verse osisID='Prov.28.25'>Die hebsugtige verwek twis; maar hy wat op die HERE vertrou, word verkwik.</verse>
        <verse osisID='Prov.28.26'>Wie op sy eie hart vertrou, hy is 'n dwaas; maar hy wat in wysheid wandel, word gered.</verse>
        <verse osisID='Prov.28.27'>Wie aan die arme gee, sal nie gebrek ly nie; maar hy wat sy oë toemaak, word swaar vervloek.</verse>
        <verse osisID='Prov.28.28'>As die goddelose opkom, verberg die mens homself; maar as hulle omkom, word die regverdiges baie.</verse>
      </chapter>
      <chapter osisID='Prov.29'>
        <verse osisID='Prov.29.1'>'n Man wat baie bestraf is, en sy nek verhard, sal onvoorsiens verbreek word sonder dat daar genesing is.</verse>
        <verse osisID='Prov.29.2'>As die regverdiges talryk word, is die volk bly; maar as die goddelose heers, sug die volk.</verse>
        <verse osisID='Prov.29.3'>'n Man wat die wysheid liefhet, verbly sy vader; maar hy wat met hoere omgaan, bring die goed deur.</verse>
        <verse osisID='Prov.29.4'>'n Koning hou deur reg die land in stand, maar 'n man wat belastings afpers, verwoes dit.</verse>
        <verse osisID='Prov.29.5'>'n Man wat sy naaste vlei, sprei 'n net uit voor sy voetstappe.</verse>
        <verse osisID='Prov.29.6'>In die oortreding van 'n slegte mens is 'n strik, maar die regverdige sal jubel en bly wees.</verse>
        <verse osisID='Prov.29.7'>Die regverdige ken die reg van die armes, maar die goddelose verkry geen kennis nie.</verse>
        <verse osisID='Prov.29.8'>Manne wat spot, bring 'n stad in oproer, maar die wyse bring die toorn tot bedaring.</verse>
        <verse osisID='Prov.29.9'>Het 'n wyse man met 'n sot 'n regsaak, dan gaan die sot te kere en lag, sonder bedaring.</verse>
        <verse osisID='Prov.29.10'>Manne van bloed haat die regskapene, en hulle soek die lewe van die opregtes.</verse>
        <verse osisID='Prov.29.11'>'n Dwaas laat al sy toorn uitvaar, maar 'n wyse bring dit eindelik tot bedaring.</verse>
        <verse osisID='Prov.29.12'>'n Heerser wat luister na 'n leuenagtige woord, sy dienaars is almal goddeloos.</verse>
        <verse osisID='Prov.29.13'>Die arme en die man wat verdruk, ontmoet mekaar, die HERE verlig altwee se oë.</verse>
        <verse osisID='Prov.29.14'>'n Koning wat getrou aan die armes reg verskaf, sy troon sal vir altyd bevestig wees.</verse>
        <verse osisID='Prov.29.15'>Die roede en die bestraffing gee wysheid; maar 'n seun wat aan homself oorgelaat word, steek sy moeder in die skande.</verse>
        <verse osisID='Prov.29.16'>As die goddelose vermeerder, vermeerder die oortreding; maar die regverdiges aanskou met welgevalle hulle ondergang.</verse>
        <verse osisID='Prov.29.17'>Tugtig jou seun, dan sal hy jou rus gee en aan jou siel vreugde verskaf.</verse>
        <verse osisID='Prov.29.18'>As daar geen openbaring is nie, word die volk bandeloos; maar hy wat die wet onderhou, gelukkig is hy.</verse>
        <verse osisID='Prov.29.19'>Met woorde laat 'n slaaf hom nie waarsku nie; want hy verstaan dit wel, maar hy steur hom daar nie aan nie.</verse>
        <verse osisID='Prov.29.20'>Het jy 'n man gesien wat haastig is in sy woorde? Vir 'n dwaas is daar meer hoop as vir hom.</verse>
        <verse osisID='Prov.29.21'>As 'n mens sy slaaf van jongs af verwen, word hy op die end ondankbaar.</verse>
        <verse osisID='Prov.29.22'>'n Opvlieënde man verwek twis, en 'n driftige man is ryk aan oortreding.</verse>
        <verse osisID='Prov.29.23'>Die trotsheid van 'n mens verneder hom, maar die nederige van gees sal eer verkry.</verse>
        <verse osisID='Prov.29.24'>Hy wat saam met 'n dief deel, haat sy eie siel; hy hoor die beswering, maar openbaar niks nie.</verse>
        <verse osisID='Prov.29.25'>Die vrees vir die mens span 'n strik; maar hy wat op die HERE vertrou, sal beskut word.</verse>
        <verse osisID='Prov.29.26'>Daar is baie wat die aangesig van die heerser soek, maar die reg van 'n mens kom van die HERE.</verse>
        <verse osisID='Prov.29.27'>'n Man van onreg is vir die regverdiges 'n gruwel, en vir die goddelose is die opregte van wandel 'n gruwel.</verse>
      </chapter>
      <chapter osisID='Prov.30'>
        <verse osisID='Prov.30.1'>Die woorde van Agur, die seun van Jake; die Godspraak. Die man spreek: Ek het my moeg gemaak, o God, ek het my moeg gemaak, o God, en ek versmag.</verse>
        <verse osisID='Prov.30.2'>Ja, ek is te dom om mens te kan wees, en ek het geen menseverstand nie.</verse>
        <verse osisID='Prov.30.3'>En ek het nie wysheid geleer, sodat ek kennis van die Heilige sou besit nie.</verse>
        <verse osisID='Prov.30.4'>Wie het na die hemel opgeklim en neergedaal? Wie het die wind in sy vuiste versamel? Wie het die waters in 'n kleed saamgebind? Wie het al die eindes van die aarde vasgestel? Hoe is sy Naam? En hoe is die Naam van sy Seun -- as jy dit weet?</verse>
        <verse osisID='Prov.30.5'>Elke woord van God is gelouter; Hy is 'n skild vir die wat by Hom skuil.</verse>
        <verse osisID='Prov.30.6'>Voeg by sy woorde niks by nie, sodat Hy van jou nie rekenskap vorder en jy as 'n leuenaar openbaar word nie.</verse>
        <verse osisID='Prov.30.7'>Twee dinge vra ek van U; onthou dit nie aan my voordat ek sterf nie:</verse>
        <verse osisID='Prov.30.8'>Hou valsheid en leuentaal ver van my af; gee my nie armoede of rykdom nie, laat my geniet die brood wat vir my bestem is;</verse>
        <verse osisID='Prov.30.9'>dat ek nie, as ek oorversadig geword het, U verloën nie, en sê: Wie is die HERE? En dat ek nie, as ek arm geword het, steel en my aan die Naam van my God vergryp nie.</verse>
        <verse osisID='Prov.30.10'>Belaster nie 'n slaaf by sy heer nie, sodat hy jou nie vloek en jy daarvoor moet boet nie.</verse>
        <verse osisID='Prov.30.11'>Daar is 'n geslag wat sy vader vervloek en sy moeder nie seën nie,</verse>
        <verse osisID='Prov.30.12'>'n geslag wat rein is in sy eie oë en tog van sy vuiligheid nie gewas is nie,</verse>
        <verse osisID='Prov.30.13'>'n geslag -- hoe trots is sy oë, en hoe hoog is sy ooglede opgetrek! --</verse>
        <verse osisID='Prov.30.14'>'n geslag waarvan die tande swaarde is, waarvan die gebit messe is, om die ellendiges uit die land te verteer en die behoeftiges onder die mensdom uit.</verse>
        <verse osisID='Prov.30.15'>Die bloedsuier het twee dogters: Gee, gee! Drie is dit wat nie versadig word nie; vier sê nooit: Genoeg nie! --</verse>
        <verse osisID='Prov.30.16'>die doderyk en die toegesluite moederskoot, die aarde wat nie genoeg water kry en die vuur wat nooit sê: Genoeg nie!</verse>
        <verse osisID='Prov.30.17'>'n Oog wat met die vader spot en die gehoorsaamheid vir die moeder verag -- die kraaie van die dal sal dit uitpik, en die kuikens van die arend sal dit opeet.</verse>
        <verse osisID='Prov.30.18'>Drie is dit wat vir my te wonderbaar is, ja, vier wat ek nie begryp nie:</verse>
        <verse osisID='Prov.30.19'>die weg van die arend in die lug, die weg van 'n slang oor 'n rots, die weg van 'n skip in die hart van die see, en die weg van 'n man by 'n maagd.</verse>
        <verse osisID='Prov.30.20'>So is die weg van 'n vrou wat owerspel bedryf; sy eet en vee haar mond af en sê: Ek het geen sonde gedoen nie.</verse>
        <verse osisID='Prov.30.21'>Onder drie bewe die aarde, en onder vier kan hy dit nie uithou nie:</verse>
        <verse osisID='Prov.30.22'>onder 'n slaaf as hy koning word, en 'n dwaas as hy volop brood het;</verse>
        <verse osisID='Prov.30.23'>onder 'n nie-geliefde as sy tog 'n man kry, en 'n slavin as sy haar meesteres uit die besitting verdrywe.</verse>
        <verse osisID='Prov.30.24'>Vier is dit wat klein is op die aarde, maar hulle is uitermate wys:</verse>
        <verse osisID='Prov.30.25'>die miere is nie 'n sterk volk nie, en tog berei hulle hul voedsel in die somer;</verse>
        <verse osisID='Prov.30.26'>die klipdassies is nie 'n magtige volk nie, en tog maak hulle hul huis in die rots;</verse>
        <verse osisID='Prov.30.27'>die sprinkane het geen koning nie, en tog trek die hele swerm in goeie orde uit;</verse>
        <verse osisID='Prov.30.28'>die geitjie kan jy met die hande gryp, en tog is hy in die konings se paleise.</verse>
        <verse osisID='Prov.30.29'>Drie is dit wat statig wegstap, ja, vier wat statig wegloop:</verse>
        <verse osisID='Prov.30.30'>die leeu, die held onder die diere, wat vir niks omdraai nie;</verse>
        <verse osisID='Prov.30.31'>die dier met gespierde heupe, of die bok, en 'n koning met die troepemag by hom.</verse>
        <verse osisID='Prov.30.32'>As jy dwaas gewees het deur jou te verhef, of as jy vooraf nagedink het -- die hand op die mond!</verse>
        <verse osisID='Prov.30.33'>Want drukking van melk bring botter voort, en drukking van die neus bring bloed voort, en drukking van die toorn bring twis voort.</verse>
      </chapter>
      <chapter osisID='Prov.31'>
        <verse osisID='Prov.31.1'>Die woorde van L,muël, die koning van Massa, waarmee sy moeder hom vermaan het:</verse>
        <verse osisID='Prov.31.2'>Wat, my seun, ja wat, seun van my skoot, ja wat, seun van my geloftes, sal ek sê?</verse>
        <verse osisID='Prov.31.3'>Gee jou krag nie aan vroue of jou omgang aan die wat konings uitroei nie.</verse>
        <verse osisID='Prov.31.4'>Die konings, o L,muël, die konings moet nie wyn drink nie, en die vorste moet nie sterk drank begeer nie;</verse>
        <verse osisID='Prov.31.5'>anders drink hy en vergeet die insettinge en verdraai die reg van al die ellendiges.</verse>
        <verse osisID='Prov.31.6'>Gee sterk drank aan hom wat wil ondergaan, en wyn aan die wat bitter bedroef is.</verse>
        <verse osisID='Prov.31.7'>Laat hy drink en sy armoede vergeet en aan sy moeite nie meer dink nie.</verse>
        <verse osisID='Prov.31.8'>Maak jou mond oop vir die stomme, vir die regsaak van almal wat wegkwyn.</verse>
        <verse osisID='Prov.31.9'>Maak jou mond oop, oordeel regverdig, en verskaf reg aan die ellendige en die behoeftige.</verse>
        <verse osisID='Prov.31.10'>Alef. Wie sal 'n deugsame vrou vind? want haar waarde is ver bo korale.</verse>
        <verse osisID='Prov.31.11'>Bet. Die hart van haar man vertrou op haar, en aan wins sal dit hom nie ontbreek nie.</verse>
        <verse osisID='Prov.31.12'>Gimel. Sy doen aan hom goed, en nie kwaad nie, al die dae van haar lewe.</verse>
        <verse osisID='Prov.31.13'>Dalet. Sy sorg vir wol en vlas, en sy werk met gewillige hande.</verse>
        <verse osisID='Prov.31.14'>He. Sy is soos die skepe van 'n handelaar -- van ver af bring sy haar brood in.</verse>
        <verse osisID='Prov.31.15'>Wau. En sy staan op as dit nog nag is en gee voedsel aan haar huisgesin en die bestemde deel aan haar diensmeisies.</verse>
        <verse osisID='Prov.31.16'>Sajin. Sy dink na oor 'n stuk grond en koop dit, van die vrug van haar hande plant sy 'n wingerd.</verse>
        <verse osisID='Prov.31.17'>Get. Sy omgord haar lendene met krag en hou haar arms stewig.</verse>
        <verse osisID='Prov.31.18'>Tet. Sy voel dat haar wins goed is, in die nag gaan haar lamp nie dood nie.</verse>
        <verse osisID='Prov.31.19'>Jod. Sy steek haar hande uit na die spinstok, en haar handpalms hou die spoel vas.</verse>
        <verse osisID='Prov.31.20'>Kaf. Sy brei haar handpalm uit na die ellendige, en sy steek haar hande uit na die behoeftige.</verse>
        <verse osisID='Prov.31.21'>Lamed. Sy is nie bevrees vir haar huisgesin vanweë die sneeu nie, want haar hele huisgesin dra skarlaken stof.</verse>
        <verse osisID='Prov.31.22'>Mem. Sy maak vir haarself dekens, haar tabberd is van fyn linne en purper.</verse>
        <verse osisID='Prov.31.23'>Noen. Haar man is bekend in die poorte as hy saam met die oudstes van die land sit.</verse>
        <verse osisID='Prov.31.24'>Samek. Sy maak hemde en verkoop dit, en gordels lewer sy aan die handelaars.</verse>
        <verse osisID='Prov.31.25'>Ajin. Sterkte en eer is haar kleed, en sy lag oor die dag wat kom.</verse>
        <verse osisID='Prov.31.26'>Pe. Haar mond maak sy oop met wysheid, en vriendelike onderrigting is op haar tong.</verse>
        <verse osisID='Prov.31.27'>Sade. Opmerksaam gaan sy die werksaamhede van haar huis na, en die brood van luiheid eet sy nie.</verse>
        <verse osisID='Prov.31.28'>Kof. Haar seuns tree op en noem haar gelukkig, haar man ook, en hy prys haar:</verse>
        <verse osisID='Prov.31.29'>Resj. Baie dogters het hulle knap gedra, maar jy oortref hulle almal.</verse>
        <verse osisID='Prov.31.30'>Sjin. Die bevalligheid is bedrog, en die skoonheid is nietigheid; 'n vrou wat die HERE vrees, sy moet geprys word.</verse>
        <verse osisID='Prov.31.31'>Tau. Gee haar van die vrug van haar hande, en laat haar werke haar prys in die poorte.</verse>
      </chapter>
    </div></osisText>
</osis>
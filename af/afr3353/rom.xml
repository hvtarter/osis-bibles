<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='afr3353' xml:lang='af'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='afr3353'>
        <title>1933/1953 Afrikaans Bybel</title>
        <contributor/>
        <creator>Kumba Kimba</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>This copyright Bible has kindly been made available by the Bible Society of South Africa, strictly for non-commercial use .</description>
        <publisher>ScienceDay</publisher>
        <type type='OSIS'>Bible</type>
        <identifier type='OSIS'>afr3353</identifier>
        <source/>
        <language type='IETF'>af</language>
        <relation/>
        <coverage/>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Rom'>
      <chapter osisID='Rom.1'>
        <verse osisID='Rom.1.1'>Paulus, 'n dienskneg van Jesus Christus, 'n geroepe apostel, afgesonder tot die evangelie van God --</verse>
        <verse osisID='Rom.1.2'>wat Hy tevore beloof het deur sy profete in die heilige Skrifte,</verse>
        <verse osisID='Rom.1.3'>aangaande sy Seun wat gebore is na die vlees uit die geslag van Dawid</verse>
        <verse osisID='Rom.1.4'>en na die Gees van heiligheid met krag verklaar is as die Seun van God deur die opstanding uit die dode, Jesus Christus, onse Here,</verse>
        <verse osisID='Rom.1.5'>deur wie ons genade en die apostelskap ontvang het om geloofsgehoorsaamheid te verkry onder al die heidene ter wille van sy Naam,</verse>
        <verse osisID='Rom.1.6'>onder wie julle ook is, geroepenes van Jesus Christus</verse>
        <verse osisID='Rom.1.7'>aan al die geliefdes van God, geroepe heiliges wat in Rome is: Genade vir julle en vrede van God onse Vader en die Here Jesus Christus!</verse>
        <verse osisID='Rom.1.8'>In die eerste plek dank ek my God deur Jesus Christus oor julle almal dat julle geloof verkondig word in die hele wêreld.</verse>
        <verse osisID='Rom.1.9'>Want God wat ek in my gees dien in die evangelie van sy Seun, is my getuie hoe ek onophoudelik aan julle dink</verse>
        <verse osisID='Rom.1.10'>en altyd in my gebede smeek of ek tog nou eindelik 'n goeie geleentheid sal vind deur die wil van God om na julle te kom;</verse>
        <verse osisID='Rom.1.11'>want ek verlang om julle te sien, om julle een of ander geestelike genadegawe mee te deel, sodat julle versterk kan word;</verse>
        <verse osisID='Rom.1.12'>dit is, dat ek saam bemoedig kan word onder julle deur die gemeenskaplike geloof, van julle sowel as van my.</verse>
        <verse osisID='Rom.1.13'>Maar, broeders, ek wil julle nie daarvan onkundig laat dat ek my dikwels voorgeneem het om na julle te kom nie en ek is tot nog toe verhinder sodat ek ook onder julle een of ander vrug kan insamel net soos onder die ander heidene.</verse>
        <verse osisID='Rom.1.14'>Teenoor Grieke sowel as nie Grieke, teenoor wyse sowel as onverstandige mense is ek 'n skuldenaar.</verse>
        <verse osisID='Rom.1.15'>Vandaar die verlange van my kant om ook aan julle wat in Rome is, die evangelie te verkondig.</verse>
        <verse osisID='Rom.1.16'>Want ek skaam my nie oor die evangelie van Christus nie, want dit is 'n krag van God tot redding vir elkeen wat glo, eerste vir die Jood en ook vir die Griek.</verse>
        <verse osisID='Rom.1.17'>Want die geregtigheid van God word daarin geopenbaar uit geloof tot geloof, soos geskrywe is: Maar die regverdige sal uit die geloof lewe.</verse>
        <verse osisID='Rom.1.18'>Want die toorn van God word van die hemel af geopenbaar oor al die goddeloosheid en ongeregtigheid van die mense wat in ongeregtigheid die waarheid onderdruk,</verse>
        <verse osisID='Rom.1.19'>omdat wat van God geken kan word, in hulle openbaar is, want God het dit aan hulle geopenbaar.</verse>
        <verse osisID='Rom.1.20'>Want sy onsigbare dinge kan van die skepping van die wêreld af in sy werke verstaan en duidelik gesien word, naamlik sy ewige krag en goddelikheid, sodat hulle geen verontskuldiging het nie;</verse>
        <verse osisID='Rom.1.21'>omdat hulle, alhoewel hulle God geken het, Hom nie as God verheerlik of gedank het nie; maar hulle het dwaas geword in hul oorlegginge, en hul onverstandige hart is verduister.</verse>
        <verse osisID='Rom.1.22'>Terwyl hulle voorgee dat hulle wys is, het hulle dwaas geword</verse>
        <verse osisID='Rom.1.23'>en die heerlikheid van die onverganklike God verander in die gelykvormigheid van die beeld van 'n verganklike mens en van voëls en viervoetige en kruipende diere.</verse>
        <verse osisID='Rom.1.24'>Daarom het God hulle ook in die begeerlikhede van hulle harte oorgegee aan onreinheid, om hulle liggame onder mekaar te onteer</verse>
        <verse osisID='Rom.1.25'>hulle wat die waarheid van God verruil het vir die leuen en die skepsel vereer en gedien het bo die Skepper wat geprys moet word tot in ewigheid. Amen.</verse>
        <verse osisID='Rom.1.26'>Daarom het God hulle oorgegee aan skandelike hartstogte, want hulle vroue het die natuurlike verkeer verander in die wat teen die natuur is;</verse>
        <verse osisID='Rom.1.27'>en net so het ook die manne die natuurlike verkeer met die vrou laat vaar en in hulle wellus teenoor mekaar ontbrand: manne het met manne skandelikheid bedrywe en in hulleself die noodwendige vergelding van hulle dwaling ontvang.</verse>
        <verse osisID='Rom.1.28'>En omdat hulle dit nie die moeite werd geag het om God in erkentenis te hou nie, het God hulle oorgegee aan 'n slegte gesindheid, om te doen wat nie betaam nie:</verse>
        <verse osisID='Rom.1.29'>hulle is vervul met allerhande ongeregtigheid, hoerery, boosheid, hebsug, ondeug; vol nydigheid, moord, twis, bedrog, kwaadaardigheid;</verse>
        <verse osisID='Rom.1.30'>nuusdraers, kwaadsprekers, haters van God, geweldenaars, trotsaards, grootpraters, uitvinders van slegte dinge, ongehoorsaam aan die ouers;</verse>
        <verse osisID='Rom.1.31'>onverstandig, ontrou, sonder natuurlike liefde, onversoenlik, onbarmhartig,</verse>
        <verse osisID='Rom.1.32'>mense wat al ken hulle die verordening van God goed, dat die wat sulke dinge doen, die dood verdien die dinge nie alleen self doen nie, maar ook hulle goedkeuring skenk aan die wat dit doen.</verse>
      </chapter>
      <chapter osisID='Rom.2'>
        <verse osisID='Rom.2.1'>Daarom is jy, o mens wat oordeel, wie jy ook mag wees, sonder verontskuldiging; want waarin jy 'n ander oordeel, veroordeel jy jouself; want jy wat oordeel, doen dieselfde dinge.</verse>
        <verse osisID='Rom.2.2'>En ons weet dat die oordeel van God na waarheid is oor die wat sulke dinge doen.</verse>
        <verse osisID='Rom.2.3'>En meen jy, o mens wat hulle oordeel wat sulke dinge doen, en dit self doen, dat jy die oordeel van God sal ontvlug?</verse>
        <verse osisID='Rom.2.4'>Of verag jy die rykdom van sy goedertierenheid en verdraagsaamheid en lankmoedigheid, omdat jy nie besef dat die goedertierenheid van God jou tot bekering wil lei nie?</verse>
        <verse osisID='Rom.2.5'>Maar ooreenkomstig jou verhardheid en onbekeerlike hart vergader jy vir jou toorn as 'n skat in die dag van die toorn en die openbaring van die regverdige oordeel van God</verse>
        <verse osisID='Rom.2.6'>wat elkeen sal vergeld na sy werke:</verse>
        <verse osisID='Rom.2.7'>aan die wat deur volharding in goeie werke heerlikheid, eer en onverganklikheid soek die ewige lewe;</verse>
        <verse osisID='Rom.2.8'>maar aan die wat eiesinnig en aan die waarheid ongehoorsaam, maar aan die ongeregtigheid gehoorsaam is grimmigheid en toorn;</verse>
        <verse osisID='Rom.2.9'>verdrukking en benoudheid oor die siel van elke mens wat kwaad doen, oor die Jood eerste en ook oor die Griek;</verse>
        <verse osisID='Rom.2.10'>maar heerlikheid en eer en vrede vir elkeen wat goed doen, vir die Jood eerste en ook vir die Griek.</verse>
        <verse osisID='Rom.2.11'>Want daar is geen aanneming van die persoon by God nie.</verse>
        <verse osisID='Rom.2.12'>Want almal wat sonder wet gesondig het, sal ook sonder wet verlore gaan; en almal wat onder die wet gesondig het, sal deur die wet geoordeel word;</verse>
        <verse osisID='Rom.2.13'>omdat nie die hoorders van die wet by God regverdig is nie, maar die daders van die wet geregverdig sal word.</verse>
        <verse osisID='Rom.2.14'>Want wanneer die heidene, wat geen wet het nie, van nature die dinge van die wet doen, is hulle vir hulleself 'n wet, al het hulle geen wet nie;</verse>
        <verse osisID='Rom.2.15'>omdat hulle toon dat die werk van die wet in hulle harte geskrywe staan, terwyl hulle gewete saam getuienis gee en die gedagtes mekaar onderling beskuldig of ook verontskuldig,</verse>
        <verse osisID='Rom.2.16'>in die dag wanneer God die verborge dinge van die mense deur Jesus Christus sal oordeel, volgens my evangelie.</verse>
        <verse osisID='Rom.2.17'>Kyk, jy dra die naam van Jood en steun op die wet en beroem jou op God,</verse>
        <verse osisID='Rom.2.18'>en jy ken sy wil en onderskei die dinge waar dit op aankom, omdat jy uit die wet onderrig word,</verse>
        <verse osisID='Rom.2.19'>en jy is oortuig dat jy 'n leidsman is van blindes, 'n lig vir die wat in duisternis is,</verse>
        <verse osisID='Rom.2.20'>'n opvoeder van onverstandiges, 'n leermeester van onervarenes, omdat jy die beliggaming van die kennis en die waarheid in die wet het</verse>
        <verse osisID='Rom.2.21'>jy dan, wat 'n ander leer, leer jy jouself nie? Jy wat preek dat 'n mens nie mag steel nie, steel jy?</verse>
        <verse osisID='Rom.2.22'>Jy wat sê dat 'n mens nie owerspel mag pleeg nie, pleeg jy owerspel? Jy wat 'n afsku van die afgode het, pleeg jy tempelroof?</verse>
        <verse osisID='Rom.2.23'>Jy wat jou op die wet beroem, onteer jy God deur die oortreding van die wet?</verse>
        <verse osisID='Rom.2.24'>Want, soos geskrywe is, die Naam van God word om julle ontwil onder die heidene gelaster.</verse>
        <verse osisID='Rom.2.25'>Want die besnydenis is wel nuttig as jy die wet onderhou; maar as jy 'n oortreder van die wet is, het jou besnydenis onbesnedenheid geword.</verse>
        <verse osisID='Rom.2.26'>As die onbesnedene dan die verordeninge van die wet onderhou, sal sy onbesnedenheid dan nie as besnydenis gereken word nie?</verse>
        <verse osisID='Rom.2.27'>En sal hy wat van nature onbesnede is en die wet volbring, jou nie oordeel wat ondanks letter en besnydenis 'n oortreder van die wet is nie?</verse>
        <verse osisID='Rom.2.28'>Want nie hy is 'n Jood wat dit in die openbaar is nie, en nie d¡t is besnydenis wat dit in die openbaar in die vlees is nie;</verse>
        <verse osisID='Rom.2.29'>maar hy is 'n Jood wat dit in die verborgene is, en besnydenis is die van die hart, in die gees, nie na die letter nie. Sy lof is nie uit mense nie, maar uit God.</verse>
      </chapter>
      <chapter osisID='Rom.3'>
        <verse osisID='Rom.3.1'>Wat is dan die voordeel van die Jood? Of wat is die nut van die besnydenis?</verse>
        <verse osisID='Rom.3.2'>Groot, in alle opsigte: ten eerste tog seker dat aan hulle die woorde van God toevertrou is.</verse>
        <verse osisID='Rom.3.3'>Want wat maak dit as sommige ontrou geword het? Sal hulle ontrou miskien die getrouheid van God vernietig?</verse>
        <verse osisID='Rom.3.4'>Nee, stellig nie! Maar God moet waaragtig wees en elke mens leuenagtig, soos geskrywe is: Sodat U geregverdig kan word in u woorde en oorwin as U gerig hou.</verse>
        <verse osisID='Rom.3.5'>Maar as ons ongeregtigheid die geregtigheid van God bewys, wat sal ons sê? Is God wat die toorn oor ons bring, dan nie onregverdig nie? Ek spreek menslikerwys.</verse>
        <verse osisID='Rom.3.6'>Nee, stellig nie! Want hoe sal God anders die wêreld oordeel?</verse>
        <verse osisID='Rom.3.7'>Maar as die waarheid van God deur my leuen oorvloediger geword het tot sy heerlikheid, waarom word ek dan nog as sondaar geoordeel?</verse>
        <verse osisID='Rom.3.8'>En moet ons nie liewer sê nie, soos ons belaster word en soos sommige beweer dat ons sê: Laat ons kwaad doen, sodat die goeie daaruit kan voortkom? Hulle veroordeling is regverdig.</verse>
        <verse osisID='Rom.3.9'>Wat dan? Het ons enige voorrang? Hoegenaamd nie! Want ons het tevore al Jode sowel as Grieke beskuldig dat hulle almal onder die sonde is,</verse>
        <verse osisID='Rom.3.10'>soos geskrywe is: Daar is niemand regverdig nie, selfs nie een nie.</verse>
        <verse osisID='Rom.3.11'>Daar is niemand wat verstandig is nie, daar is niemand wat God soek nie.</verse>
        <verse osisID='Rom.3.12'>Hulle het almal afgewyk, saam het hulle ontaard. Daar is niemand wat goed doen nie, daar is selfs nie een nie.</verse>
        <verse osisID='Rom.3.13'>Hulle keel is 'n oop graf, met hul tonge pleeg hulle bedrog, die gif van adders is onder hulle lippe.</verse>
        <verse osisID='Rom.3.14'>Hulle mond is vol vervloeking en bitterheid.</verse>
        <verse osisID='Rom.3.15'>Haastig is hulle voete om bloed te vergiet.</verse>
        <verse osisID='Rom.3.16'>Verwoesting en ellende is in hulle paaie,</verse>
        <verse osisID='Rom.3.17'>en die weg van vrede ken hulle nie.</verse>
        <verse osisID='Rom.3.18'>Daar is geen vrees van God voor hulle oë nie.</verse>
        <verse osisID='Rom.3.19'>Nou weet ons dat alles wat die wet sê, hy dit sê vir die wat onder die wet is, sodat elke mond gestop en die hele wêreld voor God doemwaardig kan wees;</verse>
        <verse osisID='Rom.3.20'>aangesien uit die werke van die wet geen vlees voor Hom geregverdig sal word nie, want deur die wet is die kennis van sonde.</verse>
        <verse osisID='Rom.3.21'>Maar nou is die geregtigheid van God geopenbaar sonder die wet, terwyl die wet en die profete daarvan getuig,</verse>
        <verse osisID='Rom.3.22'>die geregtigheid naamlik van God deur die geloof in Jesus Christus vir almal en oor almal wat glo, want daar is geen onderskeid nie;</verse>
        <verse osisID='Rom.3.23'>want almal het gesondig en dit ontbreek hulle aan die heerlikheid van God,</verse>
        <verse osisID='Rom.3.24'>en hulle word deur sy genade sonder verdienste geregverdig deur die verlossing wat in Christus Jesus is.</verse>
        <verse osisID='Rom.3.25'>Hom het God voorgestel in sy bloed as 'n versoening deur die geloof, om sy geregtigheid te bewys deurdat Hy die sondes ongestraf laat bly het wat tevore gedoen is onder die verdraagsaamheid van God</verse>
        <verse osisID='Rom.3.26'>om sy geregtigheid te toon in die teenwoordige tyd, sodat Hy self regverdig kan wees en regverdig maak wie uit die geloof in Jesus is.</verse>
        <verse osisID='Rom.3.27'>Waar is dan die roem? Dit is uitgesluit. Deur watter wet? Van die werke? Nee, maar deur die wet van die geloof.</verse>
        <verse osisID='Rom.3.28'>Ons neem dus aan dat die mens geregverdig word deur die geloof sonder die werke van die wet.</verse>
        <verse osisID='Rom.3.29'>Of behoort God net aan die Jode, en nie ook aan die heidene nie? Ja, ook aan die heidene,</verse>
        <verse osisID='Rom.3.30'>aangesien dit inderdaad een God is wat die besnedenes sal regverdig uit die geloof en die onbesnedenes deur die geloof.</verse>
        <verse osisID='Rom.3.31'>Maak ons dan die wet tot niet deur die geloof? Nee, stellig nie! Inteendeel, ons bevestig die wet.</verse>
      </chapter>
      <chapter osisID='Rom.4'>
        <verse osisID='Rom.4.1'>Wat sal ons dan sê, het Abraham, ons vader na die vlees, verkry?</verse>
        <verse osisID='Rom.4.2'>Want as Abraham uit die werke geregverdig is, het hy iets om op te roem, maar nie teenoor God nie.</verse>
        <verse osisID='Rom.4.3'>Want wat sê die Skrif? Abraham het in God geglo, en dit is hom tot geregtigheid gereken.</verse>
        <verse osisID='Rom.4.4'>Maar aan hom wat werk, word die loon nie na guns toegereken nie, maar na verdienste;</verse>
        <verse osisID='Rom.4.5'>aan hom egter wat nie werk nie, maar glo in Hom wat die goddelose regverdig, word sy geloof tot geregtigheid gereken.</verse>
        <verse osisID='Rom.4.6'>Soos Dawid ook die mens salig spreek aan wie God geregtigheid toereken sonder werke:</verse>
        <verse osisID='Rom.4.7'>Welgeluksalig is hulle wie se ongeregtighede vergewe en wie se sondes bedek is.</verse>
        <verse osisID='Rom.4.8'>Welgeluksalig is die man aan wie die Here die sonde nie toereken nie.</verse>
        <verse osisID='Rom.4.9'>Hierdie saligspreking dan, sien dit op die besnedenes of ook op die onbesnedenes? Want ons sê: Aan Abraham is die geloof tot geregtigheid gereken.</verse>
        <verse osisID='Rom.4.10'>Hoe is dit dan toegereken toe hy besnede of onbesnede was? Nie as besnedene nie, maar as onbesnedene.</verse>
        <verse osisID='Rom.4.11'>En hy het die teken van die besnydenis ontvang as 'n seël van die geregtigheid van die geloof toe hy nog nie besny was nie; dat hy die vader sou wees van almal wat glo terwyl hulle onbesnede is, sodat ook aan hulle die geregtigheid toegereken sou word;</verse>
        <verse osisID='Rom.4.12'>en ook 'n vader van die besnydenis vir die wat nie alleen uit die besnydenis is nie, maar ook wandel in die voetstappe van die geloof van ons vader Abraham toe hy onbesnede was.</verse>
        <verse osisID='Rom.4.13'>Want die belofte dat hy erfgenaam van die wêreld sou wees, het Abraham of sy nageslag nie deur die wet verkry nie, maar deur die geregtigheid van die geloof.</verse>
        <verse osisID='Rom.4.14'>Want as hulle wat uit die wet is, erfgename is, dan het die geloof waardeloos geword en die belofte tot niet geraak.</verse>
        <verse osisID='Rom.4.15'>Want die wet werk toorn; maar waar geen wet is nie, daar is ook geen oortreding nie.</verse>
        <verse osisID='Rom.4.16'>Daarom is dit uit die geloof, sodat dit volgens genade kan wees en die belofte kan vasstaan vir die hele nageslag; nie alleen vir die wat uit die wet is nie, maar ook vir die wat uit die geloof van Abraham is, die vader van ons almal</verse>
        <verse osisID='Rom.4.17'>soos geskrywe is: Ek het jou 'n vader van baie nasies gemaak voor die aangesig van God in wie hy geglo het, wat die dode lewend maak en die dinge wat nie bestaan nie, roep asof hulle bestaan.</verse>
        <verse osisID='Rom.4.18'>Hy het teen hoop op hoop geglo dat hy vader sou word van baie volke volgens wat gesê was: So sal jou nageslag wees.</verse>
        <verse osisID='Rom.4.19'>En sonder om te verswak in die geloof het hy, al was hy omtrent honderd jaar oud, nie gelet op sy eie liggaam wat alreeds verstorwe was, en op die verstorwe toestand van die moederskoot van Sara nie.</verse>
        <verse osisID='Rom.4.20'>En hy het nie deur ongeloof aan die belofte van God getwyfel nie, maar hy is versterk deur die geloof en het aan God die eer gegee</verse>
        <verse osisID='Rom.4.21'>en was ten volle oortuig dat Hy ook die mag het om te doen wat Hy beloof het.</verse>
        <verse osisID='Rom.4.22'>Daarom is dit hom ook tot geregtigheid gereken.</verse>
        <verse osisID='Rom.4.23'>Maar dit is nie alleen om sy ontwil geskrywe dat dit hom toegereken is nie,</verse>
        <verse osisID='Rom.4.24'>maar ook om ons ontwil aan wie dit toegereken sal word, ons wat glo in Hom wat Jesus, onse Here, uit die dode opgewek het,</verse>
        <verse osisID='Rom.4.25'>wat oorgelewer is ter wille van ons misdade en opgewek is ter wille van ons regverdigmaking.</verse>
      </chapter>
      <chapter osisID='Rom.5'>
        <verse osisID='Rom.5.1'>Omdat ons dan uit die geloof geregverdig is, het ons vrede by God deur onse Here Jesus Christus;</verse>
        <verse osisID='Rom.5.2'>deur wie ons ook deur die geloof die toegang verkry het tot hierdie genade waarin ons staan; en ons roem in die hoop op die heerlikheid van God.</verse>
        <verse osisID='Rom.5.3'>En nie alleen dit nie, maar ons roem ook in die verdrukkinge, omdat ons weet dat die verdrukking lydsaamheid werk,</verse>
        <verse osisID='Rom.5.4'>en die lydsaamheid beproefdheid en die beproefdheid hoop;</verse>
        <verse osisID='Rom.5.5'>en die hoop beskaam nie, omdat die liefde van God in ons harte uitgestort is deur die Heilige Gees wat aan ons gegee is.</verse>
        <verse osisID='Rom.5.6'>Want toe ons nog swak was, het Christus op die regte tyd vir die goddelose gesterwe.</verse>
        <verse osisID='Rom.5.7'>Want nouliks sal iemand vir 'n regverdige sterwe vir 'n goeie mens sal iemand miskien nog die moed hê om te sterwe</verse>
        <verse osisID='Rom.5.8'>maar God bewys sy liefde tot ons daarin dat Christus vir ons gesterf het toe ons nog sondaars was.</verse>
        <verse osisID='Rom.5.9'>Veel meer dan sal ons, nou dat ons geregverdig is in sy bloed, deur Hom gered word van die toorn.</verse>
        <verse osisID='Rom.5.10'>Want as ons, terwyl ons nog vyande was, met God versoen is deur die dood van sy Seun, veel meer sal ons deur sy lewe gered word nou dat ons versoen is.</verse>
        <verse osisID='Rom.5.11'>En nie alleen dit nie, maar ons roem ook in God deur onse Here Jesus Christus, deur wie ons nou die versoening verkry het.</verse>
        <verse osisID='Rom.5.12'>Daarom, soos deur een mens die sonde in die wêreld ingekom het en deur die sonde die dood, en so die dood tot alle mense deurgedring het, omdat almal gesondig het</verse>
        <verse osisID='Rom.5.13'>want voor die wet was daar al sonde in die wêreld; maar sonde word nie toegereken as daar geen wet is nie.</verse>
        <verse osisID='Rom.5.14'>Tog het die dood geheers van Adam af tot op Moses, ook oor hulle wat nie gesondig het in die gelykheid van die oortreding van Adam nie, wat 'n voorbeeld is van Hom wat sou kom.</verse>
        <verse osisID='Rom.5.15'>Maar dit is met die misdaad nie soos met die genadegawe nie; want as deur die misdaad van die ,,n baie gesterf het, veel meer het die genade van God en die gawe deur die genade van die een mens, Jesus Christus, vir baie oorvloedig geword.</verse>
        <verse osisID='Rom.5.16'>En nie soos deur ,,n wat gesondig het, is die gawe nie; want die oordeel was uit ,,n tot veroordeling, maar die genadegawe is uit baie misdade tot vryspraak.</verse>
        <verse osisID='Rom.5.17'>Want as ten gevolge van die misdaad van die ,,n die dood geheers het deur die ,,n, veel meer sal hulle wat die oorvloed van die genade en van die gawe van die geregtigheid ontvang, in die lewe heers deur die Â,n, Jesus Christus.</verse>
        <verse osisID='Rom.5.18'>Daarom dan, net soos dit deur een misdaad vir alle mense tot veroordeling gekom het, so ook is dit deur een daad van geregtigheid vir alle mense tot regverdigmaking van die lewe.</verse>
        <verse osisID='Rom.5.19'>Want soos deur die ongehoorsaamheid van die een mens baie tot sondaars gestel is, so sal ook deur die gehoorsaamheid van die Â,n baie tot regverdiges gestel word.</verse>
        <verse osisID='Rom.5.20'>Maar die wet het daar bygekom, sodat die misdaad meer sou word; en waar die sonde meer geword het, het die genade nog meer oorvloedig geword;</verse>
        <verse osisID='Rom.5.21'>sodat, soos die sonde geheers het in die dood, so ook die genade kan heers deur die geregtigheid tot die ewige lewe deur Jesus Christus, onse Here.</verse>
      </chapter>
      <chapter osisID='Rom.6'>
        <verse osisID='Rom.6.1'>Wat sal ons dan sê? Sal ons in die sonde bly, dat die genade meer kan word?</verse>
        <verse osisID='Rom.6.2'>Nee, stellig nie! Ons wat die sonde afgesterf het, hoe kan ons nog daarin lewe?</verse>
        <verse osisID='Rom.6.3'>Of weet julle nie dat ons almal wat in Christus Jesus gedoop is, in sy dood gedoop is nie?</verse>
        <verse osisID='Rom.6.4'>Ons is dus saam met Hom begrawe deur die doop in die dood, sodat net soos Christus uit die dode opgewek is deur die heerlikheid van die Vader, ons ook so in 'n nuwe lewe kan wandel.</verse>
        <verse osisID='Rom.6.5'>Want as ons met Hom saamgegroei het deur die gelykvormigheid aan sy dood, sal ons dit tog ook wees deur die aan sy opstanding;</verse>
        <verse osisID='Rom.6.6'>aangesien ons dit weet dat ons oue mens saam gekruisig is, sodat die liggaam van die sonde tot niet gemaak sou word en ons nie meer die sonde sou dien nie.</verse>
        <verse osisID='Rom.6.7'>Want hy wat gesterf het, is geregverdig van die sonde.</verse>
        <verse osisID='Rom.6.8'>As ons dan saam met Christus gesterf het, glo ons dat ons ook saam met Hom sal lewe,</verse>
        <verse osisID='Rom.6.9'>omdat ons weet dat Christus, nadat Hy opgewek is uit die dode, nie meer sterf nie. Die dood heers oor Hom nie meer nie.</verse>
        <verse osisID='Rom.6.10'>Want die dood wat Hy gesterf het, het Hy vir die sonde eens en vir altyd gesterwe; maar die lewe wat Hy leef, leef Hy vir God.</verse>
        <verse osisID='Rom.6.11'>So moet julle ook reken dat julle wel vir die sonde dood is, maar lewend is vir God in Christus Jesus, onse Here.</verse>
        <verse osisID='Rom.6.12'>Laat die sonde dan in julle sterflike liggaam nie heers dat julle aan sy begeerlikhede gehoorsaam sou wees nie.</verse>
        <verse osisID='Rom.6.13'>En moenie julle lede stel tot beskikking van die sonde as werktuie van ongeregtigheid nie, maar stel julleself tot beskikking van God as mense wat uit die dode lewend geword het, en julle lede as werktuie van geregtigheid in die diens van God.</verse>
        <verse osisID='Rom.6.14'>Want die sonde sal oor julle nie heers nie; want julle is nie onder die wet nie, maar onder die genade.</verse>
        <verse osisID='Rom.6.15'>Wat dan? Sal ons sonde doen, omdat ons nie onder die wet is nie maar onder die genade? Nee, stellig nie!</verse>
        <verse osisID='Rom.6.16'>Weet julle nie dat aan wie julle julself as diensknegte tot beskikking stel om hom gehoorsaam te wees, julle diensknegte is van hom aan wie julle gehoorsaam is nie •f van die sonde tot die dood, •f van die gehoorsaamheid tot geregtigheid?</verse>
        <verse osisID='Rom.6.17'>Maar ons dank God dat julle wel diensknegte van die sonde was, maar van harte gehoorsaam geword het aan die voorbeeld van die leer wat aan julle oorgelewer is,</verse>
        <verse osisID='Rom.6.18'>en, vrygemaak van die sonde, het julle diensbaar geword aan die geregtigheid.</verse>
        <verse osisID='Rom.6.19'>Ek spreek menslikerwys ter wille van die swakheid van julle vlees; want net soos julle jul lede diensbaar gestel het aan die onreinheid en wetteloosheid om wetteloos te wees, so moet julle nou jul lede diensbaar stel aan die geregtigheid tot heiligmaking.</verse>
        <verse osisID='Rom.6.20'>Want toe julle diensknegte was van die sonde, was julle vry van die geregtigheid.</verse>
        <verse osisID='Rom.6.21'>Watter vrug dan het julle toe gehad van die dinge waaroor julle jul nou skaam? Want die uiteinde daarvan is die dood.</verse>
        <verse osisID='Rom.6.22'>Maar nou dat julle vrygemaak is van die sonde en diensbaar geword het aan God, het julle jul vrug tot heiligmaking en uiteindelik die ewige lewe.</verse>
        <verse osisID='Rom.6.23'>Want die loon van die sonde is die dood, maar die genadegawe van God is die ewige lewe in Christus Jesus, onse Here.</verse>
      </chapter>
      <chapter osisID='Rom.7'>
        <verse osisID='Rom.7.1'>Of weet julle nie, broeders want ek spreek met mense wat die wet ken dat die wet oor die mens heers so lank as hy lewe nie?</verse>
        <verse osisID='Rom.7.2'>Want die getroude vrou is deur die wet aan die lewende man gebonde; maar as die man sterwe, is sy ontslae van die wet van die man.</verse>
        <verse osisID='Rom.7.3'>Daarom dan, as sy 'n ander man s'n word terwyl haar man lewe, sal sy 'n egbreekster genoem word; maar as die man sterwe, is sy vry van die wet, sodat sy nie 'n egbreekster is as sy 'n ander man s'n word nie.</verse>
        <verse osisID='Rom.7.4'>So, my broeders, is julle dan ook ten opsigte van die wet dood deur die liggaam van Christus, om aan 'n ander te behoort, naamlik aan Hom wat uit die dode opgewek is, sodat ons tot eer van God vrugte kan dra.</verse>
        <verse osisID='Rom.7.5'>Want toe ons in die vlees was, het die sondige hartstogte wat deur die wet kom, in ons lede gewerk om vir die dood vrugte te dra.</verse>
        <verse osisID='Rom.7.6'>Maar nou is ons ontslae van die wet waardeur ons gebonde was, aangesien ons dit afgesterf het, sodat ons dien in die nuwigheid van die Gees en nie in die oudheid van die letter nie.</verse>
        <verse osisID='Rom.7.7'>Wat sal ons dan sê? Is die wet sonde? Nee, stellig nie! Inteendeel, ek sou die sonde nie anders as deur die wet geken het nie; want ek sou ook die begeerlikheid nie geken het nie as die wet nie gesê het: Jy mag nie begeer nie.</verse>
        <verse osisID='Rom.7.8'>Maar die sonde het aanleiding gevind deur die gebod en in my allerhande begeerlikheid gewerk; want sonder die wet is die sonde dood.</verse>
        <verse osisID='Rom.7.9'>En sonder die wet het ek vroeër gelewe, maar toe die gebod kom, het die sonde weer opgelewe en ek het gesterwe.</verse>
        <verse osisID='Rom.7.10'>En die gebod wat die lewe moes wees, die het vir my geblyk die dood te wees.</verse>
        <verse osisID='Rom.7.11'>Want die sonde het aanleiding gevind deur die gebod en my verlei en daardeur gedood.</verse>
        <verse osisID='Rom.7.12'>Dus is die wet heilig en die gebod is heilig en regverdig en goed.</verse>
        <verse osisID='Rom.7.13'>Het die goeie dan vir my die dood geword? Nee, stellig nie! Maar wel die sonde, dat dit kon blyk sonde te wees, omdat dit deur die goeie vir my die dood bewerk, sodat die sonde deur die gebod uitermate sondig kon word.</verse>
        <verse osisID='Rom.7.14'>Want ons weet dat die wet geestelik is, maar ek is vleeslik, verkoop onder die sonde.</verse>
        <verse osisID='Rom.7.15'>Want wat ek doen, weet ek nie; want wat ek wil, dit doen ek nie, maar wat ek haat, dit doen ek.</verse>
        <verse osisID='Rom.7.16'>En as ek doen wat ek nie wil nie, dan stem ek die wet toe dat dit goed is.</verse>
        <verse osisID='Rom.7.17'>Maar nou is dit nie meer ek wat dit doen nie, maar die sonde wat in my woon.</verse>
        <verse osisID='Rom.7.18'>Want ek weet dat in my, dit wil sê in my vlees, niks goeds woon nie; want om te wil, is by my aanwesig, maar om goed te doen, dit vind ek nie.</verse>
        <verse osisID='Rom.7.19'>Want die goeie wat ek wil, doen ek nie, maar die kwaad wat ek nie wil nie, dit doen ek.</verse>
        <verse osisID='Rom.7.20'>Maar as ek doen wat ek nie wil nie, dan doen ek dit nie meer nie, maar die sonde wat in my woon.</verse>
        <verse osisID='Rom.7.21'>Ek vind dus hierdie wet: as ek die goeie wil doen, is die kwaad by my aanwesig.</verse>
        <verse osisID='Rom.7.22'>Want ek verlustig my in die wet van God na die innerlike mens;</verse>
        <verse osisID='Rom.7.23'>maar ek sien 'n ander wet in my lede wat stryd voer teen die wet van my gemoed en my gevange neem onder die wet van die sonde wat in my lede is.</verse>
        <verse osisID='Rom.7.24'>Ek, ellendige mens! Wie sal my verlos van die liggaam van hierdie dood?</verse>
        <verse osisID='Rom.7.25'>Ek dank God deur Jesus Christus, onse Here! [ (Romans 7:26) So dien ek self dan wel met die gemoed die wet van God, maar met die vlees die wet van die sonde. ]</verse>
      </chapter>
      <chapter osisID='Rom.8'>
        <verse osisID='Rom.8.1'>Daar is dan nou geen veroordeling vir die wat in Christus Jesus is nie, vir die wat nie na die vlees wandel nie, maar na die Gees.</verse>
        <verse osisID='Rom.8.2'>Want die wet van die Gees van die lewe in Christus Jesus het my vrygemaak van die wet van die sonde en die dood.</verse>
        <verse osisID='Rom.8.3'>Want God het wat vir die wet onmoontlik was, omdat dit kragteloos was deur die vlees deur sy eie Seun in die gelykheid van die sondige vlees te stuur, en dit ter wille van die sonde, die sonde veroordeel in die vlees,</verse>
        <verse osisID='Rom.8.4'>sodat die reg van die wet vervul kon word in ons wat nie na die vlees wandel nie, maar na die Gees.</verse>
        <verse osisID='Rom.8.5'>Want die wat vleeslik is, bedink vleeslike dinge, maar die wat geestelik is, geestelike dinge.</verse>
        <verse osisID='Rom.8.6'>Want wat die vlees bedink, is die dood, maar wat die Gees bedink, is lewe en vrede,</verse>
        <verse osisID='Rom.8.7'>omdat wat die vlees bedink, vyandskap teen God is; want dit onderwerp hom nie aan die wet van God nie, want dit kan ook nie.</verse>
        <verse osisID='Rom.8.8'>En die wat in die vlees is, kan God nie behaag nie;</verse>
        <verse osisID='Rom.8.9'>julle is egter nie in die vlees nie, maar in die Gees, as naamlik die Gees van God in julle woon. Maar as iemand die Gees van Christus nie het nie, die behoort nie aan Hom nie.</verse>
        <verse osisID='Rom.8.10'>Maar as Christus in julle is, dan is die liggaam dood vanweë die sonde, maar die gees is lewe vanweë die geregtigheid.</verse>
        <verse osisID='Rom.8.11'>En as die Gees van Hom wat Jesus uit die dode opgewek het, in julle woon, dan sal Hy wat Christus uit die dode opgewek het, ook julle sterflike liggame lewend maak deur sy Gees wat in julle woon.</verse>
        <verse osisID='Rom.8.12'>Daarom dan, broeders, is ons skuldenaars, nie aan die vlees om na die vlees te lewe nie;</verse>
        <verse osisID='Rom.8.13'>want as julle na die vlees lewe, sal julle sterwe, maar as julle deur die Gees die werke van die liggaam doodmaak, sal julle lewe.</verse>
        <verse osisID='Rom.8.14'>Want almal wat deur die Gees van God gelei word, die is kinders van God.</verse>
        <verse osisID='Rom.8.15'>Want julle het nie ontvang 'n gees van slawerny om weer te vrees nie, maar julle het ontvang die Gees van aanneming tot kinders, deur wie ons roep: Abba, Vader!</verse>
        <verse osisID='Rom.8.16'>Die Gees self getuig saam met ons gees dat ons kinders van God is;</verse>
        <verse osisID='Rom.8.17'>en as ons kinders is, dan ook erfgename, erfgename van God en mede erfgename van Christus, as ons naamlik saam met Hom ly, sodat ons ook saam met Hom verheerlik kan word.</verse>
        <verse osisID='Rom.8.18'>Want ek reken dat die lyding van die teenwoordige tyd nie opweeg teen die heerlikheid wat aan ons geopenbaar sal word nie.</verse>
        <verse osisID='Rom.8.19'>Want die skepping wag met reikhalsende verlange op die openbaarmaking van die kinders van God.</verse>
        <verse osisID='Rom.8.20'>Want die skepping is aan die nietigheid onderworpe nie gewillig nie, maar ter wille van hom wat dit onderwerp het</verse>
        <verse osisID='Rom.8.21'>in die hoop dat ook die skepping self vrygemaak sal word van die slawerny van die verganklikheid tot die vryheid van die heerlikheid van die kinders van God.</verse>
        <verse osisID='Rom.8.22'>Want ons weet dat die hele skepping tesame sug en tesame in barensnood is tot nou toe.</verse>
        <verse osisID='Rom.8.23'>En nie alleen dit nie, maar ons self ook wat die eerstelinge van die Gees het, ons sug ook in onsself in afwagting van die aanneming tot kinders, naamlik die verlossing van ons liggaam.</verse>
        <verse osisID='Rom.8.24'>Want ons is gered in hoop; maar die hoop wat gesien word, is geen hoop nie; want wat iemand sien, waarom hoop hy dit nog?</verse>
        <verse osisID='Rom.8.25'>Maar as ons hoop wat ons nie sien nie, dan wag ons daarop met volharding.</verse>
        <verse osisID='Rom.8.26'>En net so kom ook die Gees ons swakhede te hulp, want ons weet nie reg wat ons moet bid nie, maar die Gees self tree vir ons in met onuitspreeklike sugtinge.</verse>
        <verse osisID='Rom.8.27'>En Hy wat die harte deursoek, weet wat die bedoeling van die Gees is, omdat Hy ooreenkomstig die wil van God vir die heiliges intree.</verse>
        <verse osisID='Rom.8.28'>En ons weet dat vir hulle wat God liefhet, alles ten goede meewerk, vir hulle wat na sy voorneme geroep is.</verse>
        <verse osisID='Rom.8.29'>Want die wat Hy vantevore geken het, die het Hy ook vantevore verordineer om gelykvormig te wees aan die beeld van sy Seun, sodat Hy die eersgeborene kan wees onder baie broeders;</verse>
        <verse osisID='Rom.8.30'>en die wat Hy vantevore verordineer het, die het Hy ook geroep; en die wat Hy geroep het, die het Hy ook geregverdig; en die wat Hy geregverdig het, die het Hy ook verheerlik.</verse>
        <verse osisID='Rom.8.31'>Wat sal ons dan van hierdie dinge sê? As God v¡r ons is, wie kan teen ons wees?</verse>
        <verse osisID='Rom.8.32'>Hy wat selfs sy eie Seun nie gespaar het nie, maar Hom vir ons almal oorgegee het, hoe sal Hy nie saam met Hom ons ook alles genadiglik skenk nie?</verse>
        <verse osisID='Rom.8.33'>Wie sal beskuldiging inbring teen die uitverkorenes van God? God is dit wat regverdig maak.</verse>
        <verse osisID='Rom.8.34'>Wie is dit wat veroordeel? Christus is dit wat gesterf het, ja, meer nog, wat ook opgewek is, wat ook aan die regterhand van God is, wat ook vir ons intree.</verse>
        <verse osisID='Rom.8.35'>Wie sal ons skei van die liefde van Christus verdrukking of benoudheid of vervolging of honger of naaktheid of gevaar of swaard?</verse>
        <verse osisID='Rom.8.36'>Soos geskrywe is: Om U ontwil word ons die hele dag gedood, ons is gereken as slagskape.</verse>
        <verse osisID='Rom.8.37'>Maar in al hierdie dinge is ons meer as oorwinnaars deur Hom wat ons liefgehad het.</verse>
        <verse osisID='Rom.8.38'>Want ek is versekerd dat geen dood of lewe of engele of owerhede of magte of teenwoordige of toekomende dinge</verse>
        <verse osisID='Rom.8.39'>of hoogte of diepte of enige ander skepsel ons sal kan skei van die liefde van God wat daar in Christus Jesus, onse Here, is nie.</verse>
      </chapter>
      <chapter osisID='Rom.9'>
        <verse osisID='Rom.9.1'>Ek spreek die waarheid in Christus, ek lieg nie my gewete getuig saam met my in die Heilige Gees</verse>
        <verse osisID='Rom.9.2'>dat dit vir my 'n groot droefheid is en 'n onophoudelike smart vir my hart.</verse>
        <verse osisID='Rom.9.3'>Want ek sou self kon wens om ter wille van my broers, my stamgenote na die vlees, 'n vervloeking te wees, w,g van Christus af.</verse>
        <verse osisID='Rom.9.4'>Hulle is Israeliete aan wie die aanneming tot kinders behoort en die heerlikheid en die verbonde en die wetgewing en die erediens en die beloftes;</verse>
        <verse osisID='Rom.9.5'>aan wie die vaders behoort en uit wie die Christus is na die vlees Hy wat oor alles is, God, lofwaardig tot in ewigheid! Amen.</verse>
        <verse osisID='Rom.9.6'>Maar ek sê dit nie asof die woord van God verval het nie; want hulle is nie almal Israel wat uit Israel is nie.</verse>
        <verse osisID='Rom.9.7'>Ook nie omdat hulle Abraham se nageslag is, is hulle almal kinders nie; maar: in Isak sal jou nageslag genoem word.</verse>
        <verse osisID='Rom.9.8'>Dit wil sê, nie hulle is kinders van God wat die kinders van die vlees is nie, maar die kinders van die belofte word gereken as die nageslag.</verse>
        <verse osisID='Rom.9.9'>Want dit is die woord van die belofte: Omtrent hierdie tyd sal Ek kom, en Sara sal 'n seun hê.</verse>
        <verse osisID='Rom.9.10'>En nie alleen dit nie, maar ook Rebekka was swanger uit een, naamlik Isak, ons vader.</verse>
        <verse osisID='Rom.9.11'>Want toe die kinders nog nie gebore was en nog geen goed of kwaad gedoen het nie dat die voorneme van God volgens die verkiesing kon bly staan, nie uit die werke nie, maar uit Hom wat roep</verse>
        <verse osisID='Rom.9.12'>is vir haar gesê: Die oudste sal die jongste dien.</verse>
        <verse osisID='Rom.9.13'>Soos geskrywe is: Jakob het Ek liefgehad en Esau het Ek gehaat.</verse>
        <verse osisID='Rom.9.14'>Wat sal ons dan sê? Is daar miskien onreg by God? Nee, stellig nie!</verse>
        <verse osisID='Rom.9.15'>Want aan Moses sê Hy: Ek sal barmhartig wees oor wie Ek barmhartig wil wees en My ontferm oor wie Ek My wil ontferm.</verse>
        <verse osisID='Rom.9.16'>So hang dit dan nie af van die een wat wil of van die een wat loop nie, maar van God wat barmhartig is.</verse>
        <verse osisID='Rom.9.17'>Want die Skrif sê aan Farao: Juis hiervoor het Ek jou laat optree, dat Ek in jou my krag kan toon en dat my Naam verkondig kan word op die hele aarde.</verse>
        <verse osisID='Rom.9.18'>So is Hy dan barmhartig oor wie Hy wil en Hy verhard wie Hy wil.</verse>
        <verse osisID='Rom.9.19'>Jy sal dan vir my sê: Waarom verwyt Hy dan nog, want wie het sy wil weerstaan?</verse>
        <verse osisID='Rom.9.20'>Maar tog, o mens, wie is jy wat teen God antwoord? Die maaksel kan tog nie vir die maker sê: Waarom het u my so gemaak nie?</verse>
        <verse osisID='Rom.9.21'>Of het die pottebakker nie mag oor die klei, om uit dieselfde klomp die een voorwerp tot eer en die ander tot oneer te maak nie?</verse>
        <verse osisID='Rom.9.22'>En as God, al wil Hy sy toorn bewys en sy mag bekend maak, tog met groot lankmoedigheid die voorwerpe van toorn wat vir die verderf toeberei is, verdra het,</verse>
        <verse osisID='Rom.9.23'>juis om bekend te maak die rykdom van sy heerlikheid oor die voorwerpe van barmhartigheid wat Hy voorberei het tot heerlikheid,</verse>
        <verse osisID='Rom.9.24'>ons naamlik wat Hy geroep het, nie alleen uit die Jode nie, maar ook uit die heidene?</verse>
        <verse osisID='Rom.9.25'>Soos Hy ook in Hos,a sê: Ek sal die wat nie my volk is nie, my volk noem; en haar wat nie bemin is nie, beminde;</verse>
        <verse osisID='Rom.9.26'>en in die plek waar aan hulle gesê is: Julle is nie my volk nie! daar sal hulle genoem word kinders van die lewende God.</verse>
        <verse osisID='Rom.9.27'>En Jesaja roep oor Israel uit: Al is die getal van die kinders van Israel soos die sand van die see, net die oorblyfsel sal gered word;</verse>
        <verse osisID='Rom.9.28'>want Hy volbring 'n saak en verkort dit in geregtigheid, omdat die Here 'n saak wat verkort is, op die aarde sal doen.</verse>
        <verse osisID='Rom.9.29'>En soos Jesaja tevore gesê het: As die Here van die leërskare vir ons nie 'n nageslag oorgelaat het nie, soos Sodom sou ons geword het en aan Gomorra gelyk gewees het.</verse>
        <verse osisID='Rom.9.30'>Wat sal ons dan sê? Dat die heidene, wat die geregtigheid nie nagejaag het nie, die geregtigheid verkry het, naamlik die geregtigheid wat uit die geloof is;</verse>
        <verse osisID='Rom.9.31'>terwyl Israel, wat die wet van die geregtigheid nagejaag het, die wet van die geregtigheid nie bereik het nie.</verse>
        <verse osisID='Rom.9.32'>Waarom? Omdat dit nie uit die geloof was nie, maar net asof dit uit die werke van die wet was; want hulle het hul gestamp teen die steen van aanstoot.</verse>
        <verse osisID='Rom.9.33'>Soos geskrywe is: Kyk, Ek lê in Sion 'n steen van aanstoot en 'n rots van struikeling; en elkeen wat in Hom glo, sal nie beskaam word nie.</verse>
      </chapter>
      <chapter osisID='Rom.10'>
        <verse osisID='Rom.10.1'>Broeders, die verlange van my hart en die gebed wat ek tot God vir Israel doen, is tot hulle redding.</verse>
        <verse osisID='Rom.10.2'>Want ek getuig van hulle dat hulle 'n ywer vir God het, maar sonder kennis.</verse>
        <verse osisID='Rom.10.3'>Want omdat hulle die geregtigheid van God nie ken nie en hulle eie geregtigheid probeer oprig, het hulle hul aan die geregtigheid van God nie onderwerp nie.</verse>
        <verse osisID='Rom.10.4'>Want Christus is die einde van die wet tot geregtigheid vir elkeen wat glo.</verse>
        <verse osisID='Rom.10.5'>Want Moses beskrywe die geregtigheid wat uit die wet is: Die mens wat hierdie dinge doen, sal daardeur lewe.</verse>
        <verse osisID='Rom.10.6'>Maar die geregtigheid wat uit die geloof is, sê dit: Moenie in jou hart sê nie: Wie sal in die hemel opvaar, naamlik om Christus af te bring;</verse>
        <verse osisID='Rom.10.7'>of: Wie sal in die afgrond neerdaal, naamlik om Christus uit die dode op te bring?</verse>
        <verse osisID='Rom.10.8'>Maar wat sê dit? Naby jou is die woord, in jou mond en in jou hart. Dit is die woord van die geloof wat ons verkondig:</verse>
        <verse osisID='Rom.10.9'>As jy met jou mond die Here Jesus bely en met jou hart glo dat God Hom uit die dode opgewek het, sal jy gered word;</verse>
        <verse osisID='Rom.10.10'>want met die hart glo ons tot geregtigheid en met die mond bely ons tot redding.</verse>
        <verse osisID='Rom.10.11'>Want die Skrif sê: Elkeen wat in Hom glo, sal nie beskaam word nie.</verse>
        <verse osisID='Rom.10.12'>Want daar is geen onderskeid tussen Jood en Griek nie; dieselfde Here tog is Here van almal en is ryk oor almal wat Hom aanroep.</verse>
        <verse osisID='Rom.10.13'>Want: Elkeen wat die Naam van die Here aanroep, sal gered word.</verse>
        <verse osisID='Rom.10.14'>Hoe kan hulle Hom dan aanroep in wie hulle nie geglo het nie? En hoe kan hulle in Hom glo van wie hulle nie gehoor het nie? En hoe kan hulle hoor sonder een wat preek?</verse>
        <verse osisID='Rom.10.15'>En hoe kan hulle preek as hulle nie gestuur word nie? Soos geskrywe is: Hoe lieflik is die voete van die wat die evangelie van vrede verkondig, van die wat die evangelie van die goeie verkondig!</verse>
        <verse osisID='Rom.10.16'>Maar hulle was nie almal gehoorsaam aan die evangelie nie; want Jesaja het gesê: Here, wie het ons prediking geglo?</verse>
        <verse osisID='Rom.10.17'>Die geloof is dus uit die gehoor, en die gehoor is deur die woord van God.</verse>
        <verse osisID='Rom.10.18'>Maar ek sê: Het hulle miskien nie gehoor nie? Ja, seker! Oor die hele aarde het hulle stem uitgegaan en tot by die eindes van die wêreld hulle woorde.</verse>
        <verse osisID='Rom.10.19'>Maar ek vra: Het Israel dit miskien nie verstaan nie? Ten eerste sê Moses: Ek sal julle jaloers maak op die wat geen volk is nie, en Ek sal julle toorn opwek teen 'n onverstandige volk.</verse>
        <verse osisID='Rom.10.20'>En Jesaja durf selfs sê: Ek het My laat vind deur die wat My nie gesoek het nie; Ek het verskyn aan die wat na My nie gevra het nie.</verse>
        <verse osisID='Rom.10.21'>Maar van Israel sê Hy: Die hele dag het Ek my hande uitgebrei na 'n ongehoorsame en teësprekende volk.</verse>
      </chapter>
      <chapter osisID='Rom.11'>
        <verse osisID='Rom.11.1'>Ek vra dan: Het God miskien sy volk verstoot? Nee, stellig nie! Want ek is ook 'n Israeliet uit die nageslag van Abraham, van die stam van Benjamin.</verse>
        <verse osisID='Rom.11.2'>God het sy volk wat Hy vantevore geken het, nie verstoot nie. Of weet julle nie wat die Skrif in die gedeelte oor El¡a sê nie? hoe hy by God optree teen Israel en sê:</verse>
        <verse osisID='Rom.11.3'>Here, hulle het u profete gedood en u altare het hulle afgebreek, en ek het alleen oorgebly, en hulle soek my lewe!</verse>
        <verse osisID='Rom.11.4'>Maar wat sê die Godspraak aan hom? Ek het vir Myself sewe duisend manne laat oorbly wat die knie voor Ba„l nie gebuig het nie.</verse>
        <verse osisID='Rom.11.5'>Net so is daar dan ook in die teenwoordige tyd 'n oorblyfsel, ooreenkomstig die verkiesing van die genade.</verse>
        <verse osisID='Rom.11.6'>En as dit deur genade is, dan is dit nie meer uit die werke nie; anders is die genade geen genade meer nie. En as dit uit die werke is, dan is dit nie meer genade nie; anders is die werk geen werk meer nie.</verse>
        <verse osisID='Rom.11.7'>Wat dan? Wat Israel soek, dit het hy nie verkry nie; maar die uitverkorenes het dit verkry en die ander is verhard.</verse>
        <verse osisID='Rom.11.8'>Soos geskrywe is: God het hulle gegee 'n gees van diepe slaap, oë om nie te sien nie en ore om nie te hoor nie, tot vandag toe.</verse>
        <verse osisID='Rom.11.9'>En Dawid sê: Laat hulle tafel vir hulle wees 'n vangnet en 'n strik en 'n struikelblok en 'n vergelding.</verse>
        <verse osisID='Rom.11.10'>Laat hulle oë duister word om nie te sien nie, en buig hulle rug vir altyd krom.</verse>
        <verse osisID='Rom.11.11'>Ek vra dan: Het hulle miskien gestruikel om te val? Nee, stellig nie! Maar deur hulle val het die saligheid tot die heidene gekom om hulle jaloers te maak.</verse>
        <verse osisID='Rom.11.12'>En as hulle val die rykdom van die wêreld is en hulle tekort die rykdom van die heidene, hoeveel te meer sal hulle volheid dit nie wees nie!</verse>
        <verse osisID='Rom.11.13'>Want aan julle heidene sê ek: Vir sover as ek 'n apostel van die heidene is, verheerlik ek my bediening</verse>
        <verse osisID='Rom.11.14'>as ek tog maar net my eie volk jaloers kan maak en sommige uit hulle kan red!</verse>
        <verse osisID='Rom.11.15'>Want as hulle verwerping die versoening van die wêreld is, wat sal hulle aanneming anders wees as lewe uit die dode?</verse>
        <verse osisID='Rom.11.16'>En as die eerstelinge heilig is, dan die deeg ook; en as die wortel heilig is, dan die takke ook.</verse>
        <verse osisID='Rom.11.17'>En as sommige van die takke afgebreek is, en jy wat 'n wilde olyfboom was, onder hulle ingeënt is en deel gekry het aan die wortel en die vettigheid van die olyfboom,</verse>
        <verse osisID='Rom.11.18'>moet dan nie teen die takke roem nie; en as jy roem dit is nie jy wat die wortel dra nie, maar die wortel vir jou.</verse>
        <verse osisID='Rom.11.19'>Jy sal dan sê: Die takke is afgebreek, sodat ek ingeënt kon word.</verse>
        <verse osisID='Rom.11.20'>Goed! Deur ongeloof is hulle afgebreek, maar jy staan deur die geloof. Moenie hoogmoedig wees nie, maar vrees.</verse>
        <verse osisID='Rom.11.21'>Want as God die natuurlike takke nie gespaar het nie, sal Hy miskien jou ook nie spaar nie.</verse>
        <verse osisID='Rom.11.22'>Let dan op die goedertierenheid en die gestrengheid van God: gestrengheid oor die wat geval het, maar goedertierenheid oor jou as jy in die goedertierenheid bly; anders sal jy ook afgekap word.</verse>
        <verse osisID='Rom.11.23'>Maar ook hulle sal, as hulle nie in die ongeloof bly nie, ingeënt word; want God is magtig om hulle weer in te ent.</verse>
        <verse osisID='Rom.11.24'>Want as jy afgekap is van die olyfboom wat van nature wild was, en teen die natuur op die mak olyfboom ingeënt kan word, hoeveel te meer kan hulle dan wat dit van nature is, op hul eie olyfboom ingeënt word?</verse>
        <verse osisID='Rom.11.25'>Want ek wil nie hê, broeders, dat julle hierdie verborgenheid nie moet weet nie, sodat julle nie eiewys mag wees nie: dat die verharding ten dele oor Israel gekom het totdat die volheid van die heidene ingegaan het;</verse>
        <verse osisID='Rom.11.26'>en so sal die hele Israel gered word, soos geskrywe is: Die Verlosser sal uit Sion kom en sal die goddelooshede van Jakob afwend;</verse>
        <verse osisID='Rom.11.27'>en dit is van my kant die verbond met hulle as Ek hulle sondes wegneem.</verse>
        <verse osisID='Rom.11.28'>Wat die evangelie betref, is hulle wel vyande ter wille van julle; maar wat die uitverkiesing betref, bemindes ter wille van die vaders.</verse>
        <verse osisID='Rom.11.29'>Want die genadegawes en die roeping van God is onberoulik.</verse>
        <verse osisID='Rom.11.30'>Want soos julle ook vroeër aan God ongehoorsaam was, maar nou barmhartigheid ontvang het deur hulle ongehoorsaamheid,</verse>
        <verse osisID='Rom.11.31'>so het hulle ook nou ongehoorsaam geword deur die barmhartigheid aan julle, sodat hulle ook barmhartigheid kan ontvang.</verse>
        <verse osisID='Rom.11.32'>Want God het hulle almal in die ongehoorsaamheid ingesluit om vir almal barmhartig te kan wees.</verse>
        <verse osisID='Rom.11.33'>o Diepte van die rykdom en wysheid en kennis van God! Hoe ondeurgrondelik is sy oordele en onnaspeurlik sy weë!</verse>
        <verse osisID='Rom.11.34'>Want wie het die gedagte van die Here geken, of wie was sy raadsman gewees?</verse>
        <verse osisID='Rom.11.35'>Of wie het eers iets aan Hom gegee, dat dit hom vergeld moet word?</verse>
        <verse osisID='Rom.11.36'>Want uit Hom en deur Hom en tot Hom is alle dinge. Syne is die heerlikheid tot in ewigheid. Amen.</verse>
      </chapter>
      <chapter osisID='Rom.12'>
        <verse osisID='Rom.12.1'>Ek vermaan julle dan, broeders, by die ontferminge van God, dat julle jul liggame stel as 'n lewende, heilige en aan God welgevallige offer dit is julle redelike godsdiens.</verse>
        <verse osisID='Rom.12.2'>En word nie aan hierdie wêreld gelykvormig nie, maar word verander deur die vernuwing van julle gemoed, sodat julle kan beproef wat die goeie en welgevallige en volmaakte wil van God is.</verse>
        <verse osisID='Rom.12.3'>Want deur die genade wat aan my gegee is, sê ek vir elkeen wat onder julle is, dat hy nie van homself meer moet dink as wat 'n mens behoort te dink nie; maar dat hy daaraan moet dink om besadig te wees na die maat van geloof soos God dit aan elkeen toebedeel het.</verse>
        <verse osisID='Rom.12.4'>Want soos ons in een liggaam baie lede het en die lede nie almal dieselfde werking het nie,</verse>
        <verse osisID='Rom.12.5'>so is ons almal saam een liggaam in Christus en elkeen afsonderlik lede van mekaar.</verse>
        <verse osisID='Rom.12.6'>En ons besit genadegawes wat verskil volgens die genade wat aan ons gegee is:</verse>
        <verse osisID='Rom.12.7'>is dit profesie, na die maat van die geloof; of bediening, in die werk van bediening; of wie leer, in die lering;</verse>
        <verse osisID='Rom.12.8'>of wie vermaan, in die vermaning; wie uitdeel, in opregtheid; wie 'n voorganger is, met ywer; wie barmhartigheid bewys, met blymoedigheid.</verse>
        <verse osisID='Rom.12.9'>Laat die liefde ongeveins wees; verafsku wat sleg is; hang die goeie aan;</verse>
        <verse osisID='Rom.12.10'>wees hartlik teenoor mekaar met broederlike liefde; die een moet die ander voorgaan in eerbetoning;</verse>
        <verse osisID='Rom.12.11'>wees nie traag in die ywer nie; wees vurig van gees; dien die Here;</verse>
        <verse osisID='Rom.12.12'>verbly julle in die hoop; wees geduldig in die verdrukking; volhard in die gebed.</verse>
        <verse osisID='Rom.12.13'>Maak voorsiening in die behoeftes van die heiliges; streef na gasvryheid;</verse>
        <verse osisID='Rom.12.14'>seën die wat julle vervolg, seën en moenie vervloek nie;</verse>
        <verse osisID='Rom.12.15'>wees bly met die wat bly is, en ween met die wat ween;</verse>
        <verse osisID='Rom.12.16'>wees eensgesind onder mekaar; moenie na hoë dinge streef nie, maar voeg julle by die nederige; moenie eiewys wees nie;</verse>
        <verse osisID='Rom.12.17'>vergeld niemand kwaad vir kwaad nie; bedink wat goed is voor alle mense;</verse>
        <verse osisID='Rom.12.18'>as dit moontlik is, sover as dit van julle afhang, leef in vrede met alle mense.</verse>
        <verse osisID='Rom.12.19'>Moenie julle wreek nie, geliefdes, maar gee plek vir die toorn; want daar is geskrywe: Aan My kom die wraak toe, Ek sal vergeld, spreek die Here.</verse>
        <verse osisID='Rom.12.20'>As jou vyand dan honger het, gee hom iets om te eet; as hy dors het, gee hom iets om te drink, want sodoende sal jy op sy hoof vurige kole ophoop.</verse>
        <verse osisID='Rom.12.21'>Laat jou nie deur die kwaad oorwin nie, maar oorwin die kwaad deur die goeie.</verse>
      </chapter>
      <chapter osisID='Rom.13'>
        <verse osisID='Rom.13.1'>Laat elke mens hom onderwerp aan die magte wat oor hom gestel is, want daar is geen mag behalwe van God nie, en die wat daar is, is deur God ingestel,</verse>
        <verse osisID='Rom.13.2'>sodat hy wat hom teen die mag versit, die instelling van God weerstaan; en die wat dit weerstaan, sal hulle oordeel ontvang.</verse>
        <verse osisID='Rom.13.3'>Want die owerhede is geen voorwerp van vrees by die goeie dade nie, maar by die slegte. Maar wil jy die mag nie vrees nie, doen wat goed is, en jy sal lof van hom ontvang;</verse>
        <verse osisID='Rom.13.4'>want hy is 'n dienaar van God, jou ten goede. Maar as jy kwaad doen, vrees dan; want hy dra die swaard nie verniet nie, want hy is 'n dienaar van God, 'n wreker om die een wat kwaad doen, te straf.</verse>
        <verse osisID='Rom.13.5'>Daarom is dit noodsaaklik om jou te onderwerp, nie alleen ter wille van die straf nie, maar ter wille van die gewete.</verse>
        <verse osisID='Rom.13.6'>Want daarom betaal julle ook belastings; want hulle is dienaars van God wat juis hiermee voortdurend besig is.</verse>
        <verse osisID='Rom.13.7'>Betaal dan aan almal wat aan hulle verskuldig is: belasting aan die wat belasting, tol aan die wat tol, vrees aan die wat vrees, eer aan die wat eer toekom.</verse>
        <verse osisID='Rom.13.8'>Wees aan niemand iets skuldig nie, behalwe om mekaar lief te hê; want hy wat 'n ander liefhet, het die wet vervul.</verse>
        <verse osisID='Rom.13.9'>Want d¡t: Jy mag nie egbreek nie, jy mag nie doodslaan nie, jy mag nie steel nie, jy mag geen valse getuienis gee nie, jy mag nie begeer nie, en watter ander gebod ook al, word in hierdie woord saamgevat: Jy moet jou naaste liefhê soos jouself.</verse>
        <verse osisID='Rom.13.10'>Die liefde doen die naaste geen kwaad nie; daarom is die liefde die vervulling van die wet.</verse>
        <verse osisID='Rom.13.11'>En dit te meer, omdat ons die tydsomstandighede ken, dat die uur vir ons reeds daar is om uit die slaap wakker te word; want die saligheid is nou nader by ons as toe ons gelowig geword het.</verse>
        <verse osisID='Rom.13.12'>Die nag het ver gevorder en dit is amper dag. Laat ons dan die werke van die duisternis aflê en die wapens van die lig aangord.</verse>
        <verse osisID='Rom.13.13'>Laat ons welvoeglik wandel soos in die dag, nie in brassery en dronkenskap, nie in ontug en ongebondenheid, nie in twis en nydigheid nie.</verse>
        <verse osisID='Rom.13.14'>Maar beklee julle met die Here Jesus Christus, en maak geen voorsorg vir die vlees om sy begeerlikhede te bevredig nie.</verse>
      </chapter>
      <chapter osisID='Rom.14'>
        <verse osisID='Rom.14.1'>En neem hom aan wat swak is in die geloof, nie om oor sy gevoelens te oordeel nie.</verse>
        <verse osisID='Rom.14.2'>Die een glo dat 'n mens alles mag eet, maar hy wat swak is, eet groente.</verse>
        <verse osisID='Rom.14.3'>Hy wat eet, moet hom wat nie eet, nie verag nie; en hy wat nie eet, moet hom wat eet, nie oordeel nie, want God het hom aangeneem.</verse>
        <verse osisID='Rom.14.4'>Wie is jy wat die huiskneg van 'n ander oordeel? Hy staan of val met betrekking tot sy eie heer; maar hy sal staande bly, want God is magtig om hom staande te hou.</verse>
        <verse osisID='Rom.14.5'>Die een ag die een dag bo die ander, die ander ag al die dae gelyk. Laat elkeen in sy eie gemoed ten volle oortuig wees.</verse>
        <verse osisID='Rom.14.6'>Hy wat die dag waarneem, neem dit waar tot eer van die Here; en hy wat die dag nie waarneem nie, neem dit nie waar nie tot eer van die Here; en wie eet, eet tot eer van die Here, want hy dank God; en wie nie eet nie, eet nie tot eer van die Here, en hy dank God.</verse>
        <verse osisID='Rom.14.7'>Want niemand van ons leef vir homself nie en niemand sterf vir homself nie.</verse>
        <verse osisID='Rom.14.8'>Want as ons lewe, leef ons tot eer van die Here; en as ons sterwe, sterf ons tot eer van die Here; of ons dan lewe en of ons sterwe, ons behoort aan die Here.</verse>
        <verse osisID='Rom.14.9'>Want hiervoor het Christus ook gesterwe en opgestaan en weer lewend geword, om oor dode sowel as lewende te heers.</verse>
        <verse osisID='Rom.14.10'>Maar jy, waarom oordeel jy jou broeder? Of jy ook, waarom verag jy jou broeder? Want ons sal almal voor die regterstoel van Christus gestel word.</verse>
        <verse osisID='Rom.14.11'>Want daar is geskrywe: So waaragtig as Ek leef, sê die Here, voor My sal elke knie buig, en elke tong sal God bely.</verse>
        <verse osisID='Rom.14.12'>So sal elkeen van ons dan vir homself aan God rekenskap gee.</verse>
        <verse osisID='Rom.14.13'>Laat ons dan mekaar nie meer oordeel nie, maar besluit d¡t liewer, om nie die broeder 'n hindernis of struikelblok in die weg te lê nie.</verse>
        <verse osisID='Rom.14.14'>Ek weet en is oortuig in die Here Jesus dat niks op sigself onrein is nie, maar hy wat reken dat iets onrein is, vir hom is dit onrein.</verse>
        <verse osisID='Rom.14.15'>Maar as jou broeder deur voedsel gegrief word, dan wandel jy nie meer volgens die liefde nie. Moenie deur jou voedsel hom te gronde rig vir wie Christus gesterf het nie.</verse>
        <verse osisID='Rom.14.16'>Laat dan van die goeie wat aan julle behoort, nie kwaad gespreek word nie.</verse>
        <verse osisID='Rom.14.17'>Want die koninkryk van God is nie spys en drank nie, maar geregtigheid en vrede en blydskap in die Heilige Gees.</verse>
        <verse osisID='Rom.14.18'>Want hy wat Christus hierin dien, is aan God welgevallig en by die mense geag.</verse>
        <verse osisID='Rom.14.19'>Laat ons dan najaag wat tot vrede en onderlinge stigting dien.</verse>
        <verse osisID='Rom.14.20'>Moenie ter wille van voedsel die werk van God afbreek nie. Alles is wel rein, maar dit is verkeerd vir 'n mens om te eet as dit tot aanstoot is.</verse>
        <verse osisID='Rom.14.21'>Dit is goed om geen vleis te eet of wyn te drink of iets te doen waardeur jou broeder aanstoot neem of struikel, of waarin hy swak is nie.</verse>
        <verse osisID='Rom.14.22'>Het jy geloof? Behou dit vir jouself voor die aangesig van God. Gelukkig is hy wat homself nie oordeel in wat hy vir geoorloof ag nie.</verse>
        <verse osisID='Rom.14.23'>Maar hy wat twyfel as hy eet, is veroordeel, omdat dit nie uit die geloof is nie; en alles wat nie uit die geloof is nie, is sonde.</verse>
      </chapter>
      <chapter osisID='Rom.15'>
        <verse osisID='Rom.15.1'>En op ons wat sterk is, rus die verpligting om die swakhede te dra van die wat nie sterk is nie, en nie onsself te behaag nie.</verse>
        <verse osisID='Rom.15.2'>Want elkeen van ons moet die naaste behaag met die oog op wat goed is tot stigting.</verse>
        <verse osisID='Rom.15.3'>Want ook Christus het Homself nie behaag nie, maar soos geskrywe is: Die smaadhede van die wat U smaad, het op My geval.</verse>
        <verse osisID='Rom.15.4'>Want alles wat tevore geskrywe is, is tot ons lering tevore geskrywe, sodat ons deur lydsaamheid en bemoediging van die Skrifte hoop kan hê.</verse>
        <verse osisID='Rom.15.5'>En mag die God van lydsaamheid en bemoediging aan julle gee om eensgesind onder mekaar te wees ooreenkomstig die wil van Christus Jesus,</verse>
        <verse osisID='Rom.15.6'>sodat julle die God en Vader van onse Here Jesus Christus eendragtiglik uit een mond kan verheerlik.</verse>
        <verse osisID='Rom.15.7'>Neem daarom mekaar aan, soos Christus ons ook aangeneem het, tot heerlikheid van God.</verse>
        <verse osisID='Rom.15.8'>En ek sê dat Jesus Christus 'n dienaar geword het van die besnydenis ter wille van die waaragtigheid van God, om die beloftes aan die vaders te bevestig;</verse>
        <verse osisID='Rom.15.9'>en dat die heidene ter wille van sy barmhartigheid God kan verheerlik, soos geskrywe is: Daarom sal ek U loof onder die nasies en tot eer van u Naam psalmsing.</verse>
        <verse osisID='Rom.15.10'>En ook sê Hy: Verbly julle, o nasies, saam met sy volk;</verse>
        <verse osisID='Rom.15.11'>en ook: Loof die Here, alle nasies, en prys Hom, alle volke.</verse>
        <verse osisID='Rom.15.12'>En Jesaja sê ook: Die wortel van Isai sal daar wees, en Hy wat opstaan om oor die nasies te heers, op Hom sal die nasies hoop.</verse>
        <verse osisID='Rom.15.13'>En mag die God van die hoop julle vervul met alle blydskap en vrede deur die geloof, dat julle oorvloedig kan wees in die hoop deur die krag van die Heilige Gees!</verse>
        <verse osisID='Rom.15.14'>Maar ek self ook, my broeders, is oortuig aangaande julle, dat julle self ook vol van goedheid is, vervuld met alle kennis, in staat om ook mekaar te vermaan.</verse>
        <verse osisID='Rom.15.15'>Tog het ek ten dele taamlik gewaag om aan julle te skrywe, broeders, as een wat julle herinner, kragtens die genade wat my deur God gegee is</verse>
        <verse osisID='Rom.15.16'>om 'n dienaar van Jesus Christus onder die heidene te wees, 'n dienaar van die evangelie van God, sodat die offer van die heidene welgevallig kan wees, geheilig deur die Heilige Gees.</verse>
        <verse osisID='Rom.15.17'>Ek het dan rede om te roem in Christus Jesus, in die dinge aangaande God.</verse>
        <verse osisID='Rom.15.18'>Want ek sal nie waag om iets te sê van dinge wat Christus nie deur my gewerk het nie om die heidene tot gehoorsaamheid te bring, met woord en daad,</verse>
        <verse osisID='Rom.15.19'>deur die krag van tekens en wonders, deur die krag van die Gees van God, sodat ek die evangelieverkondiging van Christus volbring het van Jerusalem af en rondom tot by Ill¡rikum;</verse>
        <verse osisID='Rom.15.20'>maar so, dat ek my eer daarin gestel het om die evangelie te verkondig, nie waar Christus alreeds bekend was nie om nie op die fondament van 'n ander te bou nie</verse>
        <verse osisID='Rom.15.21'>maar soos geskrywe is: Hulle aan wie niks van Hom vertel is nie, sal dit sien; en hulle wat nie gehoor het nie, sal dit verstaan.</verse>
        <verse osisID='Rom.15.22'>Daarom is ek ook elke keer verhinder om na julle te kom.</verse>
        <verse osisID='Rom.15.23'>Maar nou dat ek geen plek meer het in hierdie streke nie en al baie jare die begeerte het om na julle te kom,</verse>
        <verse osisID='Rom.15.24'>sal ek na julle kom wanneer ek na Spanje reis; want ek hoop om julle op my deurreis te sien en deur julle daarheen voortgehelp te word, as ek eers 'n tyd lank van julle geniet het.</verse>
        <verse osisID='Rom.15.25'>Maar nou reis ek na Jerusalem in diens van die heiliges.</verse>
        <verse osisID='Rom.15.26'>Want Macedonië en Ach je het dit goedgevind om iets by te dra vir die armes onder die heiliges in Jerusalem.</verse>
        <verse osisID='Rom.15.27'>Hulle het dit goedgevind, sê ek, en hulle is ook hul skuldenaars; want as die heidene deel gekry het aan hulle geestelike voorregte, is hulle ook verskuldig om hulle met stoflike goedere te dien.</verse>
        <verse osisID='Rom.15.28'>As ek dit volbring het en vir hulle hierdie vrug veilig oorgebring het, sal ek by julle langs na Spanje afreis.</verse>
        <verse osisID='Rom.15.29'>En ek weet dat as ek na julle kom, ek met die volle seën van die evangelie van Christus sal kom.</verse>
        <verse osisID='Rom.15.30'>Maar ek vermaan julle, broeders, by onse Here Jesus Christus en by die liefde van die Gees, om saam met my in die gebede te stry vir my by God,</verse>
        <verse osisID='Rom.15.31'>dat ek verlos mag word van die ongehoorsame mense in Judia en dat my diensbetoning aan Jerusalem aanneemlik mag wees vir die heiliges,</verse>
        <verse osisID='Rom.15.32'>sodat ek met blydskap deur die wil van God by julle kan kom en my saam met julle kan verkwik.</verse>
        <verse osisID='Rom.15.33'>En die God van vrede sy met julle almal! Amen.</verse>
      </chapter>
      <chapter osisID='Rom.16'>
        <verse osisID='Rom.16.1'>Ek beveel by julle aan ons suster F,b,, wat 'n dienares is van die gemeente in Kenchr,ë,</verse>
        <verse osisID='Rom.16.2'>dat julle haar ontvang in die Here, soos dit die heiliges betaam, en haar bystaan in elke saak waarin sy julle nodig mag hê. Want sy was vir baie 'n beskermster en ook vir my.</verse>
        <verse osisID='Rom.16.3'>Groet Prisc¡lla en Aquila, my medewerkers in Christus Jesus,</verse>
        <verse osisID='Rom.16.4'>wat vir my hulle lewe gewaag het; nie ek alleen dank hulle nie, maar ook al die gemeentes van die heidene.</verse>
        <verse osisID='Rom.16.5'>Groet ook die gemeente by hulle aan huis. Groet Ep,netus, my geliefde, wat die eersteling van Ach je is vir Christus.</verse>
        <verse osisID='Rom.16.6'>Groet Maria wat baie vir ons gearbei het.</verse>
        <verse osisID='Rom.16.7'>Groet Andron¡cus en Junias, my stamgenote en my medegevangenes, wat in aansien is onder die apostels en reeds voor my in Christus gewees het.</verse>
        <verse osisID='Rom.16.8'>Groet Amplias, my geliefde in die Here.</verse>
        <verse osisID='Rom.16.9'>Groet Urb nus, ons medewerker in Christus, en St chis, my geliefde.</verse>
        <verse osisID='Rom.16.10'>Groet Ap,lles, die beproefde in Christus. Groet hulle wat van die huis van Aristobulus is.</verse>
        <verse osisID='Rom.16.11'>Groet Herodion, my stamgenoot. Groet hulle wat van die huis van Narc¡ssus is, die wat in die Here is.</verse>
        <verse osisID='Rom.16.12'>Groet Trif,na en Trifosa, vroue wat in die Here arbei. Groet P,rsis, die geliefde vrou, wat baie in die Here gearbei het.</verse>
        <verse osisID='Rom.16.13'>Groet Rufus, die uitverkorene in die Here, en sy moeder en myne.</verse>
        <verse osisID='Rom.16.14'>Groet As¡nkritus, Flegon, Hermas, P trobas, Hermes en die broeders wat saam met hulle is.</verse>
        <verse osisID='Rom.16.15'>Groet Filologus en Julia, N,reus en sy suster en Ol¡mpas en al die heiliges wat saam met hulle is.</verse>
        <verse osisID='Rom.16.16'>Groet mekaar met 'n heilige kus. Die gemeentes van Christus groet julle.</verse>
        <verse osisID='Rom.16.17'>En ek vermaan julle, broeders, hou hulle in die oog wat tweedrag en aanstoot veroorsaak teen die leer wat julle geleer het, en vermy hulle.</verse>
        <verse osisID='Rom.16.18'>Want sulke mense dien nie onse Here Jesus nie, maar hulle eie buik; en hulle verlei deur hul vriendelike en mooi woorde die harte van die eenvoudiges.</verse>
        <verse osisID='Rom.16.19'>Want julle gehoorsaamheid het algemeen bekend geword. Daarom verbly ek my oor julle, en ek wens dat julle wys mag wees teenoor wat goed is, maar onskuldig teenoor wat sleg is.</verse>
        <verse osisID='Rom.16.20'>En die God van vrede sal die Satan spoedig onder julle voete verbrysel. Die genade van onse Here Jesus Christus sy met julle! Amen.</verse>
        <verse osisID='Rom.16.21'>TimotheÂs, my medewerker, groet julle, en Lucius en Jason en Sos¡pater, my stamgenote.</verse>
        <verse osisID='Rom.16.22'>Ek, T,rtius, wat die brief geskryf het, groet julle in die Here.</verse>
        <verse osisID='Rom.16.23'>Gajus, my gasheer en ook van die hele gemeente, groet julle. Er stus, die penningmeester van die stad, en die broeder Quartus groet julle.</verse>
        <verse osisID='Rom.16.24'>Die genade van die Here Jesus Christus sy met julle almal! Amen.</verse>
        <verse osisID='Rom.16.25'>Aan Hom dan wat magtig is om julle te versterk volgens my evangelie en die prediking van Jesus Christus, ooreenkomstig die openbaring van die verborgenheid wat eeue lank verswyg is,</verse>
        <verse osisID='Rom.16.26'>maar nou geopenbaar is en deur die profetiese Skrifte bekend gemaak is onder al die heidene, volgens die bevel van die ewige God, tot gehoorsaamheid van die geloof</verse>
        <verse osisID='Rom.16.27'>aan die alleenwyse God, aan Hom die heerlikheid deur Jesus Christus tot in ewigheid! Amen.</verse>
      </chapter>
    </div></osisText>
</osis>
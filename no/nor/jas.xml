<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NOR' osisRefWork='Bible' xml:lang='no'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='NOR'>
        <title>Norwegian Version</title>
        <contributor>
     The Unbound Bible
     Biola University: Administrative Computing
     13800 Biola Ave.
     La Mirada, CA 90639
     United States of America
     562-903-4722 
    </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>NORSK BIBELEN 1906 /1930</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>NOR</identifier>
        <source>ftp://unboundftp.biola.edu/pub/norwegian_utf8.zip</source>
        <language type='IETF'>no</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>Jakob, Guds og den Herre Jesu Kristi tjener, hilser de tolv stammer som er spredt omkring i landene.</verse>
        <verse osisID='Jas.1.2'>Akt det for bare glede, mine brødre, når I kommer i allehånde fristelser,</verse>
        <verse osisID='Jas.1.3'>da I vet at prøvelsen av eders tro virker tålmodighet;</verse>
        <verse osisID='Jas.1.4'>men tålmodigheten må føre til fullkommen gjerning, forat I kan være fullkomne og hele og ikke mangle noget.</verse>
        <verse osisID='Jas.1.5'>Men dersom nogen av eder mangler visdom, da bede han Gud, han som gir alle villig og uten onde ord, og den skal gis ham.</verse>
        <verse osisID='Jas.1.6'>Men han bede i tro, uten å tvile; for den som tviler, ligner havsbølgen, som drives og kastes av vinden.</verse>
        <verse osisID='Jas.1.7'>For ikke må det menneske tro at han skal få noget av Herren,</verse>
        <verse osisID='Jas.1.8'>slik en tvesinnet mann, ustø på alle sine veier.</verse>
        <verse osisID='Jas.1.9'>Men den ringe bror rose sig av sin høihet,</verse>
        <verse osisID='Jas.1.10'>og den rike av sin ringhet; for han skal forgå som blomst på gress;</verse>
        <verse osisID='Jas.1.11'>solen gikk op med sin brand og tørket gresset bort, og blomsten på det falt av, og dets fagre skikkelse blev ødelagt; således skal og den rike visne bort på sine veier.</verse>
        <verse osisID='Jas.1.12'>Salig er den mann som holder ut i fristelse; for når han har stått sin prøve, skal han få livsens krone, som Gud har lovt dem som elsker ham.</verse>
        <verse osisID='Jas.1.13'>Ingen si når han fristes: Jeg fristes av Gud. For Gud fristes ikke av det onde, og selv frister han ingen.</verse>
        <verse osisID='Jas.1.14'>Men hver fristes idet han drages og lokkes av sin egen lyst;</verse>
        <verse osisID='Jas.1.15'>derefter, når lysten har undfanget, føder den synd; men når synden er blitt fullmoden, føder den død.</verse>
        <verse osisID='Jas.1.16'>Far ikke vill, mine elskede brødre!</verse>
        <verse osisID='Jas.1.17'>All god gave og all fullkommen gave kommer ovenfra, fra lysenes Fader, hos hvem det ikke er forandring eller skiftende skygge.</verse>
        <verse osisID='Jas.1.18'>Efter sin vilje har han født oss ved sannhets ord, forat vi skal være en førstegrøde av hans skapninger.</verse>
        <verse osisID='Jas.1.19'>I vet det jo, mine elskede brødre! Men hvert menneske være snar til å høre, sen til å tale, sen til vrede;</verse>
        <verse osisID='Jas.1.20'>for manns vrede virker ikke det som er rett for Gud.</verse>
        <verse osisID='Jas.1.21'>Avlegg derfor all urenhet og all levning av ondskap, og ta med saktmodighet imot det ord som er innplantet i eder, og som er mektig til å frelse eders sjeler!</verse>
        <verse osisID='Jas.1.22'>Men vær ordets gjørere, og ikke bare dets hørere, idet I dårer eder selv.</verse>
        <verse osisID='Jas.1.23'>For dersom en er ordets hører og ikke dets gjører, da ligner han en mann som ser på sitt naturlige åsyn i et speil:</verse>
        <verse osisID='Jas.1.24'>han så på sig selv og gikk bort, og glemte straks hvordan han så ut.</verse>
        <verse osisID='Jas.1.25'>Men den som skuer inn i frihetens fullkomne lov og holder ved med det, så han ikke blir en glemsom hører, men gjerningens gjører, han skal være salig i sin gjerning.</verse>
        <verse osisID='Jas.1.26'>Dersom en mener at han er en gudsdyrker, og ikke holder sin tunge i tømme, men dårer sitt eget hjerte, hans gudsdyrkelse er forgjeves.</verse>
        <verse osisID='Jas.1.27'>En ren og usmittet gudsdyrkelse for Gud og Faderen er dette: å se til farløse og enker i deres trengsel, å holde sig selv uplettet av verden.</verse>
      </chapter>
      <chapter osisID='Jas.2'>
        <verse osisID='Jas.2.1'>Mine brødre! la ikke eders tro på vår Herre Jesus Kristus, den herliggjorte, være forenet med at I gjør forskjell på folk!</verse>
        <verse osisID='Jas.2.2'>For om det kommer en mann inn i eders forsamling med gullring på fingeren, i skinnende klædning, og det også kommer en fattigmann inn i skitten klædning,</verse>
        <verse osisID='Jas.2.3'>og I ser på ham som bærer den skinnende klædning, og sier: Sett du dig her på en god plass! og sier til den fattige: Stå du der, eller sett dig her nede ved min fotskammel! -</verse>
        <verse osisID='Jas.2.4'>gjør I da ikke forskjell hos eder selv og er blitt dommere med onde tanker?</verse>
        <verse osisID='Jas.2.5'>Hør dog, mine elskede brødre: Har ikke Gud utvalgt dem som er fattige på verdens gods, til å være rike i troen og arvinger til det rike han har lovt dem som elsker ham?</verse>
        <verse osisID='Jas.2.6'>Men I har vanæret den fattige. Er det ikke de rike som underkuer eder, og som drar eder for domstolene?</verse>
        <verse osisID='Jas.2.7'>Er det ikke de som spotter det gode navn I er nevnt med?</verse>
        <verse osisID='Jas.2.8'>Visselig, dersom I opfyller den kongelige lov efter Skriften: Du skal elske din næste som dig selv, da gjør I vel;</verse>
        <verse osisID='Jas.2.9'>men gjør I forskjell på folk, da gjør I synd, og loven refser eder som lovbrytere.</verse>
        <verse osisID='Jas.2.10'>For enhver som holder hele loven, men snubler i én ting, han er blitt skyldig i alle.</verse>
        <verse osisID='Jas.2.11'>For han som sa: Du skal ikke drive hor, han sa også: Du skal ikke slå ihjel. Om du da ikke driver hor, men slår ihjel, da er du blitt lovbryter.</verse>
        <verse osisID='Jas.2.12'>Tal så og gjør så som de som skal dømmes efter frihetens lov!</verse>
        <verse osisID='Jas.2.13'>For dommen skal være ubarmhjertlg mot den som ikke har gjort barmhjertighet; men barmhjertighet roser sig mot dommen.</verse>
        <verse osisID='Jas.2.14'>Hvad nytter det, mine brødre, om en sier at han har tro, når han ikke har gjerninger? Kan vel troen frelse ham?</verse>
        <verse osisID='Jas.2.15'>Om en bror eller søster er naken og fattes føde for dagen,</verse>
        <verse osisID='Jas.2.16'>og nogen av eder sier til dem: Gå bort i fred, varm eder og mett eder! men I ikke gir dem det som legemet trenger, hvad nytter det?</verse>
        <verse osisID='Jas.2.17'>Således og med troen: har den ikke gjerninger, er den død i sig selv.</verse>
        <verse osisID='Jas.2.18'>Men en kan si: Du har tro, og jeg har gjerninger. Vis mig din tro uten gjerninger, og jeg vil vise dig min tro av mine gjerninger!</verse>
        <verse osisID='Jas.2.19'>Du tror at Gud er én; du gjør vel; djevlene tror det også og skjelver.</verse>
        <verse osisID='Jas.2.20'>Og vil du vite det, du dårlige menneske, at troen uten gjerninger er unyttig?</verse>
        <verse osisID='Jas.2.21'>Abraham, vår far, blev ikke han rettferdiggjort ved gjerninger, da han ofret sin sønn Isak på alteret?</verse>
        <verse osisID='Jas.2.22'>Du ser at troen virket sammen med hans gjerninger, og at troen blev fullkommen ved gjerningene,</verse>
        <verse osisID='Jas.2.23'>og Skriften blev opfylt, som sier: Abraham trodde Gud, og det blev regnet ham til rettferdighet, og han blev kalt Guds venn.</verse>
        <verse osisID='Jas.2.24'>I ser at mennesket blir rettferdiggjort ved gjerninger, og ikke ved tro alene.</verse>
        <verse osisID='Jas.2.25'>I like måte Rahab, skjøgen; blev hun ikke rettferdiggjort ved gjerninger, da hun tok imot utsendingene og slapp dem ut en annen vei?</verse>
        <verse osisID='Jas.2.26'>For likesom legemet er dødt uten ånd, så er og troen død uten gjerninger.</verse>
      </chapter>
      <chapter osisID='Jas.3'>
        <verse osisID='Jas.3.1'>Mine brødre! ikke mange av eder bli lærere, eftersom I vet at vi skal få dess tungere dom!</verse>
        <verse osisID='Jas.3.2'>For vi snubler alle sammen i mange ting; den som ikke snubler i tale, han er en fullkommen mann, i stand til også å holde hele legemet i tømme.</verse>
        <verse osisID='Jas.3.3'>Når vi legger bissel i munnen på hestene, forat de skal lyde oss, så styrer vi og hele deres legeme.</verse>
        <verse osisID='Jas.3.4'>Se, også skibene, enda de er så store og drives av sterke vinder, styres dog av et lite ror dit styrmannen vil ha dem.</verse>
        <verse osisID='Jas.3.5'>Så er og tungen et lite lem, og taler dog store ord. Se, en liten ild, hvor stor en skog den setter i brand!</verse>
        <verse osisID='Jas.3.6'>Også tungen er en ild; som en verden av urettferdighet står tungen blandt våre lemmer; den smitter hele legemet og setter livets hjul i brand, og settes selv i brand av helvede.</verse>
        <verse osisID='Jas.3.7'>For all natur, både i dyr og i fugler, både i ormer og i sjødyr, temmes og er blitt temmet av den menneskelige natur;</verse>
        <verse osisID='Jas.3.8'>men tungen kan intet menneske temme, det ustyrlige onde, full av dødelig gift.</verse>
        <verse osisID='Jas.3.9'>Med den velsigner vi Herren og Faderen, og med den forbanner vi menneskene, som er skapt efter Guds billede.</verse>
        <verse osisID='Jas.3.10'>Av samme munn utgår velsignelse og forbannelse. Mine brødre! dette må ikke være så.</verse>
        <verse osisID='Jas.3.11'>Gir vel kilden av samme opkomme søtt og beskt vann?</verse>
        <verse osisID='Jas.3.12'>Kan vel et fikentre, mine brødre, bære oljebær, eller et vintre fiken? Heller ikke kan en salt kilde gi søtt vann.</verse>
        <verse osisID='Jas.3.13'>Hvem er vis og forstandig blandt eder? Han vise ved god ferd sine gjerninger i visdoms saktmodighet!</verse>
        <verse osisID='Jas.3.14'>Men har I besk avind og trettesyke i eders hjerter, da ros eder ikke mot sannheten og lyv ikke mot den!</verse>
        <verse osisID='Jas.3.15'>Denne visdom kommer ikke ovenfra, men er jordisk, sanselig, djevelsk;</verse>
        <verse osisID='Jas.3.16'>for hvor der er avind og trettesyke, der er urede og alt det som ondt er.</verse>
        <verse osisID='Jas.3.17'>Men den visdom som er ovenfra, er først og fremst ren, dernæst fredsommelig, rimelig, eftergivende, full av barmhjertighet og gode frukter, uten tvil, uten skrømt.</verse>
        <verse osisID='Jas.3.18'>Men rettferdighets frukt såes i fred for dem som holder fred.</verse>
      </chapter>
      <chapter osisID='Jas.4'>
        <verse osisID='Jas.4.1'>Hvorfra kommer all ufreden, og hvorfra kommer all striden iblandt eder? Er det ikke av eders lyster, som fører krig i eders lemmer?</verse>
        <verse osisID='Jas.4.2'>I attrår, og har ikke; I slår ihjel og bærer avind, og kan ikke få; I ligger i strid og ufred. I har ikke, fordi I ikke beder;</verse>
        <verse osisID='Jas.4.3'>I beder og får ikke, fordi I beder ille, for å øde det i eders lyster.</verse>
        <verse osisID='Jas.4.4'>I utro! vet I ikke at vennskap med verden er fiendskap mot Gud? Den altså som vil være verdens venn, han blir Guds fiende.</verse>
        <verse osisID='Jas.4.5'>Eller mener I at Skriften taler fåfengt? Med nidkjærhet attrår han den ånd han lot bo i oss, men dess større er den nåde han gir.</verse>
        <verse osisID='Jas.4.6'>Derfor heter det: Gud står de stolte imot, men de ydmyke gir han nåde.</verse>
        <verse osisID='Jas.4.7'>Vær derfor Gud undergitt! Men stå djevelen imot, og han skal fly fra eder;</verse>
        <verse osisID='Jas.4.8'>hold eder nær til Gud, og han skal holde sig nær til eder! Tvett hendene, I syndere, og rens hjertene, I tvesinnede!</verse>
        <verse osisID='Jas.4.9'>Kjenn eders nød og sørg og gråt! Eders latter vende sig til sorg, og gleden til bedrøvelse!</verse>
        <verse osisID='Jas.4.10'>Ydmyk eder for Herren, og han skal ophøie eder!</verse>
        <verse osisID='Jas.4.11'>Baktal ikke hverandre, brødre! Den som baktaler en bror eller dømmer sin bror, han baktaler loven og dømmer loven; men dømmer du loven, da er du ikke lovens gjører, men dens dommer.</verse>
        <verse osisID='Jas.4.12'>Én er lovgiveren og dommeren, han som er mektig til å frelse og til å ødelegge; men du, hvem er du som dømmer din neste?</verse>
        <verse osisID='Jas.4.13'>Og nu, I som sier: Idag eller imorgen vil vi dra til den by og bli der et år og kjøpslå og ha vinning,</verse>
        <verse osisID='Jas.4.14'>I som ikke vet hvad som skal hende imorgen! For hvad er eders liv? I er jo en røk som viser sig en liten stund og så blir borte!</verse>
        <verse osisID='Jas.4.15'>Istedenfor at I skulde si: Om Herren vil, så blir vi i live, og vi skal gjøre dette eller hint.</verse>
        <verse osisID='Jas.4.16'>Men nu roser I eder i eders overmot. All sådan ros er ond.</verse>
        <verse osisID='Jas.4.17'>Den som altså vet å gjøre godt og ikke gjør det, han har synd av det.</verse>
      </chapter>
      <chapter osisID='Jas.5'>
        <verse osisID='Jas.5.1'>Og nu, I rike: Gråt og jamre over eders ulykker, som kommer over eder!</verse>
        <verse osisID='Jas.5.2'>Eders rikdom er råtnet, og eders klær er blitt møllett;</verse>
        <verse osisID='Jas.5.3'>eders gull og sølv er rustet bort, og rusten på det skal være til vidnesbyrd mot eder og ete eders kjød som en ild; I har samlet skatter i de siste dager!</verse>
        <verse osisID='Jas.5.4'>Se, den lønn I har forholdt arbeiderne som har skåret eders akrer, den skriker, og høstfolkenes rop er kommet inn for den Herre Sebaots ører.</verse>
        <verse osisID='Jas.5.5'>I har levd i vellevnet på jorden og efter eders lyster; I har gjødd eders hjerter på slaktedagen!</verse>
        <verse osisID='Jas.5.6'>I har domfelt og drept den rettferdige; ingen gjør motstand mot eder.</verse>
        <verse osisID='Jas.5.7'>Vær da tålmodige, brødre, til Herren kommer! Se, bonden venter på jordens kostelige grøde og bier tålmodig på den, til den får høstregn og vårregn;</verse>
        <verse osisID='Jas.5.8'>vær og I tålmodige, styrk eders hjerter! for Herrens komme er nær.</verse>
        <verse osisID='Jas.5.9'>Sukk ikke mot hverandre, brødre, forat I ikke skal dømmes! Se, dommeren står for døren.</verse>
        <verse osisID='Jas.5.10'>Mine brødre! ta profetene, som talte i Herrens navn, til eders forbillede i å lide ondt og være tålmodig!</verse>
        <verse osisID='Jas.5.11'>Se, vi priser dem salige som lider tålmodig. I har hørt om Jobs tålmod og sett den utgang som Herren gjorde; for Herren er overmåte miskunnelig og barmhjertig.</verse>
        <verse osisID='Jas.5.12'>Men fremfor alt, mine brødre, sverg ikke, hverken ved himmelen eller ved jorden eller nogen annen ed! men eders ja være ja, og eders nei være nei, forat I ikke skal falle under dommen!</verse>
        <verse osisID='Jas.5.13'>Lider nogen iblandt eder ondt, han bede; er nogen vel til mote, han synge lovsanger.</verse>
        <verse osisID='Jas.5.14'>Er nogen iblandt eder syk, han kalle til sig menighetens eldste, og de skal bede over ham og salve ham med olje i Herrens navn,</verse>
        <verse osisID='Jas.5.15'>og troens bønn skal hjelpe den syke, og Herren skal reise ham op, og har han gjort synder, skal de bli ham forlatt.</verse>
        <verse osisID='Jas.5.16'>Bekjenn derfor eders synder for hverandre og bed for hverandre, forat I kan bli lægt! En rettferdig manns bønn har stor kraft i sin virkning.</verse>
        <verse osisID='Jas.5.17'>Elias var et menneske under samme vilkår som vi, og han bad at det ikke skulde regne, og det regnet ikke på jorden i tre år og seks måneder;</verse>
        <verse osisID='Jas.5.18'>og han bad atter, og himmelen gav regn, og jorden bar sin grøde.</verse>
        <verse osisID='Jas.5.19'>Mine brødre! dersom nogen iblandt eder har faret vill fra sannheten, og en omvender ham,</verse>
        <verse osisID='Jas.5.20'>han skal vite at den som omvender en synder fra hans villfarende vei, han frelser en sjel fra døden og skjuler en mangfoldighet av synder.</verse>
      </chapter>
    </div></osisText>
</osis>
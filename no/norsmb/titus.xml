<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorSMB' osisRefWork='Bible' xml:lang='XX'>
    <header>
      <revisionDesc>
        <date>2012-01-27</date>
        <p>initial OSIS 2.1.1 version</p>
      </revisionDesc>
      <work osisWork='NorSMB'>
        <title>Studentmållagsbibelen frå 1921</title>
        <contributor/>
        <creator>Mod2Zef (5)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-27</date>
        <description>Den første komplette Bibel på nynorsk, utgitt av Studentmållaget i Oslo i 1921</description>
        <publisher/>
        <type type='OSIS'>Bible</type>
        <identifier type='OSIS'>NorSMB</identifier>
        <source>http://gamal.nynorsk.no/mu/smio/bibelen/</source>
        <language type='IETF'>NO</language>
        <relation/>
        <coverage>provide the bible to the nations of the world</coverage>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Titus'>
      <chapter osisID='Titus.1'>
        <verse osisID='Titus.1.1'>Paulus, Guds tenar og Jesu Kristi apostel til å føra Guds utvalde til tru og til å kjenna den sanning som høyrer til gudlegdom,</verse>
        <verse osisID='Titus.1.2'>i von um ævelegt liv, som Gud, han som ikkje lyg, hev lova frå ævelege tider,</verse>
        <verse osisID='Titus.1.3'>men no i si tid hev han openberra sitt ord ved den forkynning som vart meg yvergjevi etter Guds, vår frelsars, fyresegn -</verse>
        <verse osisID='Titus.1.4'>til Titus, min egtefødde son i den sams trui: Nåde og fred frå Gud Fader og Kristus Jesus, vår frelsar!</verse>
        <verse osisID='Titus.1.5'>For den skuld let eg deg etter på Kreta, at du skulde skipa til det som vanta, og setja inn eldste i kvar by, so som eg pålagde deg,</verse>
        <verse osisID='Titus.1.6'>um det er nokon som er ulastande, mann til ei kvinna, hev truande born som ikkje hev vondt ord for skamløysa eller er ulyduge.</verse>
        <verse osisID='Titus.1.7'>For ein tilsynsmann skal vera ulastande som ein Guds hushaldar, ikkje sjølvgod, ikkje vondlyndt, ikkje drikkekjær, ikkje hardhendt, ikkje lysten etter låk vinning,</verse>
        <verse osisID='Titus.1.8'>men gjestmild, glad i det gode, visleg, rettferdig, heilag, fråhalden,</verse>
        <verse osisID='Titus.1.9'>ein som held seg til det truverdige ord etter læra, so han kann vera før både til å påminna med den heilsame læra og til å tala deim til rettes som segjer imot.</verse>
        <verse osisID='Titus.1.10'>For det er mange agelause, som fer med fåfengd tale og dårar hugen, mest dei av umskjeringi.</verse>
        <verse osisID='Titus.1.11'>Desse skal ein målbinda; for dei riv ned heile hus, med di dei lærer slikt som ikkje sømer seg, for skamleg vinning skuld.</verse>
        <verse osisID='Titus.1.12'>Ein av deim, deira eigen profet, hev sagt: «Kretarar er alltid ljugarar, vonde dyr, late bukar.»</verse>
        <verse osisID='Titus.1.13'>Dette vitnemålet er sant; difor skal du refsa deim strengt, so dei må verta heile i trui</verse>
        <verse osisID='Titus.1.14'>og ikkje ansa jødiske eventyr og bod av menneskje som vender seg frå sanningi.</verse>
        <verse osisID='Titus.1.15'>Alt er reint for dei reine; men for dei ureine og vantruande er ingen ting rein; men både deira hug og samvit er ureine.</verse>
        <verse osisID='Titus.1.16'>Dei segjer at dei kjenner Gud; men i sine gjerningar forneittar dei honom, med di dei er styggjelege og ulyduge og duglause til all god gjerning.</verse>
      </chapter>
      <chapter osisID='Titus.2'>
        <verse osisID='Titus.2.1'>Men du skal tala slikt som høver til den heilsame læra:</verse>
        <verse osisID='Titus.2.2'>at gamle menn skal vera ædrue, vyrdelege, vislege, heile i trui, i kjærleiken, i tolmodet;</verse>
        <verse osisID='Titus.2.3'>like eins at gamle kvinnor i si åtferd skal te seg som det sømer dei heilage, ikkje vera baktalende, ikkje trælar under drykk, men vegleidarar i det gode,</verse>
        <verse osisID='Titus.2.4'>so dei kann læra dei unge kvinnorne å elska mennerne sine og borni sine,</verse>
        <verse osisID='Titus.2.5'>til å vera vislege, reine, huslege, gode, sine menner undergjevne, so Guds ord ikkje skal verta spotta.</verse>
        <verse osisID='Titus.2.6'>Dei unge menner skal du like eins påminna um å vera vislege,</verse>
        <verse osisID='Titus.2.7'>og vis deg sjølv i alle ting som eit fyredøme i gode gjerningar, og vis i di læra reinleik, vyrdnad,</verse>
        <verse osisID='Titus.2.8'>heilsam, ulasteleg tale, so motstandaren må verta skjemd, når han inkje vondt hev å segja um oss.</verse>
        <verse osisID='Titus.2.9'>Tenarar skal du påminna um å vera sine eigne herrar undergjevne, å tekkjast deim i alle ting, ikkje segja imot,</verse>
        <verse osisID='Titus.2.10'>ikkje vera utrue, men visa all god truskap, so dei i alle ting kann vera til pryda for Guds, vår frelsars, læra.</verse>
        <verse osisID='Titus.2.11'>For Guds nåde er openberra til frelsa for alle menneskje,</verse>
        <verse osisID='Titus.2.12'>med di han uppsedar oss til å segja frå oss gudløysa og dei verdslege lyster og liva viseleg og rettferdigt og gudleg i den verdi,</verse>
        <verse osisID='Titus.2.13'>medan me ventar på den sæle von og openberringi av den store Guds og vår frelsar Jesu Kristi herlegdom,</verse>
        <verse osisID='Titus.2.14'>han som gav seg sjølv for oss, so han kunde løysa oss ut frå all urettferd og reinsa seg eit eigedomsfolk som er ihuga til gode gjerningar.</verse>
        <verse osisID='Titus.2.15'>Dette skal du tala og påminna og refsa med all fyresegn. Lat ingen vanvyrda deg!</verse>
      </chapter>
      <chapter osisID='Titus.3'>
        <verse osisID='Titus.3.1'>Minn deim um å vera styremagter og yverråder undergjevne, vera lyduge, reidebune til all god gjerning,</verse>
        <verse osisID='Titus.3.2'>ikkje spotta nokon, vera fredlege, godlyndte, visa all spaklynde mot alle menneskje.</verse>
        <verse osisID='Titus.3.3'>For me var og eingong uvituge, ulyduge, villfarande, trælande under mangeslag lyster og fysnor, livande i vondskap og ovund, hata og hatande kvarandre.</verse>
        <verse osisID='Titus.3.4'>Men då Guds, vår frelsars, godleik og mannemilde vart openberra,</verse>
        <verse osisID='Titus.3.5'>frelste han oss - ikkje for rettferdige gjerningar skuld, som me hadde gjort, men etter si miskunn - ved badet til atterføding og uppnying ved den Heilage Ande,</verse>
        <verse osisID='Titus.3.6'>som han rikleg hev rent ut yver oss ved Jesus Kristus, vår frelsar,</verse>
        <verse osisID='Titus.3.7'>so me, rettferdiggjorde ved hans nåde, i voni skulde verta ervingar til det ævelege liv.</verse>
        <verse osisID='Titus.3.8'>Dette er eit sant ord! Og dette vil eg at du skal prenta inn, so dei som trur på Gud, må leggja vinn på å gjera gode gjerningar. Dette er godt og gagnlegt for menneski;</verse>
        <verse osisID='Titus.3.9'>men dårlege stridsspursmål og ættartal og kivsmål og trettor um lovi skal du halda deg ifrå, for dei er gagnlause og fåfengde.</verse>
        <verse osisID='Titus.3.10'>Eit ranglærande menneskje skal du visa frå deg, når du hev påminnt honom ein gong og tvo gonger,</verse>
        <verse osisID='Titus.3.11'>då du veit at ein slik er rangsnudd og syndar, fordømd av seg sjølv.</verse>
        <verse osisID='Titus.3.12'>Når eg sender Artemas til deg eller Tykikus, so gjer deg umak med å koma til meg i Nikopolis; for der hev eg tenkt å vera vinteren yver.</verse>
        <verse osisID='Titus.3.13'>Zenas, den lovlærde, og Apollos skal du med umhug hjelpa i vegen, so dei ikkje skal vanta noko.</verse>
        <verse osisID='Titus.3.14'>Men lat og våre læra å driva på gode gjerningar, etter som torv er til, so dei ikkje skal vera fruktlause.</verse>
        <verse osisID='Titus.3.15'>Alle som er hjå meg, helsar deg. Helsa deim som elskar oss i trui! Nåden vere med dykk alle!</verse>
      </chapter>
    </div></osisText>
</osis>
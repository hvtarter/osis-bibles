<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorSMB' osisRefWork='Bible' xml:lang='XX'>
    <header>
      <revisionDesc>
        <date>2012-01-27</date>
        <p>initial OSIS 2.1.1 version</p>
      </revisionDesc>
      <work osisWork='NorSMB'>
        <title>Studentmållagsbibelen frå 1921</title>
        <contributor/>
        <creator>Mod2Zef (5)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-27</date>
        <description>Den første komplette Bibel på nynorsk, utgitt av Studentmållaget i Oslo i 1921</description>
        <publisher/>
        <type type='OSIS'>Bible</type>
        <identifier type='OSIS'>NorSMB</identifier>
        <source>http://gamal.nynorsk.no/mu/smio/bibelen/</source>
        <language type='IETF'>NO</language>
        <relation/>
        <coverage>provide the bible to the nations of the world</coverage>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Tim'>
      <chapter osisID='1Tim.1'>
        <verse osisID='1Tim.1.1'>Paulus, Kristi Jesu apostel etter påbod frå Gud, vår frelsar, og Kristus Jesus, vår von,</verse>
        <verse osisID='1Tim.1.2'>til Timoteus, min egtefødde son i trui: Nåde, miskunn, fred frå Gud Fader og Kristus Jesus, vår Herre!</verse>
        <verse osisID='1Tim.1.3'>Som eg bad deg vera att i Efesus, då eg for til Makedonia, for at du skulde bjoda sume folk at dei ikkje skal fara med framand læra,</verse>
        <verse osisID='1Tim.1.4'>og ikkje ansa eventyr og endelause ættartal, som heller fører til stridsspursmål enn til å vera Guds hushaldarar i trui: so gjer no det!</verse>
        <verse osisID='1Tim.1.5'>Men endemålet med bodet er kjærleik av eit reint hjarta og eit godt samvit og ei uskrymta tru,</verse>
        <verse osisID='1Tim.1.6'>som sume hev fare vilt ifrå og vendt seg burt til tomt svall,</verse>
        <verse osisID='1Tim.1.7'>dei som vil vera lovlærarar, endå dei korkje skynar det dei sjølve segjer eller kva det er dei talar so fullvist um.</verse>
        <verse osisID='1Tim.1.8'>Men me veit at lovi er god, dersom nokon brukar henne på lovleg vis,</verse>
        <verse osisID='1Tim.1.9'>so han veit dette, at lovi ikkje er sett for ein rettferdig, men for lovlause og agelause, ugudlege og syndarar, vanheilage og ureine, fadermordarar og modermordarar, manndråparar,</verse>
        <verse osisID='1Tim.1.10'>horkarar, syndarar mot naturi, menneskjerøvarar, ljugarar, meineidarar, og um det elles er noko som er imot den heilsame læra,</verse>
        <verse osisID='1Tim.1.11'>etter evangeliet um den sæle Guds herlegdom, det som er meg yverlate.</verse>
        <verse osisID='1Tim.1.12'>Eg takkar honom som gjorde meg sterk, Kristus Jesus, vår Herre, at han heldt meg for tru, med di han sette meg til tenesta,</verse>
        <verse osisID='1Tim.1.13'>meg som fyrr var ein spottar og forfylgjar og valdsmann, men eg fekk miskunn, av di eg gjorde det uvitande, i vantru,</verse>
        <verse osisID='1Tim.1.14'>og nåden hjå vår Herre viste seg ovleg stor i tru og kjærleik i Kristus Jesus.</verse>
        <verse osisID='1Tim.1.15'>Sant er det ordet og vel verdt å taka imot, at Kristus Jesus kom til verdi for å frelsa syndarar, og millom deim er eg den største;</verse>
        <verse osisID='1Tim.1.16'>men difor fekk eg miskunn, at Jesus Kristus kunde syna alt sitt langmod på meg fyrst, til eit fyredøme for deim som skulde tru på honom til ævelegt liv.</verse>
        <verse osisID='1Tim.1.17'>Men den ævelege konge, den uforgjengelege, usynlege, einaste Gud vere pris og æra i all æva! Amen.</verse>
        <verse osisID='1Tim.1.18'>Dette bod legg eg deg på hjarta, min son Timoteus, etter dei spådomar som fyrr er sagde um deg, so du i deim skal strida den gode striden,</verse>
        <verse osisID='1Tim.1.19'>med di du hev tru og eit godt samvit, som sume hev støytt ifrå seg og lide skipbrot på trui;</verse>
        <verse osisID='1Tim.1.20'>imillom deim er Hymenæus og Aleksander, som eg hev gjeve yver til Satan, so dei skal verta tukta til å lata vera å spotta.</verse>
      </chapter>
      <chapter osisID='1Tim.2'>
        <verse osisID='1Tim.2.1'>Eg påminner framfor alle ting um at det vert gjort bøner, påkallingar, forbøner, takksegjingar for alle menneskje,</verse>
        <verse osisID='1Tim.2.2'>for kongar og alle dei som er i yverrådande stand, at me kann liva eit stilt og rolegt liv i all gudleg age og søma.</verse>
        <verse osisID='1Tim.2.3'>For dette er godt og tekkjelegt for Gud, vår frelsar,</verse>
        <verse osisID='1Tim.2.4'>han som vil at alle menneskje skal verta frelste og koma til å kjenna sanningi.</verse>
        <verse osisID='1Tim.2.5'>For ein Gud er det, ein millommann er det og millom Gud og menneskje, det menneskjet Kristus Jesus,</verse>
        <verse osisID='1Tim.2.6'>han som gav seg sjølv til løysepening for alle, eit vitnemål i si tid;</verse>
        <verse osisID='1Tim.2.7'>og for dette vart eg sett til forkynnar og apostel - eg segjer sanning, eg lyg ikkje - til lærar for heidningarne i tru og sanning.</verse>
        <verse osisID='1Tim.2.8'>Eg vil då at mennerne på kvar stad skal beda so, at dei lyfter heilage hender utan vreide og ordstrid,</verse>
        <verse osisID='1Tim.2.9'>like eins og at kvinnorne skal pryda seg med sømeleg klædnad i blygd og æra, ikkje med flettingar og gull eller perlor eller dyr klædebunad,</verse>
        <verse osisID='1Tim.2.10'>men som det sømer seg kvinnor som vedkjenner seg gudlegdom, med gode gjerningar.</verse>
        <verse osisID='1Tim.2.11'>Ei kvinna skal lata seg læra i stilla med all lydnad.</verse>
        <verse osisID='1Tim.2.12'>Men eg gjev ikkje ei kvinna lov til å læra eller å bjoda yver mannen, men å vera i stilla.</verse>
        <verse osisID='1Tim.2.13'>For Adam vart skapt fyrst, og so Eva;</verse>
        <verse osisID='1Tim.2.14'>og Adam vart ikkje dåra; men kvinna vart dåra og fall i misgjerning.</verse>
        <verse osisID='1Tim.2.15'>Men ho skal verta frelst gjenom si barneign, um dei vert standande i tru og kjærleik og helging med æra.</verse>
      </chapter>
      <chapter osisID='1Tim.3'>
        <verse osisID='1Tim.3.1'>Det er eit sant ord: Um nokon trår etter eit tilsynsembætte, so hev han lyst til ei gjæv gjerning.</verse>
        <verse osisID='1Tim.3.2'>Difor skal ein tilsynsmann vera ulastande, mann til ei kvinna, ædrueleg, visleg, verdig, gjestmild, dugleg til å læra frå seg,</verse>
        <verse osisID='1Tim.3.3'>ikkje drikkekjær, ikkje hardhendt, men godlyndt, ikkje stridsam, ikkje pengekjær,</verse>
        <verse osisID='1Tim.3.4'>ein som styrer vel sitt eige hus, og hev lyduge born med all søma</verse>
        <verse osisID='1Tim.3.5'>- um nokon ikkje veit å styra sitt eige hus, kor kann han då hava umsut for Guds kyrkja? -</verse>
        <verse osisID='1Tim.3.6'>ikkje ein ny-umvend, so han ikkje skal ovmoda seg og falla i djevelens dom.</verse>
        <verse osisID='1Tim.3.7'>Men han skal og hava godt vitnemål av deim som er utanfor, so han ikkje skal få lastord og falla i djevelens snara.</verse>
        <verse osisID='1Tim.3.8'>Like eins skal tenarane for kyrkjelyden vera vyrdelege, ikkje tvitunga, ikkje kjære etter mykje vin, ikkje lystne etter låk vinning,</verse>
        <verse osisID='1Tim.3.9'>slike som hev løyndomen i trui i eit godt samvit.</verse>
        <verse osisID='1Tim.3.10'>Dei og skal fyrst verta prøvde; sidan skal dei tena kyrkjelyden, um dei er ulastelege.</verse>
        <verse osisID='1Tim.3.11'>Like eins skal kvinnorne vera vyrdelege, ikkje baktalande, men ædruelege, true i alle ting.</verse>
        <verse osisID='1Tim.3.12'>Tenarane for kyrkjelyden skal kvar vera mann til ei kona og styra vel sine born og sine eigne hus.</verse>
        <verse osisID='1Tim.3.13'>For dei som hev tent kyrkjelyden vel, dei vinn seg eit godt støde og stort frimod i trui på Kristus Jesus.</verse>
        <verse osisID='1Tim.3.14'>Dette skriv eg til deg, endå eg vonar å koma snart til deg,</verse>
        <verse osisID='1Tim.3.15'>men um eg drygjer, at du so skal vita korleis ein skal ferdast i Guds hus, som er kyrkja åt den livande Gud, pilaren og grunnvollen til sanningi.</verse>
        <verse osisID='1Tim.3.16'>Og som kvar må sanna, stor er den løyndom i gudlegdomen: Han som vart openberra i kjøt, rettferdiggjord i ånd, sedd av englar, forkynt millom folkeslag, trudd i verdi, uppteken i herlegdom.</verse>
      </chapter>
      <chapter osisID='1Tim.4'>
        <verse osisID='1Tim.4.1'>Men Anden segjer klårleg, at i dei komande tider skal sume falla frå trui og halda seg til dårande ånder og lærdomar av djevlar</verse>
        <verse osisID='1Tim.4.2'>ved hykling av falske lærarar, som er brennemerkte i sitt eige samvit,</verse>
        <verse osisID='1Tim.4.3'>som forbyd å gifta seg og påbyd å halda seg frå mat, som Gud hev skapt til å verta motteken med takk av deim som trur og hev lært sanningi å kjenna.</verse>
        <verse osisID='1Tim.4.4'>For all Guds skapning er god, og inkje er til å vanda, når det vert motteke med takk;</verse>
        <verse osisID='1Tim.4.5'>for det vert helga med Guds ord og bøn.</verse>
        <verse osisID='1Tim.4.6'>Når du lærer brørne dette, so er du ein god Jesu Kristi tenar, med di du vert uppfødd med ordi av trui og den gode lærdomen som du hev fylgt.</verse>
        <verse osisID='1Tim.4.7'>Men haldt deg frå dei vanheilage og kjerringslege eventyr, men tem deg derimot upp i gudlegdom!</verse>
        <verse osisID='1Tim.4.8'>For den likamlege tamen er gagnleg til lite, men gudlegdom er gagnleg til alt; med di han hev lovnad for det livet som no er og for det som kjem.</verse>
        <verse osisID='1Tim.4.9'>Det ord er sant og all fagning verdt.</verse>
        <verse osisID='1Tim.4.10'>For difor både arbeider me og lid hæding, for di me hev sett vår von til den livande Gud, som er frelsar for alle menneskje, mest dei truande.</verse>
        <verse osisID='1Tim.4.11'>Dette skal du bjoda og læra.</verse>
        <verse osisID='1Tim.4.12'>Lat ingen vanvyrda deg for din ungdom, men ver eit fyredøme for dei truande i tale, i ferd, i kjærleik, i tru, i reinleik!</verse>
        <verse osisID='1Tim.4.13'>Til dess eg kjem, so legg vinn på fyrelesnaden, på påminningi, på læra!</verse>
        <verse osisID='1Tim.4.14'>Vanskøyt ikkje den nådegåva som er i deg, som vart gjevi deg ved profetord med handpåleggjing av dei eldste!</verse>
        <verse osisID='1Tim.4.15'>Tenk på dette, liv i dette, so din framgang kann vera kunnig for alle!</verse>
        <verse osisID='1Tim.4.16'>Gjev agt på deg sjølv og på læra, haldt ved med det! for når du det gjer, skal du frelsa både deg sjølv og deim som høyrer deg.</verse>
      </chapter>
      <chapter osisID='1Tim.5'>
        <verse osisID='1Tim.5.1'>Tala ikkje hardt til ein gamall mann, men påminn honom som ein far, unge menner som brør,</verse>
        <verse osisID='1Tim.5.2'>gamle kvinnor som møder, unge som syster i all reinleik!</verse>
        <verse osisID='1Tim.5.3'>Heidra enkjor som verkeleg er enkjor!</verse>
        <verse osisID='1Tim.5.4'>Men um ei enkja hev born eller barneborn, so lat deim fyrst læra å visa eit gudlegt huglag imot sitt eige hus og gjeva sine foreldre vederlag, for det er tekkjelegt for Guds åsyn.</verse>
        <verse osisID='1Tim.5.5'>Men den som verkeleg er enkja og einsleg vorti, ho hev sett si von til Gud og held ved i bøn og påkalling natt og dag;</verse>
        <verse osisID='1Tim.5.6'>men den som liver etter lysterne sine, er livande daud.</verse>
        <verse osisID='1Tim.5.7'>Og dette skal du bjoda, so dei må vera ulastelege!</verse>
        <verse osisID='1Tim.5.8'>Men um nokon ikkje hev umsut for sine eigne og mest for sine husfolk, han hev forneitta trui og er verre enn ein vantruande.</verse>
        <verse osisID='1Tim.5.9'>Ei enkja kann verta vald, når ho ikkje er yngre enn seksti år, um ho hev vore ein manns kona,</verse>
        <verse osisID='1Tim.5.10'>hev vitnemål for gode gjerningar, hev fostra upp born, hev vist gjestmilda, hev tvætta føterne til dei heilage, hev vore dei naudtrengde til hjelp, hev lagt vinn på all god gjerning.</verse>
        <verse osisID='1Tim.5.11'>Men vis dei unge enkjor frå deg! for når dei av kjøtleg hug svik Kristus, so vil dei gifta seg,</verse>
        <verse osisID='1Tim.5.12'>og hev dermed den dom at dei hev brote si fyrste tru.</verse>
        <verse osisID='1Tim.5.13'>Men attåt dette lærer dei og å ganga yrkjelause og fare ikring i husi, og ikkje berre yrkjelause, men og med drøsor og gagnløysa, med di dei fer med ulikleg tale.</verse>
        <verse osisID='1Tim.5.14'>Eg vil difor at unge enkjor skal gifta seg, føda born, styra huset, ikkje gjeva motstandaren tilhøve til lastord.</verse>
        <verse osisID='1Tim.5.15'>For sume hev alt vendt seg burt etter Satan.</verse>
        <verse osisID='1Tim.5.16'>Dersom nokon truande mann eller kvinna hev enkjor, so syta dei for deim, og lata ikkje kyrkjelyden verta tyngd, so han kann syta for dei verkelege enkjor!</verse>
        <verse osisID='1Tim.5.17'>Dei eldste som er gode forstandarar, skal ein halda tvifald æra verde, mest deim som arbeider i tale og læra;</verse>
        <verse osisID='1Tim.5.18'>for Skrifti segjer: «Du skal ikkje leggja muleband på ein ukse som treskjer!» og «Ein arbeidsmann er si løn verd.»</verse>
        <verse osisID='1Tim.5.19'>Tak ikkje imot noko klagemål mot ein eldste utan etter tvo eller tri vitne!</verse>
        <verse osisID='1Tim.5.20'>Deim som syndar, skal du refsa so alle høyrer på, so at og dei andre kann hava otte.</verse>
        <verse osisID='1Tim.5.21'>Eg vitnar for Gud og Kristus Jesus og dei utvalde englar, at du skal taka vare på dette utan fordom, so du ikkje gjer noko av godtykkje.</verse>
        <verse osisID='1Tim.5.22'>Ver ikkje snar til å leggja henderne på nokon, gjer deg ikkje medskuldig i framande synder! Haldt deg sjølv rein!</verse>
        <verse osisID='1Tim.5.23'>Drikk ikkje lenger berre vatn, men nøyt lite grand vin for magen din og dine jamlege sjukdomar!</verse>
        <verse osisID='1Tim.5.24'>Hjå nokre menneskje er synderne openberre og kjem i fyrevegen for deim til dom; men hjå andre fylgjer dei etter.</verse>
        <verse osisID='1Tim.5.25'>Like eins er dei gode gjerningarne openberre; og dei som det ikkje er so med, kann ikkje verta dulde like vel.</verse>
      </chapter>
      <chapter osisID='1Tim.6'>
        <verse osisID='1Tim.6.1'>So mange som er trælar under oket, skal halda herrarne sine all æra verde, so ikkje Guds namn og læra skal verta spotta.</verse>
        <verse osisID='1Tim.6.2'>Men dei som hev truande herrar, skal ikkje vanmæta deim for di dei er brør, men skal so mykje heller gjera si tenesta, av di dei som tek imot velgjerningi av deim, er truande og elska. Dette skal du læra og påminna um.</verse>
        <verse osisID='1Tim.6.3'>Dersom nokon lærer framand læra og ikkje held seg til vår Herre Jesu Kristi heilsame ord og den læra som høver til gudlegdom,</verse>
        <verse osisID='1Tim.6.4'>so er han ovmodig, endå han ingen ting skynar, men er sjuk for stridsspursmål og ordkivsmål, som det kjem ovund av og trætta, spotting, vond mistru,</verse>
        <verse osisID='1Tim.6.5'>stendig krangling millom menneskje som er øydelagde i hugen og skilde med sanningi, dei som held gudlegdomen for ein veg til vinning.</verse>
        <verse osisID='1Tim.6.6'>Ja, gudlegdom saman med nøgsemd er ei stor vinning;</verse>
        <verse osisID='1Tim.6.7'>for me hev ikkje havt noko med oss til verdi, det er då audsynt at me ikkje heller kann føra noko med oss derifrå;</verse>
        <verse osisID='1Tim.6.8'>men når me hev føda og klæde, skal me vera nøgde med det.</verse>
        <verse osisID='1Tim.6.9'>Men dei som vil verta rike, fell i freisting og snara og mange dårlege og skadelege lyster, som søkkjer menneski ned i undergang og fortaping.</verse>
        <verse osisID='1Tim.6.10'>For pengehugen er ei rot til alt vondt; av trådom deretter hev sume fare vilt frå trui og hev gjenomstunge seg sjølve med mange pinslor.</verse>
        <verse osisID='1Tim.6.11'>Men du, Guds menneskje, fly frå desse ting! Men trå etter rettferd, gudlegdom, tru, kjærleik, tolmod, spaklynde!</verse>
        <verse osisID='1Tim.6.12'>Strid den gode striden i trui! grip det ævelege liv, som du vart kalla til og bar fram den gode vedkjenningi for mange vitne!</verse>
        <verse osisID='1Tim.6.13'>Eg byd deg for Gud, som gjev alle ting liv, og for Kristus Jesus, som vitna den gode vedkjenning for Pontius Pilatus,</verse>
        <verse osisID='1Tim.6.14'>at du skal halda bodet uflekka og ulastelegt til vår Herre Jesu Kristi openberring,</verse>
        <verse osisID='1Tim.6.15'>som den sæle og einaste megtige Herre skal visa oss i si tid, han som er kongen yver kongarne og herren yver herrarne,</verse>
        <verse osisID='1Tim.6.16'>han som åleine hev udøyelegdom, som bur i eit ljos som ingen kann koma til, som inkje menneskje hev set eller kann sjå; han hev æra og æveleg magt! Amen.</verse>
        <verse osisID='1Tim.6.17'>Bjod deim som er rike i den noverande verdi, at dei ikkje skal ovmoda seg eller setja si von til den uvisse rikdomen, men til Gud, som gjev oss rikleg alle ting å njota;</verse>
        <verse osisID='1Tim.6.18'>at dei skal gjera godt, vera rike på gode gjerningar, gjevmilde, velgjerdsame,</verse>
        <verse osisID='1Tim.6.19'>so dei legg seg upp ein god grunnvoll for den komande tid, so dei kann gripa det sanne liv.</verse>
        <verse osisID='1Tim.6.20'>Du, Timoteus, tak vare på det som er nedlagt hjå deg, og vend deg frå det vanheilage tome svall og dei motsegner av den kunnskap, som falskeleg vert kalla so,</verse>
        <verse osisID='1Tim.6.21'>som sume vedkjenner seg og hev fare vilt i trui! Nåden vere med deg!</verse>
      </chapter>
    </div></osisText>
</osis>
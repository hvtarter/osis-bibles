<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorSMB' osisRefWork='Bible' xml:lang='XX'>
    <header>
      <revisionDesc>
        <date>2012-01-27</date>
        <p>initial OSIS 2.1.1 version</p>
      </revisionDesc>
      <work osisWork='NorSMB'>
        <title>Studentmållagsbibelen frå 1921</title>
        <contributor/>
        <creator>Mod2Zef (5)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-27</date>
        <description>Den første komplette Bibel på nynorsk, utgitt av Studentmållaget i Oslo i 1921</description>
        <publisher/>
        <type type='OSIS'>Bible</type>
        <identifier type='OSIS'>NorSMB</identifier>
        <source>http://gamal.nynorsk.no/mu/smio/bibelen/</source>
        <language type='IETF'>NO</language>
        <relation/>
        <coverage>provide the bible to the nations of the world</coverage>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Col'>
      <chapter osisID='Col.1'>
        <verse osisID='Col.1.1'>Paulus, Kristi Jesu apostel ved Guds vilje, og broderen Timoteus</verse>
        <verse osisID='Col.1.2'>til dei heilage og truande brør i Kristus i Kolossæ: Nåde vere med dykk og fred frå Gud vår Fader!</verse>
        <verse osisID='Col.1.3'>Me takkar alltid Gud og vår Herre Jesu Kristi Fader, når me bed for dykk,</verse>
        <verse osisID='Col.1.4'>sidan me høyrde um dykkar tru på Kristus Jesus og den kjærleik de hev til alle dei heilage,</verse>
        <verse osisID='Col.1.5'>for den von skuld som er gøymd åt dykk i himmelen, den som de fyrr hev høyrt um gjenom sannings-ordet i evangeliet,</verse>
        <verse osisID='Col.1.6'>som er kome til dykk, liksom det og er i heile verdi og ber frukt og veks som hjå dykk frå den dag då de høyrde det og lærde å kjenna Guds nåde i sanning,</verse>
        <verse osisID='Col.1.7'>so som de hev lært av Epafras, vår kjære medtenar, som er ein tru Kristi tenar for dykk,</verse>
        <verse osisID='Col.1.8'>som og hev fortalt oss um dykkar kjærleik i Anden.</verse>
        <verse osisID='Col.1.9'>Difor held me, frå den dag me høyrde det, ikkje heller upp med å gjera bøn for dykk og beda um at de må verta fyllte med kunnskap um hans vilje i all åndeleg visdom og skynsemd,</verse>
        <verse osisID='Col.1.10'>so de må ferdast verdigt for Herren til all hugnad, so de ber frukt og veks i all god gjerning ved kunnskapen um Gud,</verse>
        <verse osisID='Col.1.11'>so de vert styrkte med all styrke etter hans herlegdoms kraft til alt tolmod og langmod,</verse>
        <verse osisID='Col.1.12'>so de med gleda takkar Faderen som gjorde oss duglege til å få arvlut med dei heilage i ljoset,</verse>
        <verse osisID='Col.1.13'>han som fria oss ut frå myrkers magt og sette oss yver sin kjære Sons rike.</verse>
        <verse osisID='Col.1.14'>I honom hev me utløysingi, forlating for synderne.</verse>
        <verse osisID='Col.1.15'>Og han er eit bilæte av Gud den usynlege, den fyrstefødde framfor all skapning;</verse>
        <verse osisID='Col.1.16'>for i honom er alle ting skapte, dei i himmelen og dei på jordi, dei synlege og dei usynlege, anten det so er kongssæte eller herredøme eller magter eller yverråder; alle saman er dei skapte ved honom, og til honom,</verse>
        <verse osisID='Col.1.17'>og han er fyrr enn alle ting, og alle ting stend ved lag i honom.</verse>
        <verse osisID='Col.1.18'>Og han er hovudet for likamen, som er kyrkja, han som er upphavet, den fyrstefødde av dei daude, for at han i alle måtar skulde vera den fremste.</verse>
        <verse osisID='Col.1.19'>For i honom tektest det Gud, at heile hans fylla skulde bu,</verse>
        <verse osisID='Col.1.20'>og ved honom å forlika alle ting med seg, med di han gjorde fred med blodet på krossen hans - ved honom, anten det so er dei på jordi eller dei i himmelen.</verse>
        <verse osisID='Col.1.21'>Ogso dykk som fordom var framande vortne og fiendar ved dykkar huglag, i dei vonde gjerningar,</verse>
        <verse osisID='Col.1.22'>dykk hev han no forlikt i hans kjøts likam ved dauden, for å stella dykk fram heilage og ulastande og uklandrande for si åsyn,</verse>
        <verse osisID='Col.1.23'>so framt de vert verande i trui, grunnfeste og trauste, og ikkje let dykk rikka frå den voni evangeliet gjev, det som de hev høyrt, som er forkynt for kvar skapning under himmelen, og som eg, Paulus, vart tenar for.</verse>
        <verse osisID='Col.1.24'>No gleder eg meg yver mine lidingar for dykk og utfyller i mitt kjøt det som endå vantar i Kristi trengslor, for hans likam som er kyrkja,</verse>
        <verse osisID='Col.1.25'>som eg hev vorte tenar til etter det Guds hushald som eg hev fenge millom dykk, det vil segja å fullføra Guds ord,</verse>
        <verse osisID='Col.1.26'>den løyndomen som var duld frå alle tider og ætter vart til, men no er openberra for hans heilage,</verse>
        <verse osisID='Col.1.27'>som Gud vilde kunngjera, kor rik på herlegdom denne løyndomen er millom heidningarne, det er Kristus millom dykk, voni um herlegdom.</verse>
        <verse osisID='Col.1.28'>Og honom forkynner me, med di me påminner kvart menneskje og lærer kvart menneskje med all visdom, so me kann framstella kvart menneskje fullkome i Kristus.</verse>
        <verse osisID='Col.1.29'>For dette arbeider eg og, med di eg strider med hans kraft som verkar i meg med styrke.</verse>
      </chapter>
      <chapter osisID='Col.2'>
        <verse osisID='Col.2.1'>For eg vil at de skal vita kor stor strid eg hev for dykk og deim i Laodikea og so mange som ikkje hev set mitt andlit i kjøtet,</verse>
        <verse osisID='Col.2.2'>so deira hjarta må verta trøysta, med di dei vert samanknytte i kjærleik og vinn fram til heile rikdomen av det fullvisse skyn, til kunnskap um Guds løyndom, det er Kristus,</verse>
        <verse osisID='Col.2.3'>han som alle skattar av visdom og kunnskap er løynde i.</verse>
        <verse osisID='Col.2.4'>Dette segjer eg for at ingen skal dåra dykk med lokkande tale.</verse>
        <verse osisID='Col.2.5'>For um eg enn i kjøtet er fråverande, er eg like vel i åndi saman med dykk, og ser med gleda dykkar gode skipnad og den faste grunn i dykkar tru på Kristus.</verse>
        <verse osisID='Col.2.6'>Liksom de då tok imot Kristus Jesus som Herren; so ferdast i honom,</verse>
        <verse osisID='Col.2.7'>so at de er rotfeste og vert uppbygde i honom og stadfeste i trui, so som de lærde, rike på henne med takksegjing.</verse>
        <verse osisID='Col.2.8'>Sjå til at det ikkje må vera nokon som gjer dykk til herfang med verdsleg visdom og tom dåring etter fråsegner av menneskje, etter barnelærdomen til verdi og ikkje etter Kristus!</verse>
        <verse osisID='Col.2.9'>For i honom bur heile guddomsfylla likamleg.</verse>
        <verse osisID='Col.2.10'>Og de er fyllte i honom, som er hovudet yver all magt og yverråd;</verse>
        <verse osisID='Col.2.11'>i honom vart de og umskorne med ei umskjering som ikkje er gjord med hender, ved avklæding av kjøtslikamen, ved Kristi umskjering,</verse>
        <verse osisID='Col.2.12'>då de vart gravlagde med honom i dåpen; der vart de og uppvekte med honom ved trui på Guds kraft, han som vekte honom upp frå dei daude.</verse>
        <verse osisID='Col.2.13'>Ogso dykk, som var daude i dykkar misgjerningar og dykkar kjøts fyrehud, gjorde han livande med honom, med di han tilgav oss alle våre misgjerningar</verse>
        <verse osisID='Col.2.14'>og strauk ut skuldbrevet mot oss, som var skrive med bodord, det som vitna imot oss, og han rudde det undan med di han nagla det til krossen.</verse>
        <verse osisID='Col.2.15'>Han avvæpna magterne og yverråderne og synte deim openberrleg fram då han vann siger yver deim på krossen.</verse>
        <verse osisID='Col.2.16'>Lat difor ingen døma dykk i mat eller drykk eller i saker um høgtid eller nymåne eller kviledag!</verse>
        <verse osisID='Col.2.17'>desse ting er berre ein skugge av det som skulde koma; men likamen høyrer Kristus til.</verse>
        <verse osisID='Col.2.18'>Lat ingen røva sigersprisen frå dykk, um nokon freistar på det med audmykt og engledyrking, med det han fer med syner, vert ovmodig utan grunn av sin kjøtlege hug</verse>
        <verse osisID='Col.2.19'>og ikkje held fast ved hovudet, han som heile likamen veks Guds vokster ut ifrå, tilhjelpt og samanfest ved sine ledmot og band.</verse>
        <verse osisID='Col.2.20'>Er de avdøyde med Kristus frå barnelærdomen til verdi, kvi gjev dei dykk då, som um de skulde liva i verdi, slike bod:</verse>
        <verse osisID='Col.2.21'>«Du skal ikkje taka, ikkje smaka, ikkje røra»</verse>
        <verse osisID='Col.2.22'>- det vil segja slikt som då alt saman er etla til øyding ved bruk - etter bod og lærdomar av menneskje,</verse>
        <verse osisID='Col.2.23'>som vel hev ord for visdom ved sjølvgjord dyrking og audmykt og vyrdløysa mot likamen, men ikkje ved noko som er æra verdt, berre til mette for kjøtet?</verse>
      </chapter>
      <chapter osisID='Col.3'>
        <verse osisID='Col.3.1'>Er de då uppreiste med Kristus, so søk det som er der uppe, der Kristus sit ved Guds høgre hand!</verse>
        <verse osisID='Col.3.2'>Hav hug til det som er der uppe, ikkje til det som er på jordi!</verse>
        <verse osisID='Col.3.3'>For de er daude, og dykkar liv er løynt med Kristus i Gud.</verse>
        <verse osisID='Col.3.4'>Når Kristus, vårt liv, vert openberra, då skal de og verta openberra med honom i herlegdom.</verse>
        <verse osisID='Col.3.5'>So døyd då dykkar jordiske lemer: Utukt, ureinskap, ovhug, vond lyst og havesykje, som er avgudsdyrking!</verse>
        <verse osisID='Col.3.6'>for desse ting kjem Guds vreide yver dei vantruande;</verse>
        <verse osisID='Col.3.7'>millom deim ferdast de og fordom, den tid de livde i desse ting;</verse>
        <verse osisID='Col.3.8'>men no skal de og leggja deim alle av: Vreide, illska, vondskap, spotting, skamleg tale av dykkar munn.</verse>
        <verse osisID='Col.3.9'>Ljug ikkje mot kvarandre, de som hev klædt av dykk det gamle menneskje med dei gjerningar det gjer,</verse>
        <verse osisID='Col.3.10'>og iklædt dykk det nye, som vert uppnya til kunnskap etter sin skapars bilæte;</verse>
        <verse osisID='Col.3.11'>her er ikkje grækar og jøde, umskjering og fyrehud, barbar, skyte, træl, fri mann, men Kristus er alt og i alle.</verse>
        <verse osisID='Col.3.12'>Klæd dykk då, som er Guds utvalde, heilage og kjære i hjarteleg miskunn, godleik, audmykt, spaklynde, langmod,</verse>
        <verse osisID='Col.3.13'>so de toler kvarandre og tilgjev kvarandre, um nokon hev kjæremål imot nokon! som Kristus tilgav dykk, soleis de og!</verse>
        <verse osisID='Col.3.14'>Men attåt alt dette klæd dykk i kjærleiken, som er bandet um fullkomenskapen!</verse>
        <verse osisID='Col.3.15'>Og Kristi fred råde i dykkar hjarto, den som de vart kalla til i ein likam, og ver takksame!</verse>
        <verse osisID='Col.3.16'>Lat Kristi ord bu rikleg hjå dykk, so de lærer og påminner kvarandre i all visdom med salmar og lovsongar og åndelege visor, og syng yndeleg i dykkar hjarto for Gud.</verse>
        <verse osisID='Col.3.17'>Og alt som de gjer i ord eller gjerning, gjer det alt i Herren Jesu namn, med takk til Gud Fader ved honom!</verse>
        <verse osisID='Col.3.18'>De konor, ver mennerne dykkar undergjevne, so som det sømer seg i Herren!</verse>
        <verse osisID='Col.3.19'>De menner, elska konorne dykkar og ver ikkje beiske imot deim!</verse>
        <verse osisID='Col.3.20'>De born, lyd foreldri dykkar i alle ting! for det er Herren til hugnad.</verse>
        <verse osisID='Col.3.21'>De feder, arga ikkje dykkar born, so dei ikkje skal missa modet!</verse>
        <verse osisID='Col.3.22'>De tenarar, ver lyduge i alle ting mot herrarne dykkar etter kjøtet, ikkje med augnetenesta, liksom dei som strævar etter å tekkjast menneskje, men i hjartans einfelde, med di de ottast Herren!</verse>
        <verse osisID='Col.3.23'>Det de gjer, gjer det av hjarta, so som for Herren og ikkje for menneskje,</verse>
        <verse osisID='Col.3.24'>då de veit at de skal få arven til løn av Herren. Ten Herren Kristus!</verse>
        <verse osisID='Col.3.25'>Men den som gjer urett, skal få den urett att som han gjorde, og det vert ikkje gjort skil på folk.</verse>
      </chapter>
      <chapter osisID='Col.4'>
        <verse osisID='Col.4.1'>De herrar, gjer imot dykkar tenarar det som rett og rimelegt er, då de veit at de og hev ein Herre i himmelen!</verse>
        <verse osisID='Col.4.2'>Ver trottige i bøni, so de vaker i henne med takksegjing!</verse>
        <verse osisID='Col.4.3'>Og bed for oss med, at Gud må opna oss ei dør for ordet til å forkynna Kristi løyndom, den som eg og er i lekkjor for,</verse>
        <verse osisID='Col.4.4'>so eg kann openberra honom so som eg bør tala.</verse>
        <verse osisID='Col.4.5'>Ferdast visleg med deim som er utanfor, so de kjøper den laglege tid!</verse>
        <verse osisID='Col.4.6'>Dykkar tale vere alltid tekkjeleg, krydda med salt, so de veit korleis de skal svara kvar og ein.</verse>
        <verse osisID='Col.4.7'>Kor det gjeng meg, det skal Tykikus kunngjera dykk alt saman, han min kjære bror og true medhjelpar og medtenar i Herren,</verse>
        <verse osisID='Col.4.8'>som eg sender til dykk just for dette, at de skal få vita korleis det er med oss, og han skal trøysta dykkar hjarto,</verse>
        <verse osisID='Col.4.9'>saman med Onesimus, den trune og kjære bror, som er ifrå dykk. Korleis det er her, det skal dei kunngjera dykk alt saman.</verse>
        <verse osisID='Col.4.10'>Aristarkus, min medfange, helsar dykk, og Markus, Barnabas’ systkinbarn, som de fekk påbod um - når han kjem til dykk, so tak imot honom! -</verse>
        <verse osisID='Col.4.11'>og Jesus som og er kalla Justus; desse er av dei umskorne dei einaste medarbeidarar for Guds rike som hev vorte meg til hugge.</verse>
        <verse osisID='Col.4.12'>Epafras helsar dykk, han som er ifrå dykk, ein Kristi Jesu tenar som alltid strider for dykk i sine bøner, at de må standa fullkomne og fullvisse i all Guds vilje;</verse>
        <verse osisID='Col.4.13'>for eg gjev honom det vitnemål, at han hev mykje stræv for dykk og deim i Laodikea og deim i Hierapolis.</verse>
        <verse osisID='Col.4.14'>Lukas helsar dykk, den kjære lækjaren, og Demas.</verse>
        <verse osisID='Col.4.15'>Helsa brørne i Laodikea, og Nymfas og kyrkjelyden i hans hus!</verse>
        <verse osisID='Col.4.16'>Og når dette brevet er lese hjå dykk, so syt for at det og vert lese i kyrkjelyden hjå laodikearane, og at de fær lesa brevet frå Laodikea!</verse>
        <verse osisID='Col.4.17'>Og seg til Arkippus: «Tak vare på den tenesta som du hev motteke i Herren, so du fullfører henne!»</verse>
        <verse osisID='Col.4.18'>Helsing med mi, Paulus’, hand: Kom i hug mine lekkjor! Nåden vere med dykk!</verse>
      </chapter>
    </div></osisText>
</osis>
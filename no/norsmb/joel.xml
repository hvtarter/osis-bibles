<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorSMB' osisRefWork='Bible' xml:lang='XX'>
    <header>
      <revisionDesc>
        <date>2012-01-27</date>
        <p>initial OSIS 2.1.1 version</p>
      </revisionDesc>
      <work osisWork='NorSMB'>
        <title>Studentmållagsbibelen frå 1921</title>
        <contributor/>
        <creator>Mod2Zef (5)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-27</date>
        <description>Den første komplette Bibel på nynorsk, utgitt av Studentmållaget i Oslo i 1921</description>
        <publisher/>
        <type type='OSIS'>Bible</type>
        <identifier type='OSIS'>NorSMB</identifier>
        <source>http://gamal.nynorsk.no/mu/smio/bibelen/</source>
        <language type='IETF'>NO</language>
        <relation/>
        <coverage>provide the bible to the nations of the world</coverage>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Joel'>
      <chapter osisID='Joel.1'>
        <verse osisID='Joel.1.1'>Herrens ord som kom til Joel Petuelsson.</verse>
        <verse osisID='Joel.1.2'>Gjev gaum åt dette, de som gamle er. Og lyd på det kvar som bur i landet! Hev sovore hendt i dykkar tid, eller i dykkar fedra-tid?</verse>
        <verse osisID='Joel.1.3'>Fortel det til dykkar born, og dykkar born til sine born, og deira born til ei ætt som kjem!</verse>
        <verse osisID='Joel.1.4'>Det som gnagaren leivde, åt grashoppen upp. Det som grashoppen leivde, åt bitaren upp. Det som bitaren leivde, åt etaren upp.</verse>
        <verse osisID='Joel.1.5'>Vakna, de drukne, og gråte, jamra, vindrikkarar alle! For druvesafti er rivi dykk frå munn.</verse>
        <verse osisID='Joel.1.6'>Eit folk hev fare yver landet mitt, veldugt og utan tal, med tenner som løvetenner, dei jakslar som løvor hev.</verse>
        <verse osisID='Joel.1.7'>Vintrei mine er tynte og fiketre brotne ned, dei hev flekt deim reint og hivt deim, det heng kvite greiner på.</verse>
        <verse osisID='Joel.1.8'>Klaga som ei møy som syrgjeklædd gjeng yver sin ungdoms brudgom.</verse>
        <verse osisID='Joel.1.9'>Grjon- og drykkoffer er kvorvne frå Herrens hus, prestarne syrgjer, Herrens tenarar.</verse>
        <verse osisID='Joel.1.10'>Åkrar er øydde, jordi jamrar. For øydt er kornet, vinsafti magtlaus, oljen er kvorven.</verse>
        <verse osisID='Joel.1.11'>Bonden er magtstolen, vindyrkar rådlaus for kveite og bygg, grøda på marki er tynt.</verse>
        <verse osisID='Joel.1.12'>Vintre er mergstolne, fiketre folna. Granattre og palma og apall, alle tre hev turka burt. Ja, fagnaden er stolen frå mannaheim.</verse>
        <verse osisID='Joel.1.13'>Syrgjeklædde klage, de prestar! Jamra dykk, de som tener ved altaret! Gakk inn og vake syrgjeklædde, de min Guds tenarar! For burte frå dykkar Guds hus er grjon- og drykkoffer.</verse>
        <verse osisID='Joel.1.14'>Lys ut fasta og heilag samling, få dei gamle i hop, ja alle som bur i landet, til Herren, dykkar Guds hus! Til Herren de ropa må.</verse>
        <verse osisID='Joel.1.15'>Å hå for ein dag! Nær er Herrens dag. Som vald ifrå Allvald han kjem.</verse>
        <verse osisID='Joel.1.16'>Strauk ikkje maten burt med me såg på, frå Guds hus gleda og frygd?</verse>
        <verse osisID='Joel.1.17'>Kornet turkar burt under jordskorpa. Tome er buri, lødorne øydest. Ja, kornet turkar burt.</verse>
        <verse osisID='Joel.1.18'>Kor buskapen rautar! Rådlaus er kvar bøling; for ikkje beite dei finn, sauerne jamvel lyt bøta.</verse>
        <verse osisID='Joel.1.19'>Til deg, Herre, ropar eg. For elden han åt hamni på heidi, og logen leika i ved og i tre.</verse>
        <verse osisID='Joel.1.20'>Jamvel dyri i marki etter deg mun stynja, for turre er bekkjefari. Og elden han åt hamni på heidi.</verse>
      </chapter>
      <chapter osisID='Joel.2'>
        <verse osisID='Joel.2.1'>Lat luren ljoma på Sion! Skrik høgt på mitt heilage fjell! Skjelve, alle i mannaheimen! Koma skal Herrens dag, ja, han er nær.</verse>
        <verse osisID='Joel.2.2'>Ein dag med myrker og dimma, ein dag med skodda og sky, som ein morgongråe er eit tallaust folk breidt yver fjelli. Du liken aldri ser frå æva som var, og aldri i åri til komande ætter.</verse>
        <verse osisID='Joel.2.3'>Framfyre et elden upp; og etter kjem brennande logen. Som Edenshagen var landet framfyre og etterpå snaudaste heidi. Å berga noko nyttar ikkje her.</verse>
        <verse osisID='Joel.2.4'>Som øykjer er dei å sjå til, som stridshestar tråvar dei fram.</verse>
        <verse osisID='Joel.2.5'>Liksom glamrande vogner fer dei yver alle fjell. Det susar og brusar, som når eld sleikjer strå, som ei veldug herfylking samla til strid.</verse>
        <verse osisID='Joel.2.6'>Støkken tek folk ved syni, alle andlit skiftar lit.</verse>
        <verse osisID='Joel.2.7'>Som kjempor rusar dei i veg, liksom stridsmenner stormar dei murar. Kvar ein på si leid sturtar fram, og aldri dei krøkjer sin veg.</verse>
        <verse osisID='Joel.2.8'>Ingen trengjer den andre burt, kvar hev si eigi braut, tvert gjenom våpni, og ho brest ikkje rekkja.</verse>
        <verse osisID='Joel.2.9'>Inn i byen dei stormar, stig upp på muren, gjeng inn i husi, og inn gjenom vindaugo bryt dei seg som tjuvar.</verse>
        <verse osisID='Joel.2.10'>Jordi fyre deim skjelv, himlarne bivrar, sol og måne dei svartnar, medan stjernorne løyner sin glans.</verse>
        <verse osisID='Joel.2.11'>Og Herren let høyra sitt mål framfyre si fylking, for ovstor er hans herlæger, veldug hans ærendsvein er. Ja, stor er Herrens dag og skræmeleg, kven held honom ut?</verse>
        <verse osisID='Joel.2.12'>Men no og det gjeld, so mæler Herren, vend um til meg med heile dykkar hjarta, med fasta og gråt og med klaga.</verse>
        <verse osisID='Joel.2.13'>Riv sund dykkar hjarta og ei dykkar klæde, vend um til Herren dykkar Gud! For han er nådig og hugmild er han, hev tolugt sinn, er rik på miskunn, han angrar det vonde.</verse>
        <verse osisID='Joel.2.14'>Ja, kven veit? Han snur og angrar, og han legg etter seg velsigning, grjon- og drykkoffer for Herren, dykkar Gud.</verse>
        <verse osisID='Joel.2.15'>Blås i luren på Sion, haldt fastehelg, lys heilag samling!</verse>
        <verse osisID='Joel.2.16'>Samla folket! Vigsle lyden! Få i hop dei gamle, samla dei små, ja, borni på fanget! Brudgomen gange or sitt hus og bruri frå stova si!</verse>
        <verse osisID='Joel.2.17'>Millom forhall og altar skal dei gråta prestarne, Herrens tenarar, og segja: «Spar, Herre, folket ditt, og ikkje du gjere din eigen lyd til eit spottord, til eit ordtak millom folki! Kvi skal dei segja millom folki: «Kvar er deira Gud?»»</verse>
        <verse osisID='Joel.2.18'>Då gløddest Herren upp for sitt land, og han sparde sitt folk.</verse>
        <verse osisID='Joel.2.19'>Herren svara og tala til sitt folk: Sjå, eg vil senda til dykk både korn og saft og olje, so de kann mettast av det. Og ikkje vil eg gjera dykk meir til spott millom folki.</verse>
        <verse osisID='Joel.2.20'>Norderheren driv eg langt burt ifrå dykk. Eg skal støyta honom ut i eit turt og øyde land, hans fortropp til havet i aust, hans baktropp til havet i vest. Og vondt skal det dåma, ja ilt skal det tevja. For storverk hev han gjort.</verse>
        <verse osisID='Joel.2.21'>Ikkje ottast, du land, men gled deg og ver sæl! For storverk hev Herren gjort.</verse>
        <verse osisID='Joel.2.22'>Ikkje ottast, du fe på marki, for no grønast graset på heidi. Og trei ber frukt, fiketre, vintre gjev no si kraft.</verse>
        <verse osisID='Joel.2.23'>Og Sions søner, fagna og frygda dykk i Herren, dykkar Gud! For han gjev åt dykk læraren til rettferd; so sender han dykk haustregn og vårregn som fyrr.</verse>
        <verse osisID='Joel.2.24'>Og fyllast skal låvarne med korn, og persorne fløyma med vinsaft og olje.</verse>
        <verse osisID='Joel.2.25'>Og skadebot gjev eg for grøda som tyntest av grashoppen, bitaren, etaren, gnagaren, min store her, som eg sende imot dykk.</verse>
        <verse osisID='Joel.2.26'>Og de skal få nøgdi eta og mettast. Og då skal de lova namnet åt Herren dykkar Gud, han som hev underleg stelt med dykk, og ikkje skal folket mitt æveleg skjemmast.</verse>
        <verse osisID='Joel.2.27'>Og de skal merka at eg bur midt i Israel, og at eg er Herren, dykkar Gud, og ingen annan, og ikkje skal folket mitt æveleg skjemmast.</verse>
      </chapter>
      <chapter osisID='Joel.3'>
        <verse osisID='Joel.3.1'>Og sidan henda det skal: Eg renner min ande yver alt kjøt. Dykkar søner og døtter skal tala profetord; dei gamle hjå dykk skal draumar drøyma, gutarne dykkar skal syner sjå.</verse>
        <verse osisID='Joel.3.2'>Ja, og yver trælar og trælekvende eg renner min ande i dagarne dei.</verse>
        <verse osisID='Joel.3.3'>Under eg gjer på himmel og på jord, blod og eld og kvervlande røyk.</verse>
        <verse osisID='Joel.3.4'>Soli skal verta til myrker og månen til blod, fyrr han kjem, Herrens dag, den store og skræmelege.</verse>
        <verse osisID='Joel.3.5'>Men kvar ein som kallar på Herrens namn, bergast skal han. For på Sions fjell og i Jerusalem skal finnast ein flokk av frelste som Herren hev sagt, og til den utfria flokken høyrer dei som Herren kallar.</verse>
        <verse osisID='Joel.3.6'>For sjå, i dei dagarne og det bilet, då eg vender lagnaden for Juda og Jerusalem,</verse>
        <verse osisID='Joel.3.7'>då vil eg samla alle folki og føra deim ned i Josafatsdalen og der halda dom yver deim for mitt folk og min eignalut Israel skuld, som dei spreidde millom folki, og mitt land hev dei bytt.</verse>
        <verse osisID='Joel.3.8'>Um mitt folk drog dei strå, gav ein gut for ei skjøkja, og ei gjenta selde dei for vin, og so drakk dei.</verse>
        <verse osisID='Joel.3.9'>Og kva vil det meg, Tyrus og Sidon og Filistar-bygder alle? Er det attergjeld mot meg det vil, eller vil de gjera meg eitkvart? Ovleg brått dykkar verk eg vender imot dykk sjølve,</verse>
        <verse osisID='Joel.3.10'>De som sylvet og gullet mitt tok, og eignaluter mine so fagre til dykkar tempel førde.</verse>
        <verse osisID='Joel.3.11'>Og Judas og Jerusalems søner de selde til Javans søner, til å førast so langt burt ifrå sitt land.</verse>
        <verse osisID='Joel.3.12'>Eg ropar deim fram att frå den staden der de hev selt deim. Dykkar verk eg vendar imot dykk sjølve.</verse>
        <verse osisID='Joel.3.13'>Eg skal dykkar søner og døtter til Juda-sønerne selja; derifrå skal dei til sabæarane gå, eit folk so langt undan. For Herren hev tala.</verse>
        <verse osisID='Joel.3.14'>Lat heidningar det høyra! Til herferd vigje dykk! Lat kjemporne koma! Gange fram! Stige fram alle herføre hausar!</verse>
        <verse osisID='Joel.3.15'>Smide plogarne til sverd og hage-knivarne til spjot! Vesaling segje: «Eg er kjempekar eg!»</verse>
        <verse osisID='Joel.3.16'>Skunda dykk og kome, heidningar alle ikring! Samle dykk i hop! Dit late du, Herre, dine kjempor stiga ned.</verse>
        <verse osisID='Joel.3.17'>Lat folki vakna og samlast i Josafatsdalen! For der eg domar sit yver alle folki ikring.</verse>
        <verse osisID='Joel.3.18'>Fram med sigden! No mognast kornet. Kome, trakke! No er persa full. Kjeraldi fløymer. Ovstor er vondska.</verse>
        <verse osisID='Joel.3.19'>Flokk på flokk i domsdalen. For Herrens dag er nær i domsdalen.</verse>
        <verse osisID='Joel.3.20'>Sol og måne dei svartnar, og stjernorne løyner sin glans.</verse>
        <verse osisID='Joel.3.21'>Og Herren burar frå Sion, frå Jerusalem gjallar hans mål. Og det bivrar både himmel og jord. Men Herren er ei livd for sitt folk og ei borg for Israels søner. Ja, kjenna skal de at eg er Herren, dykkar Gud, som bur på Sion, mitt heilage berg. Og Jerusalem skal ein heilagdom vera, frammandfolk der aldri meir stiga inn. Då skal på den dagen druvesafti drjupa av fjelli og mjølk frå haugarne strøyma, og alle bekkjer i Juda fløyma med vatn. Ei kjelda spring ut frå Herrens hus og vatnar Akaziedalen. Men Egypt skal øydeland verta, og Edom som ville heidi, for valdsverk mot Judas born. Dei hev øydt skuldlaust blod i sitt land. Men Juda skal sitja æveleg trygt, og Jerusalem frå ætt til ætt. Og eg vil hemner deira blod, som eg ikkje hemnde fyrr. Og Herren skal bu på Sion.</verse>
      </chapter>
    </div></osisText>
</osis>
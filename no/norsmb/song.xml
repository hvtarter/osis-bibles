<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorSMB' osisRefWork='Bible' xml:lang='XX'>
    <header>
      <revisionDesc>
        <date>2012-01-27</date>
        <p>initial OSIS 2.1.1 version</p>
      </revisionDesc>
      <work osisWork='NorSMB'>
        <title>Studentmållagsbibelen frå 1921</title>
        <contributor/>
        <creator>Mod2Zef (5)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-27</date>
        <description>Den første komplette Bibel på nynorsk, utgitt av Studentmållaget i Oslo i 1921</description>
        <publisher/>
        <type type='OSIS'>Bible</type>
        <identifier type='OSIS'>NorSMB</identifier>
        <source>http://gamal.nynorsk.no/mu/smio/bibelen/</source>
        <language type='IETF'>NO</language>
        <relation/>
        <coverage>provide the bible to the nations of the world</coverage>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Song'>
      <chapter osisID='Song.1'>
        <verse osisID='Song.1.1'>Høgsongen av Salomo.</verse>
        <verse osisID='Song.1.2'>«Han meg kysse med kyssar av sin munn. For din elsk han er betre enn vin.</verse>
        <verse osisID='Song.1.3'>Dine salvar angar so ljuvt, ein utrend salve er ditt namn. Difor held møyar dei elskar deg.»</verse>
        <verse osisID='Song.1.4'>«Drag meg etter deg. Og me spring. Kongen hev ført meg til sitt hus.» «Me vil fagnast og frygdast i deg. Me vil lova din kjærleik meir enn vin.» Med rette elskar dei deg.</verse>
        <verse osisID='Song.1.5'>«Eg er brun, men like vel væn, de Jerusalems døtter, som Kedars tjeld, som Salomos dørtjeld.</verse>
        <verse osisID='Song.1.6'>Sjå ikkje på at eg er so brun, at soli hev brent meg so. Mor sine søner harmast på meg, og meg sette til vingardsvakt. Eg hev ikkje vakta eigen gard.</verse>
        <verse osisID='Song.1.7'>Seg, du som leikar i min hug, kvar gjæter du no? Kvar held du middagskvild? Må eg sleppa på villa å ganga i hjordi til felagarn’ dine.»</verse>
        <verse osisID='Song.1.8'>«Um du ikkje det veit, du fagraste dros, du fylgje i drifti sitt spor og gjæt dine killingar fram der som hyrdingarn’ buderne hev.»</verse>
        <verse osisID='Song.1.9'>«Med folarn’ for Faraos vogn deg, min hugnad, eg liknar.</verse>
        <verse osisID='Song.1.10'>Di lekkjeprydde kinn er so væn, og din hals med perlor.</verse>
        <verse osisID='Song.1.11'>Lekkjor av gull skal du få med sylv-prikkar på.»</verse>
        <verse osisID='Song.1.12'>«Når kongen i laget sit sat, min narde han anga då.</verse>
        <verse osisID='Song.1.13'>Ein myrra-pung er min ven, som eg ber ved min barm.</verse>
        <verse osisID='Song.1.14'>Ein cyper blom-dusk er min ven meg i En-Gedis hagar.»</verse>
        <verse osisID='Song.1.15'>«Å, kor du er fager, mi møy, kor du er fager! Dine augo er duvor.»</verse>
        <verse osisID='Song.1.16'>«Å, kor du er fager, min ven, kor du er ljuv. Og vårt lægje er grønt.</verse>
        <verse osisID='Song.1.17'>Cedrar er bjelkarn’ i vårt hus, cypressar er himling.»</verse>
      </chapter>
      <chapter osisID='Song.2'>
        <verse osisID='Song.2.1'>«Ein engblom frå Saron er eg, ei lilja frå dalom.»</verse>
        <verse osisID='Song.2.2'>«Ja, som ei lilja i klunger-holt millom møyar min hugnad er.»</verse>
        <verse osisID='Song.2.3'>«Liksom ein apall, i skogen stend er venen min millom sveinar. Eg sitje so ljuvt i skuggen hans, og søt er frukti i munn.</verse>
        <verse osisID='Song.2.4'>Inn i vinhuset hev han meg ført, og hans merke yver meg det er kjærleik.</verse>
        <verse osisID='Song.2.5'>Å, styrk meg med druvekakor, med eple meg kveik! For eg er sjuk av kjærleik.</verse>
        <verse osisID='Song.2.6'>Hans vinstre hand er under mitt hovud, med den høgre femner han meg.</verse>
        <verse osisID='Song.2.7'>Eg hjarteleg bed dykk, Jerusalems døtter, ved gasellor og hindar i skog, at ikkje de vekkje eller eggje kjærleik, fyrr sjølv han so vil!»</verse>
        <verse osisID='Song.2.8'>«Høyr! Min ven! Sjå der, han kjem! Yver fjelli, sjå, han sprett, yver haugarne han renn.</verse>
        <verse osisID='Song.2.9'>Min ven ei gasella er lik eller som ungan hjort. Sjå der! No han stend attum vår vegg. Gjenom glyttom ser han inn.</verse>
        <verse osisID='Song.2.10'>Han tek til min ven å tala til meg: «Du, min hugnad, statt upp, du, mi fagre, kom ut!</verse>
        <verse osisID='Song.2.11'>For sjå, no er vinteren slutt, regnet hev kvorve burt.</verse>
        <verse osisID='Song.2.12'>Du ser blomarne sprett utpå voll. D’er det bilet dei vintrei skjer, og turtelduva ho syng i vårt land.</verse>
        <verse osisID='Song.2.13'>Fiketreet skyt frukt, vintrei stend alt i blom med angande dåm, du, min hugnad, statt upp, du, mi fagre, kom!</verse>
        <verse osisID='Song.2.14'>Du, mi duva, i bergeskard, som i fjellveggen sit, lat ditt andlit meg sjå, lat meg høyra ditt mål, for ditt mål er so ljuvt, og ditt andlit so vænt.»</verse>
        <verse osisID='Song.2.15'>«Fare av og revarne slå, dei revarne små, som i hagom mun gå, for hagarne no, dei tek til å gro.»</verse>
        <verse osisID='Song.2.16'>Min ven er min, og eg er hans, han som gjæter millom liljor.»</verse>
        <verse osisID='Song.2.17'>«Skrid du, min ven, til dagen vert sval, og skuggarne flyr, ei gasella lik eller ungan hjort uppi skardefjellom.»</verse>
      </chapter>
      <chapter osisID='Song.3'>
        <verse osisID='Song.3.1'>«Eg leita på kvila um natt etter honom som leikar i min hug. Eg leita, men honom ikkje fann.</verse>
        <verse osisID='Song.3.2'>Eg vil upp og sviva gjenom by, fara i gator, yver torg, og søkja han som leikar i min hug. Eg leita, men honom ikkje fann.</verse>
        <verse osisID='Song.3.3'>Eg vaktar møtte, som i byen sveiv. «Hev de set han som leikar i min hug?»</verse>
        <verse osisID='Song.3.4'>Snaudt hadd’ eg kome framum deim, då eg fann han som leikar i min hug. Eg heldt han og eg slepte han ’kje laus, fyrr eg fekk han i huset hennar mor, inn i kleven hennar som meg åtte.</verse>
        <verse osisID='Song.3.5'>Eg hjarteleg bed dykk, Jerusalems døtter, ved gasellor og hindar i skog, at ikkje de vekkje eller eggje kjærleik, fyrr sjølv han so vil.»</verse>
        <verse osisID='Song.3.6'>«Kven er ho, som frå heidi stig upp, lik kvervlande røyk, umfløymd av angande myrra, av røykje og dåm-urter alle?</verse>
        <verse osisID='Song.3.7'>Sjå Salomos båra det er med seksti kjempor ikring, dei av Israels herkjempor er.</verse>
        <verse osisID='Song.3.8'>Dei alle er væpna med sverd og er røynde i strid. Kvar ein ber sverdet ved lend imot rædslor um natt.</verse>
        <verse osisID='Song.3.9'>Kong Salomo berestol fekk seg av Libanons tre.</verse>
        <verse osisID='Song.3.10'>Han av sylv heve stolparne gjort og karmen av gull, der er purpurlagd sess. Inni prydd - ei kjærleiksgåva frå Jerusalems døtter.</verse>
        <verse osisID='Song.3.11'>Gakk ut og sjå, de Sions døtter, på kong Salomo, med kruna han fekk av si mor på sin brudlaupsdag, på sin hjarte-fagnads dag.»</verse>
      </chapter>
      <chapter osisID='Song.4'>
        <verse osisID='Song.4.1'>«Å, kor du er fager, min hugnad, kor du er fager! Dine augo er duvor, glytter fram attum slør. Ditt hår er ein geiteflokk likt, ned Gilead renn.</verse>
        <verse osisID='Song.4.2'>Dine tenner som nyklypte sauer, nett komne frå laug. Tvillingar alle dei hev, og utan lamb er ingen.</verse>
        <verse osisID='Song.4.3'>Dine lippor ei purpursnor er, og so ljuv er din munn. Som eit granateple-brot er din tinning glytter fram attum slør.</verse>
        <verse osisID='Song.4.4'>Som Davids-tårnet din hals, for stridsfolk bygt; tusund skjoldar på det heng, alle skjoldar åt kjemporne.</verse>
        <verse osisID='Song.4.5'>Eit killingpar barmen, tvillingar til ei gasella som beiter millom liljor.</verse>
        <verse osisID='Song.4.6'>Til dess dagen vert sval, og skuggarne flyr, til Myrra-berg skrid eg min veg og til røykjelse-haugen.</verse>
        <verse osisID='Song.4.7'>Alt ved deg er fagert, min hugnad, du lytelaus er.»</verse>
        <verse osisID='Song.4.8'>«Med meg frå Libanon, brur, med meg frå Libanon kom! Stig fram frå Amanas tind, frå Senir og Hermons topp, frå løveheimar og panterfjell.</verse>
        <verse osisID='Song.4.9'>Du hev trylt meg, mi syster, mi brur, du trylt meg med eit einaste augnekast, med ei einaste lekk i din halsring.</verse>
        <verse osisID='Song.4.10'>Kor fager er din elskhug, mi syster, mi brur, kor tjuvleg din elskhug framum vin, kor dei angar dine salvar framum balsam all.</verse>
        <verse osisID='Song.4.11'>Av honning dryp dine lippor, mi brur, tunga di gøymer honning og mjølk, dine klæde hev ein dåm som frå Libanon sjølv.</verse>
        <verse osisID='Song.4.12'>Ein avstengd hage er mi syster, mi brur, ei avstengd olla, ei attsigla kjelda,</verse>
        <verse osisID='Song.4.13'>som ein granattre-park skyt du upp med gildaste frukt, med cyper og nardeblom,</verse>
        <verse osisID='Song.4.14'>med narde, safran, kalmus, kanel og dåmurt av alle slag, myrra og aloe og dei beste av alle slag kryddor,</verse>
        <verse osisID='Song.4.15'>som ei hagekjelda, ein brunn med rennande vatn, med tilsig frå Libanon.»</verse>
        <verse osisID='Song.4.16'>«Vakna, nordanvind, kom, du sunnanvind, gjenom hagen min blås, so angen fær strøyma, og venen til hagen sin kjem og et si kostelege frukt!»</verse>
      </chapter>
      <chapter osisID='Song.5'>
        <verse osisID='Song.5.1'>«Ja, eg kjem til min hage, mi syster, mi brur, min myrra og balsam eg plukkar, mitt brød og min honning eg et og drikk min vin og mi mjølk. Ete lagsbrør, drikk dykkar nøgd, vener.»</verse>
        <verse osisID='Song.5.2'>«Eg låg og sov. Men mitt hjarta vakte, høyr! Der bankar min ven: Mi syster, min hugnad, lat upp, du mi duva, mi frægd! Mitt hovud er vått, av nattedogg lokkarne dryp.»</verse>
        <verse osisID='Song.5.3'>«Eg hev teke av meg kjolen, skal eg klæda på meg att? Eg hev tvege mine føter, skal eg sulka deim til att?»</verse>
        <verse osisID='Song.5.4'>Min ven rette handi gjenom loka inn, då kløkktest mitt hjarta for hans skuld.</verse>
        <verse osisID='Song.5.5'>So reis eg upp, vilde opna for min ven, av handi mi myrra det draup, av fingrarne rennande myrra det flaut og på dørlåset rann.</verse>
        <verse osisID='Song.5.6'>So opna eg døri for min ven - då venen var kvorven burt. Og hugsprengd eg tenkte på hans ord. Eg søkte, men ikkje honom fann. Eg ropa på han, men ikkje gav han svar.</verse>
        <verse osisID='Song.5.7'>Meg vaktaran’ møtte som i byen sveiv, dei meg slo, gav meg sår, og sløret ifrå meg dei tok, vaktaran’ på murom.</verse>
        <verse osisID='Song.5.8'>Eg hjarteleg bed dykk, Jerusalems døtter, um de skulde finna min ven, - ja, kva skal de honom segja? - At sjuk av kjærleik eg er.</verse>
        <verse osisID='Song.5.9'>«Kva er din ven framom andre vener, du fagraste dros? Kva er din ven framum andre, når du naudbed oss so?»</verse>
        <verse osisID='Song.5.10'>«Min ven er ljosleitt og raud, utmerkt framum ti tusund.</verse>
        <verse osisID='Song.5.11'>Hovudet skiraste gull, palmegreiner er lokkarn’, svarte som ein ramn.</verse>
        <verse osisID='Song.5.12'>Augo som duvor ved rennande å, dei som laugar seg i mjølk ved braddfull sjø.</verse>
        <verse osisID='Song.5.13'>Kinni som balsam-sengjer, som dåmurt-skrin. Lipporne liljor, som dryp av rennande myrra.</verse>
        <verse osisID='Song.5.14'>Henderne teiner av gull med krysolitar sette, midja av filsbein med safirar prydd.</verse>
        <verse osisID='Song.5.15'>Føterne marmor-stolpar på fine gull-stettar. Som Libanon er han å sjå, som ein ceder traust.</verse>
        <verse osisID='Song.5.16'>Hans munn er søt, hugnad er han all. Slik er venen og felagen min, de Jerusalems døtter.»</verse>
      </chapter>
      <chapter osisID='Song.6'>
        <verse osisID='Song.6.1'>«Kvar helst er han gjengen, din ven, du fagraste dros? Kvar helst hev din ven svive av, so me kann leita med deg?»</verse>
        <verse osisID='Song.6.2'>«Min ven gjekk til hagen sin ned, til balsam-sengjer, til å gjæta i hagom og liljor sanka.»</verse>
        <verse osisID='Song.6.3'>«Min ven er min og eg er hans, han som gjæter millom liljor.»</verse>
        <verse osisID='Song.6.4'>«Du er fager, du min hugnad, som Tirsa, som Jerusalem er du frid, som herfylgje ageleg.</verse>
        <verse osisID='Song.6.5'>Snu augo dine ifrå meg, for dei magtstel meg. Ditt hår er ein geiteflokk likt, ned Gilead renn.</verse>
        <verse osisID='Song.6.6'>Dine tenner ein flokk med sauer, komne upp or laug, med tvillingar alle, utan lamb er ingen.</verse>
        <verse osisID='Song.6.7'>Som eit granateple-brot din tinning glytter fram attum slør.</verse>
        <verse osisID='Song.6.8'>Seksti dronningar, åtteti fylgjekvende, av møyar ein endelaus lyd.</verse>
        <verse osisID='Song.6.9'>Men ei einast’ mi duva, mi frægd, einaste barnet til mor, brikna hennar som henne åtte. Ho vert sælka av møyar, henne ser, av dronningar og fylgjekvende lova.»</verse>
        <verse osisID='Song.6.10'>«Kven er ho som lik morgonroden gloser, som fullmånen fager, brikjeleg som sol, som herfylgje ageleg?»</verse>
        <verse osisID='Song.6.11'>«Eg gjekk ned i natahagen, vilde sjå kor det grønkast i dale, vilde sjå um vintreet spratt, um granateple-treet bar blom.</verse>
        <verse osisID='Song.6.12'>Eg visste ’kje av, fyrr hugen meg drog og meg sette på mitt gjæve folks vogn.»</verse>
        <verse osisID='Song.6.13'>«Å, snu deg, snu deg, Sulammit! Snu deg, snu deg, so me deg ser.» «Kva er det å sjå på Sulammit?» «Ein dans som i Mahanajim.»</verse>
      </chapter>
      <chapter osisID='Song.7'>
        <verse osisID='Song.7.1'>«Kor fagert din fot stig på skoen, du gjævings møy. Dine lender er bogne som ei sylgja, smidd av ei kunstnarhand.</verse>
        <verse osisID='Song.7.2'>Fanget som skåli rund, ho aldri vante vin. Livet ein kveitehaug med liljor ikring.</verse>
        <verse osisID='Song.7.3'>Eit killingpar barmen, tvillingar til ei gasella.</verse>
        <verse osisID='Song.7.4'>Din hals som eit filsbeinstårn, augo som Hesbons tjørner ved Bat-rabbims port. Nasen som Libanons tårn, som vender imot Damaskus.</verse>
        <verse osisID='Song.7.5'>Ditt hovudet som Karmel ris upp, og lokkarne purpur er, ein konge i flettom er fanga.»</verse>
        <verse osisID='Song.7.6'>«Å, kor fager, kor frid du er, du kjærleik so hugnadrik!</verse>
        <verse osisID='Song.7.7'>Som ei palma er du i vokster, som druvor din barm.</verse>
        <verse osisID='Song.7.8'>Eg meiner upp i palmen eg stig, i stylkerne tek eg tak, din barm skal vera som druvor, din ande er som dåm av eple.</verse>
        <verse osisID='Song.7.9'>Og munnen som ljuvaste vin.» «Som lett glid ned for min ven og kveikjer sovandes lippor.</verse>
        <verse osisID='Song.7.10'>Til min ven høyrer eg, og til meg stend hans trå.»</verse>
        <verse osisID='Song.7.11'>«Kom so min ven, ut på marki lat oss gå og i byom oss kvara!</verse>
        <verse osisID='Song.7.12'>Og i otta inni vingardom sjå, um vintreet sprett, um knupparne spring, um granattreet blømer! Der vil eg gjeva min elsk til deg.</verse>
        <verse osisID='Song.7.13'>Frå kjærleiks-epli strøymer ein fræn, alle slag frukt er ved dørom. Nye og gamle, min ven, hev eg gøymt til deg.</verse>
      </chapter>
      <chapter osisID='Song.8'>
        <verse osisID='Song.8.1'>Å, gjev at du var som ein bror for meg, hadde soge mor sitt brjost. Um eg då fann deg der ute, eg deg kysste, og ingen meg neiste for det.</verse>
        <verse osisID='Song.8.2'>Eg leidde deg, førde deg til mor sitt hus, og du lærde meg, eg kryddevin gav deg, saft frå mitt granattre.</verse>
        <verse osisID='Song.8.3'>Hans vinstre er under mitt hovud, med den høgre femner han meg.</verse>
        <verse osisID='Song.8.4'>Eg hjarteleg bed dykk, Jerusalems døtter, at de ikkje vekkje eller eggje kjærleik, fyrr sjølv han so vil.»</verse>
        <verse osisID='Song.8.5'>«Kven er ho som frå heidi stig upp, studd til sin ven?» «Under apallen vekte eg deg. Der åtte ho deg di mor, der fekk ho deg ho som deg fødde.»</verse>
        <verse osisID='Song.8.6'>«Ved hjarta meg hav som eit segl, som eit segl på din arm. Kjærleik som dauden er sterk, som helheimen strid i si trå. Ho logar som logande eld, gneisten frå Herren.</verse>
        <verse osisID='Song.8.7'>Kor store vatni so er, dei aldri fær kjærleik sløkt, ingi elvar kann fløyma han burt. Um du alt som du åtte for kjærleik baud, so vart du berre til narr.»</verse>
        <verse osisID='Song.8.8'>«Ei liti syster me eig, ho hev ingen barm. Kva skal me med syster gjera, den tidi når belarar kjem?»</verse>
        <verse osisID='Song.8.9'>«Er ho ein mur, me byggjer på den ein murkrans av sylv. Men er ho ei dør, me stengjer ho att med eit cederspjeld.»</verse>
        <verse osisID='Song.8.10'>«Eg er ein mur, og min barm som tårni på den. Då vart eg i augo hans ei som finn fred.</verse>
        <verse osisID='Song.8.11'>I Ba’al-Hamon ein vingard hev Salomo ått. Han garden til vaktarar gav. Kvar mann for dråtten fekk dei tusund sekel sylv.</verse>
        <verse osisID='Song.8.12'>Min vingard den hev eg sjølv, dine tusund du Salomo tak, tvo hundrad på vaktaran’ fell.</verse>
        <verse osisID='Song.8.13'>Du som bur inni hagom, felager lyder, lat meg høyra ditt mål!»</verse>
        <verse osisID='Song.8.14'>«Å fly, du min ven, ei gasella lik eller ungan hjort på dei angande fjellom!»</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorSMB' osisRefWork='Bible' xml:lang='XX'>
    <header>
      <revisionDesc>
        <date>2012-01-27</date>
        <p>initial OSIS 2.1.1 version</p>
      </revisionDesc>
      <work osisWork='NorSMB'>
        <title>Studentmållagsbibelen frå 1921</title>
        <contributor/>
        <creator>Mod2Zef (5)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-27</date>
        <description>Den første komplette Bibel på nynorsk, utgitt av Studentmållaget i Oslo i 1921</description>
        <publisher/>
        <type type='OSIS'>Bible</type>
        <identifier type='OSIS'>NorSMB</identifier>
        <source>http://gamal.nynorsk.no/mu/smio/bibelen/</source>
        <language type='IETF'>NO</language>
        <relation/>
        <coverage>provide the bible to the nations of the world</coverage>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>Jakob, Guds og Herren Jesu Kristi tenar, helsar dei tolv ætterne som er spreidde i framande land.</verse>
        <verse osisID='Jas.1.2'>Haldt det for berre gleda, mine brør, når de kjem ut i ymse freistingar,</verse>
        <verse osisID='Jas.1.3'>etter di de veit at prøvingi av dykkar tru verkar tolmod!</verse>
        <verse osisID='Jas.1.4'>Men tolmodet må føra til fullkome verk, so de kann vera fullkomne og heile og ikkje vanta noko.</verse>
        <verse osisID='Jas.1.5'>Men dersom nokon av dykk vantar visdom, so bede han Gud, han som gjev alle viljugt og utan vondord, og han skal få.</verse>
        <verse osisID='Jas.1.6'>Men han må beda med tru og ikkje tvilande; for den som tvilar, er liksom havbåra, som vert rørd og rugga av vinden.</verse>
        <verse osisID='Jas.1.7'>For ikkje må det menneskjet tru at han skal få noko av Herren,</verse>
        <verse osisID='Jas.1.8'>slik ein tvihuga mann, ustød på alle sine vegar.</verse>
        <verse osisID='Jas.1.9'>Men den låge broren rose seg av sin høgleik,</verse>
        <verse osisID='Jas.1.10'>og den rike av sin lågleik; for han skal kverva burt som blomen på graset:</verse>
        <verse osisID='Jas.1.11'>Soli gjekk upp med sin hite og gjorde graset turt, og blomen på det fall av, og hans fagre åsyn vart øydelagd. Soleis skal og den rike visna på sine vegar.</verse>
        <verse osisID='Jas.1.12'>Sæl den mannen som held ut i freisting! for når han er prøvd, skal han få livsens kruna, som Gud hev lova deim som elskar honom.</verse>
        <verse osisID='Jas.1.13'>Ingen må segja når han vert freista: «Eg vert freista av Gud;» for Gud er ikkje freista av det vonde, og sjølv freistar han ingen.</verse>
        <verse osisID='Jas.1.14'>Men kvar ein vert freista når han vert dregen og lokka av si eigi lyst!</verse>
        <verse osisID='Jas.1.15'>sidan, når lysti vert med barn, ber ho synd; men når syndi er fullmogna, føder ho daude.</verse>
        <verse osisID='Jas.1.16'>Far ikkje vilt, mine kjære brør!</verse>
        <verse osisID='Jas.1.17'>All god gåva og all fullkomi gåva kjem ovantil frå faderen til ljosi, han som det ikkje er umbrøyte ved eller skiftande skugge.</verse>
        <verse osisID='Jas.1.18'>Etter sin vilje hev han født oss ved sannings ord, so me skulde vera ei fyrstegrøde av hans skapningar.</verse>
        <verse osisID='Jas.1.19'>Det veit de, kjære brør! Men kvart menneskje vere snar til å høyra, sein til å tala, sein til vreide,</verse>
        <verse osisID='Jas.1.20'>for ein manns vreide verkar ikkje det som er rett for Gud.</verse>
        <verse osisID='Jas.1.21'>Legg difor av all ureinskap og alt som er att av vondskap, og tak med spaklynde imot ordet som er innplanta i dykk, og som er megtigt til å frelsa sjælerne dykkar!</verse>
        <verse osisID='Jas.1.22'>Men vert slike som gjer etter ordet og ikkje berre høyrer det og dermed dårar dykk sjølve!</verse>
        <verse osisID='Jas.1.23'>For dersom nokon høyrer ordet og ikkje gjer etter det, då er han lik ein mann som skodar sitt naturlege andlit i ein spegel;</verse>
        <verse osisID='Jas.1.24'>han skoda seg sjølv og gjekk burt og gløymde straks korleis han såg ut.</verse>
        <verse osisID='Jas.1.25'>Men den som ser inn i fridomens fullkomne lov og held ved med det, so han ikkje vert ein gløymsam tilhøyrar, men ein som gjer gjerningi, han skal vera sæl i si gjerning.</verse>
        <verse osisID='Jas.1.26'>Dersom nokon meiner at han er ein gudsdyrkar, og ikkje tøymer tunga si, men dårar sitt eige hjarta, hans gudsdyrking er fåfengd.</verse>
        <verse osisID='Jas.1.27'>Ei rein og lytelaus gudsdyrking for Gud og Faderen er dette: å sjå til faderlause og enkjor i deira trengsla, å halda seg sjølv uflekka av verdi.</verse>
      </chapter>
      <chapter osisID='Jas.2'>
        <verse osisID='Jas.2.1'>Mine brør! Lat ikkje dykkar tru på vår Herre Jesus Kristus, den herleggjorde, hava det med seg, at de gjer skil på folk!</verse>
        <verse osisID='Jas.2.2'>For um det kjem ein mann inn i dykkar samling med gullring på fingeren og i skinande klæde, men det og kjem ein fatigmann i skitne klæde,</verse>
        <verse osisID='Jas.2.3'>og de ser på honom som hev den skinande klædnaden, og segjer til honom: «Set du deg her i god sess!» og de segjer til den fatige: «Statt du der, eller set deg nedfor fotskammelen min!» -</verse>
        <verse osisID='Jas.2.4'>gjer de ikkje då skilnad hjå dykk sjølve og dømer etter vonde tankar?</verse>
        <verse osisID='Jas.2.5'>Høyr no, mine kjære brør! Hev ikkje Gud valt ut dei fatige i denne verdi til å vera rike i tru og ervingar til det riket han hev lova deim som honom elskar?</verse>
        <verse osisID='Jas.2.6'>Men de hev vanæra den fatige. Er det ikkje dei rike som trælkar dykk, og som dreg dykk fram for domstolarne?</verse>
        <verse osisID='Jas.2.7'>Spottar ikkje dei det gode namnet som de er kalla med?</verse>
        <verse osisID='Jas.2.8'>I sanning, um de uppfyller den kongelege lov etter skrifti: «Du skal elska din næste som deg sjølv,» so gjer de vel;</verse>
        <verse osisID='Jas.2.9'>men gjer de skil på folk, so gjer de synd, og lovi refser dykk som lovbrjotarar.</verse>
        <verse osisID='Jas.2.10'>For den som held heile lovi, men snåvar i ein ting, han hev vorte saka i alt.</verse>
        <verse osisID='Jas.2.11'>For han som sagde: «Du skal ikkje driva hor,» han sagde og: «Du skal ikkje slå i hel.» Um du då ikkje driv hor, men slær i hel, so hev du vorte ein lovbrjotar.</verse>
        <verse osisID='Jas.2.12'>Tala so og gjer so som dei som skal verta dømde etter fridoms lov!</verse>
        <verse osisID='Jas.2.13'>For domen skal vera miskunnlaus yver den som ikkje hev gjort miskunn; men miskunn rosar seg mot domen.</verse>
        <verse osisID='Jas.2.14'>Kva gagnar det, mine brør, um nokon segjer at han hev tru, når han ikkje hev gjerningar? Kann vel trui frelsa honom?</verse>
        <verse osisID='Jas.2.15'>Um ein bror eller ei syster er nakne og vantar føda for dagen,</verse>
        <verse osisID='Jas.2.16'>og ein av dykk segjer til deim: «Gakk i fred, verm dykk og et dykk mette!» men de ikkje gjev deim det som likamen treng, kva gagnar so det?</verse>
        <verse osisID='Jas.2.17'>Soleis og med trui: hev ho ikkje gjerningar, so er ho daud i seg sjølv.</verse>
        <verse osisID='Jas.2.18'>Men ein kann segja: «Du hev tru, og eg hev gjerningar. Syn meg di tru utan gjerningar, og eg skal syna deg mi tru av mine gjerningar!</verse>
        <verse osisID='Jas.2.19'>Du trur at Gud er ein; du gjer rett. Djevlarne trur og det og skjelv.»</verse>
        <verse osisID='Jas.2.20'>Og vil du vita det, du dårlege menneskje, at trui er nyttelaus utan gjerningar?</verse>
        <verse osisID='Jas.2.21'>Abraham, vår far, vart ikkje han rettferdiggjord ved gjerningar, då han ofra Isak, son sin, på altaret?</verse>
        <verse osisID='Jas.2.22'>Du ser at trui verka saman med hans gjerningar, og at trui vart fullkomi ved gjerningarne,</verse>
        <verse osisID='Jas.2.23'>og skrifti vart uppfyllt, som segjer: «Men Abraham trudde Gud, og det vart rekna honom til rettferd,» og han vart kalla Guds ven.</verse>
        <verse osisID='Jas.2.24'>De ser då, at eit menneskje vert rettferdiggjort ved gjerningar og ikkje berre ved tru.</verse>
        <verse osisID='Jas.2.25'>Like eins og med skjøkja Rahab: vart ho ikkje rettferdiggjord ved gjerningar, då ho tok imot sendemennerne og slepte deim ut ein annan veg?</verse>
        <verse osisID='Jas.2.26'>For liksom likamen er daud utan ånd, so er og trui daud utan gjerningar.</verse>
      </chapter>
      <chapter osisID='Jas.3'>
        <verse osisID='Jas.3.1'>Mine brør, ikkje mange av dykk verte lærarar! etter di de veit at me skal få dess tyngre dom.</verse>
        <verse osisID='Jas.3.2'>For alle snåvar me i mangt. Den som ikkje snåvar i tale, han er ein fullkomen mann, som er før til å tøyma heile likamen.</verse>
        <verse osisID='Jas.3.3'>Når me legg beisl i munnen på hestarne, so dei skal lystra oss, so styrer me og heile likamen deira.</verse>
        <verse osisID='Jas.3.4'>Sjå og skipi: endå dei er so store og vert drivne av sterk vind, so vert dei då med ein liten ror styrde dit som styremannen vil hava deim.</verse>
        <verse osisID='Jas.3.5'>So er og tunga ein liten lem, og talar då store ord. Sjå ein liten eld: kor stor ein skog han set i brand!</verse>
        <verse osisID='Jas.3.6'>Tunga er og ein eld; ei verd full av urettferd, soleis stend tunga millom lemerne våre; ho smittar heile likamen og set livsens hjul i loge, og vert sjølv sett i loge frå helvite.</verse>
        <verse osisID='Jas.3.7'>For all natur, både i dyr og fuglar, både i ormar og sjødyr, vert tamd og hev vorte tamd av den menneskjelege natur;</verse>
        <verse osisID='Jas.3.8'>men tunga kann inkje menneskje temja; ho er ein ustyrleg vond ting, full av døyande eiter.</verse>
        <verse osisID='Jas.3.9'>Med henne velsignar me Herren og Faderen, og med henne bannar me menneski som er skapte etter Guds bilæte.</verse>
        <verse osisID='Jas.3.10'>Or same munnen kjem det velsigning og banning. Dette må ikkje vera so, mine brør!</verse>
        <verse osisID='Jas.3.11'>Kann då kjelda gjeva søtt og beiskt vatn ut or same uppkoma?</verse>
        <verse osisID='Jas.3.12'>Mine brør, kann då eit fiketre bera oljebær, eller eit vintre fikor? So kann ikkje heller ei salt kjelde gjeva søtt vatn.</verse>
        <verse osisID='Jas.3.13'>Kven er vis og vitug imillom dykk? Han må ved god ferd syna sine gjerningar i visdoms spaklynde.</verse>
        <verse osisID='Jas.3.14'>Men hev de beisk ovund og stridssykja i hjarto dykkar, so rosa dykk ikkje og ljug ikkje imot sanningi!</verse>
        <verse osisID='Jas.3.15'>Den visdomen kjem ikkje ovantil, men er jordisk, sanseleg, djevelsk.</verse>
        <verse osisID='Jas.3.16'>For der det er ovund og stridssykja, der er ugreida og alt det som vondt er.</verse>
        <verse osisID='Jas.3.17'>Men visdomen ovantil, han er fyrst og fremst rein, og dinæst fredsam, rimeleg, ettergjevande, full av miskunn og gode frukter, fri for tvil og fri for skrymt.</verse>
        <verse osisID='Jas.3.18'>Men rettferds frukt vert sådd i fred for deim som held fred.</verse>
      </chapter>
      <chapter osisID='Jas.4'>
        <verse osisID='Jas.4.1'>Kva kjem all ufred og strid av millom dykk? Er det ikkje av dykkar lyster, som strider i lemerne dykkar?</verse>
        <verse osisID='Jas.4.2'>De lystar og hev ikkje; de slær i hel og ovundast og kann ikkje få; de ligg i strid og ufred. De hev ikkje, av di de ikkje bed;</verse>
        <verse osisID='Jas.4.3'>de bed og fær ikkje, av di de bed ille, um slikt som de kann øyda upp i dykkar lyster.</verse>
        <verse osisID='Jas.4.4'>De utrugne! veit de ikkje at venskap med verdi er fiendskap imot Gud? Den som då vil vera ven med verdi, han vert Guds fiende.</verse>
        <verse osisID='Jas.4.5'>Eller trur de at skrifti talar fåfengt? Med brennhug trår han etter Anden som han hev late bu i oss. Men di større er den nåde som han gjev.</verse>
        <verse osisID='Jas.4.6'>Difor heiter det: «Gud stend dei stolte imot, men dei audmjuke gjev han nåde.»</verse>
        <verse osisID='Jas.4.7'>Ver difor Gud undergjevne! Men statt djevelen imot, so skal han fly frå dykk!</verse>
        <verse osisID='Jas.4.8'>Haldt dykk nær til Gud, so skal han halda seg nær til dykk! Reinsa henderne, de syndarar, og gjer hjarto reine, de tvihuga!</verse>
        <verse osisID='Jas.4.9'>Kjenn dykkar naud og syrg og gråt! Lat låtten dykkar vendast til sorg, og gleda til trege.</verse>
        <verse osisID='Jas.4.10'>Audmyk dykk for Herren, so skal han upphøgja dykk!</verse>
        <verse osisID='Jas.4.11'>Baktala ikkje kvarandre, brør! Den som baktalar ein bror eller dømer bror sin, han baktalar lovi og dømer lovi; men dømer du lovi, so er du ikkje ein som gjer etter lovi, men hennar domar.</verse>
        <verse osisID='Jas.4.12'>Ein er lovgjevaren og domaren, han som er megtig til å frelsa og til å tyna. Men du, kven er du som dømer din næste?</verse>
        <verse osisID='Jas.4.13'>Og no, de som segjer: «I dag eller i morgon vil me fara til den byen og vera der eit år og handla og hava vinning,»</verse>
        <verse osisID='Jas.4.14'>de som ikkje veit kva som skal henda i morgon! For kva er livet dykkar? De er ein eim som ei liti stund er synleg og so kverv burt.</verse>
        <verse osisID='Jas.4.15'>I staden for at de skulde segja: «Um Herren vil, so kjem me til å liva, og so skal me gjera det eller det!»</verse>
        <verse osisID='Jas.4.16'>Men no rosar de dykk sjølve i dykkar storlæte. All slik ros er vond.</verse>
        <verse osisID='Jas.4.17'>Den som då veit å gjera godt, men ikkje gjer det, han hev synd for det.</verse>
      </chapter>
      <chapter osisID='Jas.5'>
        <verse osisID='Jas.5.1'>Og no, de rike, gråt og barma dykk for den ulukka som skal koma på dykk!</verse>
        <verse osisID='Jas.5.2'>Rikdomen dykkar er rotna, og klædi dykkar er mol-etne;</verse>
        <verse osisID='Jas.5.3'>gullet og sylvet dykkar er burtrusta, og rusti på det skal vera til vitne imot dykk og eta dykkar kjøt som ein eld. De hev sanka skattar i dei siste dagarne.</verse>
        <verse osisID='Jas.5.4'>Sjå, den løni de hev halde att for dei arbeidarar som hev skore åkrane dykkar, ho ropar, og ropet frå skurdfolket er kome inn for Herren Sebaots øyro.</verse>
        <verse osisID='Jas.5.5'>De hev livt på jordi i kjæla og etter lysterne dykkar; de hev gjødt hjarto dykkar på slagtardagen.</verse>
        <verse osisID='Jas.5.6'>De hev domfelt og drepe den rettferdige; ingen gjer motstand imot dykk.</verse>
        <verse osisID='Jas.5.7'>Ver då tolmodige, brør, til Herren kjem! Sjå, bonden ventar på den dyre avlingi av jordi og stundar tolmodeleg på henne, til ho fær haustregn og vårregn.</verse>
        <verse osisID='Jas.5.8'>So ver de og tolmodige og styrk dykkar hjarto! for Herrens tilkoma er nær.</verse>
        <verse osisID='Jas.5.9'>Sukka ikkje mot kvarandre, brør, so de ikkje skal verta dømde! Sjå, domaren stend for døri!</verse>
        <verse osisID='Jas.5.10'>Mine brør! tak profetarne, som tala i Herrens namn, til fyredøme på å lida vondt og vera tolmodige!</verse>
        <verse osisID='Jas.5.11'>Sjå, me prisar deim sæle som lid tolmodeleg. De hev høyrt um Jobs tolmod og set endelykti frå Herren; for Herren er inderleg miskunnsam og mild.</verse>
        <verse osisID='Jas.5.12'>Men framfor alt, brør, sver ikkje, korkje ved himmelen eller ved jordi eller nokon annan eid! Lat dykkar ja vera ja og dykkar nei vera nei, so de ikkje skal falla inn under domen!</verse>
        <verse osisID='Jas.5.13'>Lid nokon av dykk vondt, han bede! er nokon ved godt mod, han lovsyngje!</verse>
        <verse osisID='Jas.5.14'>Er nokon av dykk sjuk, han kalle til seg dei eldste i kyrkjelyden, og dei skal beda yver honom og salva honom med olje i Herrens namn;</verse>
        <verse osisID='Jas.5.15'>og den bøni av tru skal hjelpa den sjuke, og Herren skal reisa honom upp; og hev han gjort synder, skal dei verta honom forlatne.</verse>
        <verse osisID='Jas.5.16'>Sanna då synderne dykkar for kvarandre, og bed for kvarandre, so de kann verta lækte! Rettferdig manns bøn hev stor magt i sin verknad.</verse>
        <verse osisID='Jas.5.17'>Elia var ein mann under same vilkår som me; og han bad at det ikkje skulde regna, og det regnde ikkje på jordi på tri år og seks månader.</verse>
        <verse osisID='Jas.5.18'>Og han bad på nytt, og himmelen gav regn, og jordi bar si grøda.</verse>
        <verse osisID='Jas.5.19'>Mine brør! Um nokon av dykk hev fare vilt frå sanningi, og nokon umvender honom,</verse>
        <verse osisID='Jas.5.20'>han skal vita, at den som umvender ein syndar frå hans ville veg, han frelser ei sjæl frå dauden og løyner ei mengd med synder.</verse>
      </chapter>
    </div></osisText>
</osis>
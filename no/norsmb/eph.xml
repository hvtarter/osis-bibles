<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorSMB' osisRefWork='Bible' xml:lang='XX'>
    <header>
      <revisionDesc>
        <date>2012-01-27</date>
        <p>initial OSIS 2.1.1 version</p>
      </revisionDesc>
      <work osisWork='NorSMB'>
        <title>Studentmållagsbibelen frå 1921</title>
        <contributor/>
        <creator>Mod2Zef (5)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-27</date>
        <description>Den første komplette Bibel på nynorsk, utgitt av Studentmållaget i Oslo i 1921</description>
        <publisher/>
        <type type='OSIS'>Bible</type>
        <identifier type='OSIS'>NorSMB</identifier>
        <source>http://gamal.nynorsk.no/mu/smio/bibelen/</source>
        <language type='IETF'>NO</language>
        <relation/>
        <coverage>provide the bible to the nations of the world</coverage>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>Paulus, Jesu Kristi apostel ved Guds vilje, til dei heilage i Efesus som trur på Kristus Jesus:</verse>
        <verse osisID='Eph.1.2'>Nåde vere med dykk og fred frå Gud, vår Fader, og Herren Jesus Kristus!</verse>
        <verse osisID='Eph.1.3'>Lova vere Gud og vår Herre Jesu Kristi Fader, som hev velsigna oss med all åndeleg velsigning i himmelen i Kristus,</verse>
        <verse osisID='Eph.1.4'>liksom han valde oss ut i honom, fyrr verdi vart grunnlagd, at me skulde vera heilage og ulastelege for hans åsyn,</verse>
        <verse osisID='Eph.1.5'>med di han i kjærleik fyreåt etla oss til barnekår hjå seg sjølv ved Jesus Kristus etter si frie vilje-rådgjerd,</verse>
        <verse osisID='Eph.1.6'>til lov for sin herlege nåde, som han gav oss i honom som han elskar.</verse>
        <verse osisID='Eph.1.7'>I honom hev me utløysingi ved hans blod, forlating for synderne, etter rikdomen av hans nåde,</verse>
        <verse osisID='Eph.1.8'>som han gav oss rikleg i all visdom og vitsemd,</verse>
        <verse osisID='Eph.1.9'>då han kunngjorde oss løyndomen um sin vilje etter si frie rådgjerd, som han fyresette seg med seg sjølv,</verse>
        <verse osisID='Eph.1.10'>um eit hushald han vilde skipa når tiderne var fullkomne, nemleg at han atter vilde sameina alt til eitt i Kristus, både det som er i himmelen, og det som er på jordi.</verse>
        <verse osisID='Eph.1.11'>Og i honom hev me og fenge arvlut, etter at me fyreåt var etla dertil etter hans fyresetning som verkar alt etter si vilje-rådgjerd,</verse>
        <verse osisID='Eph.1.12'>so me skulde vera hans herlegdom til lov, me som fyreåt hadde vona på Kristus.</verse>
        <verse osisID='Eph.1.13'>Og i honom hev de og, då de hadde høyrt sannings-ordet, evangeliet um dykkar frelsa - i honom hev de og, då de hadde teke ved trui, fenge til innsigle den Heilage Ande, som var oss lova,</verse>
        <verse osisID='Eph.1.14'>han som er pantet på vår arv til hans eigedomsfolks utløysing, hans herlegdom til lov.</verse>
        <verse osisID='Eph.1.15'>Difor, sidan eg høyrde um dykkar tru på Herren Jesus og um dykkar kjærleik til alle dei heilage,</verse>
        <verse osisID='Eph.1.16'>so held eg ikkje upp med å takka for dykk når eg kjem dykk i hug i mine bøner,</verse>
        <verse osisID='Eph.1.17'>at vår Herre Jesu Kristi Gud, herlegdomens Fader, må gjeva dykk visdoms og openberrings Ande til kunnskap um seg,</verse>
        <verse osisID='Eph.1.18'>og gjeva dykkar hug upplyste augo, so de kann kjenna kva von det er han hev kalla dykk til, og kor rik på herlegdom hans arv er ibland dei heilage,</verse>
        <verse osisID='Eph.1.19'>og kor yvervættes stor hans magt er for oss som trur, etter verknaden av hans velduge kraft,</verse>
        <verse osisID='Eph.1.20'>som han synte på Kristus, då han vekte honom upp frå dei daude og sette honom ved si høgre hand i himmelen,</verse>
        <verse osisID='Eph.1.21'>høgt yver all magt og yverråd og alt velde og herredøme og yver kvart namn som vert nemnt, ikkje berre i denne verdi, men og i den tilkomande,</verse>
        <verse osisID='Eph.1.22'>og han lagde alt under hans føter og gav honom som hovud yver alle ting åt kyrkja,</verse>
        <verse osisID='Eph.1.23'>som er hans likam, fyllt av honom som fyller alt i alle.</verse>
      </chapter>
      <chapter osisID='Eph.2'>
        <verse osisID='Eph.2.1'>Ogso dykk hev han gjort livande, de som var daude i dykkar misgjerningar og synder,</verse>
        <verse osisID='Eph.2.2'>som de fordom ferdast i etter tidarfaret i denne verdi, etter hovdingen yver hermagti i lufti, den åndi som no verkar i borni til vantrui,</verse>
        <verse osisID='Eph.2.3'>og millom deim ferdast og me alle fordom i vårt kjøts lyster, då me gjorde det som kjøtet og tankarne vilde, og var av naturi vreidens born liksom dei andre.</verse>
        <verse osisID='Eph.2.4'>Men Gud, som er rik på miskunn, hev for sin store kjærleik skuld, som han elska oss med,</verse>
        <verse osisID='Eph.2.5'>gjort oss livande med Kristus, endå me var daude i våre misgjerningar - av nåde er de frelste! -</verse>
        <verse osisID='Eph.2.6'>og vekt oss upp med honom og sett oss med honom i himmelen, i Kristus Jesus,</verse>
        <verse osisID='Eph.2.7'>so han i dei komande tider kunde visa den ovstore rikdomen av sin nåde ved godleik imot oss i Kristus Jesus.</verse>
        <verse osisID='Eph.2.8'>For av nåde er de frelste, ved tru, og det ikkje av dykk, det er Guds gåva,</verse>
        <verse osisID='Eph.2.9'>ikkje av gjerningar, so ikkje nokon skal rosa seg.</verse>
        <verse osisID='Eph.2.10'>For me er hans verk, skapte i Kristus Jesus til gode gjerningar, som Gud fyreåt emna til, so me skulde ferdast i deim.</verse>
        <verse osisID='Eph.2.11'>Kom difor i hug, at de som fordom var heidningar i kjøtet og var kalla fyrehud av det dei kallar umskjering, den på kjøtet, som vert gjord med handi,</verse>
        <verse osisID='Eph.2.12'>at de på den tid var utan Kristus, utestengde frå Israels borgarskap og framande for pakterne med deira lovnad, utan von og utan Gud i verdi.</verse>
        <verse osisID='Eph.2.13'>Men no, i Kristus Jesus er de som fordom var langt burte, komne nær til ved Kristi blod.</verse>
        <verse osisID='Eph.2.14'>For han er vår fred, han som gjorde dei tvo til eitt og braut ned det gjerdet som var skilveggen, fiendskapen,</verse>
        <verse osisID='Eph.2.15'>då han ved sitt kjøt avlyste den lovi som kom med bod og fyresegner, so han ved seg sjølv kunde skapa dei tvo til eitt nytt menneskje, med di han gjorde fred,</verse>
        <verse osisID='Eph.2.16'>og forlika deim båe tvo i ein likam med Gud ved krossen, då han på denne slo fiendskapen i hel.</verse>
        <verse osisID='Eph.2.17'>Og han kom og forkynte fred for dykk som var langt burte, og fred for deim som var nær.</verse>
        <verse osisID='Eph.2.18'>For ved han hev me båe tvo i ein Ande tilgjenge til Faderen.</verse>
        <verse osisID='Eph.2.19'>So er de no ikkje lenger framande og utlendingar, men medborgarar med dei heilage og Guds husfolk,</verse>
        <verse osisID='Eph.2.20'>uppbygde på apostel- og profetgrunnvollen, men Jesus Kristus er sjølv hyrnesteinen,</verse>
        <verse osisID='Eph.2.21'>som kvar bygning vert samanbunden ved og veks upp til eit heilagt tempel i Herren,</verse>
        <verse osisID='Eph.2.22'>og i honom vert de og uppbygde med dei andre til ein Guds bustad i Anden.</verse>
      </chapter>
      <chapter osisID='Eph.3'>
        <verse osisID='Eph.3.1'>For den skuld bøygjer eg mine kne, eg, Paulus, Kristi Jesu fange for dykk heidningar -</verse>
        <verse osisID='Eph.3.2'>um de elles hev høyrt um hushaldet med den Guds nåde som eg hev fenge for dykk,</verse>
        <verse osisID='Eph.3.3'>at han ved openberring kunngjorde meg den løyndomen so som eg ovanfor hev skrive med få ord,</verse>
        <verse osisID='Eph.3.4'>so de av det, når de les det, kann sjå mitt skyn på Kristi løyndom,</verse>
        <verse osisID='Eph.3.5'>som i forne tidebolkar ikkje hev vorte kunngjord for menneskjeborni, so som han no er openberra for hans heilage apostlar og profetar ved Anden:</verse>
        <verse osisID='Eph.3.6'>at heidningarne er medervingar og høyrer med til likamen og hev lut med i lovnaden i Kristus Jesus ved evangeliet,</verse>
        <verse osisID='Eph.3.7'>det som eg vart tenar for etter den Guds nådegåva som eg hev fenge ved verknaden av hans magt.</verse>
        <verse osisID='Eph.3.8'>Eg, den aller ringaste av alle dei heilage, fekk denne nåden, å forkynna heidningarne evangeliet um Kristi uransakelege rikdom</verse>
        <verse osisID='Eph.3.9'>og upplysa alle um korleis hushaldet er med den løyndomen som frå ævelege tider hev vore løynd i Gud, som hev skapt alle ting,</verse>
        <verse osisID='Eph.3.10'>for di at Guds mangfaldige visdom no gjenom kyrkja skulde verta kunngjord for magterne og herredømi i himmelen,</verse>
        <verse osisID='Eph.3.11'>etter den fyresetning frå ævelege tider som han fullførde i Kristus Jesus, vår Herre,</verse>
        <verse osisID='Eph.3.12'>han som me hev fenge fritt mod ved og tilgjenge med tillit ved trui på honom.</verse>
        <verse osisID='Eph.3.13'>Difor bed eg at de ikkje må tapa modet ved dei trengslor eg lid for dykk, og som er dykkar æra. -</verse>
        <verse osisID='Eph.3.14'>For den skuld bøygjer eg mine kne for Faderen,</verse>
        <verse osisID='Eph.3.15'>som er den rette fader for alt som heiter barn i himmelen og på jordi,</verse>
        <verse osisID='Eph.3.16'>at han etter rikdomen av sin herlegdom må gjeva dykk å verta styrkte med kraft ved hans Ande i dykkar indre menneskje,</verse>
        <verse osisID='Eph.3.17'>at Kristus må bu ved trui i dykkar hjarto, [Stu21: 18] so de, rotfeste og grunnfeste i kjærleik,</verse>
        <verse osisID='Eph.3.18'>må magtast å fata med alle dei heilage, kva breidd og lengd og dypt og høgd det er,</verse>
        <verse osisID='Eph.3.19'>og kjenna Kristi kjærleik, som gjeng yver all kunnskap, so de kann verta fyllte til all Guds fylla.</verse>
        <verse osisID='Eph.3.20'>Men honom som er megtig til å gjera yver alle ting, ovlangt yver det som me bed um eller skynar, etter den kraft som er verksam i oss,</verse>
        <verse osisID='Eph.3.21'>honom vera æra i kyrkja og i Kristus Jesus gjenom alle ætter i alle ævor! Amen.</verse>
      </chapter>
      <chapter osisID='Eph.4'>
        <verse osisID='Eph.4.1'>Eg legg dykk då på hjarta, eg den bundne i Herren, at de må ferdast so som verdigt er for det kallet som de vart kalla med,</verse>
        <verse osisID='Eph.4.2'>med all audmykt og spaklynde, med langmod, so de toler kvarandre i kjærleik</verse>
        <verse osisID='Eph.4.3'>og legg vinn på å halda Andens einskap i fredsens samband:</verse>
        <verse osisID='Eph.4.4'>Ein likam og ein Ande, liksom de og er kalla med ei von i dykkar kall,</verse>
        <verse osisID='Eph.4.5'>ein Herre, ei tru, ein dåp,</verse>
        <verse osisID='Eph.4.6'>ein Gud og Fader til alle, han som er yver alle og gjenom alle og i alle.</verse>
        <verse osisID='Eph.4.7'>Men kvar og ein av oss hev fenge nåden etter det målet som Kristi gåva vert mælt med.</verse>
        <verse osisID='Eph.4.8'>Difor segjer Skrifti: «Han for upp i det høge og førde burt fangar og gav menneski gåvor.»</verse>
        <verse osisID='Eph.4.9'>Men det at han for upp, kva er det, utan at han og fyrst for ned til lægderne på jordi?</verse>
        <verse osisID='Eph.4.10'>Han som for ned, han er den same som for upp yver alle himlar, for at han skulde fylla alt.</verse>
        <verse osisID='Eph.4.11'>Og det er han som gav oss sume til apostlar, sume til profetar, sume til evangelistar, sume til hyrdingar og lærarar,</verse>
        <verse osisID='Eph.4.12'>so dei heilage kunde verta fullt tilbudde til å gjera tenesta, til å byggja upp Kristi likam,</verse>
        <verse osisID='Eph.4.13'>til dess me alle saman når fram til einskapen i trui og i kjennskapen til Guds Son, til mogen manndom, til aldersmålet for Kristi fylla,</verse>
        <verse osisID='Eph.4.14'>so me ikkje lenger skal vera umynduge og lata oss kasta og driva um av kvar lærdoms vind ved meinspel av menneski, ved sløgd i illråder som dei villfarande finn på,</verse>
        <verse osisID='Eph.4.15'>men at me, true mot sanningi i kjærleik, i alle måtar skal veksa upp til honom som er hovudet, Kristus,</verse>
        <verse osisID='Eph.4.16'>so heile likamen, samanknytt og samanfest ved kvart band som han gjev, veks sin vokster som likam ut ifrå honom til si uppbyggjing i kjærleik, alt etter den verksemd som er tilmælt kvar lem.</verse>
        <verse osisID='Eph.4.17'>Dette segjer eg då og vitnar i Herren, at de ikkje lenger må ferdast som heidningarne ferdast i sin hugs fåfengd,</verse>
        <verse osisID='Eph.4.18'>formyrkte i sin tanke, framande vortne for Guds liv ved den vankunna som er i deim for deira forherde hjarto skuld,</verse>
        <verse osisID='Eph.4.19'>med di dei hev vorte tykkjelause og hev gjeve seg til ulivnad, til all ureinskaps gjerd med havesykja.</verse>
        <verse osisID='Eph.4.20'>Men de hev ikkje lært soleis um Kristus,</verse>
        <verse osisID='Eph.4.21'>um de elles hev høyrt um honom og er upplærde i honom, so som sanning er i Jesus:</verse>
        <verse osisID='Eph.4.22'>at de etter dykkar fyrre livsferd skal leggja av det gamle menneskje, som vert tynt ved dei dårande lyster,</verse>
        <verse osisID='Eph.4.23'>men verta uppnya ved Anden i dykkar hug</verse>
        <verse osisID='Eph.4.24'>og klæda dykk i det nye menneskje, som er skapt etter Gud med den rettferd og heilagdom som sanningi verkar.</verse>
        <verse osisID='Eph.4.25'>Legg difor av lygni og tala sanning kvar med sin næste, av di me er kvarannans lemer.</verse>
        <verse osisID='Eph.4.26'>Vert de vreide, so synda ikkje! Lat ikkje soli ganga ned yver dykkar harm!</verse>
        <verse osisID='Eph.4.27'>Og gjev ikkje djevelen rom!</verse>
        <verse osisID='Eph.4.28'>Den som stal, stele ikkje lenger, men arbeide heller og gjere noko godt med sine hender, so han kann hava noko å gjeva til dei trengande.</verse>
        <verse osisID='Eph.4.29'>Ingen roten tale koma ut or dykkar munn, men slik tale som er god til naudsynleg uppbyggjing, so det må vera til gagn for deim som høyrer på,</verse>
        <verse osisID='Eph.4.30'>og gjer ikkje Guds Heilage Ande sorg, han som de hev fenge til innsigle til utløysingsdagen!</verse>
        <verse osisID='Eph.4.31'>All illska og villska og vreide og skriking og spotting vere langt ifrå dykk liksom all vondskap!</verse>
        <verse osisID='Eph.4.32'>Men ver gode mot kvarandre, miskunnsame, so de tilgjev kvarandre, liksom og Gud hev tilgjeve dykk i Kristus.</verse>
      </chapter>
      <chapter osisID='Eph.5'>
        <verse osisID='Eph.5.1'>Vert difor Guds etterfylgjarar som hans kjære born,</verse>
        <verse osisID='Eph.5.2'>og ferdast i kjærleik, liksom Kristus elska oss og gav seg sjølv for oss til ei gåva og eit offer, Gud til ein hugleg ange!</verse>
        <verse osisID='Eph.5.3'>Men utukt og all ureinskap eller havesykja må ikkje eingong verta nemnde millom dykk, so som det sømer seg for heilage,</verse>
        <verse osisID='Eph.5.4'>og skjemdarferd og dårlegt svall og lauslyndt skjemt, som alt saman er usømelegt, men heller takksegjing!</verse>
        <verse osisID='Eph.5.5'>For dette veit de og skynar, at ingen horkar eller urein eller girug - som er ein avgudsdyrkar - hev arv i Kristi og Guds rike.</verse>
        <verse osisID='Eph.5.6'>Lat ingen dåra dykk med tome ord! for av slike ting kjem Guds vreide yver dei vantruande!</verse>
        <verse osisID='Eph.5.7'>Hav difor ingen ting saman med deim!</verse>
        <verse osisID='Eph.5.8'>For de var fordom myrker, men no er de ljos i Herren; ferdast som born av ljoset</verse>
        <verse osisID='Eph.5.9'>- for frukti av ljoset syner seg i all godleik og rettferd og sanning -</verse>
        <verse osisID='Eph.5.10'>so de prøver kva som er Herren til hugnad,</verse>
        <verse osisID='Eph.5.11'>og hav inkje samlag med dei fruktlause gjerningar av myrkret; men refs deim heller!</verse>
        <verse osisID='Eph.5.12'>For det som løynlegt vert gjort av deim, er det skamlegt endå berre å tala um;</verse>
        <verse osisID='Eph.5.13'>men når det vert refst, vert det alt saman openberra av ljoset; for alt som vert openberra, er ljos.</verse>
        <verse osisID='Eph.5.14'>Difor segjer skrifti: «Vakna, du som søv, og statt upp frå dei daude, og Kristus skal lysa for deg!»</verse>
        <verse osisID='Eph.5.15'>Sjå difor til korleis de kann ferdast varleg, ikkje som uvise, men som vise,</verse>
        <verse osisID='Eph.5.16'>so de kjøper den laglege tid; for dagarne er vonde!</verse>
        <verse osisID='Eph.5.17'>Ver difor ikkje uvituge, men skyna kva Herrens vilje er!</verse>
        <verse osisID='Eph.5.18'>Og fyll dykk ikkje med vin, som det er skamløysa i, men vert fyllte med Anden,</verse>
        <verse osisID='Eph.5.19'>so de talar til kvarandre med salmar og lovsongar og åndelege visor og syng og leikar i dykkar hjarto for Herren,</verse>
        <verse osisID='Eph.5.20'>og alltid takkar Gud og Faderen for alle ting i vår Herre Jesu Kristi namn,</verse>
        <verse osisID='Eph.5.21'>og er kvarandre undergjevne i age for Kristus!</verse>
        <verse osisID='Eph.5.22'>De konor, ver dykkar eigne menn undergjevne som Herren!</verse>
        <verse osisID='Eph.5.23'>For mannen er hovudet for kona, liksom Kristus er hovudet for kyrkja, han som er frelsaren for sin likam.</verse>
        <verse osisID='Eph.5.24'>Men liksom kyrkja er Kristus undergjevi, so skal og konorne vera sine eigne menner undergjevne i alle ting.</verse>
        <verse osisID='Eph.5.25'>De menner, elska konorne dykkar, liksom Kristus elska kyrkja og gav seg sjølv for henne,</verse>
        <verse osisID='Eph.5.26'>so han kunde helga henne, med di han reinsa henne ved vatsbadet i ordet,</verse>
        <verse osisID='Eph.5.27'>so han kunde framstella kyrkja for seg i herlegdom, utan flekk eller rukka eller noko slikt, men so ho kunde vera heilag og ulasteleg.</verse>
        <verse osisID='Eph.5.28'>Soleis er mennerne skuldige til å elska konorne sine som sine eigne likamar. Den som elskar si kona, elskar seg sjølv.</verse>
        <verse osisID='Eph.5.29'>For aldri hev nokon hata sitt eige kjøt, men han føder og fjelgar det, liksom Kristus gjer med kyrkja;</verse>
        <verse osisID='Eph.5.30'>for me er lemer på hans likam.</verse>
        <verse osisID='Eph.5.31'>Difor skal mannen skiljast med far og mor og halda seg hjå kona si, og dei tvo skal vera eitt kjøt.</verse>
        <verse osisID='Eph.5.32'>Denne løyndomen er stor - men eg tenkjer på Kristus og kyrkja.</verse>
        <verse osisID='Eph.5.33'>Men de og skal elska kvar si kona som seg sjølv, og kona hava age for mannen.</verse>
      </chapter>
      <chapter osisID='Eph.6'>
        <verse osisID='Eph.6.1'>De born, lyd dykkar foreldre i Herren, for det er rett!</verse>
        <verse osisID='Eph.6.2'>«Heidra far din og mor di» - dette er det fyrste bodet med lovnad -</verse>
        <verse osisID='Eph.6.3'>«at det må ganga deg vel, og du må leva lenge i landet.»</verse>
        <verse osisID='Eph.6.4'>Og de feder, arga ikkje dykkar born, men fostra deim upp i Herrens tukt og påminning!</verse>
        <verse osisID='Eph.6.5'>De tenarar, ver lyduge mot dykkar herrar etter kjøtet med age og otte i dykkar hjartans einfelde som mot Kristus,</verse>
        <verse osisID='Eph.6.6'>ikkje med augnetenesta, liksom dei som vil tekkjast menneskje, men som Kristi tenarar, so de gjer Guds vilje av hjarta</verse>
        <verse osisID='Eph.6.7'>og godviljugt tener som for Herren og ikkje som for menneskje,</verse>
        <verse osisID='Eph.6.8'>då de veit, at kva godt kvar gjer, det skal han få att av Herren, anten han so er tenar eller fri mann.</verse>
        <verse osisID='Eph.6.9'>Og de herrar, gjer det same mot deim, so de let vera å truga; for de veit at både deira og dykkar Herre er i himmelen, og han gjer ikkje skil på folk.</verse>
        <verse osisID='Eph.6.10'>Elles, vert sterke i Herren og i hans veldes kraft!</verse>
        <verse osisID='Eph.6.11'>Klæd dykk i Guds fulle herbunad, so de kann standa dykk imot djevelens svikråder!</verse>
        <verse osisID='Eph.6.12'>For me hev ikkje strid mot blod og kjøt, men mot herrevelde, mot magter, mot heimsens herrar, som råder i myrkret i denne tid, mot vondskaps åndeher i himmelrømdi.</verse>
        <verse osisID='Eph.6.13'>Tak difor Guds fulle herbunad på, so de kann standa imot på den vonde dag og verta standande når de hev vunne yver alt.</verse>
        <verse osisID='Eph.6.14'>So statt då umgyrde um dykkar lend med sanning og klædde i rettferds-brynja,</verse>
        <verse osisID='Eph.6.15'>og umbundne på føterne med den tilbunad som evangeliet um freden gjev.</verse>
        <verse osisID='Eph.6.16'>Og tak attåt alt dette tru-skjolden, so de dermed kann sløkkja alle gloande piler frå den vonde!</verse>
        <verse osisID='Eph.6.17'>og tak frelse-hjelmen, og Andens sverd, som er Guds ord,</verse>
        <verse osisID='Eph.6.18'>medan de alltid bed i Anden med all bøn og påkalling og er årvakne deri med all trott og bøn for alle dei heilage,</verse>
        <verse osisID='Eph.6.19'>og for meg med, at det må verta gjeve meg ord når eg opnar min munn, til å forkynna fritt mod løyndomen i evangeliet,</verse>
        <verse osisID='Eph.6.20'>den som eg er sendebod for i lekkjor, at eg må tala med frimod um det, soleis som eg bør tala.</verse>
        <verse osisID='Eph.6.21'>Men at de og kann få vita um mitt tilstand, korleis det gjeng meg, skal Tykikus kunngjera dykk alt, han den kjære bror og true tenar i Herren,</verse>
        <verse osisID='Eph.6.22'>som eg just difor sender til dykk at de skal få vita korleis det er med oss, og at han kann trøysta dykkar hjarto.</verse>
        <verse osisID='Eph.6.23'>Fred vere med brørne og kjærleik med tru frå Gud Fader og Herren Jesus Kristus!</verse>
        <verse osisID='Eph.6.24'>Nåde vere med alle som elskar vår Herre Jesus Kristus med uforgjengeleg kjærleik!</verse>
      </chapter>
    </div></osisText>
</osis>
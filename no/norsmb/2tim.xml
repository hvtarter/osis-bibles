<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorSMB' osisRefWork='Bible' xml:lang='XX'>
    <header>
      <revisionDesc>
        <date>2012-01-27</date>
        <p>initial OSIS 2.1.1 version</p>
      </revisionDesc>
      <work osisWork='NorSMB'>
        <title>Studentmållagsbibelen frå 1921</title>
        <contributor/>
        <creator>Mod2Zef (5)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-27</date>
        <description>Den første komplette Bibel på nynorsk, utgitt av Studentmållaget i Oslo i 1921</description>
        <publisher/>
        <type type='OSIS'>Bible</type>
        <identifier type='OSIS'>NorSMB</identifier>
        <source>http://gamal.nynorsk.no/mu/smio/bibelen/</source>
        <language type='IETF'>NO</language>
        <relation/>
        <coverage>provide the bible to the nations of the world</coverage>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Tim'>
      <chapter osisID='2Tim.1'>
        <verse osisID='2Tim.1.1'>Paulus, ved Guds vilje Kristi Jesu apostel til å forkynna lovnaden um livet i Kristus Jesus,</verse>
        <verse osisID='2Tim.1.2'>til Timoteus, min kjære son: Nåde, miskunn, fred frå Gud Fader og Kristus Jesus, vår Herre!</verse>
        <verse osisID='2Tim.1.3'>Eg takkar Gud, som eg alt frå forfederne tener i eit reint samvit, liksom eg uavlatande kjem deg i hug i mine bøner natt og dag,</verse>
        <verse osisID='2Tim.1.4'>og når eg hugsar dine tåror, lengtar eg etter å sjå deg, so eg kann verta fyllt med gleda,</verse>
        <verse osisID='2Tim.1.5'>då eg er mint um den skrymtlause trui som er i deg, den som fyrst budde i Lois, mormor di, og i Eunike, mor di, og som eg er viss på bur i deg og.</verse>
        <verse osisID='2Tim.1.6'>Difor minner eg deg um å kveikja upp att den Guds nådegåva som er i deg ved mi handpåleggjing.</verse>
        <verse osisID='2Tim.1.7'>For Gud gav oss ikkje ei ande som verkar modløysa, men ein som verkar kraft og kjærleik og umtanke.</verse>
        <verse osisID='2Tim.1.8'>Skjemmast difor ikkje ved vår Herres vitnemål eller ved meg, hans fange, men lid vondt med meg for evangeliet i Guds kraft!</verse>
        <verse osisID='2Tim.1.9'>han som frelste oss og kalla oss med eit heilagt kall, ikkje etter våre gjerningar, men etter si eigi rådgjerd og den nåden som er oss gjeven i Kristus Jesus frå ævelege tider,</verse>
        <verse osisID='2Tim.1.10'>men no er openberra ved vår frelsar Jesu Kristi openberring, han som gjorde dauden til inkjes og førde liv og uforgjengelegdom fram for ljoset ved evangeliet;</verse>
        <verse osisID='2Tim.1.11'>og for det vart eg sett til forkynnar og apostel og lærar for heidningar.</verse>
        <verse osisID='2Tim.1.12'>Difor lid eg og dette, men eg skjemmest ikkje ved det; for eg veit kven eg hev sett mi tru til, og eg er viss på at han er megtig til å taka vare på det som er yvergjeve til meg, til hin dagen.</verse>
        <verse osisID='2Tim.1.13'>Hav til fyredøme dei heilsame ordi som du høyrde av meg, i tru og kjærleik i Kristus Jesus!</verse>
        <verse osisID='2Tim.1.14'>Tak vare på den fagre skatt som er yvergjeven til deg, ved den Heilage Ande, som bur i oss!</verse>
        <verse osisID='2Tim.1.15'>Du veit dette, at alle dei i Asia vende seg frå meg, og millom dei er Fygelus og Hermogenes.</verse>
        <verse osisID='2Tim.1.16'>Herren vise miskunn mot Onesiforus’ hus! for han hugga meg ofte og skjemdest ikkje ved mine lekkjor.</verse>
        <verse osisID='2Tim.1.17'>Men då han var komen til Rom, leita han med stor umak etter meg og fann meg.</verse>
        <verse osisID='2Tim.1.18'>Herren gjeve at han må finna miskunn hjå Herren på hin dagen! Og kor mykje han tente meg i Efesus, det veit du best.</verse>
      </chapter>
      <chapter osisID='2Tim.2'>
        <verse osisID='2Tim.2.1'>So vert då du, son min, sterk ved nåden i Kristus Jesus!</verse>
        <verse osisID='2Tim.2.2'>Og det som du hev høyrt av meg i nærvære av mange vitne, gjev det yver til trufaste menneskje, som er duglege til ogso å læra andre!</verse>
        <verse osisID='2Tim.2.3'>Lid vondt med meg som ein god Kristi Jesu stridsmann!</verse>
        <verse osisID='2Tim.2.4'>Ingen som gjer hertenesta, fløkjer seg inn i livsens syslor, so han kann tekkjast herføraren.</verse>
        <verse osisID='2Tim.2.5'>Men um ein og strider i tevling, so fær han då ikkje kransen dersom han ikkje strider retteleg.</verse>
        <verse osisID='2Tim.2.6'>Den bonde som arbeider, skal fyrst njota frukterne.</verse>
        <verse osisID='2Tim.2.7'>Skyna det som eg segjer! for Herren skal gjeva deg skyn på alt.</verse>
        <verse osisID='2Tim.2.8'>Kom Jesus Kristus i hug, som er uppvekt frå dei daude, av Davids ætt, etter mitt evangelium,</verse>
        <verse osisID='2Tim.2.9'>det som eg lid vondt for like til dette å vera bunden som ein illgjerdsmann; men Guds ord er ikkje bunde.</verse>
        <verse osisID='2Tim.2.10'>Difor toler eg alt for dei utvalde skuld, for at dei og skal vinna frelsa i Kristus Jesus med æveleg herlegdom.</verse>
        <verse osisID='2Tim.2.11'>Det er eit sant ord; for er me daude med honom, skal me og leva med honom;</verse>
        <verse osisID='2Tim.2.12'>held me ut, skal me og styra med honom; forneittar me, skal han og forneitta oss;</verse>
        <verse osisID='2Tim.2.13'>er me trulause, so er han trufast; seg sjølv kann han ikkje forneitta.</verse>
        <verse osisID='2Tim.2.14'>Minn um dette, med di du vitnar for Herrens åsyn, at dei ikkje må liggja i ordstrid, som ikkje er til noko gagn, men til undergang for dei som høyrer på!</verse>
        <verse osisID='2Tim.2.15'>Legg vinn på å framstella deg sjølv som sannrøynd for Gud, ein arbeidar som ikkje tarv skjemmast, med di du lærer sannings-ordet retteleg!</verse>
        <verse osisID='2Tim.2.16'>Men haldt deg frå det vanheilage tome svall! for dei gjeng alltid lenger i gudløysa,</verse>
        <verse osisID='2Tim.2.17'>og ordi deira kjem til å eta um seg som daudkjøt; millom deim er Hymenæus og Filetus,</verse>
        <verse osisID='2Tim.2.18'>som hev fare vilt frå sanningi, med di dei segjer at uppstoda alt hev vore, og dei riv ned trui hjå sume.</verse>
        <verse osisID='2Tim.2.19'>Men Guds faste grunnvoll stend og hev dette innsigle: «Herren kjenner sine,» og: «Kvar den som nemner Herrens namn, skal vika frå urettferd.»</verse>
        <verse osisID='2Tim.2.20'>Men i eit stort hus er det ikkje berre kjerald av gull og sylv, men og av tre og leir, og nokre til æra, andre til vanæra.</verse>
        <verse osisID='2Tim.2.21'>Um nokon då held seg rein frå desse, so skal han vera eit kjerald til æra, helga og nytlegt for husbonden, tilreidt til all god gjerning.</verse>
        <verse osisID='2Tim.2.22'>Men fly frå dei ungdomslege lyster, og trå etter rettferd, tru, kjærleik, fred med deim som påkallar Herren av eit reint hjarta!</verse>
        <verse osisID='2Tim.2.23'>Og vis ifrå deg dei dårlege og fåvise stridsspursmål, då du veit at dei føder strid!</verse>
        <verse osisID='2Tim.2.24'>Men ein Herrens tenar må ikkje strida, men vera mild imot alle, dugleg til å læra frå seg, viljug til å tola vondt,</verse>
        <verse osisID='2Tim.2.25'>so han med spaklynde tuktar dei som segjer imot, um Gud då ein gong vilde gjeva deim umvending, so dei kunde kjenna sanningi,</verse>
        <verse osisID='2Tim.2.26'>og vakna or ruset i djevelens snara, han som dei er fanga av til å gjera hans vilje.</verse>
      </chapter>
      <chapter osisID='2Tim.3'>
        <verse osisID='2Tim.3.1'>Men dette skal du vita, at i dei siste dagar skal det koma vande tider.</verse>
        <verse osisID='2Tim.3.2'>For folk skal vera sjølvkjære, pengekjære, storordige, stormodige, spottsame, ulyduge mot foreldre, utakksame, vanheilage,</verse>
        <verse osisID='2Tim.3.3'>ukjærlege, upålitande, baktalande, umåtelege, umilde, utan kjærleik til det gode,</verse>
        <verse osisID='2Tim.3.4'>svikefulle, framfuse, ovmodige, slike som elskar lysterne sine meir enn Gud,</verse>
        <verse osisID='2Tim.3.5'>som hev skin av gudlegdom, men forneittar hans kraft. Vend deg frå desse!</verse>
        <verse osisID='2Tim.3.6'>For til deim høyrer dei som snikjer seg inn i husi og fangar kvinnfolk som er tyngde med synder og vert drivne av mangeslag lyster</verse>
        <verse osisID='2Tim.3.7'>og alltid lærer og aldri kann koma til å kjenna sanningi.</verse>
        <verse osisID='2Tim.3.8'>Som Jannes og Jambres stod imot Moses, so stend dei og imot sanningi, menneskje som er øydelagde i hugen, duglause i trui.</verse>
        <verse osisID='2Tim.3.9'>Men dei skal ikkje koma lenger; for deira fåvit skal verta audsynt for alle, liksom det og vart med hine.</verse>
        <verse osisID='2Tim.3.10'>Men du hev fylgt etter mi læra, mi ferd, mitt forset, mi tru, mitt langmod, min kjærleik, mitt tolmod,</verse>
        <verse osisID='2Tim.3.11'>mine forfylgjingar, mine lidingar, slike som møtte meg i Antiokia, i Ikonium, i Lystra; slike forfylgjingar hev eg halde ut, og Herren hev fria meg ut or deim alle.</verse>
        <verse osisID='2Tim.3.12'>Og alle som vil liva gudleg i Kristus Jesus, skal verta forfylgde.</verse>
        <verse osisID='2Tim.3.13'>Men vonde menneskje og slike som kverver syni på folk, gjeng fram til det som er verre, med di dei fører vilt og fer vilt.</verse>
        <verse osisID='2Tim.3.14'>Men du, vert du standande i det som du hev lært, og som du er yvertydd um, då du veit kven du hev lært det av,</verse>
        <verse osisID='2Tim.3.15'>og då du alt frå barndomen kjenner dei heilage skrifter som kann gjera deg vis til frelsa ved trui på Kristus Jesus.</verse>
        <verse osisID='2Tim.3.16'>Heile skrifti er innanda av Gud og er dugleg til lærdom, til yvertyding, til rettleiding, til uppseding i rettferd,</verse>
        <verse osisID='2Tim.3.17'>so gudsmannen kann verta fullkomen, dugleg til all god gjerning.</verse>
      </chapter>
      <chapter osisID='2Tim.4'>
        <verse osisID='2Tim.4.1'>Eg vitnar for Gud og Kristus Jesus, som skal døma livande og daude, og ved hans openberring og hans rike:</verse>
        <verse osisID='2Tim.4.2'>Forkynn ordet, statt nær med det i tid og i utid, yvertyd, refs, påminn med alt langmod og all læra!</verse>
        <verse osisID='2Tim.4.3'>For det skal koma ei tid då dei ikkje skal tola den heilsame læra, men etter sine eigne lyster taka seg sjølve lærarar i flokketal, med di dei klæjar dei i øyra,</verse>
        <verse osisID='2Tim.4.4'>og dei skal venda øyra frå sanningi og venda seg til eventyr.</verse>
        <verse osisID='2Tim.4.5'>Men ver du edru i alle ting, lid vondt, gjer ein evangeli-forkynnars gjerning, fullfør di tenesta!</verse>
        <verse osisID='2Tim.4.6'>For eg vert alt ofra, og tidi til mi avferd stundar til.</verse>
        <verse osisID='2Tim.4.7'>Eg hev stridt den gode striden, eg hev fullenda laupet, eg hev halde trui.</verse>
        <verse osisID='2Tim.4.8'>So ligg då rettferdskransen reidug til meg, den som Herren, den rettferdige domar, skal gjeva meg på hin dagen, då ikkje berre meg, men alle som hev elska hans openberring.</verse>
        <verse osisID='2Tim.4.9'>Gjer deg umak med å koma snart til meg!</verse>
        <verse osisID='2Tim.4.10'>For Demas forlet meg av kjærleik til den noverande verdi og for til Tessalonika, Kreskens til Galatia, Titus til Dalmatia.</verse>
        <verse osisID='2Tim.4.11'>Lukas er åleine hjå meg. Tak Markus og før honom med deg, for han er meg nyttug til tenesta.</verse>
        <verse osisID='2Tim.4.12'>Tykikus hev eg sendt til Efesus.</verse>
        <verse osisID='2Tim.4.13'>Når du kjem, so tak med deg den kåpa som eg let att i Troas hjå Karpus, og bøkerne, serleg skinnbøkerne!</verse>
        <verse osisID='2Tim.4.14'>Koparsmeden Aleksander gjorde meg mykje vondt. Herren kjem til å løna han etter hans gjerningar!</verse>
        <verse osisID='2Tim.4.15'>Agta deg for honom du og! for han stod hardt imot våre ord.</verse>
        <verse osisID='2Tim.4.16'>Ved mitt fyrste forsvar møtte ingen med meg, men alle forlet meg. Gjev det ikkje må verta deim tilrekna!</verse>
        <verse osisID='2Tim.4.17'>Men Herren stod med meg og styrkte meg, so forkynningi ved meg skulde verta fullførd, og alle folkeslag få høyra henne; og eg vart utfria or løvegapet.</verse>
        <verse osisID='2Tim.4.18'>Herren skal fria meg frå all vond gjerning og frelsa meg inn i sitt himmelske rike. Honom vere æra i all æva! Amen.</verse>
        <verse osisID='2Tim.4.19'>Helsa Priska og Akvilas og Onesiforus’ hus!</verse>
        <verse osisID='2Tim.4.20'>Erastus vart att i Korint. Trofimus let eg etter meg sjuk i Milet.</verse>
        <verse osisID='2Tim.4.21'>Gjer deg umak med å koma fyre vinteren! Eubulus og Pudens og Linus og Klaudia og alle brørne helsar deg.</verse>
        <verse osisID='2Tim.4.22'>Herren Jesus vere med di ånd! Nåden vere med dykk!</verse>
      </chapter>
    </div></osisText>
</osis>
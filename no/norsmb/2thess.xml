<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorSMB' osisRefWork='Bible' xml:lang='XX'>
    <header>
      <revisionDesc>
        <date>2012-01-27</date>
        <p>initial OSIS 2.1.1 version</p>
      </revisionDesc>
      <work osisWork='NorSMB'>
        <title>Studentmållagsbibelen frå 1921</title>
        <contributor/>
        <creator>Mod2Zef (5)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-27</date>
        <description>Den første komplette Bibel på nynorsk, utgitt av Studentmållaget i Oslo i 1921</description>
        <publisher/>
        <type type='OSIS'>Bible</type>
        <identifier type='OSIS'>NorSMB</identifier>
        <source>http://gamal.nynorsk.no/mu/smio/bibelen/</source>
        <language type='IETF'>NO</language>
        <relation/>
        <coverage>provide the bible to the nations of the world</coverage>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Thess'>
      <chapter osisID='2Thess.1'>
        <verse osisID='2Thess.1.1'>Paulus og Silvanus og Timoteus til kyrkjelyden åt tessalonikarane i Gud, vår Fader, og Herren Jesus Kristus:</verse>
        <verse osisID='2Thess.1.2'>Nåde vere med dykk og fred frå Gud, vår Fader, og Herren Jesus Kristus!</verse>
        <verse osisID='2Thess.1.3'>Me er skuldige til å takka Gud alltid for dykk, brør, som sømelegt er, for di dykkar tru veks rikleg, og kjærleiken til kvarandre vert større hjå kvar og ein av dykk alle,</verse>
        <verse osisID='2Thess.1.4'>so at me sjølve rosar oss av dykk i Guds kyrkjelydar for dykkar tolmod og tru i alle dykkar forfylgjingar og dei trengslor som de held ut -</verse>
        <verse osisID='2Thess.1.5'>eit fyrebod um Guds rettferdige dom - for at de skal verta funne verdige til Guds rike, det som de og lid for,</verse>
        <verse osisID='2Thess.1.6'>so sant som det er rettferdigt for Gud å gjeva deim trengsla att som trengjer dykk,</verse>
        <verse osisID='2Thess.1.7'>og gjeva dykk som vert trengde, ro med oss når vår Herre Jesus openberrar seg frå himmelen med sitt veldes englar,</verse>
        <verse osisID='2Thess.1.8'>med logande eld, når han tek hemn yver deim som ikkje kjenner Gud, og deim som ikkje lyder vår Herre Jesu evangelium,</verse>
        <verse osisID='2Thess.1.9'>dei som skal lida refsing, ei æveleg fortaping burt frå Herrens åsyn og frå hans veldes herlegdom,</verse>
        <verse osisID='2Thess.1.10'>når han kjem på den dagen for å syna seg herleg i sine heilage og underleg i alle dei truande - for vårt vitnemål til dykk vart motteke med tru.</verse>
        <verse osisID='2Thess.1.11'>Difor bed me og alltid for dykk, at vår Gud må finna dykk verdige til kallet og kraftigt fylla dykk med all hug til det gode og verksemd i trui,</verse>
        <verse osisID='2Thess.1.12'>so vår Herre Jesu namn må verta herleggjort i dykk, og de i honom, etter vår Guds og Herren Jesu Kristi nåde!</verse>
      </chapter>
      <chapter osisID='2Thess.2'>
        <verse osisID='2Thess.2.1'>Me bed dykk, brør, vedkomande vår Herre Jesu Kristi tilkoma og vår sameining med honom,</verse>
        <verse osisID='2Thess.2.2'>at de ikkje so snart må lata dykk villa burt frå vitet eller skræma, korkje ved nokor ånd eller ved nokon tale eller ved noko brev, liksom det skulde vera frå oss, som um Herrens dag alt stod for døri.</verse>
        <verse osisID='2Thess.2.3'>Lat ingen dåra dykk på nokon måte! for fyrst lyt fråfallet koma og syndmenneskjet verta openberra, fortapingssonen,</verse>
        <verse osisID='2Thess.2.4'>han som set seg imot og upphøgjer seg yver alt som heiter Gud eller heilagdom, so han set seg i Guds tempel og gjev seg sjølv ut for å vera Gud.</verse>
        <verse osisID='2Thess.2.5'>Minnest de ikkje at eg sagde dykk dette medan eg endå var hjå dykk?</verse>
        <verse osisID='2Thess.2.6'>Og no veit de kva som held att, so han fyrst skal verta openberra i si tid.</verse>
        <verse osisID='2Thess.2.7'>For løyndomen i lovløysa er alt verksam, berre at den som no held att, vert rudd undan;</verse>
        <verse osisID='2Thess.2.8'>og då skal den lovlause verta openberra, han som Herren Jesus skal tyna med sin munns ande og gjera til inkjes ved openberringi i si tilkoma.</verse>
        <verse osisID='2Thess.2.9'>Og hans tilkoma gjeng fyre seg etter Satans kraftige verknad med all kraft og teikn og under av lygni,</verse>
        <verse osisID='2Thess.2.10'>og med all dåring av urettferdi for deim som vert fortapte, av di dei ikkje tok imot kjærleik til sanningi, so dei kunde verta frelste.</verse>
        <verse osisID='2Thess.2.11'>Og difor sender Gud deim kraftig villfaring, so dei trur lygni,</verse>
        <verse osisID='2Thess.2.12'>so alle dei skal verta dømde, som ikkje hev havt tru til sanningi, men havt hugnad i urettferdi.</verse>
        <verse osisID='2Thess.2.13'>Men me er skuldige til å takka Gud alltid for dykk, brør, som er elska av Herren, for di Gud frå upphavet tok dykk ut til frelsa ved helging av Anden og tru på sanningi,</verse>
        <verse osisID='2Thess.2.14'>som han kalla dykk til ved vårt evangelium, til å vinna vår Herre Jesu Kristi herlegdom.</verse>
        <verse osisID='2Thess.2.15'>Difor, brør, stat traust og hald fast ved dei lærdomar som de hev lært anten ved vår tale eller ved brev frå oss!</verse>
        <verse osisID='2Thess.2.16'>Men han vår Herre Jesus Kristus, og Gud, vår Fader, som elska oss og gav oss ei æveleg trøyst og ei god von i nåde,</verse>
        <verse osisID='2Thess.2.17'>han trøyste dykkar hjarto og styrkje dykk i all god gjerning og tale!</verse>
      </chapter>
      <chapter osisID='2Thess.3'>
        <verse osisID='2Thess.3.1'>Elles, brør, bed for oss at Herrens ord må hava framgang og syna seg herlegt liksom hjå dykk,</verse>
        <verse osisID='2Thess.3.2'>og at me må verta utfria frå dei uliklege og vonde menneskje; for trui er ikkje kvar manns sak.</verse>
        <verse osisID='2Thess.3.3'>Men Herren er trufast, han skal styrkja dykk og vara dykk frå det vonde.</verse>
        <verse osisID='2Thess.3.4'>Me hev den tiltru til dykk i Herren, at de både gjer og kjem til å gjera det som me byd dykk.</verse>
        <verse osisID='2Thess.3.5'>Men Herren styre dykkar hjarto til å elska Gud og til å venta på Kristus med tolmod!</verse>
        <verse osisID='2Thess.3.6'>Men me byd dykk, brør, i vår Herre Jesu Kristi namn, at de held dykk frå kvar ein bror som ferdast uskipeleg og ikkje etter den lærdom som de fekk av oss.</verse>
        <verse osisID='2Thess.3.7'>For de veit sjølve korleis de skal etterfylgja oss; for me livde ikkje uskipeleg millom dykk;</verse>
        <verse osisID='2Thess.3.8'>og me åt ikkje heller brød hjå nokon for inkje, men i strev og møda arbeidde me natt og dag, for at me ikkje skulde vera nokon av dykk til tyngsla,</verse>
        <verse osisID='2Thess.3.9'>ikkje for det at me ikkje hev rett til det, men at me kunde gjeva dykk eit fyredøme i oss sjølve, so de skulde etterfylgja oss;</verse>
        <verse osisID='2Thess.3.10'>for då me var hjå dykk, baud me dykk og dette, at um nokon ikkje vil arbeida, skal han heller ikkje eta.</verse>
        <verse osisID='2Thess.3.11'>Me høyrer nemleg at sume ferdast uskipeleg millom dykk, so dei ikkje arbeider, men fer med slikt som ikkje kjem deim ved.</verse>
        <verse osisID='2Thess.3.12'>Men slike byd og påminner me i Herren Jesus Kristus, at dei skal arbeida i stilla og eta sitt eige brød.</verse>
        <verse osisID='2Thess.3.13'>Men de, brør, vert ikkje trøytte av å gjera det som godt er!</verse>
        <verse osisID='2Thess.3.14'>Men um nokon ikkje lyder vårt ord her i brevet, so merk dykk honom; hav ikkje samkv me med honom, so han må blygjast!</verse>
        <verse osisID='2Thess.3.15'>og haldt honom ikkje for ein fiende, men påminn honom som ein bror!</verse>
        <verse osisID='2Thess.3.16'>Men han, fredsens Herre, gjeve dykk fred alltid i alle måtar! Herren vere med dykk alle!</verse>
        <verse osisID='2Thess.3.17'>Helsing med mi, Paulus’ hand, som er eit merke i kvart brev. Soleis skriv eg:</verse>
        <verse osisID='2Thess.3.18'>Vår Herre Jesu Kristi nåde vere med dykk alle!</verse>
      </chapter>
    </div></osisText>
</osis>
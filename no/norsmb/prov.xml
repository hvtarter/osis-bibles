<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorSMB' osisRefWork='Bible' xml:lang='XX'>
    <header>
      <revisionDesc>
        <date>2012-01-27</date>
        <p>initial OSIS 2.1.1 version</p>
      </revisionDesc>
      <work osisWork='NorSMB'>
        <title>Studentmållagsbibelen frå 1921</title>
        <contributor/>
        <creator>Mod2Zef (5)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-27</date>
        <description>Den første komplette Bibel på nynorsk, utgitt av Studentmållaget i Oslo i 1921</description>
        <publisher/>
        <type type='OSIS'>Bible</type>
        <identifier type='OSIS'>NorSMB</identifier>
        <source>http://gamal.nynorsk.no/mu/smio/bibelen/</source>
        <language type='IETF'>NO</language>
        <relation/>
        <coverage>provide the bible to the nations of the world</coverage>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Prov'>
      <chapter osisID='Prov.1'>
        <verse osisID='Prov.1.1'>Ordtøke av Salomo, son til David, konge yver Israel.</verse>
        <verse osisID='Prov.1.2'>Av deim kann ein læra visdom og age og skyna vituge ord.</verse>
        <verse osisID='Prov.1.3'>Og få age so ein vert klok, rettferd og rett og rettvisa.</verse>
        <verse osisID='Prov.1.4'>Dei kann gjeva dei urøynde klokskap, ungdomen kunnskap og ettertanke -</verse>
        <verse osisID='Prov.1.5'>so den vise kann høyra og auka sin lærdom og den vituge verta rådklok.</verse>
        <verse osisID='Prov.1.6'>Dei gjev skyn på ordtak og myrke ord, ord frå dei vise og gåtorne deira.</verse>
        <verse osisID='Prov.1.7'>Otte for Herren er upphav til kunnskap, uvitingar vanvyrder visdom og age.</verse>
        <verse osisID='Prov.1.8'>Høyr etter, son min, når far din deg agar, og kasta ’kje frå deg det mor di deg lærer!</verse>
        <verse osisID='Prov.1.9'>For det er ein yndeleg krans for ditt hovud, og kjedor kring halsen din.</verse>
        <verse osisID='Prov.1.10'>Son min, når syndarar lokkar deg, samtykk ikkje!</verse>
        <verse osisID='Prov.1.11'>Um dei segjer: «Kom med oss! Me vil lura etter blod, setja fella for den skuldlause utan grunn;</verse>
        <verse osisID='Prov.1.12'>Me vil gløypa deim som helheimen livande, og heile som når dei fer i gravi;</verse>
        <verse osisID='Prov.1.13'>Me vinna oss alle slag skattar, og fyller husi våre med rov;</verse>
        <verse osisID='Prov.1.14'>du skal få lutskifte saman med oss, alle skal me ha same pungen.» -</verse>
        <verse osisID='Prov.1.15'>Son min, gakk ikkje då på vegen med deim, haldt foten din burte frå deira stig!</verse>
        <verse osisID='Prov.1.16'>For føterne deira spring til vondt og er snøgge til å renna ut blod.</verse>
        <verse osisID='Prov.1.17'>Men fåfengt breier dei netet for augo på alle fuglar.</verse>
        <verse osisID='Prov.1.18'>Dei lurer på sitt eige blod og set eit garn for sitt eige liv.</verse>
        <verse osisID='Prov.1.19'>So gjeng det kvar som riv til seg med ran, det drep sin eigen herre.</verse>
        <verse osisID='Prov.1.20'>Vismøyi ropar på gata og lyfter si røyst på torgi.</verse>
        <verse osisID='Prov.1.21'>På gatehyrna preikar ho midt i ståket, i porthallar og kring i byen ho talar:</verse>
        <verse osisID='Prov.1.22'>«Kor lenge vil de fåkunnige elska fåkunna, og kor lenge vil spottarar ha hug til spott, og dårar hata kunnskap?</verse>
        <verse osisID='Prov.1.23'>Snu dykk hit når eg refser! So skal åndi mi fløyma for dykk, og eg skal kunngjera dykk mine ord.</verse>
        <verse osisID='Prov.1.24'>Eg ropa og de vilde ikkje høyra, og ingen agta på at eg rette ut handi,</verse>
        <verse osisID='Prov.1.25'>De brydde dykk ei um all mi råd, og ansa ikkje mitt refsings ord,</verse>
        <verse osisID='Prov.1.26'>So skal eg då læ når de ulukka fær, eg skal spotta når det som de ræddast kjem,</verse>
        <verse osisID='Prov.1.27'>når det de ræddast kjem som eit uver, og uferdi dykkar fer hit som ein storm, når trengsla og naud kjem på dykk.</verse>
        <verse osisID='Prov.1.28'>Då vil eg ikkje svara når de ropar på meg, dei skal naudleita etter meg, men ikkje finna meg.</verse>
        <verse osisID='Prov.1.29'>Av di dei hata kunnskap og forsmådde otte for Herren,</verse>
        <verse osisID='Prov.1.30'>ikkje lydde på mi råd, vanyrde all mi påminning,</verse>
        <verse osisID='Prov.1.31'>skal dei eta frukt av si åtferd og verta mette av sine råder.</verse>
        <verse osisID='Prov.1.32'>For einvisa drep dei einfaldne, og tryggleiken dårarne tyner.</verse>
        <verse osisID='Prov.1.33'>Men den bur trygt, som høyrer på meg, verna um ulukke-rædsla.»</verse>
      </chapter>
      <chapter osisID='Prov.2'>
        <verse osisID='Prov.2.1'>Son min! tek du imot mine ord og gøymer bodi mine hjå deg,</verse>
        <verse osisID='Prov.2.2'>so du vender øyra til visdomen, bøygjer hjarta til vitet,</verse>
        <verse osisID='Prov.2.3'>ja, når du kallar på skynet og ropar høgt på vitet,</verse>
        <verse osisID='Prov.2.4'>leitar du etter det som vore det sylv, og grev som vore det løynde skattar,</verse>
        <verse osisID='Prov.2.5'>då skal du skyna otte for Herren, og Guds-kunnskap skal du finna.</verse>
        <verse osisID='Prov.2.6'>For Herren er den som gjev visdom, frå hans munn kjem kunnskap og vit.</verse>
        <verse osisID='Prov.2.7'>Han gøymer frelsa for dei ærlege, han er ein skjold for dei som fer ulastande,</verse>
        <verse osisID='Prov.2.8'>med di for han vaktar stigarne åt retten og varar vegen vel for sine trugne.</verse>
        <verse osisID='Prov.2.9'>Då skal du skyna rettferd og rett og rettvisa, ja, kvar god veg.</verse>
        <verse osisID='Prov.2.10'>For visdom koma skal i hjarta ditt, og kunnskap vera hugleg for di sjæl,</verse>
        <verse osisID='Prov.2.11'>yver deg skal ettertanke halda vakt, vit skal vara deg</verse>
        <verse osisID='Prov.2.12'>og fria deg ifrå den vonde åtferd, frå folk som talar fals,</verse>
        <verse osisID='Prov.2.13'>dei som gjeng frå dei rette stigar og vil vandra på myrke vegar,</verse>
        <verse osisID='Prov.2.14'>dei som gled seg med å gjera vondt, og fegnast yver rangt og vondt,</verse>
        <verse osisID='Prov.2.15'>dei som gjeng på kroke-stigar og fer på range vegar. -</verse>
        <verse osisID='Prov.2.16'>Han skal fria deg frå annanmanns kona, frå framand kvinna med sleipe ord,</verse>
        <verse osisID='Prov.2.17'>som hev svike sin ungdoms ven og si Guds-pakt hev gløymt.</verse>
        <verse osisID='Prov.2.18'>For ho sig ned til dauden med sitt hus, og ned til daudingarne hennar vegar ber.</verse>
        <verse osisID='Prov.2.19'>Ingen som gjeng inn til henne, kjem attende, og dei når ikkje livsens stigar.</verse>
        <verse osisID='Prov.2.20'>Han vil du skal ganga den vegen dei gode gjeng, og halda deg på dei stigane der rettferdige ferdast;</verse>
        <verse osisID='Prov.2.21'>for dei ærlege skal bu i landet, og dei ulastelege der skal verta att,</verse>
        <verse osisID='Prov.2.22'>men dei ugudlege skal rydjast ut or landet, og svikarane skal verta rivne burt frå det.</verse>
      </chapter>
      <chapter osisID='Prov.3'>
        <verse osisID='Prov.3.1'>Son min, gløym ikkje læra mi! Lat hjarta varveitsla bodi mine!</verse>
        <verse osisID='Prov.3.2'>For livetid lang og livs-år i mengd og velferd dei gjev deg i rikaste mål.</verse>
        <verse osisID='Prov.3.3'>Lat ei kjærleik og truskap vika frå deg, men bitt deim um halsen på deg, skriv deim på di hjartetavla!</verse>
        <verse osisID='Prov.3.4'>Då vinn du ynde og fær godt vit for augo på Gud og menneskje.</verse>
        <verse osisID='Prov.3.5'>Lit på Herren av heile ditt hjarta men set ikkje lit til ditt vit!</verse>
        <verse osisID='Prov.3.6'>Tenk på honom i all di ferd! So jamnar han dine vegar.</verse>
        <verse osisID='Prov.3.7'>Ver ikkje vis i eigne augo, ottast Herren og vik frå det vonde.</verse>
        <verse osisID='Prov.3.8'>Det vert til helsebot for holdet ditt, og kveik for beini dine.</verse>
        <verse osisID='Prov.3.9'>Æra Herren med eiga di og med fyrstegrøda av all di avling.</verse>
        <verse osisID='Prov.3.10'>Då vert dine lødor rikleg fyllte, og safti renn yver i persorne dine.</verse>
        <verse osisID='Prov.3.11'>Son min, ei du vanvyrde Herrens age, og ver ikkje leid for hans refsing!</verse>
        <verse osisID='Prov.3.12'>For Herren agar den han elskar, som ein far med den son han hev kjær.</verse>
        <verse osisID='Prov.3.13'>Sæl den mann som hev funne visdom, og den mann som vinn seg vit!</verse>
        <verse osisID='Prov.3.14'>For det er betre å kjøpa visdom enn sylv, og den vinning han gjev, er betre enn gull.</verse>
        <verse osisID='Prov.3.15'>Dyrare er han enn perlor, av alle dine skattar er ingen som han.</verse>
        <verse osisID='Prov.3.16'>Langt liv hev han i høgre handi, og i vinstre rikdom og æra.</verse>
        <verse osisID='Prov.3.17'>Hans vegar er hugnads-vegar, og alle hans stigar er velferd.</verse>
        <verse osisID='Prov.3.18'>Han er livsens tre for deim som grip han, og dei som held han fast, er sæle.</verse>
        <verse osisID='Prov.3.19'>Med visdom hev Herren grunnfest jordi, med vit hev han laga himmelen.</verse>
        <verse osisID='Prov.3.20'>Ved hans kunnskap fossa vatnet or djupi, og frå skyerne dryp det dogg.</verse>
        <verse osisID='Prov.3.21'>Son min! Slepp ikkje augo av deim, tak vare på visdom og ettertanke!</verse>
        <verse osisID='Prov.3.22'>So skal dei vera liv for sjæli di og prydnad um halsen din.</verse>
        <verse osisID='Prov.3.23'>Då vandrar du trygt din veg og støyter ikkje din fot.</verse>
        <verse osisID='Prov.3.24'>Når du legg deg, so kvekk du ’kje upp, men du ligg og søv so godt.</verse>
        <verse osisID='Prov.3.25'>Du skal ikkje ottast for bråstøkk, eller uver som yver ugudlege kjem.</verse>
        <verse osisID='Prov.3.26'>For Herren skal vera di tiltru, og han skal vara din fot frå snara.</verse>
        <verse osisID='Prov.3.27'>Haldt ei burte det gode frå deim som treng det, når det stend i di magt å gjeva det!</verse>
        <verse osisID='Prov.3.28'>Seg ikkje til grannen din: «Gakk og kom att! Eg skal gjeva deg i morgon» - når du hev det no!</verse>
        <verse osisID='Prov.3.29'>Tenk ikkje på vondt mot grannen din, når han bur trygt hjå deg!</verse>
        <verse osisID='Prov.3.30'>Trætta ikkje med nokon utan grunn, når han ei hev gjort deg vondt!</verse>
        <verse osisID='Prov.3.31'>Ovunda ikkje ein valdsmann, og vel ikkje nokon av alle hans vegar!</verse>
        <verse osisID='Prov.3.32'>For den falske er ei gruv for Herren, men med ærlege hev han umgang.</verse>
        <verse osisID='Prov.3.33'>Herrens forbanning er i huset hjå den gudlause, men heimen åt rettferdige velsignar han.</verse>
        <verse osisID='Prov.3.34'>Gjeld det spottarar, so spottar han, men dei audmjuke gjev han nåde.</verse>
        <verse osisID='Prov.3.35'>Vismenner erver æra, men dårer ber med seg skam til løn.</verse>
      </chapter>
      <chapter osisID='Prov.4'>
        <verse osisID='Prov.4.1'>Høyr etter, born, når far dykkar tuktar, og gjev gaum, so kann de læra å skyna!</verse>
        <verse osisID='Prov.4.2'>For eg gjev dykk ein lærdom god; gakk ikkje frå mi upplæring!</verse>
        <verse osisID='Prov.4.3'>For eg var og barn for far min, og mor sin einaste veslegut.</verse>
        <verse osisID='Prov.4.4'>Då lærde han meg og sagde til meg: «Lat hjarta ditt hanga ved mine ord, tak vare på mine bod, so skal du liva.</verse>
        <verse osisID='Prov.4.5'>Kjøp deg visdom, kjøp deg vit, Gløym ei, vik ei burt frå ordi eg segjer!</verse>
        <verse osisID='Prov.4.6'>Gakk ei frå visdomen, so skal han vakta deg, elska han, so skal han vara deg.</verse>
        <verse osisID='Prov.4.7'>Upphavet til visdom er: Kjøp deg visdom! Og kjøp deg vit for all di eiga!</verse>
        <verse osisID='Prov.4.8'>Set han høgt, so skal han upphøgja deg, han fører deg til æra når du tek han i fang.</verse>
        <verse osisID='Prov.4.9'>Han set på ditt hovud ein yndeleg krans, ei kruna so fager han gjev deg.»</verse>
        <verse osisID='Prov.4.10'>Høyr, min son, og tak imot mine ord, so vert dine livs-år mange.</verse>
        <verse osisID='Prov.4.11'>Eg viser deg visdoms veg, eg fører deg fram på beine stigar.</verse>
        <verse osisID='Prov.4.12'>Når du gjeng, skal du stiga fritt, når du spring, skal du ikkje snåva.</verse>
        <verse osisID='Prov.4.13'>Haldt fast på agen, slepp han ikkje, tak vare på han, for han er ditt liv.</verse>
        <verse osisID='Prov.4.14'>På gudlause-stig må du ikkje koma, ei fara den vegen dei vonde fer.</verse>
        <verse osisID='Prov.4.15'>Lat han vera, gakk ikkje på han, vik frå han og kom deg undan!</verse>
        <verse osisID='Prov.4.16'>For dei søv ikkje, fær dei ’kje synda, dei misser svevnen, fær dei ikkje folk til å falla.</verse>
        <verse osisID='Prov.4.17'>Gudløysa er det brødet dei et og vald er den vinen dei drikk.</verse>
        <verse osisID='Prov.4.18'>Men den stigen rettferdige gjeng, er som morgonglima som ljosnar og ljosnar til dagen renn.</verse>
        <verse osisID='Prov.4.19'>Den vegen dei ugudlege gjeng, er som kolmyrkret, dei veit ikkje kva dei snåvar i.</verse>
        <verse osisID='Prov.4.20'>Son min, agta på ordi mine, vend ditt øyra til det eg segjer!</verse>
        <verse osisID='Prov.4.21'>Lat dei ikkje vika frå augo dine, vara dei djupt i hjarta!</verse>
        <verse osisID='Prov.4.22'>For det er liv for kvar som finn det, og lækjing for heile hans likam.</verse>
        <verse osisID='Prov.4.23'>Framfor alt som du vaktar, tak vare på hjarta, for livet gjeng ut frå det.</verse>
        <verse osisID='Prov.4.24'>Haldt svik med munnen ifrå deg, og burt med falske lippor!</verse>
        <verse osisID='Prov.4.25'>Lat augo dine sjå beint fram, og augnekasti skoda ende fram for deg!</verse>
        <verse osisID='Prov.4.26'>Jamna stigen for din fot, og lat alle dine vegar vera støde.</verse>
        <verse osisID='Prov.4.27'>Vik ei til høgre eller vinstre, vend foten ifrå det vonde!</verse>
      </chapter>
      <chapter osisID='Prov.5'>
        <verse osisID='Prov.5.1'>Son min, gjev agt på min visdom, lut øyra ned til mitt vit!</verse>
        <verse osisID='Prov.5.2'>So du kann halda deg gløggtenkt, og lipporne gøyma på kunnskap.</verse>
        <verse osisID='Prov.5.3'>For honning dryp av skjøkjelippor, og hennar gom er sleipar’ enn olje,</verse>
        <verse osisID='Prov.5.4'>men til slutt er ho beisk som malurt, kvass som eit tvieggja sverd.</verse>
        <verse osisID='Prov.5.5'>Hennar føter stig ned til dauden, hennar fet fører radt til helheims.</verse>
        <verse osisID='Prov.5.6'>Ho gjeng ikkje livsens stig, gålaus vinglar ho vegvill.</verse>
        <verse osisID='Prov.5.7'>Og no, søner, høyr på meg, og vik ikkje frå det munnen min mæler!</verse>
        <verse osisID='Prov.5.8'>Lat din veg vera langt frå henne, kom ’kje nær til husdøri hennar!</verse>
        <verse osisID='Prov.5.9'>Annars gjev du din vænleik til andre, åt ein hardstyrar åri dine.</verse>
        <verse osisID='Prov.5.10'>Av di eiga vil framande mettast, det du samla med stræv, kjem i annanmanns hus,</verse>
        <verse osisID='Prov.5.11'>so du lyt stynja til slutt når ditt hold og kjøt er upptært,</verse>
        <verse osisID='Prov.5.12'>og segja: «Kor kunde eg hata tukt, og hjarta mitt vanvyrda age?</verse>
        <verse osisID='Prov.5.13'>Kvi høyrde eg ikkje på meistrarne mine, og lydde på deim som lærde meg?</verse>
        <verse osisID='Prov.5.14'>Nær var eg komen ille i det midt i mengdi som sat til tings.»</verse>
        <verse osisID='Prov.5.15'>Drikk or din eigen brunn, det som renn or di eigi kjelda!</verse>
        <verse osisID='Prov.5.16'>Skulde kjeldorne dine renna på gata, vatsbekkjerne dine ute på torgi?</verse>
        <verse osisID='Prov.5.17'>Lat deim vera berre for deg, og ikkje for framande med deg!</verse>
        <verse osisID='Prov.5.18'>Kjelda di vere velsigna, gled du deg i din ungdoms viv.</verse>
        <verse osisID='Prov.5.19'>Elskhugs-hindi, ynde-gasella - barmen hennar alltid deg kveikje, stødt vere du trylt av hennar kjærleik.</verse>
        <verse osisID='Prov.5.20'>Kvi skulde du, son min, tryllast av onnor kona, og femna barmen på framand kvinna?</verse>
        <verse osisID='Prov.5.21'>For Herren hev kvar manns vegar for augo, og han jamnar alle hans stigar.</verse>
        <verse osisID='Prov.5.22'>Den gudlause vert fanga i misgjerningarne sine, hans synde-band bind honom fast.</verse>
        <verse osisID='Prov.5.23'>Han døyr av di han ikkje let seg aga, og ved sin store dårskap tumlar han i koll.</verse>
      </chapter>
      <chapter osisID='Prov.6'>
        <verse osisID='Prov.6.1'>Hev du borga for grannen din, son min, hev du handtekest for ein annan,</verse>
        <verse osisID='Prov.6.2'>er du bunden ved ord av din munn, er du fanga i ord av din munn,</verse>
        <verse osisID='Prov.6.3'>gjer då soleis, son min, og berga deg, sidan du er komen i handi på grannen: Gakk og kasta deg ned for grannen, gjer ågang på han,</verse>
        <verse osisID='Prov.6.4'>unn ikkje dine augo svevn, eller augneloki ein blund.</verse>
        <verse osisID='Prov.6.5'>Frels deg som ei gasella or handi hans, som ein fugl or fangarvald!</verse>
        <verse osisID='Prov.6.6'>Gakk til mauren, du leting, sjå hans ferd og vert vis!</verse>
        <verse osisID='Prov.6.7'>Han hev ingen hovding eller fut eller herre,</verse>
        <verse osisID='Prov.6.8'>men lagar um sumaren maten sin til og hev um hausten sanka si føda.</verse>
        <verse osisID='Prov.6.9'>Kor lenge vil du liggja, du leting? Når ris du upp or di svevn?</verse>
        <verse osisID='Prov.6.10'>Endå litt svevn, endå litt blunding, endå litt kvild med henderne i kross,</verse>
        <verse osisID='Prov.6.11'>so kjem armodi di som ein farande fant og naudi som skjoldvæpna mann.</verse>
        <verse osisID='Prov.6.12'>Ugagns menneskje, illgjerningsmann, er den som gjeng og rengjer munnen,</verse>
        <verse osisID='Prov.6.13'>som blinkar med augo, skrapar med foten, peikar med fingrarne,</verse>
        <verse osisID='Prov.6.14'>med meinspel i hjarta, alltid emnar på ilt, og yppar trættor.</verse>
        <verse osisID='Prov.6.15'>Difor kjem hans undergang brått, snøgt vert han ulækjande krasa.</verse>
        <verse osisID='Prov.6.16'>Det er seks ting som Herrens hatar, og sju er ei gru for hans sjæl:</verse>
        <verse osisID='Prov.6.17'>Storlåtne augo, ljugartunga, hender som renner ut skuldlaust blod,</verse>
        <verse osisID='Prov.6.18'>hjarta som tenkjer upp vonde råder, føter som renner rapt til vondt,</verse>
        <verse osisID='Prov.6.19'>den som lyg og vitnar falskt, den som yppar strid millom brør.</verse>
        <verse osisID='Prov.6.20'>Son min, tak vare på bodet åt far din, og kasta ’kje frå deg læra åt mor di!</verse>
        <verse osisID='Prov.6.21'>Bitt deim alltid til hjarta ditt, knyt deim um halsen din!</verse>
        <verse osisID='Prov.6.22'>Når du gjeng, skal læra leida deg; når du ligg, skal ho vaka yver deg; når du vaknar, skal ho tala til deg.</verse>
        <verse osisID='Prov.6.23'>For bodet er ei lykt og lovi er ljos, og påminning med tukt er livsens veg.</verse>
        <verse osisID='Prov.6.24'>Dei kann vara deg frå den vonde kvinna, frå den sleipe framande tunga.</verse>
        <verse osisID='Prov.6.25'>Ikkje trå i hjarta etter vænleiken hennar, og lat ho ’kje fanga deg med augneloki sine!</verse>
        <verse osisID='Prov.6.26'>For skjøkja armar ut til siste brødbit, og gifte kona jagtar etter dyre livet.</verse>
        <verse osisID='Prov.6.27'>Kann nokon taka eld i fanget og ikkje brenna klædi sine?</verse>
        <verse osisID='Prov.6.28'>Ell’ kann ein gå på gløder og ikkje svida føterne?</verse>
        <verse osisID='Prov.6.29'>So vert det med den som gjeng inn til kona åt grannen; ingen kjem urefst frå det, um han rører henne.</verse>
        <verse osisID='Prov.6.30'>Vert ikkje tjuven vanvyrd, um han stel og vil stilla sin svolt?</verse>
        <verse osisID='Prov.6.31'>Vert han teken, lyt han sjufaldt betala, alt han eig i sitt hus, lyt han gjeva.</verse>
        <verse osisID='Prov.6.32'>Den som driv hor med ei kona, er vitlaus, den som vil tyna seg sjølv, gjer slikt.</verse>
        <verse osisID='Prov.6.33'>Hogg og skjemsla fær han, og ingen utslettar hans skam.</verse>
        <verse osisID='Prov.6.34'>For mannen harmast i åbryskap, på hemnsdagen sparer han ikkje.</verse>
        <verse osisID='Prov.6.35'>Han bryr seg ikkje um nokor bot og tek ’kje imot um du gjev han mykje.</verse>
      </chapter>
      <chapter osisID='Prov.7'>
        <verse osisID='Prov.7.1'>Son min, tak vare på ordi mine, og gøym mine bodord hjå deg!</verse>
        <verse osisID='Prov.7.2'>Tak vare på bodordi mine, so skal du liva, og på læra mi som din augnestein!</verse>
        <verse osisID='Prov.7.3'>Bitt deim på fingrarne dine, skriv deim på hjartetavla!</verse>
        <verse osisID='Prov.7.4'>Seg til visdomen: «Du er mi syster», og kalla vitet din ven,</verse>
        <verse osisID='Prov.7.5'>so dei kann deg vara frå annanmanns kona, frå ei framand kvinna med sleipe ord.</verse>
        <verse osisID='Prov.7.6'>For gjenom vindauga mitt, gjenom rimarne glytte eg ut.</verse>
        <verse osisID='Prov.7.7'>Då såg eg millom dei fåkunnige, eg gådde ein uviting millom dei unge,</verse>
        <verse osisID='Prov.7.8'>som smaug um hyrna på gata, tok vegen til hennar hus,</verse>
        <verse osisID='Prov.7.9'>i skumings-stundi, mot kvelden, i kolmyrke svarte natti.</verse>
        <verse osisID='Prov.7.10'>Då kom kvinna imot han i skjøkjebunad og innful i hjarta -</verse>
        <verse osisID='Prov.7.11'>bråkande er ho og vill, heime hev ho ’kje ro.</verse>
        <verse osisID='Prov.7.12'>Snart på gata, snart på torgi, med kvart hyrna stend ho på lur -</verse>
        <verse osisID='Prov.7.13'>Ho tok fat på han og kysste han, og med ubljug uppsyn sagde ho til han:</verse>
        <verse osisID='Prov.7.14'>«Eg hev på meg eit gilde-offer, og eg held min lovnad i dag.</verse>
        <verse osisID='Prov.7.15'>Difor gjekk eg ut imot deg, vilde leita deg upp, og eg fann deg.</verse>
        <verse osisID='Prov.7.16'>Mi seng hev eg reidt med tæpe, med egyptiske roselakan.</verse>
        <verse osisID='Prov.7.17'>Eg hev skvett utyver mi lega myrra, aloe og kanel.</verse>
        <verse osisID='Prov.7.18'>Kom til ein kjærleiks rus alt til morgons, lat oss hyggja oss saman i elskhug!</verse>
        <verse osisID='Prov.7.19'>For mannen er ikkje heime, han er på ferd langt burte,</verse>
        <verse osisID='Prov.7.20'>pengepungen tok han med seg, ved fullmånetid kjem han heim.»</verse>
        <verse osisID='Prov.7.21'>Ho fekk lokka han med all si sterke fyreteljing, forførde han med sine sleipe lippor.</verse>
        <verse osisID='Prov.7.22'>Han fylgjer henne straks, som ein ukse gjeng til slagt, som i fotjarn til tukt for dåren,</verse>
        <verse osisID='Prov.7.23'>til dess pili kløyver hans livr, som fuglen skundar til snara og veit ikkje at det gjeld livet.</verse>
        <verse osisID='Prov.7.24'>Og no, søner, høyr på meg, og lyd på det munnen min talar!</verse>
        <verse osisID='Prov.7.25'>Ei vende du hjarta til hennar vegar, vimra ikkje på hennar stigar!</verse>
        <verse osisID='Prov.7.26'>For mange med ulivssår hev ho felt, og stort er talet på deim ho hev drepe.</verse>
        <verse osisID='Prov.7.27'>Hennar hus er vegar til helheim, dei gjeng ned til daudens kot.</verse>
      </chapter>
      <chapter osisID='Prov.8'>
        <verse osisID='Prov.8.1'>Høyr kor visdomsmøyi ropar, og vitet høgmælt talar!</verse>
        <verse osisID='Prov.8.2'>Uppe på haugar ved vegen, der stigarne møtest, stend ho,</verse>
        <verse osisID='Prov.8.3'>attmed portarne ut or byen, ved døra-inngangen ropar ho høgt:</verse>
        <verse osisID='Prov.8.4'>«Godtfolk, eg ropar på dykk, og til mannsborni ljomar mi røyst.</verse>
        <verse osisID='Prov.8.5'>Fåkunnige, lær dykk klokskap, og de dårar, vinn dykk vit!</verse>
        <verse osisID='Prov.8.6'>Høyr, eg talar gjæve ord, og ærlegt er det som lipporne segjer;</verse>
        <verse osisID='Prov.8.7'>ja, sanning talar min gom, og lipporne styggjest ved gudløysa.</verse>
        <verse osisID='Prov.8.8'>Alle ord i min munn er rette, det finst ikkje fult eller falskt i deim.</verse>
        <verse osisID='Prov.8.9'>Dei er alle sanne for den kloke og rette for deim som fann kunnskap.</verse>
        <verse osisID='Prov.8.10'>Tak då min age heller enn sylv og kunnskap framfyre utvalt gull!</verse>
        <verse osisID='Prov.8.11'>For visdom er betre enn perlor, og av alle skattar er ingen som denne.</verse>
        <verse osisID='Prov.8.12'>Eg, visdomen, skyner meg på klokskap, og vit på rådleggjing hev eg.</verse>
        <verse osisID='Prov.8.13'>Otte for Herren er hat til det vonde; stormod og storlæte, åtferd stygg, og ein munn full av fals eg hatar.</verse>
        <verse osisID='Prov.8.14'>Hjå meg er råd og dug, eg er vit, hjå meg er magt.</verse>
        <verse osisID='Prov.8.15'>Eg gjer at kongar råder, og at hovdingar dømer rett.</verse>
        <verse osisID='Prov.8.16'>Eg gjer at styrarar styrer og fyrstar - alle domarar på jordi.</verse>
        <verse osisID='Prov.8.17'>Eg elskar deim som meg elskar, og dei som leitar meg upp, skal meg finna.</verse>
        <verse osisID='Prov.8.18'>Rikdom og æra er hjå meg, gamalt gods og rettferd.</verse>
        <verse osisID='Prov.8.19'>Mi frukt er betre enn gull, ja skiraste gullet, og den vinning eg gjev, er betre enn utvalt sylv.</verse>
        <verse osisID='Prov.8.20'>Eg gjeng på rettferds veg, midt på rettvise-stigar,</verse>
        <verse osisID='Prov.8.21'>For eg vil gjeva gods åt deim som elskar meg og fylla deira forråd.</verse>
        <verse osisID='Prov.8.22'>Herren skapte meg til fyrste verket sitt, fordom fyrr han gjorde noko anna.</verse>
        <verse osisID='Prov.8.23'>Alt frå æva er eg innsett, frå upphavet, fyrr jordi vart til.</verse>
        <verse osisID='Prov.8.24'>Fyrr djupi var til, vart eg fødd, då det ei fanst kjeldor fulle med vatn,</verse>
        <verse osisID='Prov.8.25'>fyrr fjelli var søkkte ned, fyre haugar vart eg fødd,</verse>
        <verse osisID='Prov.8.26'>fyrr han skapte jord og mark og den fyrste moldklump i verdi.</verse>
        <verse osisID='Prov.8.27'>Då han laga himmelen, var eg der, då han slo kvelv yver djupet.</verse>
        <verse osisID='Prov.8.28'>Då han feste skyerne i det høge, då kjeldorne fossa fram or djupet,</verse>
        <verse osisID='Prov.8.29'>då han sette grensa for havet, so vatnet ei gjekk lenger enn han baud, då han la grunnvollar for jordi,</verse>
        <verse osisID='Prov.8.30'>då var eg verksmeister hjå han og var til hugnad for han dag etter dag, eg leika meg stødt for hans åsyn.</verse>
        <verse osisID='Prov.8.31'>Eg leika på heile jordkringen hans og hadde min hugnad i manneborni.</verse>
        <verse osisID='Prov.8.32'>Og no, born, høyr på meg! Sæle er dei som held mine vegar.</verse>
        <verse osisID='Prov.8.33'>Høyr på tukt og vert vise, og slepp ho ikkje ifrå dykk!</verse>
        <verse osisID='Prov.8.34'>Sæl den mann som høyrer på meg, so han dagstødt vaker ved dørerne mine og vaktar dørstokkarne mine.</verse>
        <verse osisID='Prov.8.35'>For den som finn meg, finn livet og fær velsigning frå Herren.</verse>
        <verse osisID='Prov.8.36'>Men den som missar meg, skader seg sjølv, og alle som hatar meg, elskar dauden.»</verse>
      </chapter>
      <chapter osisID='Prov.9'>
        <verse osisID='Prov.9.1'>Visdomsmøyi hev bygt seg hus, hev hogge til sine stolpar sju.</verse>
        <verse osisID='Prov.9.2'>Ho hev slagta sitt slagt og blanda sin vin og attåt duka sitt bord.</verse>
        <verse osisID='Prov.9.3'>Sine ternor hev ho sendt ut, og ropar ovan frå haugarne i byen:</verse>
        <verse osisID='Prov.9.4'>«Den som er fåkunnig, vende seg hit!» Til den vitlause segjer ho:</verse>
        <verse osisID='Prov.9.5'>«Kom, og et av mitt brød og drikk av den vin eg hev blanda!»</verse>
        <verse osisID='Prov.9.6'>Lat fåkunna fara so de kann liva og vandra på vegen til vit!</verse>
        <verse osisID='Prov.9.7'>Den som refser ein spottar, fær skam yver seg, den som lastar ein gudlaus, fær seg ein flekk.</verse>
        <verse osisID='Prov.9.8'>Lasta ’kje spottaren, han vil hata deg! Lasta den vise, han vil elska deg!</verse>
        <verse osisID='Prov.9.9'>Gjev ein vismann, so aukar hans visdom, lær ein rettferdig, so lærar han meir.</verse>
        <verse osisID='Prov.9.10'>Otte for Herren er upphav til visdom, og vit er å kjenna den Heilage.</verse>
        <verse osisID='Prov.9.11'>«For ved meg dine dagar skal aukast, og fleire livs-år fær du.»</verse>
        <verse osisID='Prov.9.12'>Er du vis, so gagnar det deg sjølv, spottar du, so lyt du bera det åleine.</verse>
        <verse osisID='Prov.9.13'>Fru dårskap fer med ståk, fåkunnig som ho er og ingen ting veit.</verse>
        <verse osisID='Prov.9.14'>Ho sit attmed husdøri si, på ein stol høgt uppe i byen,</verse>
        <verse osisID='Prov.9.15'>og bed inn dei som ferdast på vegen, som gjeng sine stigar beint fram:</verse>
        <verse osisID='Prov.9.16'>«Den som er fåkunnig, vende seg hit!» Ja, til den vitlause segjer ho:</verse>
        <verse osisID='Prov.9.17'>«Stole vatn er søtt, og ljuvlegt er løyn-ete brød.»</verse>
        <verse osisID='Prov.9.18'>Og han veit ’kje at der bur daudingar, at hennar gjester er i helheims djup.</verse>
      </chapter>
      <chapter osisID='Prov.10'>
        <verse osisID='Prov.10.1'>Ordtøke av Salomo. Ein vis son er til gleda for far sin, men ein dårleg son er mor si til sorg.</verse>
        <verse osisID='Prov.10.2'>Ragn-fegne skattar gagnar inkje, men rettferd frelser frå dauden.</verse>
        <verse osisID='Prov.10.3'>Herren let ikkje rettferdig mann hungra, men giren hjå gudlause viser han burt.</verse>
        <verse osisID='Prov.10.4'>Lat-hand skaper armod, men strevsam hand gjer rik.</verse>
        <verse osisID='Prov.10.5'>Ein klok son sankar um sumaren, ein skjemdar-son søv um hausten.</verse>
        <verse osisID='Prov.10.6'>Velsigningar kjem yver hovudet på den rettferdige, men munnen åt dei gudlause gøymer vald.</verse>
        <verse osisID='Prov.10.7'>Minnet um den rettferdige ert til velsigning, men namnet åt dei gudlause morknar.</verse>
        <verse osisID='Prov.10.8'>Den vise tek imot påbod, men gapen gjeng til grunns,</verse>
        <verse osisID='Prov.10.9'>den som ferdast i uskyld, ferdast trygt, men den som gjeng krokvegar, skal verta kjend.</verse>
        <verse osisID='Prov.10.10'>Den som blinkar med auga, valdar vondt, men gapkjeften gjeng til grunns.</verse>
        <verse osisID='Prov.10.11'>Rettferdig manns munn er ei livsens kjelda, men munnen åt gudlause gøymar vald.</verse>
        <verse osisID='Prov.10.12'>Hat yppar trætta, men kjærleik breider yver alle brot.</verse>
        <verse osisID='Prov.10.13'>På vitug manns lippor er visdom å finna, men riset høver åt ryggen på dåren.</verse>
        <verse osisID='Prov.10.14'>Dei vise gøymer kunnskapen sin, men or narremunn kann ein venta fåre.</verse>
        <verse osisID='Prov.10.15'>Rikmanns eiga er hans faste by; fatigfolks ulukka er deira armod.</verse>
        <verse osisID='Prov.10.16'>Det den rettferdige tener, gjeng til liv, det den gudlause vinn, gjeng til synd.</verse>
        <verse osisID='Prov.10.17'>Den som på tukt tek vare, gjeng til livet, men den fer vilt som ikkje agtar age.</verse>
        <verse osisID='Prov.10.18'>Den som løyner hat, hev ljugarlippor, og den som breider ut baktale, er ein dåre.</verse>
        <verse osisID='Prov.10.19'>Der d’er mange ord, vil synd ikkje vanta, men den som set lås for lipporn’, er klok.</verse>
        <verse osisID='Prov.10.20'>Rettferdig manns tunga er utvalt sylv, men gudløysings vit er lite verdt.</verse>
        <verse osisID='Prov.10.21'>Rettferdig manns lippor læskar mange, men dårarne døyr for dei vantar vit.</verse>
        <verse osisID='Prov.10.22'>D’er Herrens velsigning som gjer rik, og eige stræv legg inkje til.</verse>
        <verse osisID='Prov.10.23'>Dåren finn moro i skjemdarverk, men den vituge mannen i visdom.</verse>
        <verse osisID='Prov.10.24'>Det den ugudlege gruar for, kjem yver han, og det rettferdige ynskjer, vert deim gjeve.</verse>
        <verse osisID='Prov.10.25'>Der stormen hev fare, er den gudlause burte, men den rettvise stend på æveleg grunn.</verse>
        <verse osisID='Prov.10.26'>Som edik er for tennerne og røyk for augo, so er letingen for den som sender han.</verse>
        <verse osisID='Prov.10.27'>Otte for Herren lengjer livet, men gudløysings år vert stytte.</verse>
        <verse osisID='Prov.10.28'>Rettferdige kann venta gleda, men voni åt gudlause vert til inkjes.</verse>
        <verse osisID='Prov.10.29'>Herrens veg er vern for den skuldfri, men øydeleggjing for illgjerningsmenner.</verse>
        <verse osisID='Prov.10.30'>Rettferdig mann skal aldri rikkast, men gudlause skal ei få bu i landet.</verse>
        <verse osisID='Prov.10.31'>Rettferdig manns munn ber visdoms frukt, men avskori vert den falske tunga.</verse>
        <verse osisID='Prov.10.32'>Rettferdig manns lippor søkjer hugnad, men munnen på gudlause berre fals.</verse>
      </chapter>
      <chapter osisID='Prov.11'>
        <verse osisID='Prov.11.1'>Falsk vegt er fæl for Herren, men full vegt likar han godt.</verse>
        <verse osisID='Prov.11.2'>Kjem stormod, so kjem og skam, men smålåtne, dei hev visdom.</verse>
        <verse osisID='Prov.11.3'>Dei ærlege hev si uskyld til førar, men fals slær sin herre på hals.</verse>
        <verse osisID='Prov.11.4'>Gods hjelper ikkje på vreidens dag, men rettferd frelser frå dauden.</verse>
        <verse osisID='Prov.11.5'>Ærleg manns rettferd jamnar hans veg, men den gudlause stuper ved gudløysa si.</verse>
        <verse osisID='Prov.11.6'>Ærlege folk ved si rettferd vert frelste, men dei falske vert fanga i eigen gir.</verse>
        <verse osisID='Prov.11.7'>Når ugudleg mann døyr, er det ute med voni; og vondskaps venting til inkjes vert.</verse>
        <verse osisID='Prov.11.8'>Rettferdig vert fria or trengsla, og ugudleg kjem i hans stad.</verse>
        <verse osisID='Prov.11.9'>Den skamlause tyner sin granne med munnen, men rettferdige friar seg ut med sin kunnskap.</verse>
        <verse osisID='Prov.11.10'>Gjeng det godt med rettferdige, fegnast byen, vert gudlause tynte, syng folk av gleda.</verse>
        <verse osisID='Prov.11.11'>Med velsigning frå ærlege folk kjem byen seg upp, men gudlause munn bryt han ned.</verse>
        <verse osisID='Prov.11.12'>Vitlaus er den som vanvyrdar sin granne, men vitug mann tegjer stilt.</verse>
        <verse osisID='Prov.11.13'>Den som fer med drøs, ber løynråd ut, men den hjarte-trugne løyner saki.</verse>
        <verse osisID='Prov.11.14'>Der inkje styre er, lyt folket falla, men der dei rådvise er mange, der er frelsa.</verse>
        <verse osisID='Prov.11.15'>Borgar du for framand, er du ille faren, men han er trygg som hatar handtak.</verse>
        <verse osisID='Prov.11.16'>Ei yndefull kvinna vinn æra, og valdsmenner vinn seg rikdom.</verse>
        <verse osisID='Prov.11.17'>Ein godhjarta mann gjer vel mot si sjæl, men ein hardhjarta mann fer vondt med sitt eige kjøt.</verse>
        <verse osisID='Prov.11.18'>Den ugudlege vinn seg ei sviksam løn, men den som rettferd sår, fær varig løn.</verse>
        <verse osisID='Prov.11.19'>Stend du fast i rettferd, vinn du liv, men fer du etter vondt, då fær du daude.</verse>
        <verse osisID='Prov.11.20'>Dei range i hugen hev Herren ein stygg til, men han likar deim som ulastande ferdast.</verse>
        <verse osisID='Prov.11.21'>Det kann du gjeva handi på, den vonde vert ’kje urefst, men ætti åt rettferdige slepp undan.</verse>
        <verse osisID='Prov.11.22'>Som ein gullring i eit grisetryne er ei fager kvinna utan vit.</verse>
        <verse osisID='Prov.11.23'>Det rettferdige ynskjer, vert berre godt, det som gudlause vonar, vert til vreide.</verse>
        <verse osisID='Prov.11.24'>Ein strår ut og fær endå meir, ein annan vert arm av usømeleg sparing.</verse>
        <verse osisID='Prov.11.25'>Den som velsignar, skal trivast, og kveikjer du andre, vert sjølv du kveikt.</verse>
        <verse osisID='Prov.11.26'>Ein kornflår, honom bannar folket, men signing kjem yver den som sel korn.</verse>
        <verse osisID='Prov.11.27'>Den som strævar etter godt, han søkjer hugnad, men den som leitar etter vondt, han fær det yver seg.</verse>
        <verse osisID='Prov.11.28'>Den som lit på sin rikdom, han skal stupa, men rettferdige grønkar som lauv.</verse>
        <verse osisID='Prov.11.29'>Den som øydar sitt hus, skal erva vind, og narren vert træl åt den kloke.</verse>
        <verse osisID='Prov.11.30'>Rettferdig manns frukt er eit livsens tre, og sjæler vinn den vise.</verse>
        <verse osisID='Prov.11.31'>Du ser rettferdig mann fær vederlag på jordi, kor mykje meir då den ugudlege og syndaren!</verse>
      </chapter>
      <chapter osisID='Prov.12'>
        <verse osisID='Prov.12.1'>Den som elskar age, elskar kunnskap, men den som hatar refsing, han er fåvis.</verse>
        <verse osisID='Prov.12.2'>Den gode vinn seg hugnad hjå Herren, men den meinsløge fordømer han.</verse>
        <verse osisID='Prov.12.3'>Ingen mann vert stød av gudløysa, men roti åt rettferdige kann ingen rikka.</verse>
        <verse osisID='Prov.12.4'>Ei fagna kona er ein krans for mannen sin, eit skjemda ting er fæl som ròt i beini hans.</verse>
        <verse osisID='Prov.12.5'>Tankar hjå rettferdige tenkjer er det som rett er, dei råder som ugudlege legg upp, er svik.</verse>
        <verse osisID='Prov.12.6'>Ordi hjå ugudlege gjeng ut på luring etter blod, men ærlege vert berga ved sin munn.</verse>
        <verse osisID='Prov.12.7'>Ugudlege vert kasta i koll, og so er det ute med deim, men rettferdige folks hus stend fast.</verse>
        <verse osisID='Prov.12.8'>Ein mann fær ros alt etter som vitet hans er, men den ranglyndte kjem i vanvyrdnad.</verse>
        <verse osisID='Prov.12.9'>Betre småmann med ein tenar enn låst vera storkar og ikkje ha mat.</verse>
        <verse osisID='Prov.12.10'>Den rettferdige veit korleis buskapen har det, men hardt er hjarta hjå ugudlege folk.</verse>
        <verse osisID='Prov.12.11'>Den som dyrkar si jord, fær mette av brød, den som fer etter fåfengde ting, er fåvis.</verse>
        <verse osisID='Prov.12.12'>Ein gudlaus hev hug til vonde folks garn, men roti åt rettferdige gjev frukt.</verse>
        <verse osisID='Prov.12.13'>Lippe-synd er snara vond, men den rettferdige slepp ut or trengsla.</verse>
        <verse osisID='Prov.12.14'>Av sin munns frukt fær ein mann sin gode mette, og eit menneskje fær att det han hev gjort med sine hender.</verse>
        <verse osisID='Prov.12.15'>Uvitingen held sin eigen veg for den rette, men den vise høyrer på råd.</verse>
        <verse osisID='Prov.12.16'>Når uvitingen er vreid, vert det kjent same dagen, men den kloke løyner skjemsla.</verse>
        <verse osisID='Prov.12.17'>Den som andar ærlegskap, segjer det som rett er, men det falske vitnet talar svik.</verse>
        <verse osisID='Prov.12.18'>Mang ein fer med svall som sverdstyng; men tunga åt dei vise, ho er lækjedom.</verse>
        <verse osisID='Prov.12.19'>Sanningslippa held seg æveleg, men falske tunga berre i ein augneblink.</verse>
        <verse osisID='Prov.12.20'>Svik er i deira hjarta som smider vondt i hop, men dei som rå’r til fred, hev gleda.</verse>
        <verse osisID='Prov.12.21'>Inkje vondt den rettferdige råkar, men gudlause fær ulukka i fullaste mål.</verse>
        <verse osisID='Prov.12.22'>Ei stygja for Herren er ljugarlippor, men han likar deim som fer fram med truskap.</verse>
        <verse osisID='Prov.12.23'>Ein klok mann løynar kunnskap, men dåre-hjarta ropar ut vitløysa.</verse>
        <verse osisID='Prov.12.24'>Strævsam hand kjem upp til herrevelde, men leta fører til trældom.</verse>
        <verse osisID='Prov.12.25'>Sorg i mannens hjarta bøygjer det ned, men eit godt ord gjev det gleda.</verse>
        <verse osisID='Prov.12.26'>Den rettferdige rettleider næsten sin, men vegen åt gudlause fører deim vilt.</verse>
        <verse osisID='Prov.12.27'>Letingen steikjer ikkje si veidn, men annsemd er rikdom so dyr for menneskja.</verse>
        <verse osisID='Prov.12.28'>På rettferds stig er liv, og gonga på vegen gjeng ikkje til dauden.</verse>
      </chapter>
      <chapter osisID='Prov.13'>
        <verse osisID='Prov.13.1'>Den vise son let seg aga av far sin, men spottaren høyrer ikkje på skjenn.</verse>
        <verse osisID='Prov.13.2'>Sjølv fær ein godt av den frukt som munnen ber, men hugen åt svikarar stend etter vald.</verse>
        <verse osisID='Prov.13.3'>Den som agtar munnen sin, varar si sjæl, men gapen fær seg ei ulukka.</verse>
        <verse osisID='Prov.13.4'>Hugen i letingen lyster og fær ikkje noko, hugen i strævsame folk fær rikleg mette.</verse>
        <verse osisID='Prov.13.5'>Den rettferdige hatar ljugarord, men den gudlause fer stygt og skamleg åt.</verse>
        <verse osisID='Prov.13.6'>Rettferd varar den som fer ulastande, men gudløysa feller den som gjer synd.</verse>
        <verse osisID='Prov.13.7'>Mang ein ter seg rik og eig då inkje, ein annan ter seg fatig og eig mykje.</verse>
        <verse osisID='Prov.13.8'>Mannsens rikdom er ein løysepeng for livet hans, men fatigmannen fær inkje trugsmål høyra.</verse>
        <verse osisID='Prov.13.9'>Ljoset åt dei rettferdige brenn lystigt, men lampa åt ugudlege vil slokna.</verse>
        <verse osisID='Prov.13.10'>Med ovmod veld ein berre trætta, men hjå deim som tek mot råd, er visdom.</verse>
        <verse osisID='Prov.13.11'>Lettfengen rikdom minkar, men sankar du smått um senn, fær du meir og meir.</verse>
        <verse osisID='Prov.13.12'>Langdrøg von gjer hjarta sjukt, men uppfyllt ynskje er eit livsens tre.</verse>
        <verse osisID='Prov.13.13'>Den som vanvyrder ordet, tyner seg sjølv, men den som ottast bodordet, fær løn.</verse>
        <verse osisID='Prov.13.14'>Vismanns læra er livsens kjelda, so ein slepp undan frå daudesnaror.</verse>
        <verse osisID='Prov.13.15'>Godt vit gjev manntekkje, men hard er vegen som svikarar gjeng.</verse>
        <verse osisID='Prov.13.16'>Kvar som er klok, fer fram med vit, men ein dåre briskar seg med dårskap.</verse>
        <verse osisID='Prov.13.17'>Ein gudlaus sendemann fell i ulukka, men trufast bodberar er lækjedom.</verse>
        <verse osisID='Prov.13.18'>Armod og skam fær den som viser age ifrå seg, men den som agtar på refsing, vinn æra.</verse>
        <verse osisID='Prov.13.19'>Uppfyllt ynskje er søtt for sjæli, men å vika frå vondt er ei gruv for dårar.</verse>
        <verse osisID='Prov.13.20'>Gakk saman med dei vise, so vert du vis, men ilag med dårar gjeng det deg ille.</verse>
        <verse osisID='Prov.13.21'>Ulukka forfylgjer syndarar, men rettferdige fær godt til løn.</verse>
        <verse osisID='Prov.13.22'>Den gode let etter seg arv til barneborn, men det syndaren eig, er gøymt åt den rettferdige.</verse>
        <verse osisID='Prov.13.23'>Fatigfolks nybrot gjev rikeleg føda, men mang ein vert tynt ved urettferd.</verse>
        <verse osisID='Prov.13.24'>Den som sparer riset sitt, hatar son sin, men den som elskar han, tuktar honom tidleg.</verse>
        <verse osisID='Prov.13.25'>Rettferdige hev mat til å metta seg på, men gudlause gjeng med magen tom.</verse>
      </chapter>
      <chapter osisID='Prov.14'>
        <verse osisID='Prov.14.1'>Kvinnevisdom byggjer huset sitt, men dårskap riv det ned med henderne.</verse>
        <verse osisID='Prov.14.2'>Den som ottast Herren, fer ærleg fram, men krokvegar gjeng den som vanvyrder honom.</verse>
        <verse osisID='Prov.14.3'>I narrens munn er ovmods ris, men dei vise hev lipporne sine til vern.</verse>
        <verse osisID='Prov.14.4'>Utan uksar er krubba tom, men når stuten er sterk, vert innkoma stor.</verse>
        <verse osisID='Prov.14.5'>Ikkje lyg eit ærlegt vitne, men det falske vitne andar lygn.</verse>
        <verse osisID='Prov.14.6'>Spottaren søkjer visdom, men fåfengt, men lett finn den skynsame kunnskap.</verse>
        <verse osisID='Prov.14.7'>Gakk burt frå ein dåre, ei fekk du der merka lippor med kunnskap.</verse>
        <verse osisID='Prov.14.8'>Klok manns visdom er: han skynar vegen sin, men dåre-narreskapen er: dei svik seg sjølv.</verse>
        <verse osisID='Prov.14.9'>Dårar fær spott av sitt eige skuldoffer, men millom ærlege folk er godhug.</verse>
        <verse osisID='Prov.14.10'>Hjarta kjenner si eigi sorg, og gleda legg ingen framand seg uppi.</verse>
        <verse osisID='Prov.14.11'>Gudlause folk fær sitt hus lagt i øyde, men ærlege folk ser tjeldet sitt bløma.</verse>
        <verse osisID='Prov.14.12'>Mang ein veg tykkjer folk er rett, men enden på honom er vegar til dauden.</verse>
        <verse osisID='Prov.14.13'>Jamvel midt i låtten kjenner hjarta vondt, og enden på gleda er sorg.</verse>
        <verse osisID='Prov.14.14'>Av åtferdi si skal den fråfalne mettast, og ein god mann held seg burte frå han.</verse>
        <verse osisID='Prov.14.15'>Den einfalde trur kvart ordet, men den kloke agtar på sine stig.</verse>
        <verse osisID='Prov.14.16'>Den vise ottast og held seg frå vondt, men dåren er brålyndt og trygg.</verse>
        <verse osisID='Prov.14.17'>Bråsinna mann gjer narreverk, og meinsløg mann vert hata.</verse>
        <verse osisID='Prov.14.18'>Einfalde erver dårskap, men dei kloke fær kunnskap til krans.</verse>
        <verse osisID='Prov.14.19'>Vonde skal bøygja seg for dei gode, og gudlause ved portarne til den rettferdige.</verse>
        <verse osisID='Prov.14.20'>Ein fatig vert hata av venen sin jamvel, men ein rik vert elska av mange.</verse>
        <verse osisID='Prov.14.21'>Vanvyrder du næsten din, syndar du, men sæl den som ynkast yver armingar.</verse>
        <verse osisID='Prov.14.22'>Skal ikkje dei fara vilt som finn på vondt, og miskunn og truskap timast deim som finn på godt?</verse>
        <verse osisID='Prov.14.23'>Alt stræv fører vinning med seg, men tome ord gjev berre tap.</verse>
        <verse osisID='Prov.14.24'>Rikdomen er for dei vise ei krans, men narreskapen hjå dårar er narreskap.</verse>
        <verse osisID='Prov.14.25'>Eit sanningsvitne bergar liv, men den som andar lygn, er full av svik.</verse>
        <verse osisID='Prov.14.26'>Den som ottast Herren, hev ei borg so fast, og for hans born det finnast skal ei livd.</verse>
        <verse osisID='Prov.14.27'>Otte for Herren er livsens kjelda, so ein slepp undan daudesnaror.</verse>
        <verse osisID='Prov.14.28'>Mykje folk er konungs prydnad, men folkemink er hovdings fall.</verse>
        <verse osisID='Prov.14.29'>Langmodig mann hev mykje vit, men bråhuga mann syner narreskap.</verse>
        <verse osisID='Prov.14.30'>Spaklyndt hjarta er likamens liv, men ilska er ròt i beini.</verse>
        <verse osisID='Prov.14.31'>Trykkjer du armingen, spottar du skaparen hans, men du ærar skaparen når du er mild mot fatigmann.</verse>
        <verse osisID='Prov.14.32'>I ulukka si lyt den gudlause stupa, men den rettferdige hev trygd når han skal døy.</verse>
        <verse osisID='Prov.14.33'>I hjarta på den vituge held visdomen seg still, men hjå dårar ter han seg fram.</verse>
        <verse osisID='Prov.14.34'>Rettferd upphøgjer eit folk, men syndi er skam for folki.</verse>
        <verse osisID='Prov.14.35'>Kongen likar godt den kloke tenar, men harmast på den som skjemmer seg ut.</verse>
      </chapter>
      <chapter osisID='Prov.15'>
        <verse osisID='Prov.15.1'>Mildt svar døyver harm, men eit kvast ord vekkjer vreide.</verse>
        <verse osisID='Prov.15.2'>Tunga åt vismenner gjev god kunnskap, men narreskap gøyser or munnen på dårar.</verse>
        <verse osisID='Prov.15.3'>Allstad hev Herren augo sine, dei ser etter vonde og gode.</verse>
        <verse osisID='Prov.15.4'>Linnmælt tunga er livsens tre, men range tunga gjev hjartesår.</verse>
        <verse osisID='Prov.15.5'>Ein uviting vanvyrder far sin’s age, men den som agtar på refsing, vert klok.</verse>
        <verse osisID='Prov.15.6'>Rettferdig manns hus eig stor rikdom, men d’er ugreida med ugudleg manns inntekt.</verse>
        <verse osisID='Prov.15.7'>Vismanns-lippor strår ut kunnskap, men so er ei med dårehjarta.</verse>
        <verse osisID='Prov.15.8'>Gudløysings offer er ei gruv for Herren, men bøn frå ærlege han likar godt.</verse>
        <verse osisID='Prov.15.9'>Gudløysings veg er ei gruv for Herren, men han elskar den som renner etter rettferd.</verse>
        <verse osisID='Prov.15.10'>Hard refsing fær den som gjeng ut av vegen, den som hatar age, skal døy.</verse>
        <verse osisID='Prov.15.11'>Helheim og avgrunn ligg i dagen for Herren, kor mykje meir då menneskje-hjarto.</verse>
        <verse osisID='Prov.15.12'>Spottaren likar ikkje at ein lastar honom, til vismenner gjeng han ikkje.</verse>
        <verse osisID='Prov.15.13'>Gladværugt hjarta gjer andlitet ljost, men modet vert brote i hjartesorg.</verse>
        <verse osisID='Prov.15.14'>Vitug manns hjarta søkjer kunnskap, men dåremunn fer berre med narreskap.</verse>
        <verse osisID='Prov.15.15'>Alle ein armings dagar er vonde, men den glade i hjarta hev gjestebod alltid.</verse>
        <verse osisID='Prov.15.16'>Betre er lite med otte for Herren enn eigedom stor med uro attåt.</verse>
        <verse osisID='Prov.15.17'>Betre ei nista av kål med kjærleik til enn gjødde uksen med hat attåt.</verse>
        <verse osisID='Prov.15.18'>Brålyndt mann valdar trætta, men den toluge stiller kiv.</verse>
        <verse osisID='Prov.15.19'>Vegen for letingen er som eit klungergjerde, men stigen er brøytt for dei ærlege.</verse>
        <verse osisID='Prov.15.20'>Ein vis son gjer far sin gleda, men eit dårlegt menneskje vanvyrder mor si.</verse>
        <verse osisID='Prov.15.21'>Dårskap er gleda for vitlaus mann, men ein vitug mann gjeng beint fram.</verse>
        <verse osisID='Prov.15.22'>Råder vert til inkjes utan rådleggjing, men med mange rådgjevarar kjem dei i stand.</verse>
        <verse osisID='Prov.15.23'>Mannen gled seg når munnen kann svara, og eit ord i rette tid, kor godt det er!</verse>
        <verse osisID='Prov.15.24'>Den vituge gjeng livsens veg uppetter, for han vil sleppa burt frå helheimen der nede.</verse>
        <verse osisID='Prov.15.25'>Herren riv huset ned for dei ovmodige, men for enkja let han merkesteinen standa.</verse>
        <verse osisID='Prov.15.26'>Vonde tankar er ei gruv for Herren, men milde ord er reine.</verse>
        <verse osisID='Prov.15.27'>Den vinnekjære fær sitt hus i ulag, men den som hatar mutor, han skal liva.</verse>
        <verse osisID='Prov.15.28'>Rettferdig tenkjer i sitt hjarta korleis han skal svara, men gudlause let vondskap gøysa ut or munnen.</verse>
        <verse osisID='Prov.15.29'>Langt er Herren burte frå dei gudlause, men bøni frå rettferdige han høyrer.</verse>
        <verse osisID='Prov.15.30'>Ljos i augo hjarta gled, tidend god gjev merg i beini.</verse>
        <verse osisID='Prov.15.31'>Det øyra som høyrer på rettleiding til livet, held seg gjerne med vismenn i lag.</verse>
        <verse osisID='Prov.15.32'>Den som vandar age, vanvyrder si sjæl, den som høyrer på rettleiding, vinn seg vit.</verse>
        <verse osisID='Prov.15.33'>Otte for Herren er age til visdom, og fyre æra gjeng andmykt.</verse>
      </chapter>
      <chapter osisID='Prov.16'>
        <verse osisID='Prov.16.1'>Hjartans rådleggjing høyrer menneskja til, men tunga fær svaret frå Herren.</verse>
        <verse osisID='Prov.16.2'>Kvar mann tykkjer at hans eigi ferd er rein, men det er Herren som prøver ånderne.</verse>
        <verse osisID='Prov.16.3'>Legg verki dine på Herren, so skal tankarne dine få framgang.</verse>
        <verse osisID='Prov.16.4'>Herren hev gjort kvar ting til sitt endemål, ogso den ugudlege til uferdsdagen.</verse>
        <verse osisID='Prov.16.5'>Kvar ovmodig er ei gruv for Herren, du kann vera viss, han skal ’kje verta urefst.</verse>
        <verse osisID='Prov.16.6'>Med kjærleik og truskap vert misgjerning sona ut, med otte for Herren flyr ein frå det vonde.</verse>
        <verse osisID='Prov.16.7'>Når Herren likar ferdi åt ein mann, so let han jamvel fiendarne halda fred med honom.</verse>
        <verse osisID='Prov.16.8'>Betre er lite med rettferd enn innkomor store med urett.</verse>
        <verse osisID='Prov.16.9'>Mannsens hjarta tenkjer ut sin veg, men Herren styrer hans stig.</verse>
        <verse osisID='Prov.16.10'>Gudsord er på konungs lippor, i domen skal hans munn ei gjera mistak.</verse>
        <verse osisID='Prov.16.11'>Rett vegt og rette vegtskåler høyrer Herren til, hans verk er alle lodd i pungen.</verse>
        <verse osisID='Prov.16.12'>Ugudleg åtferd er ein styggedom for kongar, for truna stend trygt ved rettferd.</verse>
        <verse osisID='Prov.16.13'>Kongen likar rettferdige lippor, dei elskar den som segjer det som er rett.</verse>
        <verse osisID='Prov.16.14'>Konungs vreide er daude-bod, men ein vismann stiller vreiden.</verse>
        <verse osisID='Prov.16.15'>I ljos frå konungs åsyn er det liv, og hans godhug er som ei regnsky um våren.</verse>
        <verse osisID='Prov.16.16'>Å vinna visdom - kor mykje betre er det ei enn gull! Å vinna vit er meire verdt enn sylv.</verse>
        <verse osisID='Prov.16.17'>Den vegen dei ærlege gjeng, er å fly frå vondt, den som agtar på sin veg, han varar si sjæl.</verse>
        <verse osisID='Prov.16.18'>Fyre undergang gjeng ovmod, og stormod fyre fall.</verse>
        <verse osisID='Prov.16.19'>Betre er med armingar å vera audmjuk enn skifta herfang med ovmodige.</verse>
        <verse osisID='Prov.16.20'>Den som agtar på ordet, skal finna lukka, den som lit på Herren - sæl er han!</verse>
        <verse osisID='Prov.16.21'>Den vise i hjarta vert kalla vitug, og søtleik på lipporne aukar lærdom.</verse>
        <verse osisID='Prov.16.22'>Klokskap er livsens kjelda for deim som eig han, men fåvit er refsing for fåvise folk.</verse>
        <verse osisID='Prov.16.23'>Vismanns hjarta gjer munnen hans vitug og aukar læra på lipporne hans.</verse>
        <verse osisID='Prov.16.24'>Milde ord er honningdropar, søte for sjæli og lækjedom for beini.</verse>
        <verse osisID='Prov.16.25'>Mang ein veg tykkjer folk er rett, men enden på honom er vegar til dauden.</verse>
        <verse osisID='Prov.16.26'>Vinne-kars hunger onnar for honom, for hans eigen munn driv på.</verse>
        <verse osisID='Prov.16.27'>Ein låk mann grev ei ulukke-grav, og det logar som eld på lipporne hans.</verse>
        <verse osisID='Prov.16.28'>Ein ranglyndt mann yppar trætta, og den som ber drøs, skil ven frå ven.</verse>
        <verse osisID='Prov.16.29'>Ein valdsmann lokkar næsten sin, og leider han inn på ein veg som ei er god.</verse>
        <verse osisID='Prov.16.30'>Den som let augo att, vil tenkja range tankar, den som knip lipporne i hop, set vondt i verk.</verse>
        <verse osisID='Prov.16.31'>Grå hår er fager krans! Han er å vinna på rettferds veg.</verse>
        <verse osisID='Prov.16.32'>Ein tolug mann er betre enn ei kjempa, og den som styrer hugen sin, stend yver den som tek ein by.</verse>
        <verse osisID='Prov.16.33'>Dei kastar terningen i fanget, men all hans avgjerd kjem frå Herren.</verse>
      </chapter>
      <chapter osisID='Prov.17'>
        <verse osisID='Prov.17.1'>Betre er ein turr brødmole med ro attåt enn huset fullt av høgtidskost med trætta til.</verse>
        <verse osisID='Prov.17.2'>Den kloke tenar skal råda yver ein uvisleg son, og millom brøder fær han skifta arv.</verse>
        <verse osisID='Prov.17.3'>Diglen røyner sylvet og omnen gullet, men den som røyner hjarto, det er Herren.</verse>
        <verse osisID='Prov.17.4'>Den vonde lyder på vondskapslippa, ljugaren lyder på tyningstunga.</verse>
        <verse osisID='Prov.17.5'>Spear du den fatige, so spottar du hans skapar, den som gled seg yver ulukka, skal få si refsing.</verse>
        <verse osisID='Prov.17.6'>Ein krans for dei gamle er barneborn, og ei æra for borni er federne deira.</verse>
        <verse osisID='Prov.17.7'>Det høver ikkje for ein dåre å tala store ord, enn mindre for ein fagnamann å ljuga.</verse>
        <verse osisID='Prov.17.8'>Gåva er ein glimestein for den som fær ho; kvar ho vender seg, der fær ho framgang.</verse>
        <verse osisID='Prov.17.9'>Søkjer du kjærleik, skyler du misgjerd, men riv du upp att ei sak, skil ven frå ven.</verse>
        <verse osisID='Prov.17.10'>Vondord gjer meir på den vituge enn hundrad hogg på dåren.</verse>
        <verse osisID='Prov.17.11'>Berre upprør søkjer den vonde, men ein hard bodberar vert send imot han.</verse>
        <verse osisID='Prov.17.12'>Møt heller ei binna som hev mist sine ungar enn ein dåre med narreskapen hans!</verse>
        <verse osisID='Prov.17.13'>Den som løner godt med vondt, frå hans hus skal ikkje det vonde vika.</verse>
        <verse osisID='Prov.17.14'>Å taka til med strid er som å sleppa vatn ut, haldt difor upp med trætta fyrr nokon gliser med tennerne!</verse>
        <verse osisID='Prov.17.15'>Den som frikjenner ein ugudleg og den som domfeller ein rettferdig, dei er båe tvo ein styggedom for Herren.</verse>
        <verse osisID='Prov.17.16'>Kva skal pengar i handi på dåren? Å kjøpa visdom hev han ’kje vit til.</verse>
        <verse osisID='Prov.17.17'>Venen elskar alltid, og bror vert fødd til hjelp i naud.</verse>
        <verse osisID='Prov.17.18'>Ein vitlaus mann er den som handtekst, som gjeng i borg hjå grannen sin.</verse>
        <verse osisID='Prov.17.19'>Den som elskar trætta, elskar misgjerning, den som byggjer døri si høg, søkjer fall.</verse>
        <verse osisID='Prov.17.20'>Den som hev eit rangt hjarta, vinn ikkje lukka, og den som forvender tunga si, fell i ulukka.</verse>
        <verse osisID='Prov.17.21'>Den som avlar eit narr, fær sorg, og ikkje gled seg far til ein dåre.</verse>
        <verse osisID='Prov.17.22'>Gladværugt hjarta gjev lækjedom god, men nedslege mod fær beini te visna.</verse>
        <verse osisID='Prov.17.23'>Gudlaus mann tek gåva i løynd til å bøygja rettargangen.</verse>
        <verse osisID='Prov.17.24'>Den vituge hev visdom for augo, men dåren hev augo ved heimsens ende.</verse>
        <verse osisID='Prov.17.25'>Uvitug son er til gremme for far sin, og beisk sorg for henne som fødde’n.</verse>
        <verse osisID='Prov.17.26'>Det er ’kje godt at og rettferdige fær refsing, og ei at fagna folk fær slag for det som rett er.</verse>
        <verse osisID='Prov.17.27'>Den skynsame sparer på ordi, og den vituge mann er kald i hugen.</verse>
        <verse osisID='Prov.17.28'>Um dåren tagde, gjekk han og for vismann, og for ein vitug mann når han heldt munn.</verse>
      </chapter>
      <chapter osisID='Prov.18'>
        <verse osisID='Prov.18.1'>Einstødingen søkjer det han sjølv er huga på, mot alle kloke råder glefser han.</verse>
        <verse osisID='Prov.18.2'>Dåren bryr seg ikkje um å vera vitug, men vil berre visa kva som bur i honom.</verse>
        <verse osisID='Prov.18.3'>Kjem ein ugudleg, so kjem og vanvyrdnad, og med skam fylgjer spott.</verse>
        <verse osisID='Prov.18.4'>Ordi i ein manns munn er djupe vatn, fløymande bekkjer, visdoms kjelda.</verse>
        <verse osisID='Prov.18.5'>D’er ’kje godt når ein gjev den gudlause medhald og rengjer rettferdig manns rett.</verse>
        <verse osisID='Prov.18.6'>Dåre-lippor kjem uppi trætta, og munnen hans ropar etter slag.</verse>
        <verse osisID='Prov.18.7'>Dåre-munn er til ulukka for han sjølv, og lipporne er ei snara for hans sjæl.</verse>
        <verse osisID='Prov.18.8'>Baktalar-ord er som lostemat, dei glid so godt ned i livet.</verse>
        <verse osisID='Prov.18.9'>Den som er lat i arbeidet sitt, han er og bror til øydaren.</verse>
        <verse osisID='Prov.18.10'>Herrens namn er eit tårn so sterkt, der flyg den rettferdige inn og vert berga.</verse>
        <verse osisID='Prov.18.11'>Rikmanns eiga er hans faste by, som høge muren i hans eigne tankar.</verse>
        <verse osisID='Prov.18.12'>Fyre fall er mannsens hjarta stolt, men fyre æra gjeng audmykt.</verse>
        <verse osisID='Prov.18.13'>Um nokon svarar fyrr han høyrer, vert det til narreskap og til skam for honom.</verse>
        <verse osisID='Prov.18.14'>Manns mod ber uppe i sjukdom, men brote mod, kven kann bera det?</verse>
        <verse osisID='Prov.18.15'>Vitug manns hjarta kjøper kunnskap, og øyra åt vismenner søkjer kunnskap.</verse>
        <verse osisID='Prov.18.16'>Gåva opnar mannen veg og fører han fram til storfolk.</verse>
        <verse osisID='Prov.18.17'>Den som fyrst legg fram si sak, fær rett, men so kjem motparten og granskar honom.</verse>
        <verse osisID='Prov.18.18'>Lutkasting endar trettor og skil millom megtige menner.</verse>
        <verse osisID='Prov.18.19'>Hev ein bror lide urett, er han verre å vinna enn ein festningsby, og trættor er som stengsa for eit slott.</verse>
        <verse osisID='Prov.18.20'>Mannen fær magen sin mett av frukti or munnen sin, av grøda frå lipporne vert han mett.</verse>
        <verse osisID='Prov.18.21'>Tunga hev daude og liv i sitt vald, dei som elskar henne, skal eta hennar frukt.</verse>
        <verse osisID='Prov.18.22'>Den som hev funne ei kona, hev funne lukka og hev fenge ei nådegåva av Herren.</verse>
        <verse osisID='Prov.18.23'>Den fatige bed og barmar seg, men den rike svarar med harde ord.</verse>
        <verse osisID='Prov.18.24'>Ein mann med mange vener gjeng det ille, men ven kann vera trugnare enn nokon bror.</verse>
      </chapter>
      <chapter osisID='Prov.19'>
        <verse osisID='Prov.19.1'>Betre er ein fatigmann som ferdast lytelaust enn ein mann med range lippor som attpå er ein dåre.</verse>
        <verse osisID='Prov.19.2'>Den som er tankelaus i hugen, gjeng det gale, og den som stig for fort med føterne, han stig i miss.</verse>
        <verse osisID='Prov.19.3'>Mannsens eigi vitløysa fører til fall, men han harmast i sitt hjarta på Herren.</verse>
        <verse osisID='Prov.19.4'>Velstand samla mange vener, men fatigmann vert skild frå venen sin.</verse>
        <verse osisID='Prov.19.5'>Det falske vitnet skal ’kje verta urefst, og den som andar lygn, skal ikkje sleppa undan.</verse>
        <verse osisID='Prov.19.6'>Mange smeikjer den gjæve, og kvar mann er ven med den rauste.</verse>
        <verse osisID='Prov.19.7'>Fatigmanns brør hatar honom alle, enn meir dreg hans vener seg burt frå honom. Han fer etter ord som er inkjevetta.</verse>
        <verse osisID='Prov.19.8'>Den som elskar si sjæl, han vinn seg vit, den som vaktar sitt skyn, skal finna lukka.</verse>
        <verse osisID='Prov.19.9'>Det falske vitnet skal ’kje verta urefst, og den som andar lygn, skal tynast.</verse>
        <verse osisID='Prov.19.10'>Det høver ei for dåren å hava gode dagar, enn mindre for ein træl å råda yver hovdingar.</verse>
        <verse osisID='Prov.19.11'>Mannsens klokskap gjev honom tol, og det er hans æra å tilgjeva brot.</verse>
        <verse osisID='Prov.19.12'>Konungs harm er som når løva burar, men godhugen hans er som dogg i graset.</verse>
        <verse osisID='Prov.19.13'>Ein dårleg son er reint ei ulukka for far sin, og kjerringtrætta er som si-drop frå taket.</verse>
        <verse osisID='Prov.19.14'>Hus og gods er fedre-arv, men frå Herren kjem ei vitug kona.</verse>
        <verse osisID='Prov.19.15'>Leta svæver tungt i svevn, og letingen skal svelta.</verse>
        <verse osisID='Prov.19.16'>Den som tek vare på bodet, tek vare på sitt liv, den som ei ansar si åtferd, skal missa livet.</verse>
        <verse osisID='Prov.19.17'>Den som gjer miskunn mot armingen, låner til Herren, og av honom fær han vederlag for si velgjerning.</verse>
        <verse osisID='Prov.19.18'>Aga son din, for endå er det von, men lat deg ikkje driva til å drepa honom.</verse>
        <verse osisID='Prov.19.19'>Den som er svært sinna, lyt bøta for det, for um du hjelper han, du gjer vondt verre.</verse>
        <verse osisID='Prov.19.20'>Høyr på råd og lat deg aga, so du til slutt kann verta vis.</verse>
        <verse osisID='Prov.19.21'>Mange tankar er i mannsens hjarta, men Herrens råd fær framgang.</verse>
        <verse osisID='Prov.19.22'>Mannsens miskunn er hans gode vilje, og fatig man er betre enn ein som lyg.</verse>
        <verse osisID='Prov.19.23'>Otte for Herren fører til liv, mett fær ein kvila og vert ikkje heimsøkt med vondt.</verse>
        <verse osisID='Prov.19.24'>Stikk den late si hand i fatet, so idest han ei ta ho upp att til munnen.</verse>
        <verse osisID='Prov.19.25'>Slær du spottaren, so vert uvitingen klok, og agar du den vituge, so fær han vit på kunnskap.</verse>
        <verse osisID='Prov.19.26'>Den som er vond med far sin og jagar mor si burt, han er ein son til skam og skjemd.</verse>
        <verse osisID='Prov.19.27'>Høyr ikkje soleis på refsing, son min, at du villar deg burt frå kunnskaps ord!</verse>
        <verse osisID='Prov.19.28'>Eit nidings-vitne spottar det som rett er, og munnen på gudlause gløyper urett.</verse>
        <verse osisID='Prov.19.29'>Refsingsdomar er ferdige for spottaren og slag for ryggen på dårar.</verse>
      </chapter>
      <chapter osisID='Prov.20'>
        <verse osisID='Prov.20.1'>Vinen er ein spottar, rusdrykken ein ståkar, ingen som tumlar av honom, er vis.</verse>
        <verse osisID='Prov.20.2'>Den rædsla kongen vekkjer, er som løveburing, den som fær hans vreide på seg, set livet sitt på spel.</verse>
        <verse osisID='Prov.20.3'>Mannsens æra er å halda seg frå trætta, men kvar uviting glefser til.</verse>
        <verse osisID='Prov.20.4'>Letingen pløgjer ikkje um hausten, i skurdonni leitar han fåfengt etter grøda.</verse>
        <verse osisID='Prov.20.5'>Råd i mannsens hjarta er som vatn i djupet, men ein skynsam mann kann draga det upp.</verse>
        <verse osisID='Prov.20.6'>Mest kvar mann råkar ein som elskar honom, men kven finn ein som er å lita på?</verse>
        <verse osisID='Prov.20.7'>Den som ferdast ulastande og er rettferdig, sæle er borni hans etter honom.</verse>
        <verse osisID='Prov.20.8'>Ein konge som sit på domarstol, skil ut alt vondt med augo sine.</verse>
        <verse osisID='Prov.20.9'>Kven kann segja: «Eg hev halda hjarta reint og er fri frå syndi mi?»</verse>
        <verse osisID='Prov.20.10'>Tvo slag vegt og tvo slag mål er båe tvo ein styggedom for Herren.</verse>
        <verse osisID='Prov.20.11'>Alt guten syner i si gjerd um ferdi hans vert rein og rett.</verse>
        <verse osisID='Prov.20.12'>Øyra som høyrer og auga som ser - Herren hev skapt deim båe tvo.</verse>
        <verse osisID='Prov.20.13'>Elska ikkje svevn, for då vert du fatig, haldt augo uppe, so fær du brød til mette.</verse>
        <verse osisID='Prov.20.14'>«Klent, klent!» segjer kjøparen, men når han gjeng burt, so rosar han seg.</verse>
        <verse osisID='Prov.20.15'>Vel finst det gull og mange perlor, men dyraste gogni er lippor med kunnskap.</verse>
        <verse osisID='Prov.20.16'>Tak klædi hans! for han hev borga for ein annan, og panta honom for framande!</verse>
        <verse osisID='Prov.20.17'>Søtt er for mannen det brød han hev fenge med fals, men sidan vert munnen hans full av småstein.</verse>
        <verse osisID='Prov.20.18'>Råder vert stødige med rådleggjing, få då klok styring når du fører krig!</verse>
        <verse osisID='Prov.20.19'>Den som fer med drøs, ber løynråd ut, og gapen skal du ikkje hava noko med.</verse>
        <verse osisID='Prov.20.20'>Den som bannar far og mor, hans lampa skal slokna i kolmyrkret.</verse>
        <verse osisID='Prov.20.21'>Ein arv som ein i fyrstundes er for fus på, vert på slutten utan velsigning.</verse>
        <verse osisID='Prov.20.22'>Seg ikkje: «Eg vil løna med vondt!» Venta på Herren, han vil hjelpa deg.</verse>
        <verse osisID='Prov.20.23'>Tvo slag vegt er ein styggedom for Herren, og den falske skålvegt er ikkje god.</verse>
        <verse osisID='Prov.20.24'>Frå Herren kjem mannsens stig, og kor kann eit menneskje skyna sin veg?</verse>
        <verse osisID='Prov.20.25'>Fårlegt er det for eit menneskje å vigsla eitkvart tankelaust, og fyrst granska lovnaden etterpå.</verse>
        <verse osisID='Prov.20.26'>Ein vis konge skil ut dei gudlause og let hjulet ganga yver deim.</verse>
        <verse osisID='Prov.20.27'>Menneskjens ånd er Herrens lampa, og ho ransakar alle rom i hjarta.</verse>
        <verse osisID='Prov.20.28'>Kjærleik og truskap er vakt um kongen, og han styd sin kongsstol på kjærleik.</verse>
        <verse osisID='Prov.20.29'>Ei æra for ungdomar er deira kraft, og ein prydnad for dei gamle er grått hår.</verse>
        <verse osisID='Prov.20.30'>Svidande sår reinser burt det vonde, ja, slag reinsar hjartans inste rom.</verse>
      </chapter>
      <chapter osisID='Prov.21'>
        <verse osisID='Prov.21.1'>Konungs hjarta er i Herrens hand som bekkjer, han vender det kvar helst han vil.</verse>
        <verse osisID='Prov.21.2'>Kvar mann tykkjer at hans eigi ferd er rett, men det er Herren som prøver hjarto.</verse>
        <verse osisID='Prov.21.3'>At folk gjer rett og skil, er meir verdt for Herren enn offer.</verse>
        <verse osisID='Prov.21.4'>Ovmods augo og sjølvgodt hjarta - lampa åt gudlause folk er synd.</verse>
        <verse osisID='Prov.21.5'>Umtanke hjå den annsame er berre til vinning, men hastverk berre til tap.</verse>
        <verse osisID='Prov.21.6'>Skattevinning med ljugartunga er ein kvervande pust av deim som søkjer dauden.</verse>
        <verse osisID='Prov.21.7'>Den vald dei gudlause gjer, skal riva deim sjølve burt, for det som er, vil dei ikkje gjera.</verse>
        <verse osisID='Prov.21.8'>Skuldig mann gjeng krokut veg, men den reine - han gjer si gjerning beint fram.</verse>
        <verse osisID='Prov.21.9'>Betre å bu i ei krå på taket enn å ha sams hus med trettekjær kvinna.</verse>
        <verse osisID='Prov.21.10'>Ugudleg manns sjæl hev hug til det vonde, hans næste finn ikkje miskunn hjå honom.</verse>
        <verse osisID='Prov.21.11'>Refser du spottaren, vert uvitingen vis, og lærer du vismannen, tek han mot kunnskap.</verse>
        <verse osisID='Prov.21.12'>Ein rettferdig agtar på gudlause-hus, han støyter dei gudlause ned i ulukka.</verse>
        <verse osisID='Prov.21.13'>Dytter du øyra til for armings rop, skal sjølv du ropa og ikkje få svar.</verse>
        <verse osisID='Prov.21.14'>Gåva i løyndom stiller vreide, og gjeving i barmen stiller største harmen.</verse>
        <verse osisID='Prov.21.15'>Det er ei gleda for rettferdig mann å gjera rett, men ei rædsla for illgjerningsmenner.</verse>
        <verse osisID='Prov.21.16'>Den som viller seg burt frå klokskaps veg, han skal hamna i skuggeheimen.</verse>
        <verse osisID='Prov.21.17'>Ein fatigmann vert den som elskar moro, ei vert han rik som elskar vin og olje.</verse>
        <verse osisID='Prov.21.18'>Den gudlause vert løysepeng for den rettferdige, og utru kjem i staden for den ærlege.</verse>
        <verse osisID='Prov.21.19'>Betre å bu i eit øydeland enn hjå arg og trættekjær kvinna.</verse>
        <verse osisID='Prov.21.20'>Vismann hev dyre skattar og olje i huset, men uvitingen øyder det upp.</verse>
        <verse osisID='Prov.21.21'>Den som strævar etter rettferd og miskunn, han skal finna liv og rettferd og æra.</verse>
        <verse osisID='Prov.21.22'>Ein by med kjempor tek vismannen inn, og han bryt ned den borgi som byen lit på.</verse>
        <verse osisID='Prov.21.23'>Den som varar sin munn og si tunga, han varar si sjæl frå trengslor.</verse>
        <verse osisID='Prov.21.24'>Ein ovmodig og ubljug kallar me spottar, ein som fer fram med ofselegt ovmod.</verse>
        <verse osisID='Prov.21.25'>Lysti åt letingen drep honom sjølv, for henderne hans vil inkje gjera.</verse>
        <verse osisID='Prov.21.26'>Heile dagen snikjer den snikne, men ein rettferdig gjev og sparer inkje.</verse>
        <verse osisID='Prov.21.27'>Offer frå gudlause er ei gruv, og endå meir når dei samstundes emnar på ilt.</verse>
        <verse osisID='Prov.21.28'>Eit ljugar-vitne skal ganga til grunns, men ein mann som lyder etter, skal få tala alltid.</verse>
        <verse osisID='Prov.21.29'>Gudlaus mann ter seg skamlaus, men den ærlege gjeng sine vegar stødigt.</verse>
        <verse osisID='Prov.21.30'>Det finst ingen visdom og inkje vit og ingi råd imot Herren.</verse>
        <verse osisID='Prov.21.31'>Hesten vert budd til herferdsdagen, men sigeren kjem ifrå Herren.</verse>
      </chapter>
      <chapter osisID='Prov.22'>
        <verse osisID='Prov.22.1'>Eit godt namn er meir verdt enn rikdom stor, og manntekkje betre enn sylv og gull.</verse>
        <verse osisID='Prov.22.2'>Rik og fatig råkast, Herren hev skapt deim alle.</verse>
        <verse osisID='Prov.22.3'>Den kloke ser fåren og gøymer seg, men fåmingar renner fram og lyt bøta for det.</verse>
        <verse osisID='Prov.22.4'>Løn for spaklynde og otte for Herren er rikdom og æra og liv.</verse>
        <verse osisID='Prov.22.5'>Klunger og snaror er på den vegen den falske gjeng, den som agtar si sjæl, held seg burte frå deim.</verse>
        <verse osisID='Prov.22.6'>Lær guten etter som guten er, so vik han ikkje ifrå det, um han vert gamall.</verse>
        <verse osisID='Prov.22.7'>Rikmann rå’r yver fatigfolk, og den som fær lån, vert træl for den som gjev.</verse>
        <verse osisID='Prov.22.8'>Den som sår urett, skal hausta vondt, og hans ovmods ris fær ein ende.</verse>
        <verse osisID='Prov.22.9'>Den godhjarta vert velsigna, for han gjev sitt brød til armingen.</verse>
        <verse osisID='Prov.22.10'>Jaga spottaren ut, so gjeng trætta med, og for skjemsla og kiv fær du fred.</verse>
        <verse osisID='Prov.22.11'>Den som elskar hjartans reinleik, den som talar vænt, han hev kongen til ven.</verse>
        <verse osisID='Prov.22.12'>Herrens augo vaktar kunnskap, men ord frå den utrue støyter han um.</verse>
        <verse osisID='Prov.22.13'>Letingen segjer: «Det er ei løva der ute, eg kunde verta drepen midt på gata.»</verse>
        <verse osisID='Prov.22.14'>Ei djup grav er skjøkjemunn, den som Herren er harm på, skal falla nedi.</verse>
        <verse osisID='Prov.22.15'>Vitløysa heng fast ved hjarta hjå guten, men tukteriset driv henne burt frå han.</verse>
        <verse osisID='Prov.22.16'>Trykkjer du armingen, vert det honom til vinning, gjev du den rike, vert det berre til tap.</verse>
        <verse osisID='Prov.22.17'>Lut øyra ned og høyr på ord av vismenn vend hjarta til min kunnskap!</verse>
        <verse osisID='Prov.22.18'>For det er vænt at du deim varar i ditt hjarta; gjev dei må vera reiduge på dine lippor!</verse>
        <verse osisID='Prov.22.19'>Av di du skal lita på Herren, lærer eg deg i dag, just deg.</verse>
        <verse osisID='Prov.22.20'>Hev eg ’kje skrive fyndord til deg med råder og kunnskap</verse>
        <verse osisID='Prov.22.21'>til å kunngjera deg det som rett er, sannings ord, so du med sannings ord kann svara deim som sender deg?</verse>
        <verse osisID='Prov.22.22'>Plundra ikkje ein fatigmann av di han er fatig, og tred ikkje armingen ned i porten!</verse>
        <verse osisID='Prov.22.23'>For Herren skal føra saki deira og taka livet deira som tek ifrå deim.</verse>
        <verse osisID='Prov.22.24'>Gjev deg ikkje i lag med ein som snart vert vreid, og gakk ikkje med ein bråsinna mann,</verse>
        <verse osisID='Prov.22.25'>at du ikkje skal venja deg til hans vegar og få sett ei snara for livet ditt!</verse>
        <verse osisID='Prov.22.26'>Ver ei millom deim som gjev handtak, millom deim som borgar for skuld!</verse>
        <verse osisID='Prov.22.27'>Når du inkje hev å betala med, kvifor skal dei taka sengi di burt under deg?</verse>
        <verse osisID='Prov.22.28'>Flyt ikkje gamall merkestein som federne dine hev sett!</verse>
        <verse osisID='Prov.22.29'>Ser du ein mann som er dugleg i arbeidet, han skal tena hjå kongar og ikkje hjå småfolk.</verse>
      </chapter>
      <chapter osisID='Prov.23'>
        <verse osisID='Prov.23.1'>Når du sit til bords hjå ein hovding, so agta vel på kven du hev fyre deg,</verse>
        <verse osisID='Prov.23.2'>og set ein kniv på strupen din, um mathugen din er stor.</verse>
        <verse osisID='Prov.23.3'>Fys ikkje etter hans lostemat, for det er dårande føda.</verse>
        <verse osisID='Prov.23.4'>Mød deg ei med å verta rik, lat fara den klokskapen din!</verse>
        <verse osisID='Prov.23.5'>Lat ei augo fljuga til det som kverv, for det gjer seg vengjer, det er visst, som ein ørn som flyg til himmels.</verse>
        <verse osisID='Prov.23.6'>Et ikkje brød hjå den som misunner deg, og fys ikkje etter hans lostemat!</verse>
        <verse osisID='Prov.23.7'>For som han reknar ut i sjæli si, soleis er han. «Et og drikk!» han segjer til deg, men hjarta hans er ikkje med deg.</verse>
        <verse osisID='Prov.23.8'>For biten din som du hev ete, lyt du spy upp att, og du hev spilt dine fagre ord.</verse>
        <verse osisID='Prov.23.9'>For øyro på dåren skal du ikkje tala, for han vanvyrder visdommen i dine ord.</verse>
        <verse osisID='Prov.23.10'>Flyt ikkje gamall merkestein, og kom ei inn på åkrane åt faderlause.</verse>
        <verse osisID='Prov.23.11'>For deira målsmann er sterk, han skal føra saki deira imot deg.</verse>
        <verse osisID='Prov.23.12'>Vend hjarta ditt til age og øyro dine til kunnskaps ord!</verse>
        <verse osisID='Prov.23.13'>Lat ikkje guten vera utan age! Slær du han med riset, skal han ikkje døy.</verse>
        <verse osisID='Prov.23.14'>Du slær han med riset, og sjæli hans bergar du frå helheim.</verse>
        <verse osisID='Prov.23.15'>Son min, vert hjarta ditt vist, so gled seg og mitt hjarta,</verse>
        <verse osisID='Prov.23.16'>og nyro mine fegnast når lipporn’ dine talar det som rett er.</verse>
        <verse osisID='Prov.23.17'>Lat ikkje hjarta ditt misunna syndarar, men stræva stødt etter gudlegdom.</verse>
        <verse osisID='Prov.23.18'>For då er du viss på ei framtid, og di von skal ei verta til inkjes.</verse>
        <verse osisID='Prov.23.19'>Høyr du, son min, og vert vis, og lat hjarta ditt ganga beint fram på vegen.</verse>
        <verse osisID='Prov.23.20'>Ver ikkje med millom vindrikkarar, millom deim som foret seg på kjøt.</verse>
        <verse osisID='Prov.23.21'>For drikkar og storetar fatig vert, og svevn gjev fillor for klæde.</verse>
        <verse osisID='Prov.23.22'>Høyr på far din som avla deg, og vanvyrd ei mor di når ho vert gamall!</verse>
        <verse osisID='Prov.23.23'>Kjøp sanning og sel henne ikkje, visdom og age og vit.</verse>
        <verse osisID='Prov.23.24'>Storleg fegnast far til den rettferdige, og den som fær ein vis son, skal få gleda av han.</verse>
        <verse osisID='Prov.23.25'>Lat far din og mor di gleda seg, og ho som fødde deg, fegnast.</verse>
        <verse osisID='Prov.23.26'>Son min, gjev meg hjarta ditt, og lat dine augo lika vegarne mine.</verse>
        <verse osisID='Prov.23.27'>For skjøkja er som djupe gravi og den framande kona som tronge brunnen,</verse>
        <verse osisID='Prov.23.28'>ja, ho ligg på lur som ein ransmann, og ho aukar talet på utrue folk.</verse>
        <verse osisID='Prov.23.29'>Kven hev sorg? Kven hev sut? Kven hev dragsmål? Kven hev klagemål? Kven hev sjølvvalde sår? Kven hev dimsynte augo?</verse>
        <verse osisID='Prov.23.30'>Dei som drygjer lenge hjå vinen, dei som kjem og smakar på mjøden.</verse>
        <verse osisID='Prov.23.31'>Sjå ikkje på vinen kor han raudnar, kor vænt han smiler i staupet! lett renn han ned.</verse>
        <verse osisID='Prov.23.32'>Men sidan han sting som ein slange og høgg som ein orm.</verse>
        <verse osisID='Prov.23.33'>Då skal augo dine sjå rare syner, og hjarta ditt talar tull og tøv.</verse>
        <verse osisID='Prov.23.34'>Du vert som låg du i havsens djup, eller låg i toppen av mastri.</verse>
        <verse osisID='Prov.23.35'>«Dei slo meg, men det gjorde ’kje vondt, dei banka meg, men eg kjende det ikkje. Når skal eg vakna? Eg vil få tak i endå meir.»</verse>
      </chapter>
      <chapter osisID='Prov.24'>
        <verse osisID='Prov.24.1'>Misunn ikkje vonde menneskje, og hav ikkje hug til å vera med deim.</verse>
        <verse osisID='Prov.24.2'>For hjarta deira tenkjer på vald, og um ulukka talar lipporne deira.</verse>
        <verse osisID='Prov.24.3'>Med visdom byggjer ein hus, og med vit grunngfester ein det,</verse>
        <verse osisID='Prov.24.4'>og med kunnskap fær ein romi fulle av alle slag dyre og gilde ting.</verse>
        <verse osisID='Prov.24.5'>Ein vis mann er sterk, og ein kunnig er veldug i kraft.</verse>
        <verse osisID='Prov.24.6'>Klok styring skal du bruka når du fører krig, hev du mange rådvise menn gjeng det godt.</verse>
        <verse osisID='Prov.24.7'>Visdom heng for høgt for fåmingen, i porten let han ikkje upp sin munn.</verse>
        <verse osisID='Prov.24.8'>Den som tenkjer på å gjere vondt, honom kallar me ein fuling.</verse>
        <verse osisID='Prov.24.9'>Synd er dårskaps råd, og spottaren er ei gruv for folk.</verse>
        <verse osisID='Prov.24.10'>Misser du modet når trengsla kjem, då er di kraft for trong.</verse>
        <verse osisID='Prov.24.11'>Berga deim som dei fører til dauden, og dei som vinglar til rettarstaden, haldt deim att!</verse>
        <verse osisID='Prov.24.12'>Um du segjer: «Me visste det ikkje, ser du,» tru ikkje han som veg hjarto, skynar det, og han som agtar på sjæli di, veit det, og han løner mannen etter hans gjerning?</verse>
        <verse osisID='Prov.24.13'>Et honning, son min, for den er god, og sjølvrunnen honning er søt for din gom.</verse>
        <verse osisID='Prov.24.14'>Lær sameleis visdom for sjæli di! Finn du honom, so hev du ei framtid, og di von skal ikkje verta til inkjes.</verse>
        <verse osisID='Prov.24.15'>Lur ikkje, du gudlause, på rettferdig manns bustad, legg ikkje heimen hans i øyde!</verse>
        <verse osisID='Prov.24.16'>For sju gonger dett den rettferdige og stend upp att, men dei gudlause stuper når ulukka kjem.</verse>
        <verse osisID='Prov.24.17'>Når din fiend’ fell, so gled deg ikkje, og når han stupar, fegnast ei ditt hjarta!</verse>
        <verse osisID='Prov.24.18'>Elles vil Herren sjå det og mislika det og venda frå honom vreiden sin.</verse>
        <verse osisID='Prov.24.19'>Harmast ei yver illgjerdsmenner, misunn ikkje dei gudlause!</verse>
        <verse osisID='Prov.24.20'>For den vonde hev ingi framtid; lampa åt gudlause sloknar.</verse>
        <verse osisID='Prov.24.21'>Ottast Herren, son min, og kongen! Gakk ikkje i lag med upprørsmenner!</verse>
        <verse osisID='Prov.24.22'>For brått kjem ulukka yver deim, og kven veit når åri deira fær ein usæl ende?</verse>
        <verse osisID='Prov.24.23'>Desse ordi er og av vismenner. Det er ikkje godt når ein gjer mannemun i domen.</verse>
        <verse osisID='Prov.24.24'>Den som segjer til den skuldige: «Du er uskuldig.» Honom vil folkeslag banna og folk forbanna;</verse>
        <verse osisID='Prov.24.25'>men deim som refsar han, gjeng det vel, og velsigning av godt kjem yver deim.</verse>
        <verse osisID='Prov.24.26'>Ein kyss på lipporne er det når einkvan gjev det rette svaret.</verse>
        <verse osisID='Prov.24.27'>Fullfør yrket ditt ute, og gjer det ferdigt for deg på marki! Sidan kann du byggja deg hus</verse>
        <verse osisID='Prov.24.28'>ver ikkje vitne mot næsten din utan grunn, for du vil vel ’kje svika med lipporne dine?</verse>
        <verse osisID='Prov.24.29'>Seg ikkje: «Som han hev gjort med meg, so vil eg gjera med han. Eg vil løna mannen etter hans gjerning.»</verse>
        <verse osisID='Prov.24.30'>Eg gjekk framum ein lat manns mark, og vinhagen til eit vitlaust menneskje,</verse>
        <verse osisID='Prov.24.31'>og sjå, han var vaksen full av tistlar, grunnen var yvergrodd med netlor, og steingarden kringom var riven ned.</verse>
        <verse osisID='Prov.24.32'>Og eg skygnde på det og agta på det, eg såg det, og denne lærdomen tok eg:</verse>
        <verse osisID='Prov.24.33'>«Endå litt soving, endå litt blunding, endå litt kvild med henderne i kross!</verse>
        <verse osisID='Prov.24.34'>So kjem armodi di som ein farande fant, og naudi som skjoldvæpna mann.»</verse>
      </chapter>
      <chapter osisID='Prov.25'>
        <verse osisID='Prov.25.1'>Dette er og ordtøke av Salomo, og mennerne åt Hizkia, kongen i Juda, hev samla deim.</verse>
        <verse osisID='Prov.25.2'>Guds æra er å dylja ei sak, og kongars æra å granska ei sak.</verse>
        <verse osisID='Prov.25.3'>Himmel-høgd og jord-dypt og konge-hjarto kann ingen granska ut.</verse>
        <verse osisID='Prov.25.4'>Burt med slagget or sylvet! So fær gullsmeden ei skål av det.</verse>
        <verse osisID='Prov.25.5'>Burt med gudlaus mann frå kongen! So vert hans kongsstol fast ved rettferd.</verse>
        <verse osisID='Prov.25.6'>Briska deg ikkje for kongen, og stell deg ikkje på storfolks plass.</verse>
        <verse osisID='Prov.25.7'>For betre er at dei segjer med deg: «Stig her upp!» Enn at du vert nedflutt for augo på fyrsten. Kva so augo dine hev set.</verse>
        <verse osisID='Prov.25.8'>Ver ikkje for snar til å reisa sak; for kva vil du gjera til slutt, når motparten gjer deg til skammar?</verse>
        <verse osisID='Prov.25.9'>Før di sak med grannen din, men ber ikkje ut ein annan manns løyndom,</verse>
        <verse osisID='Prov.25.10'>For elles vil den som høyrer det, skjella deg ut, og du vil alltid få låkt ord på deg.</verse>
        <verse osisID='Prov.25.11'>Som eple av gull i skåler av sylv er eit ord som ein talar i rette tid.</verse>
        <verse osisID='Prov.25.12'>Som ein gullring i øyra og sylgja av gull er ein vismann som refser for høyrande øyra.</verse>
        <verse osisID='Prov.25.13'>Som svalande snø ein skurdonne-dag er ein tru bodberar for deim som sender han, han kveikjer sjæli åt herren sin.</verse>
        <verse osisID='Prov.25.14'>Som skyer og vind utan regn er ein mann som kyter av gåvor han ikkje gjev.</verse>
        <verse osisID='Prov.25.15'>Tolmod fær domaren yvertald, og den linne tunga bryt bein.</verse>
        <verse osisID='Prov.25.16'>Finn du honning, so et det du treng, so du ikkje vert ovmett og spyr han ut.</verse>
        <verse osisID='Prov.25.17'>Set sjeldan din fot i huset åt grannen, so han ikkje vert leid deg og hatar deg.</verse>
        <verse osisID='Prov.25.18'>Hamar og sverd og kvasse pil er den som vitnar falskt mot sin næste.</verse>
        <verse osisID='Prov.25.19'>Som roti tonn og ustød fot, so er lit til utru mann på trengselsdagen.</verse>
        <verse osisID='Prov.25.20'>Som kastar du klædi ein frostdag, som eddik på natron, so er den som syng visor for sorgfullt hjarta.</verse>
        <verse osisID='Prov.25.21'>Er din fiend’ svolten, gjev honom mat, er han tyrst, so gjev honom drikka.</verse>
        <verse osisID='Prov.25.22'>For då hopar du gloande kol på hovudet hans, og Herren skal løna deg att for det.</verse>
        <verse osisID='Prov.25.23'>Nordanvind føder regn, og ei kviskrande tunga sure andlit.</verse>
        <verse osisID='Prov.25.24'>Betre å bu i ei krå på taket enn ha sams hus med trættekjær kvinna.</verse>
        <verse osisID='Prov.25.25'>Som friske vatnet for den trøytte, so er god tidend frå eit land langt burte.</verse>
        <verse osisID='Prov.25.26'>Som gruggi kjelda og ein utskjemd brunn, so er rettferdig mann som vinglar medan gudlaus ser det.</verse>
        <verse osisID='Prov.25.27'>Eta for mykje honning er ikkje godt, men å granska det vandaste er ei æra.</verse>
        <verse osisID='Prov.25.28'>Som ein by med murarne brotne og burte er mannen som ikkje kann styra sin hug.</verse>
      </chapter>
      <chapter osisID='Prov.26'>
        <verse osisID='Prov.26.1'>Som snø um sumaren og regn i skurden, so høver ikkje æra for ein dåre.</verse>
        <verse osisID='Prov.26.2'>Som sporven flaksar burt og svala flyg, so råkar ikkje grunnlaus forbanning.</verse>
        <verse osisID='Prov.26.3'>Svipa til hesten, taum til asnet, og ris til ryggen på dårar.</verse>
        <verse osisID='Prov.26.4'>Svar ikkje dåren etter hans dårskap, so du ei skal verta lik han, du og!</verse>
        <verse osisID='Prov.26.5'>Svara dåren etter hans dårskap, so han ei skal tykkja han sjølv er vis!</verse>
        <verse osisID='Prov.26.6'>Føterne høgg han av seg, og vald fær han drikka, han som sender bod med ein dåre.</verse>
        <verse osisID='Prov.26.7'>Visne heng vanfør manns føter, so og ordtak i munnen på dårar</verse>
        <verse osisID='Prov.26.8'>som å binda ein stein i slyngja, soleis er det å gjeva ein dåre æra.</verse>
        <verse osisID='Prov.26.9'>Som klungergrein i handi på drukken mann, so er ordtak i munnen på dårar.</verse>
        <verse osisID='Prov.26.10'>Som ein skyttar som sårar alle, so er den som leiger dåren og kvar som fer framum.</verse>
        <verse osisID='Prov.26.11'>Som hund som snur seg til si eigi spya, so er ein dåre som kjem att til narreskapen sin.</verse>
        <verse osisID='Prov.26.12'>Ser du ein mann som tykkjer sjølv at han er vis, då er det større von for dåren enn for honom.</verse>
        <verse osisID='Prov.26.13'>Letingen segjer: «D’er villdyr på vegen, ei løva i gatorne.»</verse>
        <verse osisID='Prov.26.14'>Døri snur seg på gjengi, og letingen snur seg i sengi.</verse>
        <verse osisID='Prov.26.15'>Stikk den late si hand i fatet, han evast med å ta ho upp til munnen att.</verse>
        <verse osisID='Prov.26.16'>Letingen tykkjest visare vera enn sju som gjev vituge svar.</verse>
        <verse osisID='Prov.26.17'>Han triv i øyro på framumfarande hund, han som ryk upp i sinne for trætta som ikkje kjem han ved.</verse>
        <verse osisID='Prov.26.18'>Som ein galen som skyt med brennende pilar - drepande skot -</verse>
        <verse osisID='Prov.26.19'>so er ein mann som svik sin næste og segjer: «Eg gjorde det berre på gaman.»</verse>
        <verse osisID='Prov.26.20'>Når veden tryt, so sloknar elden, er baktalar burte, stoggar striden.</verse>
        <verse osisID='Prov.26.21'>Som kol vert til gløder og ved til eld, so kveikjer kranglaren kiv.</verse>
        <verse osisID='Prov.26.22'>Baktalar-ord er som lostemat, dei glid so godt ned i livet.</verse>
        <verse osisID='Prov.26.23'>Som sylv-glasering på skålbrot er brennande lippor når hjarta er vondt.</verse>
        <verse osisID='Prov.26.24'>Med lipporne skaper ein uven seg til, men inni seg gøymer han svik.</verse>
        <verse osisID='Prov.26.25'>Gjer han seg blidmælt, tru honom ei, for sju slag styggedom bur i hans hjarta.</verse>
        <verse osisID='Prov.26.26'>Hatet dyl seg i svik, men lyt syna sin vondskap i folkemugen.</verse>
        <verse osisID='Prov.26.27'>Den som grev ei grav, skal stupa nedi, den som velter ein stein, skal få han yver seg att.</verse>
        <verse osisID='Prov.26.28'>Den falske tunga hatar deim som ho hev krasa, og den sleipe munnen fører til fall.</verse>
      </chapter>
      <chapter osisID='Prov.27'>
        <verse osisID='Prov.27.1'>Rosa deg ikkje av morgondagen, for du veit ikkje kva ein dag ber i fang.</verse>
        <verse osisID='Prov.27.2'>Lat ein annan rosa deg; ikkje din eigen munn, ein framand og ei dine eigne lippor!</verse>
        <verse osisID='Prov.27.3'>Stein er tung, og sand veg mykje, men tyngre enn båe er dåreharm.</verse>
        <verse osisID='Prov.27.4'>Sinne er fælslegt, og vreide ein flaum, men kven kann standa seg mot åbryskap?</verse>
        <verse osisID='Prov.27.5'>Betre er openberrleg refsing enn kjærleik som held seg duld.</verse>
        <verse osisID='Prov.27.6'>Trugne er slag av venehand, og mange er uvens kyssar.</verse>
        <verse osisID='Prov.27.7'>Den mette trakkar på honning, men den svoltne tykkjer alt beiskt er søtt.</verse>
        <verse osisID='Prov.27.8'>Som ein fugl som rømer frå reiret sitt, er ein mann som rømer frå heimen sin.</verse>
        <verse osisID='Prov.27.9'>Olje og røykjelse hjarta gled, og søte venar-ord frå rådvis sjæl.</verse>
        <verse osisID='Prov.27.10'>Slepp ikkje frå deg venen din og far din’s ven, so du lyt heim til bror din når du er i naud! Ein granne nær attmed er betre enn ein bror langt burte.</verse>
        <verse osisID='Prov.27.11'>Vert vis, min son, og gled mitt hjarta, so eg kann svara den som spottar meg!</verse>
        <verse osisID='Prov.27.12'>Den kloke ser fåren, gøymer seg; fåmingar renner fram og lyt bøta for det.</verse>
        <verse osisID='Prov.27.13'>Tak klædi hans, for han hev borga for ein annan, og panta honom for ei framand kvinna!</verse>
        <verse osisID='Prov.27.14'>Den som høgmælt signar sin ven um morgonen tidleg, han skal få det tilrekna som ei forbanning.</verse>
        <verse osisID='Prov.27.15'>Si-drop frå taket ein regndag og ei trættekjær kvinna likjest kvarandre.</verse>
        <verse osisID='Prov.27.16'>Den som held på henne, held på vind, og handi hans triv i olje.</verse>
        <verse osisID='Prov.27.17'>Jarn sliper jarn, og den eine mannen sliper den andre.</verse>
        <verse osisID='Prov.27.18'>Den som agtar fiketreet sitt, fær eta frukti av det, den som tek vare på sin herre, skal få æra.</verse>
        <verse osisID='Prov.27.19'>Som andlit seg speglar mot andlit i vatnet, so menneskjehjarta mot menneskje.</verse>
        <verse osisID='Prov.27.20'>Helheim og avgrunn vert ikkje mette, og menneskjeaugo vert ikkje mette.</verse>
        <verse osisID='Prov.27.21'>Diglen røyner sylvet og omnen gullet, og ein mann vert røynd av sin ros.</verse>
        <verse osisID='Prov.27.22'>Um du støyte uvitingen i mortelen med støytaren i hop med gryn, so vilde ikkje vitløysa vika ifrå han.</verse>
        <verse osisID='Prov.27.23'>God greide lyt du hava på koss sauerne dine ser ut, og agta vel på buskapen din!</verse>
        <verse osisID='Prov.27.24'>For velstand varer ikkje æveleg, og ikkje ei kruna frå ætt til ætt.</verse>
        <verse osisID='Prov.27.25'>Men er høyet burte og håi kjem att, og fjellgras vert sanka i hop,</verse>
        <verse osisID='Prov.27.26'>då hev du lamb til klæde, og bukkar til å kjøpa deg åker for,</verse>
        <verse osisID='Prov.27.27'>og geitemjølk nok til mat for deg, til mat for huset ditt og til livsupphald for gjentorne dine.</verse>
      </chapter>
      <chapter osisID='Prov.28'>
        <verse osisID='Prov.28.1'>Dei gudlause flyr um ingen deim elter, dei rettferdige er som ungløva trygge.</verse>
        <verse osisID='Prov.28.2'>Syndar eit land, fær det mange herrar, men hev folket mykje vit, varer retten lenge.</verse>
        <verse osisID='Prov.28.3'>Ein fatig herre som trykkjer dei arme, er eit regn som herjar og ikkje gjev brød.</verse>
        <verse osisID='Prov.28.4'>Dei som gjeng ifrå lovi, prisar dei gudlause, men dei som held lovi, harmast på deim.</verse>
        <verse osisID='Prov.28.5'>Vonde folk skynar ikkje kva rett er, men dei som søkjer Herren, skynar alt.</verse>
        <verse osisID='Prov.28.6'>Betre er ein fatigmann som ferdast lytelaust, enn ein rikmann som er rang og gjeng tvo vegar.</verse>
        <verse osisID='Prov.28.7'>Den som agtar på rettleiding, er ein vitug son, men den som hev lag med øydarar, fører skam yver far sin.</verse>
        <verse osisID='Prov.28.8'>Den som aukar si eiga med renta og oker, han sankar åt den som er god mot dei arme.</verse>
        <verse osisID='Prov.28.9'>Um ein vil venda øyra burt og ikkje høyra lovi, er jamvel bøni hans ein styggedom.</verse>
        <verse osisID='Prov.28.10'>Den som villar ærlegt folk inn på ein vond veg, han skal stupa i si eigi grav, men dei lytelause skal erva det som godt er.</verse>
        <verse osisID='Prov.28.11'>Ein rikmann tykkjer han er vis, men ein fatigmann med vit granskar honom ut.</verse>
        <verse osisID='Prov.28.12'>Held dei rettferdige høgtid, stend det herleg til, men når gudlause kjem seg upp, lyt ein leita etter folk.</verse>
        <verse osisID='Prov.28.13'>Den som dyl misgjerningarne sine, hev ikkje lukka med seg, men den som sannar deim og vender seg ifrå deim, han finn miskunn.</verse>
        <verse osisID='Prov.28.14'>Sæl den mannen som alltid ottast, men den som gjer hjarta sitt hardt, han fell i ulukka.</verse>
        <verse osisID='Prov.28.15'>Burande løva og ein grådig bjørn er gudlaus hovding yver fatigt folk.</verse>
        <verse osisID='Prov.28.16'>Du hovding fatig på vit og rik på vald! Dei som hatar urett vinning, skal liva lenge.</verse>
        <verse osisID='Prov.28.17'>Ein mann med blodskuld yver seg er på flugt alt til gravi, ingen må hjelpa honom.</verse>
        <verse osisID='Prov.28.18'>Den som ferdast lytelaust, vert frelst, men den range tvivegs-farar fell på den eine.</verse>
        <verse osisID='Prov.28.19'>Den som dyrkar si jord, fær nøgdi av brød, men den som fer etter fåfengt, fær nøgdi av armod.</verse>
        <verse osisID='Prov.28.20'>Ein trufast mann fær rik velsigning, men den som renner etter rikdom, vert ei urefst.</verse>
        <verse osisID='Prov.28.21'>Det er ’kje godt når ein gjer mannemun, men mang ein mann vert brotsmann for ein brødbit.</verse>
        <verse osisID='Prov.28.22'>I bråhast vil den ovundsjuke verta rik, og han veit ’kje at vanråd vil koma på han.</verse>
        <verse osisID='Prov.28.23'>Den som refser ein mann, vinn seg takk til slutt meir enn den som smeikjer med tunga si.</verse>
        <verse osisID='Prov.28.24'>Den som plundrar far sin og mor si og segjer: «Det er ikkje synd,» han er øydelands lagsbror.</verse>
        <verse osisID='Prov.28.25'>Den vinnekjære valdar trætta, men den som lit på Herren, fær kveikjing.</verse>
        <verse osisID='Prov.28.26'>Den som lit på vitet sitt, han er ein dåre, men den som vandrar i visdom, vert frelst.</verse>
        <verse osisID='Prov.28.27'>Den som gjev den fatige, vantar inkje, men den som let att augo, fær mykje banning yver seg.</verse>
        <verse osisID='Prov.28.28'>Når gudlause kjem seg upp, då gøymer folk seg, men når dei gjeng til grunns, då aukar dei rettferdige.</verse>
      </chapter>
      <chapter osisID='Prov.29'>
        <verse osisID='Prov.29.1'>Ein mann som etter mykje refsing endå er ein stivnakke, vil brått verta broten ulækjeleg sund.</verse>
        <verse osisID='Prov.29.2'>Når rettferdige aukar i tal, då gled seg folket, men når gudlaus mann kjem til styre, sukkar folket.</verse>
        <verse osisID='Prov.29.3'>Den som elskar visdom, gled sin far, men den som gjeng i lag med skjøkjor, øyder eiga si.</verse>
        <verse osisID='Prov.29.4'>Ein konge held landet sitt uppe med rett, men ein skattekrevjar legg det i øyde.</verse>
        <verse osisID='Prov.29.5'>Ein mann som smeikjer for næsten sin, breider ut eit net for føterne hans.</verse>
        <verse osisID='Prov.29.6'>Ein vond manns misgjerd er snara for honom, men rettferdig mann fegnast og gled seg.</verse>
        <verse osisID='Prov.29.7'>Den rettferdige syter for stakarens sak, den gudlause hev ikkje greida på noko.</verse>
        <verse osisID='Prov.29.8'>Spottarar øser upp ein by, men vismenner stiller vreiden.</verse>
        <verse osisID='Prov.29.9'>Når vismann fører sak mot dåren, vert dåren sinna og lær, og kann ’kje vera still.</verse>
        <verse osisID='Prov.29.10'>Dei blodfuse hatar ein skuldlaus mann, og stend dei ærlege etter livet.</verse>
        <verse osisID='Prov.29.11'>Alt sitt sinne slepper dåren ut, men vismannen døyver det til slutt.</verse>
        <verse osisID='Prov.29.12'>Agtar ein hovding på lygneord, er alle hans tenarar nidingar.</verse>
        <verse osisID='Prov.29.13'>Fatigmann og valdsmann råkast, Herren gjev deim båe augneljos.</verse>
        <verse osisID='Prov.29.14'>Ein konge som dømer småfolk rett, hans kongsstol stend æveleg fast.</verse>
        <verse osisID='Prov.29.15'>Ris og age gjev visdom, men ein agelaus gut fører skam yver mor si.</verse>
        <verse osisID='Prov.29.16'>Når dei gudlause aukar, so aukar syndi, men dei rettferdige skal sjå med lyst på deira fall.</verse>
        <verse osisID='Prov.29.17'>Aga son din, so vil han vera deg til hugnad og gjeva lostemat til sjæli di.</verse>
        <verse osisID='Prov.29.18'>Utan profetsyn vert folket vilt, men sæl er den som held lovi.</verse>
        <verse osisID='Prov.29.19'>Med ord let trælen seg ikkje tukta, for han skynar deim vel, men bryr seg ’kje um deim.</verse>
        <verse osisID='Prov.29.20'>Ser du ein mann som er snar til å tala, dåren gjev større von enn han.</verse>
        <verse osisID='Prov.29.21'>Kjæler du trælen upp frå hans ungdom, vil han vanvyrda deg til slutt.</verse>
        <verse osisID='Prov.29.22'>Sinna mann valdar trætta, og brålyndt mann gjer mang ei misgjerd.</verse>
        <verse osisID='Prov.29.23'>Mannsens ovmod fører til fall, men den audmjuke vinn seg æra.</verse>
        <verse osisID='Prov.29.24'>Den som helar med tjuven, hatar sitt liv, han høyrer dei tek han i eid, men gjev ingi vitring.</verse>
        <verse osisID='Prov.29.25'>Manne-rædsla legg snaror, men den som lit på Herren, vert berga.</verse>
        <verse osisID='Prov.29.26'>Mange vil te seg fram for ein styrar, men frå Herren fær kvar mann sin rett.</verse>
        <verse osisID='Prov.29.27'>Ein styggedom for rettferdige er ein urettferdig mann, og ein styggedom for den gudlause er den som fer ærleg fram.</verse>
      </chapter>
      <chapter osisID='Prov.30'>
        <verse osisID='Prov.30.1'>Ord av Agur, son åt Jake, profetordet. Mannen segjer so til Itiel, til Itiel og Ukal:</verse>
        <verse osisID='Prov.30.2'>For fåvis er eg til å heita mann, og ikkje hev eg manne-vit.</verse>
        <verse osisID='Prov.30.3'>Visdom hev eg ikkje lært, til kunnskap um den Heilage.</verse>
        <verse osisID='Prov.30.4'>Kven hev stige upp til himmelen og stige ned? Kven hev samla vinden inn i nevarne? Kven hev bunde vatnet i eit klædeplagg? Kven hev alle enderne av jordi sett? Kva heiter han, kva heiter son hans - um du veit det?</verse>
        <verse osisID='Prov.30.5'>Alt Guds ord er skirt, han er ein skjold for deim som flyr til honom.</verse>
        <verse osisID='Prov.30.6'>Legg ikkje noko til hans ord, elles lyt han refsa deg, og du stend der ein ljugar.</verse>
        <verse osisID='Prov.30.7'>Tvo ting hev eg bede deg um, neitta meg deim ikkje, fyrr eg døyr:</verse>
        <verse osisID='Prov.30.8'>Lat fals og lygn vera langt frå meg! Gjev meg ikkje armod og ikkje rikdom! Lat meg få eta mitt tiletla brød!</verse>
        <verse osisID='Prov.30.9'>Elles kunde eg neitta deg når eg var mett, og segja: «Kven er Herren?» Eller um eg vart fatig, kunde eg stela, ja, forgripa meg på min Guds namn.</verse>
        <verse osisID='Prov.30.10'>Baktala ei ein tenar for hans herre, elles vil han banna deg, og du få bøta.</verse>
        <verse osisID='Prov.30.11'>Ei ætt som bannar far sin og ikkje signar mor si,</verse>
        <verse osisID='Prov.30.12'>ei ætt som tykkjer ho er rein, endå ho ei hev tvætta av sitt eige skarn,</verse>
        <verse osisID='Prov.30.13'>ei ætt - kor stolte augo hev ho ikkje, og kor ho lyfter augneloki!</verse>
        <verse osisID='Prov.30.14'>ei ætt som heve sverd til tenner og jakslar reint som knivar, so ho et armingar or landet og fatige or folkesamfund.</verse>
        <verse osisID='Prov.30.15'>Blodiglen hev tvo døtter: Gjev! Gjev! Tri finst det som aldri vert mette, fire som ei segjer: «Nok!»</verse>
        <verse osisID='Prov.30.16'>Helheim og barnlaust moderfang, jordi som aldri vert mett av vatn, og elden som ei segjer: «Nok!»</verse>
        <verse osisID='Prov.30.17'>Eit auga som spottar far og vanvyrder lydnad mot mor, det skal bekkje-ramnarne hakka ut og ørnungar eta upp.</verse>
        <verse osisID='Prov.30.18'>Tri ting er meg for underlege, og fire finst som eg ikkje skynar:</verse>
        <verse osisID='Prov.30.19'>Ørns veg på himmelen, orms veg på berget, skips veg på havet og manns veg til møy.</verse>
        <verse osisID='Prov.30.20'>Soleis ber utru kona seg åt: Ho et og turkar seg um munnen og segjer: «Eg hev ikkje gjort noko vondt.»</verse>
        <verse osisID='Prov.30.21'>Under tri skjelv jordi, under fire kann ho ’kje herda:</verse>
        <verse osisID='Prov.30.22'>under trælen når han vert konge, og dåren når han fær eta seg mett,</verse>
        <verse osisID='Prov.30.23'>under attergløyma når ho vert gift, og trælkvinna når ho erver si frua.</verse>
        <verse osisID='Prov.30.24'>Fire finst det som er små på jordi, og endå hev dei fenge visdom stor:</verse>
        <verse osisID='Prov.30.25'>Mauren er ’kje noko sterkt folk, og endå lagar han sin mat um sumaren.</verse>
        <verse osisID='Prov.30.26'>Fjellgrevlingarne er ’kje noko veldugt folk, og endå byggjer dei seg hus i berget.</verse>
        <verse osisID='Prov.30.27'>Grashopparne hev ingen konge, og endå fær dei alle ut i fylking.</verse>
        <verse osisID='Prov.30.28'>Fjorføtla kann du ta med henderne, og endå bur ho inni kongeslott.</verse>
        <verse osisID='Prov.30.29'>Tri finst det som stig med staute stig, og fire hev ei fager gonga:</verse>
        <verse osisID='Prov.30.30'>Løva ei kjempa millom dyri, og som ikkje snur seg for nokon,</verse>
        <verse osisID='Prov.30.31'>hesten mjå um midja, eller bukken, og ein konge med leidingheren.</verse>
        <verse osisID='Prov.30.32'>Gjer du deg stor, anten narr eller klårtenkt, so legg handi på munnen!</verse>
        <verse osisID='Prov.30.33'>For trykk på mjølk gjev smør, og trykk på nase gjev blod, og trykk på vreide gjev strid.</verse>
      </chapter>
      <chapter osisID='Prov.31'>
        <verse osisID='Prov.31.1'>Ord av kong Lemuel, profetord som mor hans prenta inn i honom:</verse>
        <verse osisID='Prov.31.2'>Kva skal eg segja, son min, ja kva, du mitt livs son, ja kva, du min lovnads-son?</verse>
        <verse osisID='Prov.31.3'>Gjev ikkje kvende di kraft, og far ikkje vegar som tynar kongar!</verse>
        <verse osisID='Prov.31.4'>Ei sømer det seg, Lemuel, for kongar, ei kongar sømer det seg å drikka vin, og ei for hovdingar å spyrja etter rusdrykk.</verse>
        <verse osisID='Prov.31.5'>For drikk han, vil han gløyma kva som lov er, og venda retten fyre alle arminger.</verse>
        <verse osisID='Prov.31.6'>Lat han få rusdrykk som er åt å gå til grunns, og han få vin som gjeng med sorg i sjæli.</verse>
        <verse osisID='Prov.31.7'>At han kann drikka og si armod gløyma, og ikkje lenger minnast møda si.</verse>
        <verse osisID='Prov.31.8'>Lat upp din munn for mållaus mann, for alle deira sak som gjeng mot undergang!</verse>
        <verse osisID='Prov.31.9'>Lat upp din munn og rettvist døm, lat armingen og fatigmannen få sin rett!</verse>
        <verse osisID='Prov.31.10'>Ei dugande kona, kven finn vel ei slik? Høgre stend ho i pris enn perlor.</verse>
        <verse osisID='Prov.31.11'>Mannsens hjarta lit på henne, og vinning vantar ikkje.</verse>
        <verse osisID='Prov.31.12'>Ho gjer honom godt og inkje vondt alle sine livedagar.</verse>
        <verse osisID='Prov.31.13'>Ho syter for ull og lin, og henderne strævar med hugnad.</verse>
        <verse osisID='Prov.31.14'>Ho er som kaupmanna-skip, langt burtantil fær ho si føda.</verse>
        <verse osisID='Prov.31.15'>Og uppe er ho i otta, og gjev sin huslyd mat og etlar åt ternone ut.</verse>
        <verse osisID='Prov.31.16'>Ho stilar på ein åker og fær han, for det ho med henderne tener ho plantar ein vingard.</verse>
        <verse osisID='Prov.31.17'>Kraft ho bind seg til belte um livet og gjer sine armar sterke.</verse>
        <verse osisID='Prov.31.18'>Ho merkar at hushaldet hennar gjeng godt, då sloknar ’kje lampa hennar um natti.</verse>
        <verse osisID='Prov.31.19'>Ho retter henderne ut etter rokken, og fingrarne tek til teinen.</verse>
        <verse osisID='Prov.31.20'>Ho opnar handi for armingen, retter ho ut til fatigmannen.</verse>
        <verse osisID='Prov.31.21'>Ei ræddast ho snø for huset sitt, for alt hennar hus er klædt i skarlaks-ty.</verse>
        <verse osisID='Prov.31.22'>Ho gjer seg tæpe og klær seg i finaste lin og purpur.</verse>
        <verse osisID='Prov.31.23'>Hennar mann er kjend i portarne, der han sit til tings med dei fremste i landet.</verse>
        <verse osisID='Prov.31.24'>Linskjortor gjer ho og sel, og belte gjev ho til kramkaren.</verse>
        <verse osisID='Prov.31.25'>Kraft og vyrdnad er klædnaden hennar, og ho lær åt dagen som kjem.</verse>
        <verse osisID='Prov.31.26'>Ho let upp munnen med visdom, mild upplæring ho gjev med si tunga.</verse>
        <verse osisID='Prov.31.27'>Koss det gjeng i huset agtar ho på, og ei et ho brød i letingskap.</verse>
        <verse osisID='Prov.31.28'>Fram stig hennar søner og prisar ho sæl, og mannen syng henne lov:</verse>
        <verse osisID='Prov.31.29'>«Mange kvende stod høgt i dugleik, men du gjeng yver deim alle.»</verse>
        <verse osisID='Prov.31.30'>Vænleik er fals og fagerskap fåfengd; ei kona som ottast Herren, skal prisast.</verse>
        <verse osisID='Prov.31.31'>Lat ho få det ho vann med henderne sine, og pris i portarne av sine verk.</verse>
      </chapter>
    </div></osisText>
</osis>
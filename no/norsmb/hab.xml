<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorSMB' osisRefWork='Bible' xml:lang='XX'>
    <header>
      <revisionDesc>
        <date>2012-01-27</date>
        <p>initial OSIS 2.1.1 version</p>
      </revisionDesc>
      <work osisWork='NorSMB'>
        <title>Studentmållagsbibelen frå 1921</title>
        <contributor/>
        <creator>Mod2Zef (5)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-27</date>
        <description>Den første komplette Bibel på nynorsk, utgitt av Studentmållaget i Oslo i 1921</description>
        <publisher/>
        <type type='OSIS'>Bible</type>
        <identifier type='OSIS'>NorSMB</identifier>
        <source>http://gamal.nynorsk.no/mu/smio/bibelen/</source>
        <language type='IETF'>NO</language>
        <relation/>
        <coverage>provide the bible to the nations of the world</coverage>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hab'>
      <chapter osisID='Hab.1'>
        <verse osisID='Hab.1.1'>Framsegni som profeten Habakuk skoda.</verse>
        <verse osisID='Hab.1.2'>Kor lenge, Herre, skal eg ropa, og du høyrer ikkje? Eg skrik til deg um vald, og du hjelper ikkje.</verse>
        <verse osisID='Hab.1.3'>Kvi let du meg skoda urett, og du ser på møda? Øyding og valdsverk hev eg for augo, kiv yppast, trettor kjem upp.</verse>
        <verse osisID='Hab.1.4'>Difor valnar lovi, og retten når aldri fram. Den gudlause ringar inne den rettferdige, difor kjem retten fram rengd.</verse>
        <verse osisID='Hab.1.5'>Sjå ut millom folki, skoda og undrast, ja undrast! For eg gjer eit verk i dykkar dagar - de vilde ikkje tru det når det vart fortalt.</verse>
        <verse osisID='Hab.1.6'>Sjå, eg vekkjer kaldæarane, det kvasse og bråe folket, som fer fram so vida som jordi når, og eignar til seg framande bustader.</verse>
        <verse osisID='Hab.1.7'>Fælslege, skræmelege er dei, rett og velde råder dei seg sjølv.</verse>
        <verse osisID='Hab.1.8'>Hestarne deira er rappare enn panterar og ramare enn ulvar um kvelden, og hestfolket deira kjem i rennande fart, hestfolket deira kjem langt burtanfrå, flyg som ørnen som fer etter åta.</verse>
        <verse osisID='Hab.1.9'>På veg til vald er dei alle, samlyndt snur dei andlitet fram, og dei sankar fangar som sand.</verse>
        <verse osisID='Hab.1.10'>Dei hev kongar til spott og hovdingar til lått, dei lær åt kvar ei borg, dei dungar i hop mold og tek borgi.</verse>
        <verse osisID='Hab.1.11'>So stryk dei sin veg som ein vind, og dei fer fram og fører skuld yver seg, for dei hev si eigi kraft til sin Gud.</verse>
        <verse osisID='Hab.1.12'>Er ikkje du frå fordoms tid, Herren, min Gud, min Heilage? Me skal ikkje døy. Herre, til dom hev du honom sett. Du fjell, til refsing hev du laga honom.</verse>
        <verse osisID='Hab.1.13'>Augo dine er for reine til å sjå på det som vondt er, og du orkar ikkje skoda på møda. Kvi ser du då på svikarar? Tegjer stilt når den ugudlege gløypar den som er meir rettferdig enn han?</verse>
        <verse osisID='Hab.1.14'>Du gjer menneskje like med havsens fiskar, med kreket som ingen herre hev.</verse>
        <verse osisID='Hab.1.15'>Deim alle dreg han upp med krok, samlar deim i sitt garn, og sankar deim i si not. Difor gled han seg og jublar.</verse>
        <verse osisID='Hab.1.16'>Difor ofrar han til garnet sitt, brenner røykjelse for noti si, for dei gjev honom hans feite lut og mergfull mat.</verse>
        <verse osisID='Hab.1.17'>Skal han difor få tøma garnet sitt og stødt og stendigt drepa folkeslag utan skonsel?</verse>
      </chapter>
      <chapter osisID='Hab.2'>
        <verse osisID='Hab.2.1'>På vaktposten min vil eg stiga upp og standa på varden, og eg vil skygna og sjå kva han vil tala med meg, og kva svar eg fær på mitt ankemål.</verse>
        <verse osisID='Hab.2.2'>Og Herren svara meg og sagde: Skriv upp syni og rita henne tydeleg på tavlorne, so kvar og ein kann lesa det lett!</verse>
        <verse osisID='Hab.2.3'>For endå lyt syni venta på si tid, men ho stundar etter målet og skal ikkje svika. Um ho drygjer, so bia på henne, for ho kjem nok, ho skal ikkje verta burte.</verse>
        <verse osisID='Hab.2.4'>Sjå kor hjartans kaut og krokut han er! Men den rettferdige, ved si tru skal han liva.</verse>
        <verse osisID='Hab.2.5'>For liksom vinen ikkje er å lita på, so skal den kaute karen ikkje få bu i ro, um han so gaper som helheimen og er som dauden umettande, og um han hev sanka til seg alle folk og henta til seg alle folkeslag.</verse>
        <verse osisID='Hab.2.6'>Alle dei skal i sanning setja i med spottesong um honom og sneida etter honom i gåtor; dei skal segja: «Usæl den som dungar i hop det han ikkje eig - kor lenge? - Og som lesser på seg pant!»</verse>
        <verse osisID='Hab.2.7'>Brått skal dei reisa seg dei som skal pina deg, og vakna dei som skal ruska i deg, so du vert til ran for deim.</verse>
        <verse osisID='Hab.2.8'>Av di du hev plundra mange folk, so skal alt det som vert att er av folki, plundra deg, for manneblod skuld og for valdsverk mot jordi, mot byen og alle som bur der.</verse>
        <verse osisID='Hab.2.9'>Usæl den som dreg ihop låk vinning til huset sitt, av di han vil byggja reiret sitt i høgdi og sleppa frå ulukke-hand!</verse>
        <verse osisID='Hab.2.10'>Du hev rådlagt til skam for ditt hus, rådlagt um å øyda mange folk, og soleis synda mot deg sjølv.</verse>
        <verse osisID='Hab.2.11'>For steinen skrik utor muren, og frå treverket svarar bjelken.</verse>
        <verse osisID='Hab.2.12'>Usæl den som byggjer by med blod og reiser borg med urett!</verse>
        <verse osisID='Hab.2.13'>Er ikkje det av Herren, allhers drott: «Folki arbeider for elden, og folkeslagi møder seg ut for inkje?»</verse>
        <verse osisID='Hab.2.14'>«For jordi skal fyllast med kunnskap um Herrens herlegdom liksom vatnet fyller havet.»</verse>
        <verse osisID='Hab.2.15'>Usæl den som skjenkjer andre med harm iblanda, ja, drikk deim drukne, so han kann skoda blygsli deira.</verse>
        <verse osisID='Hab.2.16'>Du vert metta med skam for æra. Drikk du, og syn di fyrehud! Staupet i Herrens hand kjem til deg, og skjemsla skyler di æra.</verse>
        <verse osisID='Hab.2.17'>For valdsferdi mot Libanon skal velta yver deg, og øydingi av dyri som skræmde dei, for manneblod skuld og for valdsverk mot jordi, mot byen og alle som bur der.</verse>
        <verse osisID='Hab.2.18'>Kva gagnar eit utskore bilæte, sidan treskjeraren hev skore det? Eller eit støypt bilæte, ein ljugarlærar, sidan støyparen lit so på det, at han lagar mållause avgudar?</verse>
        <verse osisID='Hab.2.19'>Usæl den som segjer til stokken: «Vakna!» Og: «Reis deg!» til mållause steinen. Skulde den vera lærar? Visst er han slegen med gull og sylv, men det finst ikkje ånd i honom.</verse>
        <verse osisID='Hab.2.20'>Men Herren er i sitt heilage tempel; ver still for honom, all jordi!</verse>
      </chapter>
      <chapter osisID='Hab.3'>
        <verse osisID='Hab.3.1'>Ei bøn av profeten Habakuk. Etter Sjigjonot.</verse>
        <verse osisID='Hab.3.2'>Herre, eg hev høyrt tidendi um deg, eg er forfærd. Herre, ditt verk - kveik det upp att i desse åri! Kunngjer det i desse åri! Midt i harm kom miskunn i hug!</verse>
        <verse osisID='Hab.3.3'>Gud kjem frå Teman, og den Heilage frå Paranfjellet. Sela. Hans herlegdom tekkjer himmelen, og jordi er full av hans pris.</verse>
        <verse osisID='Hab.3.4'>Det vert ein glans som av soli, geislar gjeng frå hans sida; der løyner seg hans magt.</verse>
        <verse osisID='Hab.3.5'>Fyre honom gjeng sott, og sykja fylgjer hans fotfar.</verse>
        <verse osisID='Hab.3.6'>Han stoggar, og jordi ristar, han ser, og folki skjelv; dei gamle fjelli sprekk, og ævordoms-haugarne sig i hop. Han fer på vegar frå fordom.</verse>
        <verse osisID='Hab.3.7'>Kusans tjeldbuder ser eg i vande, tjeldi i Midjanslandet skjelv.</verse>
        <verse osisID='Hab.3.8'>Logar din harm mot elvar, Herre? Din vreide mot elvarne? Harmast du på havet, sidan du ferast med hestarne dine, med sigervognerne dine?</verse>
        <verse osisID='Hab.3.9'>Berr, ja berr er bogen din. Svorne er refsingsris i ordet. Sela. Til elvar kløyver du jordi.</verse>
        <verse osisID='Hab.3.10'>Fjelli ser deg og skjelv, støyteregn sturtar ned, djupet dyn og styn, det lyfter henderne mot høgheim.</verse>
        <verse osisID='Hab.3.11'>Sol og måne gjeng inn i sitt hus for skinet frå dine farande piler, for glansen av ditt ljonande spjot.</verse>
        <verse osisID='Hab.3.12'>I harm skrid du fram yver jordi, i vreide trøder du folk under fot.</verse>
        <verse osisID='Hab.3.13'>Du dreg ut til frelsa for folket ditt, til frelsa for honom som du salva. Du krasar hovudet på huset åt den gudlause, du gjer grunnen berr alt til halsen. Sela.</verse>
        <verse osisID='Hab.3.14'>Med hans eigne spjot sting du gjenom hovudet på hovdingarne hans som stormar fram, vil spreida meg, som gleder seg som det galdt i løynd å eta ein arming upp.</verse>
        <verse osisID='Hab.3.15'>Du fer yver havet med hestarne dine, det velduge brusande vatnet.</verse>
        <verse osisID='Hab.3.16'>Eg hev høyrt det, og hjarta skalv. Ved ljoden bivrar lipporne mine, beini morknar i meg, og eg skjelv der eg stend. For eg lyt tolug bia på trengsledagen, til han dreg upp som trengjer folket.</verse>
        <verse osisID='Hab.3.17'>For fiketreet blømer ikkje, og vintreet ber ikkje frukt, olje-avlen mislukkast. Og markene ber ikkje mat; sauerne kverv or kvii, og det finst ikkje fe i fjøset.</verse>
        <verse osisID='Hab.3.18'>Men eg vil frygda meg i Herren, vil gleda meg i Gud som frelser meg.</verse>
        <verse osisID='Hab.3.19'>Herren, Herren er min styrke, han gjev meg føter som ei hind og let meg skrida yver mine haugar. Til songmeisteren, med min strengleik.</verse>
      </chapter>
    </div></osisText>
</osis>
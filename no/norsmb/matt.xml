<?xml version='1.0' encoding='UTF-8'?>
<osis xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace'>
  <osisText osisIDWork='NorSMB' osisRefWork='Bible' xml:lang='XX'>
    <header>
      <revisionDesc>
        <date>2012-01-27</date>
        <p>initial OSIS 2.1.1 version</p>
      </revisionDesc>
      <work osisWork='NorSMB'>
        <title>Studentmållagsbibelen frå 1921</title>
        <contributor/>
        <creator>Mod2Zef (5)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-27</date>
        <description>Den første komplette Bibel på nynorsk, utgitt av Studentmållaget i Oslo i 1921</description>
        <publisher/>
        <type type='OSIS'>Bible</type>
        <identifier type='OSIS'>NorSMB</identifier>
        <source>http://gamal.nynorsk.no/mu/smio/bibelen/</source>
        <language type='IETF'>NO</language>
        <relation/>
        <coverage>provide the bible to the nations of the world</coverage>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Matt'>
      <chapter osisID='Matt.1'>
        <verse osisID='Matt.1.1'>Soga um Jesus Kristus. Davids son og Abrahams son.</verse>
        <verse osisID='Matt.1.2'>Abraham fekk sonen Isak, og Isak fekk sonen Jakob, og Jakob fekk Juda og brørne hans,</verse>
        <verse osisID='Matt.1.3'>og Juda fekk sønerne Peres og Zerah med Tamar, og Peres fekk sonen Hesron, og Hesron fekk sonen Ram,</verse>
        <verse osisID='Matt.1.4'>og Ram fekk sonen Amminadab, og Amminadab fekk sonen Nahson, og Nahson fekk sonen Salmon,</verse>
        <verse osisID='Matt.1.5'>og Salmon fekk sonen Boaz med Rahab, og Boaz fekk sonen Obed med Rut, og Obed fekk sonen Isai,</verse>
        <verse osisID='Matt.1.6'>og Isai var far åt David, kongen. David fekk sonen Salomo med kona åt Uria,</verse>
        <verse osisID='Matt.1.7'>og Salomo fekk sonen Rehabeam, og Rehabeam fekk sonen Abia, og Abia fekk sonen Asa,</verse>
        <verse osisID='Matt.1.8'>og Asa fekk sonen Josafat, og Josafat fekk sonen Joram, og Joram fekk sonen Uzzia,</verse>
        <verse osisID='Matt.1.9'>og Uzzia fekk sonen Jotam, og Jotam fekk sonen Ahaz, og Ahaz fekk sonen Hizkia,</verse>
        <verse osisID='Matt.1.10'>og Hizkia fekk sonen Manasse, og Manasse fekk sonen Amon, og Amon fekk sonen Josia,</verse>
        <verse osisID='Matt.1.11'>og Josia fekk Jekonja og brørne hans; dei livde i den tidi då folket vart ført til Babylon.</verse>
        <verse osisID='Matt.1.12'>Etter dei vart førde til Babylon, fekk Jekonja sonen Sealtiel, og Sealtiel fekk sonen Zerubbabel,</verse>
        <verse osisID='Matt.1.13'>og Zerubbabel fekk sonen Abiud, og Abiud fekk sonen Eljakim, og Eljakim fekk sonen Asor,</verse>
        <verse osisID='Matt.1.14'>og Asor fekk sonen Sadok, og Sadok fekk sonen Akim, og Akim fekk sonen Eliud,</verse>
        <verse osisID='Matt.1.15'>og Eliud fekk sonen Eleazar, og Eleazar fekk sonen Mattan, og Mattan fekk sonen Jakob,</verse>
        <verse osisID='Matt.1.16'>og Jakob var far åt Josef, mannen hennar Maria som fødde Jesus til verdi, han me kallar Kristus.</verse>
        <verse osisID='Matt.1.17'>Soleis er det i alt fjortan ættleder frå Abraham til David, og fjortan ættleder frå David til Babylon-ferdi, og fjortan ættleder frå Babylon-ferdi til Kristus.</verse>
        <verse osisID='Matt.1.18'>Då Kristus vart fødd, gjekk det soleis til: Medan mor hans, Maria, var trulova med Josef, og fyrr dei kom i hop, synte det seg at ho var med barn av den Heilage Ande.</verse>
        <verse osisID='Matt.1.19'>Josef, festarmannen hennar, var ein rett-tenkt mann, og vilde ikkje føra skam yver henne; han sette seg fyre å skiljast med henne so stilt han kunde.</verse>
        <verse osisID='Matt.1.20'>Men best som han hadde rådt seg til det, synte Herren engel seg for honom i draume og sagde: «Josef, Davids son, ver ikkje rædd å taka Maria, festarmøyi di, heim til deg; for det ho ber under beltet, er av den Heilage Ande.</verse>
        <verse osisID='Matt.1.21'>Ho skal eiga ein son, og honom skal du kalla Jesus; for han skal frelsa folket sitt frå synderne deira.»</verse>
        <verse osisID='Matt.1.22'>Men alt dette hev hendt av di det laut sannast det som Herren hev tala gjenom profeten, når han segjer:</verse>
        <verse osisID='Matt.1.23'>«Ei møy mun barnsvon bera: Ein son ho eiga skal, og namnet han skal nemnast med, er Immanuel» - det er det same som: «Gud er med oss».</verse>
        <verse osisID='Matt.1.24'>Då Josef vakna or svevnen, gjorde han som Herrens engel hadde sagt med honom, og flutte bruri si heim.</verse>
        <verse osisID='Matt.1.25'>Men han kom ikkje nær henne fyrr ho hadde fenge sonen sin; honom kalla han Jesus.</verse>
      </chapter>
      <chapter osisID='Matt.2'>
        <verse osisID='Matt.2.1'>Det var i Betlehem i Judalandet Jesus kom til verdi, i kong Herodes’ dagar. Då kom det nokre vismenner frå Austerlandi til Jerusalem og sagde:</verse>
        <verse osisID='Matt.2.2'>«Kvar er den jødekongen som nyst er fødd? Me såg stjerna hans i Austerland, og no er me komne og vil hylla honom.»</verse>
        <verse osisID='Matt.2.3'>Då kongen, Herodes, høyrde det, vart han forfærd, og heile Jerusalem med.</verse>
        <verse osisID='Matt.2.4'>Han kalla i hop alle dei øvste prestarne og alle skriftlærde i landet, og spurde deim kvar Messias skulde koma til verdi.</verse>
        <verse osisID='Matt.2.5'>«I Betlehem i Judalandet,» svara dei, «for so stend det skrive hjå profeten:</verse>
        <verse osisID='Matt.2.6'>«Du Betlehem, du Juda-bygd, av Juda-jarlarne er du visst ikkje ringaste i rang: Or deg ein fyrste skal gå fram som Israel, mitt eige folk, liksom ein hyrding gjæta skal.»»</verse>
        <verse osisID='Matt.2.7'>Då kalla Herodes vismennerne til seg i løynd, og spurde deim ut um tidi då stjerna hadde synt seg.</verse>
        <verse osisID='Matt.2.8'>So styrde han deim i veg til Betlehem og sagde: «Far no dit, og høyr dykk vel fyre um barnet, og når de hev funne det, so seg meg til, so eg og kann koma og hylla det!»</verse>
        <verse osisID='Matt.2.9'>Då dei hadde høyrt på kongen, tok dei i vegen, og best det var, fekk dei sjå den same stjerna som dei hadde set i Austerland; ho for fyre deim, til ho kom uppyver der som barnet var; der vart ho standande.</verse>
        <verse osisID='Matt.2.10'>Då vismennerne såg stjerna, vart dei so glade at dei aldri hadde vore so glade.</verse>
        <verse osisID='Matt.2.11'>Dei gjekk inn i huset, og fann barnet hjå mori, Maria. Då fall dei på kne, og hyllte barnet. Og dei let upp skrini, sine og bar fram for det gåvor: gull og røykjelse og myrra.</verse>
        <verse osisID='Matt.2.12'>Og Gud varsla deim i draume, at dei ikkje måtte fara attende til Herodes, og so tok dei ein annan veg heim att til landet sitt.</verse>
        <verse osisID='Matt.2.13'>Vel dei var farne, so syner Herrens engel seg for Josef i draume og segjer: «Statt upp! Tak barnet og mori, og røm til Egyptarland, og ver der til eg segjer deg til! For Herodes kjem til å leita etter barnet og vil gjera ende på det.»</verse>
        <verse osisID='Matt.2.14'>Då stod han upp, og same natti tok han barnet og mori og for til Egyptarland,</verse>
        <verse osisID='Matt.2.15'>og der vart han verande til Herodes var avliden, so det skulde sannast det som Herren hev tala gjenom profeten, når han segjer: «Or Egyptarland kalla eg min son.»</verse>
        <verse osisID='Matt.2.16'>Då Herodes såg at vismennerne hadde havt honom til narr, vart han brennande harm. Han sende ut folk og let dei drepa alle guteborn i Betlehem og heile grannelaget på tvo år og derunder, etter den tidi han hadde fenge vita av vismennerne.</verse>
        <verse osisID='Matt.2.17'>Då vart det sanna det som Jeremia, profeten, hev tala, når han segjer:</verse>
        <verse osisID='Matt.2.18'>«Dei høyrde ei røyst i Rama - gråt og øying stor: Rakel ho gret for borni sine, og ansa ’kje trøystarord; for burte er dei, burte!»</verse>
        <verse osisID='Matt.2.19'>Då Herodes var avliden, syner Herrens engel seg i draume for Josef i Egyptarland og segjer:</verse>
        <verse osisID='Matt.2.20'>«Statt upp! Tak barnet og mori, og far til Israelslandet! For no er dei burte dei som leita etter barnet og vilde taka livet av det.»</verse>
        <verse osisID='Matt.2.21'>So stod han upp, og tok barnet og mori og for til Israelslandet.</verse>
        <verse osisID='Matt.2.22'>Men då han fekk spurt at Arkelaus hadde vorte konge i Judariket etter far sin, Herodes, torde han ikkje koma dit. Han gjorde som Gud sagde til honom i draume, og for burt til Galilæa-bygderne,</verse>
        <verse osisID='Matt.2.23'>og då han kom til ein by som heiter Nasaret, vart han buande der. Soleis skulde det koma til å sannast det som er sagt gjenom profetarne, at han skulde kallast Nasaræar.</verse>
      </chapter>
      <chapter osisID='Matt.3'>
        <verse osisID='Matt.3.1'>I den tidi steig Johannes, døyparen, fram og tala i Judaheidi</verse>
        <verse osisID='Matt.3.2'>og sagde: «Vend um! For himmelriket er nær.»</verse>
        <verse osisID='Matt.3.3'>Det er honom Jesaja, profeten, talar um, når han segjer: «Høyr han som ropar i heidi: Rydje vegen åt Herren, jamne stigarne hans!»</verse>
        <verse osisID='Matt.3.4'>Johannes gjekk med ein kjole av kamelhår, og hadde eit lerbelte kring livet, og maten hans var grashoppar og villhonning.</verse>
        <verse osisID='Matt.3.5'>Då kom dei ut til honom frå Jerusalem og frå heile Judalandet og Jordan-kverven,</verse>
        <verse osisID='Matt.3.6'>og han døypte deim i Jordanåi, med dei sanna synderne sine.</verse>
        <verse osisID='Matt.3.7'>Mange av farisæarane og sadducæarane kom og til dåpen hans. Då han såg deim, sagde han: «Kven lærde dykk å røma frå den vreiden som koma skal, de orme-ungar?</verse>
        <verse osisID='Matt.3.8'>Ber då frukt som svarar til umvendingi,</verse>
        <verse osisID='Matt.3.9'>og tru ikkje de kann tenkja som so: «Me hev Abraham til far!» for eg segjer dykk at Gud kann vekkja upp born åt Abraham av desse steinarne.</verse>
        <verse osisID='Matt.3.10'>Øksi ligg alt innmed roti på treet; kvart tre som ikkje ber god frukt, vert hogge ned og kasta på elden.</verse>
        <verse osisID='Matt.3.11'>Eg døyper dykk med vatn til umvending; men han som kjem etter meg, er sterkare enn eg; eg er ikkje verd å bera skorne hans - han skal døypa dykk med den Heilage Ande og eld.</verse>
        <verse osisID='Matt.3.12'>Han hev kasteskovlen i handi, og skal gjera av låven sin; kornet skal han samla i stabburet, men agnerne skal han brenna i ein eld som aldri sloknar.»</verse>
        <verse osisID='Matt.3.13'>So kom Jesus frå Galilæa åt Jordan, til Johannes, og vilde få honom til å døypa seg.</verse>
        <verse osisID='Matt.3.14'>Men Johannes bar seg undan og sagde: «Eg treng dåp av deg, og so kjem du til meg!»</verse>
        <verse osisID='Matt.3.15'>«Lat det no vera so like vel!» svara Jesus. «For soleis lyt me i eitt og alt gjera det som er rett.» Då gjorde han som Jesus vilde.</verse>
        <verse osisID='Matt.3.16'>Med det same Jesus var døypt, steig han upp or vatnet. Då opna himmelen seg for honom, og han såg Guds Ande koma dalande nedyver seg som ei duva,</verse>
        <verse osisID='Matt.3.17'>og ei røyst frå himmelen sagde: «Dette er Son min, han som eg elskar, han som eg hev hugnad i.»</verse>
      </chapter>
      <chapter osisID='Matt.4'>
        <verse osisID='Matt.4.1'>Sidan førde Anden Jesus ut i øydemarki, so djevelen skulde freista honom.</verse>
        <verse osisID='Matt.4.2'>Han fasta i fyrti dagar og fyrti næter, og vart hungrig då so langt leid.</verse>
        <verse osisID='Matt.4.3'>Og freistaren kom og sagde til honom: «Er du Guds Son, so seg at desse steinarne skal verta til brød!»</verse>
        <verse osisID='Matt.4.4'>Men han svara: «Det stend skrive: «Menneskja liver ikkje berre av brød, men av kvart ord som kjem frå Guds munn.»»</verse>
        <verse osisID='Matt.4.5'>Då tok djevelen honom med seg til den heilage byen og sette honom ytst på tempeltaket, og sagde til honom:</verse>
        <verse osisID='Matt.4.6'>«Er du Guds Son, so kasta deg utfyre! For det stend skrive: «Han englarn’ sine bjoda skal at dei på henderne deg ber, so aldri du på nokon stein skal turva støyta foten din.»»</verse>
        <verse osisID='Matt.4.7'>Jesus svara: «Det stend og skrive: «Du skal ikkje freista Herren, din Gud.»»</verse>
        <verse osisID='Matt.4.8'>So tok djevelen honom med seg upp på eit ovhøgt fjell, og synte honom alle verdsens rike og deira herlegdom og sagde:</verse>
        <verse osisID='Matt.4.9'>«Alt dette gjev eg deg, dersom du fell på kne og tilbed meg.»</verse>
        <verse osisID='Matt.4.10'>Då sagde Jesus til honom: «Gakk frå meg, Satan! For det stend skrive: «Herren, din Gud, skal du tilbeda; honom og ingen annan skal du tena.»»</verse>
        <verse osisID='Matt.4.11'>So for djevelen ifrå honom, og med det same kom englarne og tente honom.</verse>
        <verse osisID='Matt.4.12'>Då Jesus fekk høyra at Johannes var gjeven i henderne på uvenerne sine, drog han seg undan og for til Galilæa.</verse>
        <verse osisID='Matt.4.13'>Sidan flutte han frå Nasaret og busette seg i Kapernaum, som ligg nedmed sjøen, på Sebulons og Naftalis grunn,</verse>
        <verse osisID='Matt.4.14'>so det skulde sannast det som er tala gjenom Jesaja, profeten, når han segjer:</verse>
        <verse osisID='Matt.4.15'>«Sebulons og Naftalis land, som langs med sjøen ligg, og dei som burtum Jordan bur, og heidne bygdekrins -</verse>
        <verse osisID='Matt.4.16'>det folket som i myrker sat, so stort eit ljos fekk sjå; dei sat i daudens skoddeland, då rann for deim eit ljos.»</verse>
        <verse osisID='Matt.4.17'>Frå den tidi tok Jesus til å tala til folket og sagde: «Vend um! Himmelriket er nær!»</verse>
        <verse osisID='Matt.4.18'>Som han no ein gong gjekk frammed Galilæasjøen, fekk han sjå tvo brør, Simon, han som kallast Peter, og Andreas, bror hans; dei heldt på og kasta ei not i sjøen; for dei var fiskarar.</verse>
        <verse osisID='Matt.4.19'>Han segjer til dei: «Kom og fylg meg! Eg vil gjera dykk til menneskje-fiskarar!»</verse>
        <verse osisID='Matt.4.20'>Då gjekk dei beint frå garni sine og fylgde honom.</verse>
        <verse osisID='Matt.4.21'>Då han kom lenger fram, såg han tvo andre brør, Jakob, son åt Sebedæus, og Johannes, bror hans: dei sat i båten hjå Sebedæus, far sin, og greidde garni sine. Han kalla deim,</verse>
        <verse osisID='Matt.4.22'>og med ein gong gjekk dei burt frå båten og frå far sin, og fylgde honom.</verse>
        <verse osisID='Matt.4.23'>Sidan for han ikring i heile Galilæa og lærde folket i synagogorne deira, og forkynte evangeliet um riket, og lækte all sjukdom og vanhelsa hjå deim.</verse>
        <verse osisID='Matt.4.24'>Det gjekk gjetord um honom yver heile Syria, og dei kom til honom med alle som hadde vondt og drogst med eikor sott eller plåga, forgjorde og nedfall-sjuke og lamne, og han gjorde deim gode att.</verse>
        <verse osisID='Matt.4.25'>Og det fylgde honom ein stor folkehop frå Galilæa og Dekapolis og Jerusalem og Judalandet og bygderne på hi sida Jordan.</verse>
      </chapter>
      <chapter osisID='Matt.5'>
        <verse osisID='Matt.5.1'>Då Jesus såg folkehopen, gjekk han upp i fjellet; der sette han seg ned, og læresveinarne hans kom burt til honom.</verse>
        <verse osisID='Matt.5.2'>Då tok han til ords og lærde deim og sagde:</verse>
        <verse osisID='Matt.5.3'>«Sæle dei som er fatige i åndi! Himmelriket er deira!</verse>
        <verse osisID='Matt.5.4'>Sæle dei som syrgjer! Dei skal verta trøysta.</verse>
        <verse osisID='Matt.5.5'>Sæle dei tolsame! Dei skal erva jordi.</verse>
        <verse osisID='Matt.5.6'>Sæle dei som hungrar og tyrster etter rettferd! Dei skal verta metta.</verse>
        <verse osisID='Matt.5.7'>Sæle dei miskunnsame! Dei skal få miskunn.</verse>
        <verse osisID='Matt.5.8'>Sæle dei som er reine i hjarta! Dei skal sjå Gud.</verse>
        <verse osisID='Matt.5.9'>Sæle dei fredkjære! Dei skal kallast Guds born.</verse>
        <verse osisID='Matt.5.10'>Sæle dei som vert forfylgde for rettferdi si! Himmelriket er deira.</verse>
        <verse osisID='Matt.5.11'>Sæle er de når dei spottar dykk og forfylgjer dykk og talar berre vondt um dykk for mi skuld, og lyg det.</verse>
        <verse osisID='Matt.5.12'>Ver glade og fegne! Stor er løni dykkar i himmelen. For soleis forfylgde dei dei profetarne som var til fyre dykk.</verse>
        <verse osisID='Matt.5.13'>De er saltet på jordi! Vert saltet dove, kva skal so det saltast med? Det duger då ikkje til anna enn til å kastast ut og trakkast på.</verse>
        <verse osisID='Matt.5.14'>De er ljoset i verdi. Den byen som ligg på eit fjell, kann ikkje dyljast.</verse>
        <verse osisID='Matt.5.15'>Ingen kveikjer eit ljos og set det under skjeppa, men i staken; då lyser det for alle som er i huset.</verse>
        <verse osisID='Matt.5.16'>Soleis skal de lata ljoset dykkar lysa for folk, so dei kann sjå dei gode gjerningarne dykkar og prisa Far dykkar i himmelen!</verse>
        <verse osisID='Matt.5.17'>De må ikkje tru eg er komen for å avlysa lovi eller profetarne. Eg er ikkje komen for å avlysa, men for å fullføra.</verse>
        <verse osisID='Matt.5.18'>For det segjer eg dykk for sant: Fyrr himmelen og jordi forgjengst, skal ikkje den minste bokstav, ikkje ein einaste prikk i lovi forgangast, fyrr alt saman er fullgjort.</verse>
        <verse osisID='Matt.5.19'>Um då nokon bryt eit einaste av desse minste bodi, og lærer folk soleis, so skal han kallast den minste i himmelriket; men den som held deim og lærer deim ifrå seg, han skal kallast stor i himmelriket.</verse>
        <verse osisID='Matt.5.20'>For det segjer eg dykk, at er ikkje dykkar rettferd mykje større enn rettferdi åt dei skriftlærde og farisæarane, so kjem de aldri inn i himmelriket.</verse>
        <verse osisID='Matt.5.21'>De hev høyrt det er sagt til dei gamle: «Du skal ikkje drepa! Den som drep, skal koma for retten.»</verse>
        <verse osisID='Matt.5.22'>Men eg segjer dykk at den som er vond på bror sin forutan grunn, han skal koma for retten; og den som segjer til bror sin: «Din stakar!» han skal koma for rådet; og den som segjer: «Din dåre!» han skal koma i helviteselden.</verse>
        <verse osisID='Matt.5.23'>Når du då gjeng fram til altaret med offeret ditt, og du der kjem i hug at bror din hev noko imot deg,</verse>
        <verse osisID='Matt.5.24'>so lat offeret ditt liggja der framfor altaret - gakk fyrst burt og gjer det godt at med bror din, og kom so og ber fram offeret ditt!</verse>
        <verse osisID='Matt.5.25'>Ver snar til å laga deg etter motparten din den stundi du er med honom på vegen! Elles stemner han deg for domaren, og domaren sender deg yver til futen, og du vert kasta i fengsel;</verse>
        <verse osisID='Matt.5.26'>det segjer eg deg for visst: Du slepp ikkje ut att fyrr du hev greidt siste kvitten.</verse>
        <verse osisID='Matt.5.27'>De hev høyrt det er sagt: «Du skal ikkje gjera hor!»</verse>
        <verse osisID='Matt.5.28'>Men eg segjer dykk at den som ser på ei kvinna og lyster etter henne, han hev alt gjort hor med henne i hjarta sitt.</verse>
        <verse osisID='Matt.5.29'>Um det høgre auga ditt freistar deg, so riv det ut og kasta det frå deg! Du er betre faren du misser ein av lemerne dine, enn at heile likamen vert kasta i helvite.</verse>
        <verse osisID='Matt.5.30'>Og um den høgre handi freistar deg, so hogg henne av og kasta henne frå deg! Du er betre faren du misser ein lem enn at heile likamen din kjem i helvite.</verse>
        <verse osisID='Matt.5.31'>Det er sagt: «Den som skil seg frå kona si, skal gjeve henne skilsmålsbrev.»</verse>
        <verse osisID='Matt.5.32'>Men eg segjer dykk at den som skil seg frå kona si for anna enn utruskap, han valdar at ho gjer hor, og den som gifter seg med ei fråskild kona, han gjer hor.</verse>
        <verse osisID='Matt.5.33'>Sameleis hev de høyrt det er sagt til dei gamle: «Du skal ikkje gjera rang eid, men svara Herren for eidarne dine!»</verse>
        <verse osisID='Matt.5.34'>Men eg segjer dykk at de aldri skal sverja, korkje ved himmelen, for det er Guds høgsæte,</verse>
        <verse osisID='Matt.5.35'>eller ved jordi, for det er fotbenken hans, eller ved Jerusalem, for det er staden åt den store kongen.</verse>
        <verse osisID='Matt.5.36'>Ikkje skal du heller sverja ved hovudet ditt; for du kann ikkje gjera eit hår kvitt eller svart.</verse>
        <verse osisID='Matt.5.37'>Når de talar, so lat det vera «Ja, ja!» og «Nei, nei!» Alt som gjeng yver det, kjem av det vonde.</verse>
        <verse osisID='Matt.5.38'>De hev høyrt det er sagt: «Auga for auga og tonn for tonn!»</verse>
        <verse osisID='Matt.5.39'>Men eg segjer dykk at de ikkje skal setja dykk imot den som gjer vondt. Um ein slær deg på den høgre kinni, so snu den vinstre og til honom.</verse>
        <verse osisID='Matt.5.40'>Og vil nokon trætta til seg trøya di, so lat honom få kjolen med.</verse>
        <verse osisID='Matt.5.41'>Og trugar nokon deg til å fylgja honom ei mil, so fylg du honom tvo mil.</verse>
        <verse osisID='Matt.5.42'>Gjev den som bed deg, og snu deg ikkje frå den som vil låna av deg!</verse>
        <verse osisID='Matt.5.43'>De hev høyrt det er sagt: «Du skal elska næsten din og hata fienden din!»</verse>
        <verse osisID='Matt.5.44'>Men eg segjer dykk: Elska fiendarne dykkar, velsigna deim som bannar dykk, gjer vel mot deim som hatar dykk, og bed for deim som forfylgjer dykk!</verse>
        <verse osisID='Matt.5.45'>då er de rette borni åt far dykkar i himmelen; for han let soli si skina yver vonde og gode, og let det regna yver rettferdige og urettferdige.</verse>
        <verse osisID='Matt.5.46'>For um de elskar deim som elskar dykk, kva løn kann de venta for det? Gjer ikkje tollmennerne like eins?</verse>
        <verse osisID='Matt.5.47'>Og um de helsar «Guds fred» berre til brørne dykkar, kva stort gjer de då? Gjer ikkje heidningarne det same?</verse>
        <verse osisID='Matt.5.48'>Ver då de fullkomne, som far dykkar i himmelen er!</verse>
      </chapter>
      <chapter osisID='Matt.6'>
        <verse osisID='Matt.6.1'>Agta dykk at de ikkje gjer dei gode gjerningarne dykkar for augo på folk, so dei skal sjå kor gjæve de er! For då hev de ingi løn i vente hjå far dykkar i himmelen.</verse>
        <verse osisID='Matt.6.2'>Vil du gjeva ei sælebotsgåva, so blås ikkje fyrst i luren um det, som hyklarane gjer i synagogorne og på gatorne, so folk skal rosa deim; det segjer eg dykk for sant: Dei hev alt fenge si løn!</verse>
        <verse osisID='Matt.6.3'>Men når du gjev ei sælebotsgåva, so lat ’kje den vinstre handi di vita kva den høgre handi di gjer!</verse>
        <verse osisID='Matt.6.4'>Lat gåva di vera duld, og far din som ser det som dult er, han skal løna deg upp i dagen!</verse>
        <verse osisID='Matt.6.5'>Når de bed, so far ikkje åt som hyklarane! For dei vil helst standa i synagogorne og på gatehyrno og halda bøn, so dei kann få syna seg fram for folk; det segjer eg dykk for sant: Dei hev alt fenge si løn.</verse>
        <verse osisID='Matt.6.6'>Men når du vil beda, då gakk inn i kammerset ditt, og lat att døri, og bed til far din som er i det dulde, og far din som ser i det dulde, skal løna deg upp i dagen.</verse>
        <verse osisID='Matt.6.7'>Remsa ikkje upp mange ord når de bed! So gjer heidningarne - dei trur bønerne deira skal høyrast for dei mange ordi skuld.</verse>
        <verse osisID='Matt.6.8'>Gjer då ikkje som dei! Far dykkar veit kva de treng, fyrr de bed honom um det.</verse>
        <verse osisID='Matt.6.9'>Soleis skal de beda: Fader vår, du som er i himmelen! Lat namnet ditt helgast;</verse>
        <verse osisID='Matt.6.10'>lat riket ditt koma; lat viljen din råda på jordi so som i himmelen;</verse>
        <verse osisID='Matt.6.11'>gjev oss i dag vårt daglege brød;</verse>
        <verse osisID='Matt.6.12'>og forlat oss vår skuld, som me og forlet våre skuldmenn;</verse>
        <verse osisID='Matt.6.13'>og før oss ikkje ut i freisting; men frels oss frå det vonde. For riket er ditt, og magti og æra i all æva! Amen.</verse>
        <verse osisID='Matt.6.14'>For um de forlet andre misgjerningarne deira, so skal far dykkar i himmelen forlata dykk og;</verse>
        <verse osisID='Matt.6.15'>men forlet de ikkje andre, so skal ikkje far dykkar heller forlata dykkar misgjerningar.</verse>
        <verse osisID='Matt.6.16'>Når de fastar, skal de ikkje laga dykk sturne som hyklarane; for dei skaper seg til i andlitet, so folk skal sjå at dei fastar; det segjer eg dykk for sant: Dei hev alt fenge si løn.</verse>
        <verse osisID='Matt.6.17'>Men når du fastar, då salva hovudet og två andlitet ditt,</verse>
        <verse osisID='Matt.6.18'>so ikkje folk, men far din i det dulde, kann sjå at du fastar, og far din som ser i det dulde, skal løna deg.</verse>
        <verse osisID='Matt.6.19'>Samla dykk ikkje skattar på jordi, der mol og makk et og øyder, og tjuvar bryt seg inn og stel,</verse>
        <verse osisID='Matt.6.20'>men samla dykk skattar i himmelen, der korkje mol eller makk øydelegg, og tjuvar aldri bryt seg inn og stel!</verse>
        <verse osisID='Matt.6.21'>For der skatten din er, der vil hjarta ditt og vera.</verse>
        <verse osisID='Matt.6.22'>Auga er ljoset i likamen; er auga ditt klårt, so vert heile likamen ljos;</verse>
        <verse osisID='Matt.6.23'>er auga ditt dimt, so vert heile likamen myrk. Når då ljoset inni deg er myrkt, kor stort vert ikkje myrkret då!</verse>
        <verse osisID='Matt.6.24'>Ingen kann tena tvo herrar; for anten vil han hata den eine og halda utav den andre, eller halda seg til den eine og vanvyrda hin; de kann ikkje tena både Gud og Mammon.</verse>
        <verse osisID='Matt.6.25'>Difor segjer eg dykk: Syt ikkje for livet dykkar, kva de skal eta og kva de skal drikka, eller for likamen dykkar, kva de skal klæda dykk med! Er ikkje livet meir enn maten og likamen meir enn klædi?</verse>
        <verse osisID='Matt.6.26'>Sjå på fuglarne i lufti: Dei sår ikkje, og haustar ikkje, og samlar ikkje i hus, og far dykkar i himmelen føder deim like vel. Er ikkje de mykje meir enn dei?</verse>
        <verse osisID='Matt.6.27'>Og kven av dykk kann leggja ei einaste aln til livsvegen sin, um han syter aldri so mykje?</verse>
        <verse osisID='Matt.6.28'>Og kvi syter de for klædi? Sjå liljorne på marki, korleis dei veks! Dei arbeider ikkje, dei spinn ikkje;</verse>
        <verse osisID='Matt.6.29'>men eg segjer dykk at ikkje sjølve Salomo i all sin herlegdom var so klædd som ei av deim.</verse>
        <verse osisID='Matt.6.30'>Klæder no Gud soleis graset på marki, det som stend i dag og vert kasta i omnen i morgon, skulde han då ’kje mykje heller klæda dykk, de fåtruande!</verse>
        <verse osisID='Matt.6.31'>So må de då ikkje syta og segja: «Kva skal me eta?» eller: «Kva skal me drikka?» eller: «Kva skal me klæda oss med?»</verse>
        <verse osisID='Matt.6.32'>For alt det spør heidningarne etter; men far dykkar i himmelen veit at alt sovore treng de um.</verse>
        <verse osisID='Matt.6.33'>Søk fyrst Guds rike og hans rettferd, so skal de få alt dette attpå!</verse>
        <verse osisID='Matt.6.34'>So syt då ikkje for morgondagen! Morgondagen lyt syta for seg. Kvar dag hev nok med si møda.</verse>
      </chapter>
      <chapter osisID='Matt.7'>
        <verse osisID='Matt.7.1'>Døm ikkje, elles vert de dømde! For den domen de dømer, skal de dømast etter,</verse>
        <verse osisID='Matt.7.2'>og det målet de mæler med, skal dei mæla åt dykk i.</verse>
        <verse osisID='Matt.7.3'>Kvi ser du flisi i auga åt bror din, men bjelken i ditt eige auga, den vert du ikkje var?</verse>
        <verse osisID='Matt.7.4'>Eller korleis kann du segja til bror din: Kom, lat meg taka flisi ut or auga ditt! og sjå, det sit ein bjelke i ditt eige auga!</verse>
        <verse osisID='Matt.7.5'>Din hyklar! Drag fyrst bjelken ut or ditt auga - då kann du sjå å taka flisi ut or auga åt bror din.</verse>
        <verse osisID='Matt.7.6'>Gjev ikkje hundarne det som heilagt er, og kasta ikkje perlorne dykkar for svini! Dei kjem berre til å trøda deim under føterne, og snu seg og riva dykk sund.</verse>
        <verse osisID='Matt.7.7'>Bed, so skal de få, leita, so skal de finna, banka på, so skal det verta upplate for dykk!</verse>
        <verse osisID='Matt.7.8'>For kvar den som bed, han fær, og den som leitar, han finn, og den som bankar på, vert det upplate for.</verse>
        <verse osisID='Matt.7.9'>Eller er det nokon av dykk som gjev son sin ein stein når han bed honom um brød,</verse>
        <verse osisID='Matt.7.10'>eller ein orm når han bed um ein fisk?</verse>
        <verse osisID='Matt.7.11'>Når no de veit å gjeva borni dykkar gode gåvor, de som er vonde, kor mykje meir vil so ’kje far dykkar i himmelen gjeva noko godt til deim som bed honom!</verse>
        <verse osisID='Matt.7.12'>Alt som de då vil at andre skal gjera mot dykk, det skal de og gjera mot deim; for so er lovi og profetarne.</verse>
        <verse osisID='Matt.7.13'>Gakk inn igjenom den tronge porten! For vid er den porten, og breid er den vegen som fører til fortaping, og mange er dei som gjeng inn der.</verse>
        <verse osisID='Matt.7.14'>Men trong er den porten, og smal er den vegen som fører til livet, og få er dei som finn honom.</verse>
        <verse osisID='Matt.7.15'>Tak dykk i vare for dei falske profetarne! Dei kjem til dykk i saueham, men innvertes er dei gråduge ulvar.</verse>
        <verse osisID='Matt.7.16'>På frukterne deira skal de kjenna deim; kann ein hausta druvor av klunger eller fikor av tistlar?</verse>
        <verse osisID='Matt.7.17'>Soleis ber alle gode tre god frukt; men låke tre ber vond frukt,</verse>
        <verse osisID='Matt.7.18'>eit godt tre kann ikkje bera vond frukt, og eit låkt tre kann ikkje bera god frukt.</verse>
        <verse osisID='Matt.7.19'>Men kvart tre som ikkje gjev god frukt, vert hogge ned og kasta på elden.</verse>
        <verse osisID='Matt.7.20'>So skal de då kjenna deim på frukterne.</verse>
        <verse osisID='Matt.7.21'>Ikkje alle som segjer til meg: «Herre, herre!» skal koma inn i himmelriket, men dei som gjer det far min i himmelen vil.</verse>
        <verse osisID='Matt.7.22'>På den dagen skal mange segja til meg: «Herre, herre, hev me ikkje tala profetord i ditt namn, og drive ut djevlar i ditt namn, og gjort mange under i ditt namn?»</verse>
        <verse osisID='Matt.7.23'>Då skal eg segja deim beint ut: «Eg hev aldri kjent dykk. Gakk ifrå meg, de illgjerdsmenner!»</verse>
        <verse osisID='Matt.7.24'>Den som no høyrer desse ordi mine og gjer etter deim, honom vil eg likna med ein vitug mann, som bygde huset sitt på berg.</verse>
        <verse osisID='Matt.7.25'>Og regnet sila, og elvarne fløymde, og vindarne bles og sette mot huset; men det stod; for det var tufta på berg.</verse>
        <verse osisID='Matt.7.26'>Og den som høyrer desse ordi mine og ikkje gjer etter deim, han kann liknast med ein fåvis mann, som bygde huset sitt på sand.</verse>
        <verse osisID='Matt.7.27'>Og regnet sila, og elvarne fløymde, og vindarne bles og sette mot huset; då fall det, og fallet vart stort.»</verse>
        <verse osisID='Matt.7.28'>Då Jesus hadde tala desse ordi, då var folket reint upp i under yver læra hans.</verse>
        <verse osisID='Matt.7.29'>For han lærde deim som ein som hev velde, og ikkje som deira skriftlærde.</verse>
      </chapter>
      <chapter osisID='Matt.8'>
        <verse osisID='Matt.8.1'>Då han gjekk ned av fjellet, fylgde det mykje folk med honom.</verse>
        <verse osisID='Matt.8.2'>Best det var, kom ein som hadde spillsykja, og fall på kne for honom og sagde: «Herre, dersom du vil, so kann du gjera meg rein.»</verse>
        <verse osisID='Matt.8.3'>Jesus rette ut handi, og tok burt på honom og sagde: «Eg vil; vert rein!» Då vart han med ein gong fri spillsykja, og rein.</verse>
        <verse osisID='Matt.8.4'>Og Jesus sagde til honom: «Sjå til at du ikkje segjer dette med nokon, men gakk burt og te deg for presten, og ber fram det offeret som Moses hev sagt fyre, so du kann vitna for deim!»</verse>
        <verse osisID='Matt.8.5'>Då han so gjekk inn i Kapernaum, kom ein hovudsmann og tala til honom og sagde:</verse>
        <verse osisID='Matt.8.6'>«Herre, drengen min ligg lam heime, og lid hardt.»</verse>
        <verse osisID='Matt.8.7'>«Skal eg koma og lækja honom?» segjer Jesus.</verse>
        <verse osisID='Matt.8.8'>«Herre,» svara hovudsmannen, «eg er ikkje verd at du stig inn under mitt tak. Men seg berre eit ord, so vert drengen min god att!</verse>
        <verse osisID='Matt.8.9'>For eg er ein mann som må lyda deim som større er, og sjølv hev eg og hersveinar under meg, og segjer eg til ein av deim: «Gakk!» so gjeng han, og til ein annan: «Kom!» so kjem han, og til tenaren min: «Gjer no det!» so gjer han det.»</verse>
        <verse osisID='Matt.8.10'>Då Jesus høyrde det, undra han seg, og sagde til deim som var med honom: «Det segjer eg dykk for sant: So stor ei tru hev eg ikkje funne hjå nokon i Israel.</verse>
        <verse osisID='Matt.8.11'>Og det skal de vita, at mange skal koma både frå aust og frå vest og setja seg til bords med Abraham og Isak og Jakob i himmelriket;</verse>
        <verse osisID='Matt.8.12'>men dei som riket var etla åt, skal ut i myrkret utanfor, der dei græt og skjer tenner.»</verse>
        <verse osisID='Matt.8.13'>So sagde han til hovudsmannen: «Gakk heim att! Det skal verta som du trudde.» Og drengen vart god att i same stundi.</verse>
        <verse osisID='Matt.8.14'>Då Jesus kom heim til Peter, såg han at vermor hans låg sjuk og hadde hiteflagor.</verse>
        <verse osisID='Matt.8.15'>So tok han henne i handi; då kvarv hiteflagorne burt, og ho stod upp og stelte for honom.</verse>
        <verse osisID='Matt.8.16'>Um kvelden kom dei til honom med mange som var forgjorde og hadde vonde ånder i seg, og han dreiv ut ånderne med eit einaste ord, og alle som hadde vondt, gjorde han gode att.</verse>
        <verse osisID='Matt.8.17'>Soleis skulde det sannast det som Jesaja, profeten, hev tala, når han segjer: «Han våre sotter på seg tok, og våre sykjor bar.»</verse>
        <verse osisID='Matt.8.18'>Då Jesus såg at det hadde samla seg mykje folk ikring honom, sagde han til læresveinarne: «Lat oss fara yver til hi sida!»</verse>
        <verse osisID='Matt.8.19'>I det same kom ein skriftlærd mann til honom og sagde: «Meister, eg vil fylgja deg kvar du fer.»</verse>
        <verse osisID='Matt.8.20'>Då svara Jesus: «Revarne hev hi, og fuglarne i lufti hev reir, men Menneskjesonen hev ingen stad han kann leggja sitt hovud nedpå.»</verse>
        <verse osisID='Matt.8.21'>Ein annan - ein av læresveinarne hans - sagde med honom: «Herre, lat meg fyrst få ganga heim og jorda far min!»</verse>
        <verse osisID='Matt.8.22'>Men Jesus svara: «Fylg du meg, og lat dei daude jorda sine daude!»</verse>
        <verse osisID='Matt.8.23'>So gjekk han ut i båten, og læresveinarne var med.</verse>
        <verse osisID='Matt.8.24'>Um eit bil vart det so hard sjø at bårorne slo yver båten; men han låg og sov.</verse>
        <verse osisID='Matt.8.25'>Då gjekk dei burt til honom og vekte honom og sagde: «Herre, hjelp! Me gjeng under!»</verse>
        <verse osisID='Matt.8.26'>«Kvi er de so rædde?» sagde han; «kor lite tru de hev!» So stod han upp og truga vinden og sjøen, og det vart blikende stilt.</verse>
        <verse osisID='Matt.8.27'>Og folk undra seg og sagde: «Kva mann er dette, at både vind og sjø må lyda honom?»</verse>
        <verse osisID='Matt.8.28'>Då han kom yver på hi sida, til Gadarenarlandet, møtte han tvo forgjorde, som kom ut or gravholorne; dei var so ville og vonde at ingen kunde koma fram den vegen.</verse>
        <verse osisID='Matt.8.29'>Og best det var, sette dei i og ropa: «Kva vil du oss, du Guds Son? Er du komen hit for å plåga oss fyre tidi?»</verse>
        <verse osisID='Matt.8.30'>Eit godt stykke ifrå gjekk ein stor svineflokk på beite.</verse>
        <verse osisID='Matt.8.31'>So bad ånderne: «Driv du oss ut, so lat oss fara i svineflokken!»</verse>
        <verse osisID='Matt.8.32'>«Gjer so då!» svara han. Då for dei ut og for inn i svini. Og brått sette heile flokken utyver stupet og ned i sjøen og druknast.</verse>
        <verse osisID='Matt.8.33'>Gjætarane rømde, og då dei kom til byen, fortalde dei alt saman, og sagde korleis det hadde gjenge med dei forgjorde.</verse>
        <verse osisID='Matt.8.34'>Då gjekk alt byfolket ut imot Jesus, og då dei fekk sjå honom, bad dei at han vilde fara burt ifrå bygderne deira.</verse>
      </chapter>
      <chapter osisID='Matt.9'>
        <verse osisID='Matt.9.1'>So gjekk han ut i båten og for yver og kom til sin eigen by.</verse>
        <verse osisID='Matt.9.2'>Då kom dei til honom med ein lam mann, som låg i ei seng. Då Jesus såg trui deira, sagde han til den lame: «Ver hugheil, son! Syndene dine er tilgjevne.»</verse>
        <verse osisID='Matt.9.3'>Då var det nokre av dei skriftlærde som tenkte med seg: «Denne spottar Gud!»</verse>
        <verse osisID='Matt.9.4'>Men Jesus såg tankarne deira og sagde: «Kvi hyser de so vonde tankar i hjarta?</verse>
        <verse osisID='Matt.9.5'>Kva er lettast å segja: «Synderne dine er tilgjevne,» eller: «Statt upp og gakk?»</verse>
        <verse osisID='Matt.9.6'>Men so de skal vita at Menneskjesonen hev magt til å tilgjeva synder på jordi» - so segjer han til den lame: «Statt upp, tak sengi og gakk heim att!»</verse>
        <verse osisID='Matt.9.7'>Då stod han upp og gjekk heim til seg.</verse>
        <verse osisID='Matt.9.8'>Og då folket såg det, vart dei ottefulle, og lova Gud som hadde gjeve menneskje slik magt.</verse>
        <verse osisID='Matt.9.9'>Då Jesus gjekk lenger fram, fekk han sjå ein mann som sat på tollbudi - Mattæus heitte han - og sagde til honom: «Fylg meg!» Og han stod upp og fylgde Jesus.</verse>
        <verse osisID='Matt.9.10'>Då han so heldt måltid heime i huset sitt, kom mange tollmenner og syndarar og sette seg til bords med Jesus og læresveinarne hans.</verse>
        <verse osisID='Matt.9.11'>Farisæarane såg det og sagde til læresveinarne: «Kvifor et meisteren dykkar i lag med tollmenner og syndarar?»</verse>
        <verse osisID='Matt.9.12'>Då Jesus høyrde det, sagde han: «Det er ikkje dei friske som treng lækjar, men dei som hev vondt.</verse>
        <verse osisID='Matt.9.13'>Gakk burt og lær kva som ligg i det ordet: «D’er miskunn, ikkje offer, eg hev hugnad i.» For eg er ikkje komen for å kalla rettferdige, men syndarar.»</verse>
        <verse osisID='Matt.9.14'>Då kom læresveinarne åt Johannes til honom og sagde: «Korleis hev det seg at me og farisæarane fastar so mykje, men dine læresveinar fastar ikkje?»</verse>
        <verse osisID='Matt.9.15'>Jesus svara: «Kann bryllaupsfolket syrgja medan dei hev brudgomen hjå seg? Men det kjem ei tid då brudgomen vert teken ifrå deim; då skal dei fasta.</verse>
        <verse osisID='Matt.9.16'>Ingen set ein lapp av ustampa ty på eit gamalt klædeplagg; for boti riv med seg noko av sjølve plagget, og rifti vert større.</verse>
        <verse osisID='Matt.9.17'>Og ikkje hev dei ny vin i gamle lerflaskor; for då rivnar flaskorne, so vinen renn ned, og flaskorne forferst; ny vin hev dei i nye lerflaskor; då held dei seg båe.»</verse>
        <verse osisID='Matt.9.18'>Med han tala soleis til deim, kom ein synagoge-forstandar og fall på kne for honom og sagde: «Rett no hev dotter mi slokna; men kom og legg handi di på henne, so livnar ho att!»</verse>
        <verse osisID='Matt.9.19'>Jesus gjorde seg reidug og gjekk med honom, og læresveinarne og.</verse>
        <verse osisID='Matt.9.20'>Då kom det ei kvinna, som hadde havt blodflod i tolv år; ho gjekk innåt honom attantil og tok i ein av duskarne på kjolen hans,</verse>
        <verse osisID='Matt.9.21'>for ho tenkte med seg: «Kann eg berre få taka i kjolen hans, so er eg berga.»</verse>
        <verse osisID='Matt.9.22'>I det same snudde han seg og såg henne. Då sagde han: «Ver hugheil, dotter! Trui di hev hjelpt deg.» Og kvinna vart god att i same stundi.</verse>
        <verse osisID='Matt.9.23'>Då Jesus kom heim til synagoge-forstandaren og såg fløytelåtarane og hopen som ståka og våla, sagde han til deim:</verse>
        <verse osisID='Matt.9.24'>«Gakk burt! Gjenta er ikkje slokna; ho søv.» Men dei berre log åt honom.</verse>
        <verse osisID='Matt.9.25'>Då hopen var driven ut, gjekk han inn, og tok henne i handi, og gjenta stod upp.</verse>
        <verse osisID='Matt.9.26'>Og gjetordet um dette kom ut yver alle bygderne der ikring.</verse>
        <verse osisID='Matt.9.27'>Då Jesus gjekk burt att, fylgde tvo blinde etter honom og ropa: «Gjer sælebot på oss, du Davids son!»</verse>
        <verse osisID='Matt.9.28'>Og då han var komen heim, gjekk dei etter han inn. Jesus sagde til deim: «Trur de at eg kann gjera det?» «Ja, herre,» svara dei.</verse>
        <verse osisID='Matt.9.29'>Då tok han burtpå augo deira og sagde: «Det skal verta som de trur.»</verse>
        <verse osisID='Matt.9.30'>Og med ein gong kunde dei sjå. Jesus tala strengt til deim og sagde: «Sjå til at ingen fær vita det!»</verse>
        <verse osisID='Matt.9.31'>Men dei var ’kje fyrr komne ut, fyrr dei bar gjetordet hans ut yver alle bygder.</verse>
        <verse osisID='Matt.9.32'>Med same dei gjekk ut, kom det nokre folk til honom med ein mållaus mann som hadde ei vond ånd i seg.</verse>
        <verse osisID='Matt.9.33'>Då so den vonde åndi var drivi ut, tala den mållause. Og folk undra seg og sagde: «Aldri hev slikt vore set fyrr i Israel!»</verse>
        <verse osisID='Matt.9.34'>Men farisæarane sagde: «Det er djevlehovdingen sjølv som hjelper honom til å driva djevlarne ut.»</verse>
        <verse osisID='Matt.9.35'>Sidan gjekk Jesus kring i alle byar og bygder og lærde folket i synagogorne deira, og lyste ut evangeliet um Gudsriket, og lækte all sjukdom og vanhelsa.</verse>
        <verse osisID='Matt.9.36'>Og då han såg folkehopen, tykte han hjarteleg synd um deim; for dei var ille medfarne og nedforkomne, som ein saueflokk utan hyrding.</verse>
        <verse osisID='Matt.9.37'>Då sagde han til læresveinarne sine: «Grøda er stor, men onnefolki er få.</verse>
        <verse osisID='Matt.9.38'>Bed då honom som eig grøda at han vil senda arbeidsfolk til å hausta inn grøda si!»</verse>
      </chapter>
      <chapter osisID='Matt.10'>
        <verse osisID='Matt.10.1'>So kalla han til seg dei tolv læresveinarne sine, og gav deim magt yver ureine ånder, so dei kunde driva deim ut, og kraft til å lækja all sjukdom og vanhelsa.</verse>
        <verse osisID='Matt.10.2'>So er namni på dei tolv apostlarne: Fyrst Simon, han som kallast Peter, so Andreas, bror hans, og Jakob, son åt Sebedæus, og Johannes, bror hans,</verse>
        <verse osisID='Matt.10.3'>Filip og Bartolomæus, Tomas og Mattæus, tollmannen, Jakob, son åt Alfæus, og Lebbæus,</verse>
        <verse osisID='Matt.10.4'>Simon Kananæus og Judas Iskariot, den same som sveik honom.</verse>
        <verse osisID='Matt.10.5'>Desse tolv var det Jesus sende ut, og han rettleidde deim og sagde: «Tak ikkje vegen til heidningarne, og gakk ikkje inn i nokon av samaritan-byarne!</verse>
        <verse osisID='Matt.10.6'>Gakk heller til dei forkomne lambi av Israelshuset!</verse>
        <verse osisID='Matt.10.7'>Og kvar de kjem, so gjer kunnigt at himmelriket er nær!</verse>
        <verse osisID='Matt.10.8'>Læk helselause, vekk upp daude, gjer spillsjuke reine, driv ut djevlar! For inkje hev de fenge det, for inkje skal de gjeva det.</verse>
        <verse osisID='Matt.10.9'>Tak ikkje med dykk gull eller sylv eller kopar i belti dykkar,</verse>
        <verse osisID='Matt.10.10'>ikkje ferdaskreppa, ikkje tvo trøyor, ikkje skor, ikkje stav! For ein arbeidsmann er kosten sin verd.</verse>
        <verse osisID='Matt.10.11'>Kvar gong de kjem til ein by eller ei grend, so høyr etter kven der er som er verd å taka imot dykk, og hjå honom skal de vera til de tek ut att.</verse>
        <verse osisID='Matt.10.12'>Når de kjem inn i eit hus, so lys velsigning yver det,</verse>
        <verse osisID='Matt.10.13'>og er huset verdt det, so skal det få den velsigningi de hev lyst, men er det ikkje verdt det, so skal velsigningi koma attende til dykk.</verse>
        <verse osisID='Matt.10.14'>Og er det nokon stad dei ikkje vil taka imot dykk og ikkje vil høyra på ordi dykkar, so gakk ut att or det huset eller den byen, og rist dusti av føterne dykkar!</verse>
        <verse osisID='Matt.10.15'>det segjer eg dykk for visst: På domedag skal det ganga Sodoma- og Gomorralandet likare enn den byen.</verse>
        <verse osisID='Matt.10.16'>Sjå no eg sender dykk liksom sauer inn i ulveflokken; ver då kloke som ormen og godtrugne som duva!</verse>
        <verse osisID='Matt.10.17'>Tak dykk i vare for folk! For dei kjem til å gjeva dykk yver til domstolarne og hudfletta dykk i synagogorne sine,</verse>
        <verse osisID='Matt.10.18'>og for kongar og landshovdingar skal dei føra dykk fram for mi skuld, so de skal vitna for deim og for heidningarne.</verse>
        <verse osisID='Matt.10.19'>Men når dei dreg dykk for retten, so syt ikkje for korleis eller kva de skal tala! Ordi de skal tala, skal de få i same stundi.</verse>
        <verse osisID='Matt.10.20'>For det er ikkje de som talar; det er åndi åt far dykkar som talar i dykk.</verse>
        <verse osisID='Matt.10.21'>Bror skal senda bror i dauden, og faren barnet sitt, og born skal standa fram mot foreldri sine, og valda at dei lyt døy.</verse>
        <verse osisID='Matt.10.22'>Og alle skal hata dykk for mitt namn skuld: men den som held ut til endes, han skal verta frelst.</verse>
        <verse osisID='Matt.10.23'>Når dei då søkjer etter dykk i ein by, so røm til ein annan! For det segjer eg dykk for visst: De vinn ikkje vitja alle byarne i Israel fyrr Menneskjesonen kjem.</verse>
        <verse osisID='Matt.10.24'>Læresveinen er ikkje yver meisteren, og tenaren er ikkje yver husbonden sin.</verse>
        <verse osisID='Matt.10.25'>Det lyt vera nok for læresveinen at han vert som meisteren sin, og for tenaren at han vert som husbonden. Hev dei kalla husbonden Be’elsebul, kann so husfolket venta det betre?</verse>
        <verse osisID='Matt.10.26'>Ver då ikkje rædde deim! For ingen ting er løynt anna det ein gong kjem upp, og ingen ting dult anna det ein gong vert kjent.</verse>
        <verse osisID='Matt.10.27'>Det som eg segjer dykk i myrkret, skal de tala i ljoset, og det som vert kviskra i øyra på dykk, skal de ropa ut på taki.</verse>
        <verse osisID='Matt.10.28'>Ottast ikkje dei som drep likamen, men ikkje kann drepa sjæli! Ottast heller honom som kann tyna både sjæl og likam i helvite!</verse>
        <verse osisID='Matt.10.29'>Sel dei ikkje tvo sporvar for ein skilling? Og ikkje ein av deim fell ned på jordi utan Far dykkar vil.</verse>
        <verse osisID='Matt.10.30'>Og jamvel alle håri på hovudet dykkar er talde.</verse>
        <verse osisID='Matt.10.31'>So ver ikkje rædde! De er meir enn mange sporvar.</verse>
        <verse osisID='Matt.10.32'>Den som då kjennest ved meg for folk, honom skal eg og kjennast ved for far min i himmelen;</verse>
        <verse osisID='Matt.10.33'>Men den som avneittar meg for folk, honom skal eg og avneitta for far min i himmelen.</verse>
        <verse osisID='Matt.10.34'>De må ’kje tru eg er komen for å føra fred ned på jordi! Eg er ’kje komen med fred, men med sverd.</verse>
        <verse osisID='Matt.10.35'>Eg er komen for å setja ufred millom far og son, og millom mor og dotter, og millom vermor og sonekona,</verse>
        <verse osisID='Matt.10.36'>og mannen skal få sin eigen huslyd til uven.</verse>
        <verse osisID='Matt.10.37'>Den som hev far eller mor kjærare enn meg, er ikkje verd meg, og den som hev son eller dotter kjærare enn meg, er ikkje verd meg,</verse>
        <verse osisID='Matt.10.38'>og den som ikkje tek krossen sin og fylgjer etter meg, er ikkje verd meg.</verse>
        <verse osisID='Matt.10.39'>Den som vinn livet sitt, skal missa det, og den som misser livet for mi skuld, skal vinna det.</verse>
        <verse osisID='Matt.10.40'>Den som tek imot dykk, tek imot meg, og den som tek imot meg, tek imot honom som sende meg.</verse>
        <verse osisID='Matt.10.41'>Den som tek imot ein profet for di han er ein profet, skal få same løni som ein profet, og den som tek imot ein rettferdig for di han er rettferdig, skal få same løni som ein rettferdig.</verse>
        <verse osisID='Matt.10.42'>Og den som gjev ein av desse små um det er ’kje anna enn ei skål med kaldt vatn, for di han er min læresvein, han skal på ingen måte missa løna si, det segjer eg dykk for visst.»</verse>
      </chapter>
      <chapter osisID='Matt.11'>
        <verse osisID='Matt.11.1'>Då Jesus hadde sagt alt det han vilde leggja dei tolv læresveinarne på minne, for han burt att, og tok til å læra folk og tala for dei kring i byarne.</verse>
        <verse osisID='Matt.11.2'>Johannes fekk høyra i fengslet um gjerningarne åt Kristus. Då sende han bod med læresveinarne sine, og spurde honom:</verse>
        <verse osisID='Matt.11.3'>«Er du den som skal koma, eller lyt me venta ein annan?»</verse>
        <verse osisID='Matt.11.4'>Jesus svara: «Gakk og seg Johannes kva de høyrer og ser:</verse>
        <verse osisID='Matt.11.5'>Blinde fær syni si, og halte gjeng ikring, spillsjuke vert reine, og dauve høyrer, daude stend upp att, og fatige fær høyra evangeliet,</verse>
        <verse osisID='Matt.11.6'>og sæl er den som ikkje styggjest ved meg.»</verse>
        <verse osisID='Matt.11.7'>Då dei gjekk burt, tok Jesus til å tala til folket um Johannes: «Kvi gjekk de ut i øydemarki? Vilde de sjå ei røyr som svagar att og fram i vinden?</verse>
        <verse osisID='Matt.11.8'>Kvi gjekk de då der ut? Vilde de sjå ein mann med fine klæde? Nei, dei som gjeng i fine klæde, held til i kongsgardarne.</verse>
        <verse osisID='Matt.11.9'>Men kvi gjekk de då der ut? Vilde de sjå ein profet? Ja, segjer eg dykk, og det ein som er meir enn profet.</verse>
        <verse osisID='Matt.11.10'>Det er um honom det er skrive: «Framfyre deg min ærendsvein eg sender; der du vil fara, skal han vegen rydja.»</verse>
        <verse osisID='Matt.11.11'>Det segjer eg dykk for sant: Aldri hev det stige fram nokon større millom menneskjeborni enn Johannes døyparen; og endå er den minste i himmelriket større enn han.</verse>
        <verse osisID='Matt.11.12'>Men frå Johannes døyparens tid og til denne stund bryt folk seg med magt inn i himmelriket, og dei som bryt seg inn, riv det til seg.</verse>
        <verse osisID='Matt.11.13'>For alle profetarne og lovi spådde alt til Johannes kom;</verse>
        <verse osisID='Matt.11.14'>og vil de tru det, so er han Elia som skulde koma.</verse>
        <verse osisID='Matt.11.15'>Høyr etter, kvar som høyra kann!</verse>
        <verse osisID='Matt.11.16'>Kven skal eg likna denne ætti med? Dei likjest born som sit på torget og ropar til andre born:</verse>
        <verse osisID='Matt.11.17'>«Me let i fløyta for dykk, og de dansa ikkje; me song eit syrgjekvæde, og de øya ikkje.»</verse>
        <verse osisID='Matt.11.18'>For fyrst kom Johannes, og korkje åt eller drakk; då sagde dei: «Han må vera forgjord!»</verse>
        <verse osisID='Matt.11.19'>So kom Menneskjesonen; han et og drikk, og so segjer dei: «Sjå for ein etar og drikkar! Han er godvener med tollmenner og syndarar!» Men visdomen hev prova si rettferd med sine gjerningar.»</verse>
        <verse osisID='Matt.11.20'>So tok han til å lasta dei byarne som han hadde gjort flest under i, for di dei ikkje vende um:</verse>
        <verse osisID='Matt.11.21'>«Ve yver deg, Korasin! Ve yver deg, Betsaida! Hadde dei underi som eg gjorde i dykk, vore gjorde i Tyrus og Sidon, so hadde dei longe angra og havt på seg sekk og oska.</verse>
        <verse osisID='Matt.11.22'>Men det segjer eg dykk: På domedag skal det ganga Tyrus og Sidon likare enn dykk.</verse>
        <verse osisID='Matt.11.23'>Og du, Kapernaum, som hev vore lyft upp til himmelen, til helheimen skal du støytast ned! For hadde dei underi som er gjorde i deg, vore gjorde i Sodoma, so hadde han stade til denne dag.</verse>
        <verse osisID='Matt.11.24'>Men det segjer eg dykk: På domedag skal det ganga Sodomalandet likare enn dykk.»</verse>
        <verse osisID='Matt.11.25'>I den same tidi tok Jesus til ords og sagde: «Eg lovar deg, Fader, du som råder yver himmelen og jordi, at du hev løynt dette for dei lærde og kloke, og openberra det for dei ulærde og barnslege!</verse>
        <verse osisID='Matt.11.26'>Ja, Fader, for soleis tykte du det best!</verse>
        <verse osisID='Matt.11.27'>Alt hev far min gjeve i mine hender. Og ingen kjenner Sonen utan Faderen, og ingen kjenner Faderen utan Sonen og dei som Sonen vil openberra det for.</verse>
        <verse osisID='Matt.11.28'>Kom til meg, alle de som slit og hev tungt å bera! hjå meg skal de få kvila dykk ut.</verse>
        <verse osisID='Matt.11.29'>Tak mitt ok på dykk, og lær av meg! for eg er mild og mjuk i hjarta, og de skal finna kvild for sjælerne dykkar.</verse>
        <verse osisID='Matt.11.30'>For mitt ok er godt, og mi byrd er lett.»</verse>
      </chapter>
      <chapter osisID='Matt.12'>
        <verse osisID='Matt.12.1'>I den tidi gjekk Jesus på ein kviledag yver åkrarne. Læresveinarne hans var svoltne og tok til å riva av aks og eta.</verse>
        <verse osisID='Matt.12.2'>Då farisæarane såg det, sagde dei til honom: «Sjå læresveinarne dine! - no gjer dei noko som ingen hev lov til å gjera på ein kviledag.»</verse>
        <verse osisID='Matt.12.3'>Han svara: «Hev de ’kje lese kva David gjorde då han var svolten, han og dei som var med honom,</verse>
        <verse osisID='Matt.12.4'>at han gjekk inn i Guds hus, og åt skodebrødi, og dei hadde han ikkje lov til å eta, korkje han eller fylgjesmennerne hans, men berre prestarne.</verse>
        <verse osisID='Matt.12.5'>Eller hev de ’kje lese i lovi at prestarne bryt helgi i templet på kviledagen, og er endå skuldlause?</verse>
        <verse osisID='Matt.12.6'>Men eg segjer dykk, at her er det som er større enn templet.</verse>
        <verse osisID='Matt.12.7'>Og hadde de visst kva som ligg i det ordet: «D’er miskunn, ikkje offer, eg hev hugnad i,» so hadde de ikkje fordømt desse uskyldige.</verse>
        <verse osisID='Matt.12.8'>For Menneskjesonen råder yver kviledagen.»</verse>
        <verse osisID='Matt.12.9'>So gjekk han burt derifrå og til synagoga deira.</verse>
        <verse osisID='Matt.12.10'>Der var det ein mann som hadde ei nomi hand. So spurde dei honom: «Tru det er rett å lækja folk på ein kviledag?» For dei vilde få noko å klaga honom for.</verse>
        <verse osisID='Matt.12.11'>Då sagde han til deim: «Kven av dykk dreg ikkje upp att ein sau som hev dotte ned i eit dike for honom på ein kviledag?</verse>
        <verse osisID='Matt.12.12'>Og kor mykje meir er ’kje eit menneskje enn ein sau! So må det då vera rett å gjera vel på kviledagen.»</verse>
        <verse osisID='Matt.12.13'>So segjer han til mannen: «Rett fram handi!» Då rette han henne fram, og ho vart frisk liksom hi handi.</verse>
        <verse osisID='Matt.12.14'>Men farisæarane gjekk ut og lagde råd um korleis dei skulde få gjort ende på honom.</verse>
        <verse osisID='Matt.12.15'>Då Jesus vart vis med det, for han burt, og det fylgde mange med honom. Han lækte deim alle,</verse>
        <verse osisID='Matt.12.16'>men forbaud deim strengt å gjera honom kjend.</verse>
        <verse osisID='Matt.12.17'>Soleis skulde det sannast det som er tala gjenom Jesaja, profeten, når han segjer:</verse>
        <verse osisID='Matt.12.18'>«Sjå sveinen unge som eg ut meg såg, han som eg elskar, han, min hjartehugnad! På honom vil eg leggja åndi mi, og rett skal for folki lysa ut.</verse>
        <verse osisID='Matt.12.19'>Han trættar ikkje, ropar ikkje høgt. I gatorn’ ingen høyra fær hans røyst:</verse>
        <verse osisID='Matt.12.20'>Den brotne røyri krys han ikkje sund, rjukande skaren sløkkjer han ’kje ut, fyrr retten han til siger fram hev ført.</verse>
        <verse osisID='Matt.12.21'>Til han skal folket setja voni si.»</verse>
        <verse osisID='Matt.12.22'>Sidan kom dei til honom med ein forgjord som var både mållaus og blind, og han gjorde honom god att, so den mållause tala og såg.</verse>
        <verse osisID='Matt.12.23'>Då vart alt folket reint upp i under og sagde: «Dette skulde vel ikkje vera Davidssonen?»</verse>
        <verse osisID='Matt.12.24'>Då farisæarane høyrde det, sagde dei: «Denne kunde ikkje driva ut djevlarne, fekk han ikkje hjelp av Be’elsebul, hovdingen deira.»</verse>
        <verse osisID='Matt.12.25'>Men Jesus visste kva dei tenkte, og sagde til deim: «Eit rike som ligg i strid med seg sjølv, kjem snart til å øydast, og ein by eller eit hus som er kome i strid med seg sjølv, stend ikkje lenge.</verse>
        <verse osisID='Matt.12.26'>Er det no so at Satan driv ut Satan, so er han komen i strid med seg sjølv, og korleis kann då riket hans standa?</verse>
        <verse osisID='Matt.12.27'>Og hjelper Be’elsebul meg til å driva ut dei djevlarne, kven hjelper då dykkar eigne folk til å driva deim ut? Difor skal dei vera domarane dykkar.</verse>
        <verse osisID='Matt.12.28'>Men er det Guds Ande som hjelper meg til å driva ut djevlarne, so er då Gudsriket kome til dykk.</verse>
        <verse osisID='Matt.12.29'>Eller kven kann ganga inn i huset til ei kjempa og rana eignaluterne hans, hev han ikkje fyrst lagt kjempa i band? då kann han plundra huset.</verse>
        <verse osisID='Matt.12.30'>Den som ikkje er med meg, er imot meg, og den som ikkje sankar med meg, han spreider.</verse>
        <verse osisID='Matt.12.31'>Difor segjer eg dykk: All synd og spotting skal tilgjevast menneskja, men spott imot Anden skal ikkje tilgjevast.</verse>
        <verse osisID='Matt.12.32'>Og den som lastar Menneskjesonen, skal få tilgjeving for det; men den som lastar den Heilage Ande, fær aldri tilgjeving, korkje i dette livet eller i det som skal koma.</verse>
        <verse osisID='Matt.12.33'>Anten lyt de segja: «Treet er godt, og frukti på det er god,» eller og: «Treet er låkt, og frukti på det er låk.» For på frukti kjenner ein treet.</verse>
        <verse osisID='Matt.12.34'>De orme-ungar, korleis kann de tala noko godt, de som er vonde? for frå munnen kjem det som hjarta er fullt av.</verse>
        <verse osisID='Matt.12.35'>Ein god mann ber fram gode ting av det gode han gøymer hjå seg, og ein vond mann ber fram vonde ting av det vonde han gøymer på.</verse>
        <verse osisID='Matt.12.36'>Men det segjer eg dykk: Kvart gagnlaust ord som folk hev tala, skal dei svara for på domedag,</verse>
        <verse osisID='Matt.12.37'>for etter ordi dine vert du frikjend, og etter ordi dine vert du felt.»</verse>
        <verse osisID='Matt.12.38'>Då tok nokre skriftlærde og farisæarar til ords og sagde: «Meister, me vil gjerne sjå eit teikn av deg!»</verse>
        <verse osisID='Matt.12.39'>Han svara: «Ei vond og utru ætt krev etter teikn, men dei skal ’kje få anna teikn enn det som hende Jonas, profeten.</verse>
        <verse osisID='Matt.12.40'>For liksom Jona var tri dagar og tri næter i fiskebuken, soleis skal Menneskjesonen vera tri jamdøger under jordi.</verse>
        <verse osisID='Matt.12.41'>Nineve-mennerne skal møta for domen saman med denne ætti og fella deim; for dei vende um då Jona tala for deim, og her er meir enn Jona.</verse>
        <verse osisID='Matt.12.42'>Sudlands-dronningi skal standa fram for domen i hop med denne ætti og fella deim; for ho kom frå verdsens ende og vilde høyra Salomos visdom, og her er meir enn Salomo.</verse>
        <verse osisID='Matt.12.43'>Når den ureine åndi fer ut or eit menneskje, flakkar ho yver vatslause vidder og leitar etter ein kvilestad, men finn ingen.</verse>
        <verse osisID='Matt.12.44'>So segjer ho: «Eg vil fara attende til huset mitt, som eg flutte utor,» og når ho kjem der, finn ho det tomt, og feia og fjelga.</verse>
        <verse osisID='Matt.12.45'>Då fer ho av stad og tek med seg sju andre ånder som er argare enn ho er sjølv, og dei gjeng inn og vert buande der, og hev det vore ille med det menneskjet fyrr, so vert det endå verre sidan. Soleis kjem det og til å ganga med denne vonde ætti.»</verse>
        <verse osisID='Matt.12.46'>Med han heldt på å tala til folket, var mor hans og brørne hans komne, og no stod dei utanfor og vilde finna honom.</verse>
        <verse osisID='Matt.12.47'>Då so ein kom inn og sagde det med honom,</verse>
        <verse osisID='Matt.12.48'>svara han: «Kven er mor mi, og kven er brørne mine?»</verse>
        <verse osisID='Matt.12.49'>So rette han handi ut mot læresveinarne sine og sagde: «Sjå der er mor mi og brørne mine;</verse>
        <verse osisID='Matt.12.50'>for den som gjer det far min i himmelen vil, han er bror min og syster mi og mor mi.»</verse>
      </chapter>
      <chapter osisID='Matt.13'>
        <verse osisID='Matt.13.1'>Same dagen gjekk Jesus ut og sette seg nedmed sjøen.</verse>
        <verse osisID='Matt.13.2'>Då samla det seg so mykje folk ikring honom, at han laut ganga ut på eit skip og setja seg der, og heile folkemengdi stod burtetter strandi.</verse>
        <verse osisID='Matt.13.3'>Då sagde han deim mangt og mykje i likningar og tok so til ords: «Ein såmann gjekk ut og skulde så,</verse>
        <verse osisID='Matt.13.4'>og då han sådde, fall noko av kornet frammed vegen, og fuglarne kom og åt det upp.</verse>
        <verse osisID='Matt.13.5'>Noko fall på steingrunn; der hadde det ikkje mykje jord, og det rann snøgt upp, av di der var so grunt;</verse>
        <verse osisID='Matt.13.6'>men då soli steig, skein det av; for det hadde ikkje rot.</verse>
        <verse osisID='Matt.13.7'>Noko fall millom klunger, og klungeren voks upp og kjøvde det.</verse>
        <verse osisID='Matt.13.8'>Noko fall i god jord og gav grøda, sumt hundrad foll, og sumt seksti foll, og sumt tretti foll.</verse>
        <verse osisID='Matt.13.9'>Høyr etter, kvar som høyra kann!»</verse>
        <verse osisID='Matt.13.10'>Læresveinarne kom og sagde til honom: «Kvi talar du til deim i likningar?»</verse>
        <verse osisID='Matt.13.11'>Då svara han: «De fær vita løyndomarne i himmelriket, men det gjer ikkje dei.</verse>
        <verse osisID='Matt.13.12'>For den som hev, han skal få, so han hev nøgdi; men den som inkje hev, skal missa endå det som han hev.</verse>
        <verse osisID='Matt.13.13'>Difor talar eg til deim i likningar; for um dei ser, so ser dei ikkje, og um dei høyrer, so høyrer dei ikkje og skynar ikkje.</verse>
        <verse osisID='Matt.13.14'>På deim vert det sanna det som Jesaja spådde: «Ja, høyra skal de nok, men ikkje håtta, sjå skal de nok, men de skal ikkje skilja.</verse>
        <verse osisID='Matt.13.15'>For dette folket hev so hard ein hug; tungt høyrer dei med øyro, og augo let dei att, so dei med augo inkje sjå, med øyro inkje høyra skal, og aldri med sitt hjarta skyna, og snu, so eg deim lækja fær.»</verse>
        <verse osisID='Matt.13.16'>Men sæle dykkar augo som ser, og dykkar øyro som høyrer!</verse>
        <verse osisID='Matt.13.17'>For det segjer eg dykk for sant: Mange profetar og rettferdige stunda etter å sjå det som de ser, og fekk ikkje sjå det, og høyra det som de høyrer, og fekk ikkje høyra det.</verse>
        <verse osisID='Matt.13.18'>So høyr no de likningi um såmannen:</verse>
        <verse osisID='Matt.13.19'>Kvar gong nokon høyrer ordet um Gudsriket, og ikkje skynar det, so kjem den vonde og stel burt det som er sått i hjarta hans; det er det kornet som var sått frammed vegen.</verse>
        <verse osisID='Matt.13.20'>Det som var sått på steingrunn, det er den som høyrer ordet og straks tek imot det med gleda,</verse>
        <verse osisID='Matt.13.21'>men han hev ikkje rot i seg, og held ikkje ut langt bilet; kjem han i naud eller fåre for ordet skuld, so leidest han snart og fell ifrå.</verse>
        <verse osisID='Matt.13.22'>Det som var sått millom klunger, det er den som høyrer ordet, men suti for det timelege og den svikalle rikdomen kjøver ordet, so det ikkje ber frukt.</verse>
        <verse osisID='Matt.13.23'>Det som var sått i god jord, det er dei som høyrer ordet og skynar det; dei er det som gjev grøda; ein gjev hundrad foll, og ein seksti foll, og ein tretti foll.»</verse>
        <verse osisID='Matt.13.24'>So sette han fram ei onnor likning og sagde: «Himmelriket kann liknast med ein mann som hadde sått godt frø i åkeren sin;</verse>
        <verse osisID='Matt.13.25'>men medan folket sov, kom uvenen hans og sådde svimling millom kveiten, og gjekk sin veg.</verse>
        <verse osisID='Matt.13.26'>Då no åkeren voks upp og skaut aks, so kom svimlingen og til synes.</verse>
        <verse osisID='Matt.13.27'>Då gjekk sveinarne til husbonden og sagde: «Herre, sådde du ’kje godt frø i åkeren din? Kvar kjem då ugraset frå?»</verse>
        <verse osisID='Matt.13.28'>«Det hev ein uven gjort,» svara han. «Vil du me skal ganga og rykkja det upp?» segjer dei.</verse>
        <verse osisID='Matt.13.29'>«Nei,» sagde han, «for då kunde de koma til å riva upp kveiten og med det same.</verse>
        <verse osisID='Matt.13.30'>Lat båe veksa med einannan til hausten, og når skurdonni kjem, vil eg segja til skjerarane: «Sanka fyrst svimlingen saman og bunta honom i hop til å brennast, men hav kveiten inn i løda mi!»»»</verse>
        <verse osisID='Matt.13.31'>So sette han fram ei likning til og sagde: «Himmelriket er likt eit senapskorn som ein mann tok og sette i hagen sin.</verse>
        <verse osisID='Matt.13.32'>Det er mindre enn alle andre frøkorn; men når det hev vakse upp, er det større enn alle hagevokstrar og vert eit heilt tre, so fuglane i lufti kjem og byggjer reir i greinerne på det.»</verse>
        <verse osisID='Matt.13.33'>So sagde han deim ei onnor likning: «Himmelriket er likt ein surdeig som ei kona tok og gøymde i tri skjeppor mjøl, til alt mjølet var syrt.»</verse>
        <verse osisID='Matt.13.34'>Alt dette tala Jesus til folket i likningar, og utan likningar tala han aldri til deim,</verse>
        <verse osisID='Matt.13.35'>so det skulde sannast det som er tala gjenom profeten, når han segjer: «Med likningar so vil eg lata upp min munn, og segja fram det som var løynt frå verdi vart.»</verse>
        <verse osisID='Matt.13.36'>So bad han farvel med folket og gjekk inn att. Då kom læresveinarne til honom og sagde: «Tyd ut for oss likningi um svimlingen i åkeren!»</verse>
        <verse osisID='Matt.13.37'>Han svara: Den som sår det gode frøet, er Menneskjesonen;</verse>
        <verse osisID='Matt.13.38'>åkeren er verdi; det gode frøet er dei som eig heime i Gudsriket, og svimlingen dei som høyrer under den vonde;</verse>
        <verse osisID='Matt.13.39'>uvenen som sådde svimlingen, er djevelen; hausten er endelykti på verdi, og skurdfolket er englarne.</verse>
        <verse osisID='Matt.13.40'>Liksom no svimlingen vert sanka i hop og uppbrend, soleis skal det ganga til når det vert ende på verdi:</verse>
        <verse osisID='Matt.13.41'>Menneskjesonen skal senda ut englarne sine, og dei skal sanka ut or riket hans alt som skjemmer ut, og alle som gjer urett,</verse>
        <verse osisID='Matt.13.42'>og kasta deim i den gloande omnen, der dei græt og skjer tenner.</verse>
        <verse osisID='Matt.13.43'>Då skal dei rettferdige skina som soli i riket åt far sin. Høyr etter, kvar som høyra kann!</verse>
        <verse osisID='Matt.13.44'>Himmelriket er likt ein skatt som var nedgraven i ein åker. Den skatten var det ein mann som fann; han grov honom ned att, og glad som han var, gjekk han burt og selde alt det han hadde, og kjøpte åkeren.</verse>
        <verse osisID='Matt.13.45'>Sameleis er himmelriket likt ein kjøpmann som leita etter væne perlor.</verse>
        <verse osisID='Matt.13.46'>Då han so fann ei som var ovgild, gjekk han av og gjorde alt han åtte i pengar, og kjøpte den perla.</verse>
        <verse osisID='Matt.13.47'>Sameleis er himmelriket likt ei not som dei kastar i sjøen og fangar alle slag fisk i;</verse>
        <verse osisID='Matt.13.48'>når ho er full, dreg dei henne upp på strandi, og so set dei seg ned og sankar den gode fisken i koppar, men den som ikkje duger, kastar dei ut.</verse>
        <verse osisID='Matt.13.49'>Soleis skal det ganga til når det vert ende på verdi. Då skal englarne fara ut og skilja dei vonde frå dei gode</verse>
        <verse osisID='Matt.13.50'>og kasta dei vonde i den gloande omnen, der dei græt og skjer tenner.</verse>
        <verse osisID='Matt.13.51'>«Skyna de alt dette?» «Ja,» svara dei.</verse>
        <verse osisID='Matt.13.52'>«Det er godt,» sagde han; «for ein lærar som hev gjenge himmelriks-skulen, er lik ein husbond som tek fram både nytt og gamalt av det han hev gøymt.»</verse>
        <verse osisID='Matt.13.53'>Då Jesus hadde sagt deim alle desse likningarne, for han burt att.</verse>
        <verse osisID='Matt.13.54'>So kom han til fødesheimen sin og lærde deim i synagoga deira, so dei vart reint upp i under og sagde: «Kvar hev han fenge slik visdom frå og slike underfulle krafter?</verse>
        <verse osisID='Matt.13.55'>Er ’kje dette timbremanns-sonen? Heiter ikkje mor hans Maria, og brørne hans Jakob og Josef og Simon og Judas?</verse>
        <verse osisID='Matt.13.56'>Og systerne hans, bur dei ’kje alle her i grendi? Kvar hev so han fenge alt det frå?»</verse>
        <verse osisID='Matt.13.57'>Og dei støyttest ved honom. Men Jesus sagde til deim: «Ein profet er ikkje vanvyrd utan i si eige grend og i si eigi ætt.»</verse>
        <verse osisID='Matt.13.58'>Og han gjorde ikkje mange under der, for di dei var so vantrune.</verse>
      </chapter>
      <chapter osisID='Matt.14'>
        <verse osisID='Matt.14.1'>Ved det leitet fekk Herodes, fylkeskongen, høyra gjetordet um Jesus.</verse>
        <verse osisID='Matt.14.2'>Då sagde han til mennerne sine: «Det er Johannes, døyparen! No hev han stade upp frå dei daude; difor ter det seg so underfulle krafter i honom.»</verse>
        <verse osisID='Matt.14.3'>Herodes hadde teke Johannes og lagt honom i bolt og jarn for Herodias skuld, kona åt Filip, bror hans.</verse>
        <verse osisID='Matt.14.4'>For Johannes hadde sagde til honom: «Du må ikkje hava henne.»</verse>
        <verse osisID='Matt.14.5'>Og Herodes vilde helst ha slege honom i hel, men han torde ikkje for folket; for dei heldt honom for ein profet.</verse>
        <verse osisID='Matt.14.6'>So var det årmålsdagen åt Herodes; og dotter åt Herodias dansa for deim, og Herodes tykte so godt um henne,</verse>
        <verse osisID='Matt.14.7'>at han lova og svor ho skulde få kva ho bad um.</verse>
        <verse osisID='Matt.14.8'>Då fekk mori henne til å segja: «Gjev meg hovudet åt Johannes døyparen, her, på eit fat!»</verse>
        <verse osisID='Matt.14.9'>Kongen vart ille ved, men for di han hadde svore, og for gjesterne skuld, sagde han at dei skulde lata henne få det;</verse>
        <verse osisID='Matt.14.10'>og han sende ut folk og let dei hogga hovudet av Johannes i fengslet.</verse>
        <verse osisID='Matt.14.11'>So kom dei med hovudet hans på eit fat og gav det til gjenta, og ho gjekk til mor si med det.</verse>
        <verse osisID='Matt.14.12'>Og læresveinarne hans kom og tok liket og bar honom til gravi; sidan gjekk dei til Jesus med bod um det som var hendt.</verse>
        <verse osisID='Matt.14.13'>Då Jesus høyrde det, for han i ein båt burt til ein øydestad, so han kunde få vera åleine; men folket fekk spurt det og fylgde etter honom landveges frå byarne.</verse>
        <verse osisID='Matt.14.14'>Då han steig i land, fekk han sjå ein stor folkehop, og han tykte hjarteleg synd i deim, og lækte deim som var sjuke.</verse>
        <verse osisID='Matt.14.15'>Då det leid til kvelds, gjekk læresveinarne burt til honom og sagde: «Det er audt her, og dagen lid; send folket frå deg, so dei kann ganga burt i grenderne og kjøpa seg mat!»</verse>
        <verse osisID='Matt.14.16'>«Dei treng ikkje ganga burt,» sagde Jesus; «gjev de deim mat!»</verse>
        <verse osisID='Matt.14.17'>«Me hev ’kje her anna fem brødleivar og tvo fiskar,» svara dei.</verse>
        <verse osisID='Matt.14.18'>«Kom hit til meg med det!» sagde han.</verse>
        <verse osisID='Matt.14.19'>So bad han folket setja seg i graset, og tok dei fem brødleivarne og dei tvo fiskarne, og såg upp imot himmelen og velsigna deim, og so braut han brødet og gav det til læresveinarne, og læresveinarne gav det til folket.</verse>
        <verse osisID='Matt.14.20'>Alle åt og vart mette, og då dei samla upp dei stykki som att var, so vart det tolv fulle korger.</verse>
        <verse osisID='Matt.14.21'>Og det var um lag fem tusund mann som hadde ete, umfram kvinnor og born.</verse>
        <verse osisID='Matt.14.22'>Med same dette var gjort, nøydde han læresveinarne til å ganga i båten og fara fyre seg yver sjøen, med han bad farvel med folket.</verse>
        <verse osisID='Matt.14.23'>Då han so hadde sendt folket frå seg, gjekk han upp i fjellet, so han kunde vera for seg sjølv og beda, og etter det var avdaga, var han der einsleg.</verse>
        <verse osisID='Matt.14.24'>Båten var alt midt utpå sjøen og tevla hardt i bylgjorne; for vinden var imot.</verse>
        <verse osisID='Matt.14.25'>Då, i den fjorde nattevakti, kom han gangande burtimot deim yver sjøen;</verse>
        <verse osisID='Matt.14.26'>og då læresveinarne såg han ganga på sjøen, vart dei forfærde og sagde: «Det er eit skrymt!» og dei var so rædde at dei skreik.</verse>
        <verse osisID='Matt.14.27'>Men i det same tala han til deim og sagde: «Ver hugheile! Det er eg. Ver ikkje rædde!»</verse>
        <verse osisID='Matt.14.28'>Då tok Peter til ords og sagde: «Herre, er det du, so seg at eg skal koma til deg på vatnet!»</verse>
        <verse osisID='Matt.14.29'>«Kom du!» svara han. So steig Peter ut or båten og gjekk burtyver vatnet og vilde møta Jesus.</verse>
        <verse osisID='Matt.14.30'>Men då han såg det harde veret, vart han rædd, og tok til å søkka. Då ropa han: «Herre, frels meg!»</verse>
        <verse osisID='Matt.14.31'>Og med det same rette Jesus ut handi og greip honom og sagde: «Kor lite tru du hev! Kvi tvila du?»</verse>
        <verse osisID='Matt.14.32'>So steig dei upp i båten, og vinden lagde seg.</verse>
        <verse osisID='Matt.14.33'>Og dei som var i båten, fall på kne for honom og sagde: «Ja, sanneleg er du Guds Son!»</verse>
        <verse osisID='Matt.14.34'>Då dei var komne yver, lagde dei til lands i Gennesaret.</verse>
        <verse osisID='Matt.14.35'>Folket der i bygdi kjende honom att, og sende bod kringum i heile grannelaget. Då kom dei til honom med alle som hadde vondt,</verse>
        <verse osisID='Matt.14.36'>og dei bad um dei berre måtte få taka i falden på kjolen hans, og alle som kom nær honom, vart gode att.</verse>
      </chapter>
      <chapter osisID='Matt.15'>
        <verse osisID='Matt.15.1'>So kom det nokre farisæarar og skriftlærde til Jesus frå Jerusalem og sagde:</verse>
        <verse osisID='Matt.15.2'>«Kvi bryt læresveinarne dine dei skikkarne me hev etter dei gamle? dei tvær ikkje henderne fyrr dei gjeng til bords!»</verse>
        <verse osisID='Matt.15.3'>«Og de,» svara han, «kvi bryt de Guds bod for skikkarne dykkar skuld?</verse>
        <verse osisID='Matt.15.4'>Gud hev sagt: «Du skal æra far din og mor di!» og: «Den som bannar far sin eller mor si, skal døy!»</verse>
        <verse osisID='Matt.15.5'>Men de segjer: «Når ein talar so til far sin eller mor si: «Det som eg kunde ha hjelpt deg med, lyt eg gjeva til templet,» so tarv han ikkje æra foreldri sine.»</verse>
        <verse osisID='Matt.15.6'>Soleis hev de gjort Guds bod um inkje for dykkar eigi læra skuld.</verse>
        <verse osisID='Matt.15.7'>De hyklarar! Jesaja spådde sant um dykk då han sagde:</verse>
        <verse osisID='Matt.15.8'>«Med lipporn’ lovar dei meg, denne lyden, men hugen deira er langt ifrå meg.</verse>
        <verse osisID='Matt.15.9'>D’er liten mun i at dei meg vil æra, når dei lærer folk det som er mannebod.»»</verse>
        <verse osisID='Matt.15.10'>So kalla han folket hitåt seg og sagde til deim: «Høyr etter, og tenk på det eg segjer!»</verse>
        <verse osisID='Matt.15.11'>Det er ’kje det som kjem inn i munnen som gjer menneskja urein, men det som gjeng ut or munnen, det er det som gjer menneskja urein!</verse>
        <verse osisID='Matt.15.12'>Då gjekk læresveinarne fram og sagde til honom: «Veit du at farisæarane vart arge då dei høyrde det du sagde?»</verse>
        <verse osisID='Matt.15.13'>Han svara: «Kvar plante som ikkje far min i himmelen hev sett, skal rivast upp med rot.</verse>
        <verse osisID='Matt.15.14'>Bry dykk ikkje um deim! Dei er blinde vegleidarar for blinde; og når ein blind leider ein blind, so dett dei båe i grefti.»</verse>
        <verse osisID='Matt.15.15'>Då tok Peter til ords og sagde til honom: «Tyd oss den likningi di!»</verse>
        <verse osisID='Matt.15.16'>«Hev de endå ikkje betre vit, de heller?» svara han.</verse>
        <verse osisID='Matt.15.17'>«Skynar de ikkje at alt det som kjem inn i munnen, gjeng ned i magen, og fer ut der det skal?</verse>
        <verse osisID='Matt.15.18'>Men det som gjeng ut or munnen, kjem frå hjarta, og det gjer menneskja urein;</verse>
        <verse osisID='Matt.15.19'>for frå hjarta kjem vonde tankar: manndråp, egteskapsbrot, lauslivnad, tjuvskap, range vitnemål, gudsspotting.</verse>
        <verse osisID='Matt.15.20'>Det er det som gjer menneskja urein; men å eta med utvegne hender gjer ikkje menneskja urein.</verse>
        <verse osisID='Matt.15.21'>So for Jesus derifrå, og tok vegen burt til bygderne kring Tyrus og Sidon.</verse>
        <verse osisID='Matt.15.22'>Då kom det ei kananæisk kona ut frå dei grenderne og ropa: «Herre, Davids son, gjer sælebot på meg! Dotter mi er so ille plåga av ei vond ånd.»</verse>
        <verse osisID='Matt.15.23'>Men han svara henne ikkje eit ord. Då gjekk læresveinarne fram og bad honom: «Kjære, få henne frå deg! Ho ropar so etter oss.»</verse>
        <verse osisID='Matt.15.24'>«Det er berre dei forkomne sauerne av Israelshuset eg er send til,» svara han.</verse>
        <verse osisID='Matt.15.25'>So kom ho og fall på kne for honom og sagde: «Herre, hjelp meg!»</verse>
        <verse osisID='Matt.15.26'>Men han svara: «Det er ’kje vænt å taka brødet frå borni og kasta det for hund-ungarne.»</verse>
        <verse osisID='Matt.15.27'>«Det er sant, Herre,» sagde ho, «men hund-ungarne et då av dei molarne som fell frå bordet åt herrarne deira.»</verse>
        <verse osisID='Matt.15.28'>Då svara Jesus: «Stor er trui di, kona! Du skal få det som du vil.» Og dotter hennar vart god att i same stundi.</verse>
        <verse osisID='Matt.15.29'>So for Jesus burt derifrå og kom til Galilæasjøen, og han gjekk upp i fjellet og sette seg der.</verse>
        <verse osisID='Matt.15.30'>Då kom dei til honom i store flokkar, og hadde med seg halte og blinde og mållause og kryplingar og mange andre, og lagde deim ned for føterne hans, og han gjorde dei gode att,</verse>
        <verse osisID='Matt.15.31'>so folket undra seg då dei såg at mållause tala, og kryplingar vart friske og føre, og halte gjekk ikring, og blinde såg; og dei lova Israels Gud.</verse>
        <verse osisID='Matt.15.32'>Då kalla Jesus læresveinarne til seg og sagde: Eg tykkjer hjarteleg synd i folket; for no hev dei alt vore hjå meg i tri dagar, og dei hev ’kje noko å eta; og ikkje vil eg senda deim fastande frå meg; for då kunde dei ormegtast på vegen.»</verse>
        <verse osisID='Matt.15.33'>Læresveinarne svara: «Kor skal me her i øydemarki få brød nok til å metta so stor ein hop?»</verse>
        <verse osisID='Matt.15.34'>«Kor mykje brød hev de?» spurde Jesus. «Sju leivar,» sagde dei, «og nokre få småfiskar.»</verse>
        <verse osisID='Matt.15.35'>Då let han folket setja seg ned på marki,</verse>
        <verse osisID='Matt.15.36'>og han tok dei sju leivarne og fiskarne, og takka, og bytte deim sund og gav det til læresveinarne, og læresveinarne gav det til folket.</verse>
        <verse osisID='Matt.15.37'>Då alle hadde ete og var mette, samla dei upp dei stykki som att var; det var sju fulle korger.</verse>
        <verse osisID='Matt.15.38'>Og det var fire tusund mann som hadde ete, umfram kvinnor og born.</verse>
        <verse osisID='Matt.15.39'>Sidan bad Jesus farvel med folket, og steig ut i båten og for til Magadanbygdi.</verse>
      </chapter>
      <chapter osisID='Matt.16'>
        <verse osisID='Matt.16.1'>Då kom farisæarane og sadducæarane og freista honom, og bad at han vilde lata deim få sjå eit teikn frå himmelen.</verse>
        <verse osisID='Matt.16.2'>Han svara: «Um kvelden segjer de: «Det vert godt ver; for himmelen er raud,»</verse>
        <verse osisID='Matt.16.3'>og um morgonen: «I dag vert det uver; for himmelen er raud og myrk.» Himmelsbragdi veit de å døma um, men tidarteikni kann de ikkje tyda.</verse>
        <verse osisID='Matt.16.4'>Ei vond og utru ætt krev etter teikn, men dei skal ’kje få anna teikn enn Jona-teiknet.» Dermed snudde han seg ifrå deim og gjekk burt.</verse>
        <verse osisID='Matt.16.5'>Då dei so for yver til hi sida, gløymde læresveinarne å taka brød med seg.</verse>
        <verse osisID='Matt.16.6'>So sagde Jesus til deim: «Sjå til at de tek dykk i vare for farisæar- og sadducæar-surdeigen!»</verse>
        <verse osisID='Matt.16.7'>Då sagde dei seg imillom: «Det er av di me ikkje tok brød med oss!»</verse>
        <verse osisID='Matt.16.8'>Jesus gådde det og sagde: «Kvi talar de dykk imillom um det at de ikkje hev brød med, de fåtruande?</verse>
        <verse osisID='Matt.16.9'>Hev de endå so lite vit? Kjem de ikkje i hug dei fem brødleivarne til dei fem tusund mann, og kor mange korger de fekk att,</verse>
        <verse osisID='Matt.16.10'>og ikkje dei sju leivarne til dei fire tusund, og kor mange korger de då fekk att?</verse>
        <verse osisID='Matt.16.11'>Kann de då ’kje skyna at det ikkje var brød eg tala til dykk um? Men agta dykk for farisæar- og sadducæar-surdeigen!»</verse>
        <verse osisID='Matt.16.12'>Då skyna dei at det ikkje var surdeigen i brødet han hadde meint, men læra åt farisæarane og sadducæarane.</verse>
        <verse osisID='Matt.16.13'>Då Jesus var komen til bygderne kring Cæsarea Filippi, spurde han læresveinarne sine: «Kven segjer folk at Menneskjesonen er?»</verse>
        <verse osisID='Matt.16.14'>Dei svara: «Sume segjer: «Johannes døyparen,» andre: «Elia», endå andre: «Jeremia eller ein annan av profetarne.»»</verse>
        <verse osisID='Matt.16.15'>«Kven segjer då de at eg er?» spurde han.</verse>
        <verse osisID='Matt.16.16'>Då tok Simon Peter til ords og sagde: «Du er Messias, den livande Guds Son.»</verse>
        <verse osisID='Matt.16.17'>Og Jesus sagde til honom: «Sæl er du, Simon Jonason! for det er ikkje kjøt og blod som hev lært deg det, men far min i himmelen.</verse>
        <verse osisID='Matt.16.18'>Og no segjer eg deg at du er Peter; yver den steinen vil eg byggja mi kyrkja, og helheimsportarne skal ikkje vinna yver henne.</verse>
        <verse osisID='Matt.16.19'>Eg vil gjeva deg lyklarne til himmelriket; det som du bind på jordi, skal vera bunde i himmelen, og det som du løyser på jordi, skal vera løyst i himmelen.»</verse>
        <verse osisID='Matt.16.20'>So forbaud han læresveinarne å segja det med nokon at han var Messias.</verse>
        <verse osisID='Matt.16.21'>Frå den tidi tok Jesus til å syna læresveinarne at han laut fara til Jerusalem og tola mykje vondt av styresmennerne og dei øvste prestarne og dei skriftlærde, og at dei kom til å drepa honom, men tridje dagen skulde han standa upp att.</verse>
        <verse osisID='Matt.16.22'>Peter tok honom til sides og for til å telja for honom og sagde: «Hjelpe deg Gud, Herre! Slikt må aldri henda deg!»</verse>
        <verse osisID='Matt.16.23'>Då snudde han seg imot Peter og sagde: «Gakk utor augo mine, Satan! Du er meg eit styggje, for du hev ’kje ans for det som er Guds vilje, men berre for det som er menneskjevilje.»</verse>
        <verse osisID='Matt.16.24'>Same gongen sagde Jesus til læresveinarne sine: «Vil nokon vera i lag med meg, so lyt han gløyma seg sjølv, og taka krossen sin upp og fylgja etter meg.</verse>
        <verse osisID='Matt.16.25'>For den som vil berga livet sitt, skal missa det; men den som misser livet for mi skuld, skal finna det.</verse>
        <verse osisID='Matt.16.26'>Kva batar det eit menneskje, um han vinn heile verdi, men taper sjæli si? Eller kva hev menneskjet å gjeva i byte for sjæli si?</verse>
        <verse osisID='Matt.16.27'>For Menneskjesonen skal koma i herlegdomen åt far sin med englarne sine, og då skal han gjeva kvar og ein lika for det dei hev gjort.</verse>
        <verse osisID='Matt.16.28'>Det segjer eg dykk for visst: Sume av dei som stend her, skal ikkje smaka dauden fyrr dei hev set Menneskjesonen koma i sitt kongelege velde.»</verse>
      </chapter>
      <chapter osisID='Matt.17'>
        <verse osisID='Matt.17.1'>Seks dagar etter tok Jesus Peter og Jakob og Johannes, bror hans, med seg upp på eit høgt fjell, og der var dei åleine.</verse>
        <verse osisID='Matt.17.2'>Då vart han forklåra for augo deira: andlitet hans skein som soli, og klædi var kvite som ljoset.</verse>
        <verse osisID='Matt.17.3'>Og best det var, fekk dei sjå Moses og Elia; dei stod og tala med honom.</verse>
        <verse osisID='Matt.17.4'>Då tok Peter til ords og sagde til Jesus: «Herre, det er godt at me er her! Vil du, so skal eg gjera tri hyttor her, ei åt deg, og ei åt Moses, og ei åt Elia.»</verse>
        <verse osisID='Matt.17.5'>Fyrr han hadde tala ut, kom det ei ljos sky og skygde yver deim, og or skyi kom det ei røyst som sagde: «Dette er son min, han som eg elskar, han som eg hev hugnad i. Høyr på honom!»</verse>
        <verse osisID='Matt.17.6'>Då læresveinarne høyrde det, kasta dei seg å gruve og var ovleg rædde.</verse>
        <verse osisID='Matt.17.7'>Jesus gjekk burt åt deim og tok i deim og sagde: «Reis dykk upp, og ver ikkje rædde!»</verse>
        <verse osisID='Matt.17.8'>Men då dei såg upp, vart dei ’kje vare nokon utan Jesus åleine.</verse>
        <verse osisID='Matt.17.9'>So gjekk dei ned av fjellet, og Jesus sagde til deim: «Tala ikkje til nokon um den syni de hev havt, fyrr Menneskjesonen hev stade upp frå dei daude!»</verse>
        <verse osisID='Matt.17.10'>Då spurde læresveinarne: «Kvi segjer då dei skriftlærde at fyrst lyt Elia koma?»</verse>
        <verse osisID='Matt.17.11'>Han svara: «Elia kjem nok, og skal setja alt i rett lag att,</verse>
        <verse osisID='Matt.17.12'>men eg segjer dykk: Elia er alt komen, og dei kjendest ikkje ved honom, men for åt med honom som dei vilde; like eins kjem dei til å fara med Menneskjesonen.»</verse>
        <verse osisID='Matt.17.13'>Då skyna dei at det var Johannes døyparen han tala til deim um.</verse>
        <verse osisID='Matt.17.14'>Då dei hadde nått fram til folket, kom det ein mann og fall på kne for honom og sagde:</verse>
        <verse osisID='Matt.17.15'>«Herre, gjer sælebot på son min! Han hev nedfallsotti og lid mykje vondt; tidt fell han i elden, og tidt i vatnet.</verse>
        <verse osisID='Matt.17.16'>Eg hev vore til læresveinarne dine med honom, men dei kunde ikkje gjera honom god att.»</verse>
        <verse osisID='Matt.17.17'>Då tok Jesus til ords og sagde: «Å, du vantrune og rangsnudde ætt! Kor lenge skal eg vera hjå dykk? Kor lenge skal eg tola dykk? Kom hit til meg med honom!»</verse>
        <verse osisID='Matt.17.18'>So tala Jesus strengt til honom; då for den vonde åndi utor guten, og han vart god att i same stundi.</verse>
        <verse osisID='Matt.17.19'>Då Jesus hadde vorte åleine, kom læresveinarne til honom og sagde: «Kvi kunde ikkje me driva den åndi ut?»</verse>
        <verse osisID='Matt.17.20'>«Av di de er so vantrune,» svara han; «for det segjer eg dykk for sant: Hev de tru, um ho ikkje er større enn eit senapskorn, so kann de segja til dette fjellet: «Flyt deg herifrå og dit!» - då skal det flytja seg, og ingen ting skal vera umogeleg for dykk.</verse>
        <verse osisID='Matt.17.21'>Men dette slaget gjeng ikkje ut, utan med bøn og fasta.»</verse>
        <verse osisID='Matt.17.22'>Med dei ferdast kring i Galilæa, sagde Jesus til deim: «Menneskjesonen skal gjevast yver i menneskjehender,</verse>
        <verse osisID='Matt.17.23'>og dei skal drepa honom, men tridje dagen skal han standa upp att.» Då vart dei ovleg sorgfulle.</verse>
        <verse osisID='Matt.17.24'>Då dei var komne til Kapernaum, kom dei som kravde inn tempelskatten, til Peter og sagde: «Legg ikkje meisteren dykkar skatt til templet?»</verse>
        <verse osisID='Matt.17.25'>«Jau,» segjer han. So gjekk han inn i huset, og fyrr han fekk sagt noko, spurde Jesus: «Kva meiner du, Simon? Kven tek kongarne på jordi toll eller skatt av - av borni sine eller av framande?»</verse>
        <verse osisID='Matt.17.26'>«Av framande,» svara Peter. «So er borni skattefrie då,» sagde Jesus.</verse>
        <verse osisID='Matt.17.27'>«Men me vil ikkje arga deim - gakk ned til sjøen og kasta ut kroken, og grip den fyrste fisken som kjem upp! Når du so opnar gapet på honom, skal du finna ein stater; tak den og gjev deim for meg og deg!»</verse>
      </chapter>
      <chapter osisID='Matt.18'>
        <verse osisID='Matt.18.1'>I same bilet kom læresveinarne til Jesus og spurde: «Kven er no den største i himmelriket?»</verse>
        <verse osisID='Matt.18.2'>Då kalla han til seg eit lite barn, og sette det midt imillom deim</verse>
        <verse osisID='Matt.18.3'>og sagde: «Det segjer eg dykk for sant: Vender de ’kje um, og vert som borni, so kjem de aldri inn i himmelriket.</verse>
        <verse osisID='Matt.18.4'>Den som gjer seg sjølv liten som dette barnet, han er den største i himmelriket;</verse>
        <verse osisID='Matt.18.5'>og den som tek imot eitt sovore barn i mitt namn, han tek imot meg.</verse>
        <verse osisID='Matt.18.6'>Men den som freistar nokon av desse små som trur på meg, han var betre faren dei hadde hengt ein kvernstein um halsen på honom og søkkt honom ned i djupaste havet.</verse>
        <verse osisID='Matt.18.7'>Ve yver verdi for freistingarne hennar! Freistingar lyt det koma, men ve yver den som freistingi kjem frå!</verse>
        <verse osisID='Matt.18.8'>Um handi di eller foten din freistar deg, so hogg deim av og kasta deim frå deg! Det er betre for deg å ganga einhendt eller halt inn til livet enn å hava tvo hender og tvo føter og kastast i den ævelege elden.</verse>
        <verse osisID='Matt.18.9'>Og um auga ditt freistar deg, so riv det ut og kasta det frå deg! Det er betre for deg å ganga einøygd inn til livet enn å hava tvo augo og kastast i helveteselden.</verse>
        <verse osisID='Matt.18.10'>Agta dykk at de ikkje vanvyrder nokon av desse små! for eg segjer dykk at englarne deira i himmelen allstødt fær sjå åsyni åt far min i himmelen.</verse>
        <verse osisID='Matt.18.11'>For Menneskjesonen er komen for å frelsa det som var fortapt.</verse>
        <verse osisID='Matt.18.12'>Kva trur de? - Um ein mann hev hundrad sauer, og ein av deim villar seg burt, let han ’kje då dei ni og nitti ganga lause i fjellet og tek ut og leitar etter den som fer vilt?</verse>
        <verse osisID='Matt.18.13'>og hender det at han finn honom, då segjer eg dykk for visst: Han gleder seg meir yver honom enn yver dei ni og nitti som ikkje hev villa seg burt.</verse>
        <verse osisID='Matt.18.14'>Soleis vil ikkje heller far dykkar i himmelen at ein einaste av desse små skal fortapast.</verse>
        <verse osisID='Matt.18.15'>Hev bror din synda imot deg, so gakk til honom og tala honom til rettes på tvomannshand! Høyrer han på deg, so hev du vunne bror din;</verse>
        <verse osisID='Matt.18.16'>men vil han ikkje høyra, so tak med deg endå ein eller tvo, so kvar ting kann provast med tvo eller tri manns vitnemål.</verse>
        <verse osisID='Matt.18.17'>Høyrer han ikkje på deim, so seg det til kyrkjelyden! Og høyrer han ikkje på kyrkjelyden heller, då skal han vera som ein heidning og tollmann for deg.</verse>
        <verse osisID='Matt.18.18'>Det segjer eg dykk for sant: Alt det de bind på jordi, skal vera bunde i himmelen, og alt det de løyser på jordi, skal vera løyst i himmelen.</verse>
        <verse osisID='Matt.18.19'>Sameleis segjer eg dykk: Alt det som tvo av dykk her på jordi er samde um å beda um, det skal dei få av far min i himmelen.</verse>
        <verse osisID='Matt.18.20'>For der som tvo eller tri er samla i mitt namn, der er eg midt imillom deim.»</verse>
        <verse osisID='Matt.18.21'>Då gjekk Peter fram og sagde: «Herre, kor mange gonger skal eg tilgjeva bror min når han hev synda imot meg - so mykje som sju gonger?»</verse>
        <verse osisID='Matt.18.22'>Jesus svara: «Ikkje sju gonger, segjer eg deg, men sytti gonger sju gonger.»</verse>
        <verse osisID='Matt.18.23'>For himmelriket kann liknast med ein konge som vilde gjera upp rekneskapen med tenarane sine.</verse>
        <verse osisID='Matt.18.24'>Då han no tok til med uppgjerdi, førde dei fram for honom ein som var skuldig ti millionar dalar.</verse>
        <verse osisID='Matt.18.25'>Men han hadde ’kje noko å greida det med. So sagde herren hans at han skulde seljast, både han og kona hans og borni og alt det han åtte, so gjelda kunde greidast.</verse>
        <verse osisID='Matt.18.26'>Då fall tenaren på kne for honom og sagde: «Ver tolug med meg, so skal du få det alt saman!»</verse>
        <verse osisID='Matt.18.27'>Og herren tykte synd i tenaren sin og gav honom fri, og ettergav honom skuldi.</verse>
        <verse osisID='Matt.18.28'>Då den same tenaren kom ut att, møtte han ein av dei andre tenarane, som var skuldig honom tjuge dalar, og han greip honom og vilde strøypa honom, og sagde: «Kom med det du er skuldig!»</verse>
        <verse osisID='Matt.18.29'>Då fall den andre på kne og bad for seg og sagde: «Ver tolug med meg, so skal du få det!»</verse>
        <verse osisID='Matt.18.30'>Men han vilde ikkje; han tok og sette medtenaren sin i fengsel; der skulde han sitja til skuldi var greidd.</verse>
        <verse osisID='Matt.18.31'>Då dei andre tenarane såg kva som gjekk fyre seg, vart dei ille ved; og dei gjekk til herren sin, og fortalde honom alt det som var hendt.</verse>
        <verse osisID='Matt.18.32'>Då kalla herren honom fyre seg og sagde til honom: «Du vonde tenar! Heile den store skuldi di gav eg deg etter då du bad meg!</verse>
        <verse osisID='Matt.18.33'>Skulde so ’kje du og ha vore mild imot medtenaren din, som eg var imot deg!»</verse>
        <verse osisID='Matt.18.34'>Og herren hans vart harm og gav honom yver til fangevaktarane, so dei skulde pina honom til han hadde greidt all skuldi.</verse>
        <verse osisID='Matt.18.35'>So skal og far min i himmelen gjera med dykk, når de ikkje av hjarta tilgjev kvarandre.</verse>
      </chapter>
      <chapter osisID='Matt.19'>
        <verse osisID='Matt.19.1'>Då Jesus hadde tala desse ordi, bar det so til at han tok ut frå Galilæa og for til Juda-bygderne. Han lagde vegen gjenom landet på hi sida Jordan;</verse>
        <verse osisID='Matt.19.2'>mykje folk fylgde honom der, og han lækte deim.</verse>
        <verse osisID='Matt.19.3'>Då kom farisæarane til honom, og vilde freista honom og sagde: «Tru ein mann hev lov til å skilja seg frå kona si, kva orsak han tykkjest hava?»</verse>
        <verse osisID='Matt.19.4'>Han svara: «Hev de ’kje lese at skaparen alt ifrå det fyrste skapte deim mann og kvinna,</verse>
        <verse osisID='Matt.19.5'>og sagde: «Difor skal mannen skiljast med far sin og mor si og halda seg hjå kona si, og dei tvo skal vera eitt kjøt?»</verse>
        <verse osisID='Matt.19.6'>So er dei då ikkje lenger tvo, men eitt kjøt, og det som Gud hev bunde i hop, det skal ikkje menneskja skilja.»</verse>
        <verse osisID='Matt.19.7'>Segjer dei til honom: «Kvi sagde då Moses at mannen skulde gjeva kona skilsmålsbrev og senda henne frå seg?»</verse>
        <verse osisID='Matt.19.8'>«For dykkar harde hjarto skuld gav Moses dykk lov til å skiljast frå konorne dykkar,» svara han, «men frå det fyrste hev det ikkje vore so.</verse>
        <verse osisID='Matt.19.9'>Og det segjer eg dykk, at den som skil seg frå kona si for anna enn utruskap, og gifter seg med ei onnor, han gjer hor.»</verse>
        <verse osisID='Matt.19.10'>Då sagde læresveinarne til honom: «Er det den retten som gjeld millom mann og kona, då er det ikkje godt å gifta seg.»</verse>
        <verse osisID='Matt.19.11'>Han svara: «Det er noko som ikkje alle kann læra, men berre dei som hev fenge gåva til det;</verse>
        <verse osisID='Matt.19.12'>for det finst gjeldingar som er fødde so av morsliv, og det finst gjeldingar som folk hev gjeldt, og det finst gjeldingar som hev gjeldt seg sjølve for himmelriket skuld. Lat deim skyna det dei som kann!»</verse>
        <verse osisID='Matt.19.13'>So bar dei småborn til honom, og bad han vilde leggja henderne på deim og beda for deim. Læresveinarne truga deim,</verse>
        <verse osisID='Matt.19.14'>men Jesus sagde: «Lat småborni vera, og hindra deim ikkje å koma til meg! For himmelriket høyrer sovorne til.»</verse>
        <verse osisID='Matt.19.15'>Og han lagde henderne på deim, og for so derifrå.</verse>
        <verse osisID='Matt.19.16'>Då kom det ein til honom og sagde: «Meister, kva godt skal eg gjera so eg kann få eit æveleg liv?»</verse>
        <verse osisID='Matt.19.17'>«Kvi spør du meg um det som er godt?» svara han. «Det er berre ein som er god. Men vil du ganga inn til livet, so haldt bodi!»</verse>
        <verse osisID='Matt.19.18'>«Kva for bod?» spurde han. «Desse,» svara Jesus: «Du skal ikkje drepa! Du skal ikkje gjera hor! Du skal ikkje stela! Du skal ikkje vitna rangt!</verse>
        <verse osisID='Matt.19.19'>Du skal æra far din og mor di! Du skal elska grannen din som deg sjølv!»</verse>
        <verse osisID='Matt.19.20'>«Alt det hev eg halde,» segjer den unge mannen; «kva er det då som vantar meg?»</verse>
        <verse osisID='Matt.19.21'>Jesus svara: «Vil du vera fullkomen, so tak og sel det du eig, og gjev det til dei fatige! då skal du få ein skatt i himmelen; og kom so og fylg meg!»</verse>
        <verse osisID='Matt.19.22'>Då den unge mannen høyrde det, vart han ille ved, og gjekk burt; for han hadde mykje gods.</verse>
        <verse osisID='Matt.19.23'>Då sagde Jesus til læresveinarne sine: «Det segjer eg dykk for sant: Det er vandt for ein rik å koma inn i himmelriket.</verse>
        <verse osisID='Matt.19.24'>Ja, eg segjer dykk: Ein kamel kjem lettare gjenom eit nålauga enn ein rik kjem inn i Guds rike.»</verse>
        <verse osisID='Matt.19.25'>Då læresveinarne høyrde det, vart dei reint forfærde og sagde: «Kven kann då verta frelst?»</verse>
        <verse osisID='Matt.19.26'>Jesus såg på deim og sagde: «For menneskje er det umogelegt, men for Gud er alt mogelegt.»</verse>
        <verse osisID='Matt.19.27'>Då tok Peter til ords og sagde til honom: «Sjå, me hev gjeve ifrå oss alt og fylgt deg; kva skal då me få?»</verse>
        <verse osisID='Matt.19.28'>Og Jesus svara: «Det segjer eg dykk for sant: Når alt vert nytt, og Menneskjesonen sit i sin glimande kongsstol, då skal de og, som hev fylgt meg, sitja i tolv høgsete og styra dei tolv Israels-ætterne.</verse>
        <verse osisID='Matt.19.29'>Og kvar som hev skilt seg med hus eller brør eller syster eller far eller mor eller born eller gardar for mitt namn skuld, han skal få det att mange gonger og erva eit ævelegt liv.</verse>
        <verse osisID='Matt.19.30'>Men mange av dei fyrste skal vera dei siste, og mange av dei siste dei fyrste.</verse>
      </chapter>
      <chapter osisID='Matt.20'>
        <verse osisID='Matt.20.1'>For himmelriket kann liknast med ein husbond som gjekk ut tidleg um morgonen og vilde leiga arbeidsfolk til vingarden sin.</verse>
        <verse osisID='Matt.20.2'>Han vart samd med arbeidsfolki um ei mark for dagen, og sende deim burt i vingarden.</verse>
        <verse osisID='Matt.20.3'>So gjekk han ut ikring den tridje timen, og fekk sjå nokre andre som stod gjerandslause på torget.</verse>
        <verse osisID='Matt.20.4'>Han sagde til deim: «Gakk de og burt i vingarden, og det som rett er, skal de få.» So gjekk dei.</verse>
        <verse osisID='Matt.20.5'>Sidan gjekk han ut ikring den sette og niande timen og gjorde like eins.</verse>
        <verse osisID='Matt.20.6'>Då det leid til den ellevte timen, gjekk han ut att, og fann endå nokre som stod der. Han segjer til dei: «Kvi stend de her arbeidslause heile dagen?»</verse>
        <verse osisID='Matt.20.7'>«Av di ingen hev leigt oss,» svara dei. «Gakk de og burt i vingarden!» sagde han då.</verse>
        <verse osisID='Matt.20.8'>Um kvelden sagde vingardseigaren til hushaldaren sin: «Ropa inn arbeidsfolket, og lat deim få løni si! Tak til med dei siste, og haldt fram til dei fyrste!»</verse>
        <verse osisID='Matt.20.9'>So kom dei som var leigde kring den ellevte timen, og fekk ei mark kvar.</verse>
        <verse osisID='Matt.20.10'>Då dei fyrste kom, tenkte dei at dei skulde få meir; men dei fekk og kvar si mark;</verse>
        <verse osisID='Matt.20.11'>då dei fekk den, mukka dei mot husbonden og sagde:</verse>
        <verse osisID='Matt.20.12'>«Desse siste hev ’kje arbeidt meir enn ein time, og so gjev du deim likt med oss, som hev slite og sveitta heile dagen!»</verse>
        <verse osisID='Matt.20.13'>Då svara han ein av deim: «Eg gjer deg ikkje urett, venen min. Var me ’kje samde um ei mark?</verse>
        <verse osisID='Matt.20.14'>Tak du ditt og gakk! Men eg hev hug til å gjeva denne siste likso mykje som deg.</verse>
        <verse osisID='Matt.20.15'>Hev eg ’kje lov til å gjera med mitt som eg vil? Eller ser du ilt til det at eg gjer vel?»</verse>
        <verse osisID='Matt.20.16'>Soleis skal dei siste vera dei fyrste, og dei fyrste dei siste; for mange er kalla, men få utvalde.»</verse>
        <verse osisID='Matt.20.17'>Med Jesus var på vegen til Jerusalem, tok han dei tolv læresveinarne til sides og sagde til deim:</verse>
        <verse osisID='Matt.20.18'>«No fer me upp til Jerusalem, og Menneskjesonen skal gjevast i henderne på dei øvste prestarne og dei skriftlærde, og dei kjem til å døma honom frå livet</verse>
        <verse osisID='Matt.20.19'>og gjeva honom yver til heidningarne, so dei skal spotta og hudfletta og krossfesta honom; men tridje dagen skal han standa upp att.»</verse>
        <verse osisID='Matt.20.20'>Då kom mor åt Sebedæus-sønerne til honom med sønerne sine, og fall på kne og bad honom um noko.</verse>
        <verse osisID='Matt.20.21'>«Kva er det du vil?» spurde han. Ho svara: «Seg at desse tvo sønerne mine skal få sitja innmed deg i riket ditt, den eine på di høgre og den andre på di vinstre sida!»</verse>
        <verse osisID='Matt.20.22'>«De veit ikkje kva de bed um,» sagde Jesus. «Kann de drikka den skåli som eg lyt drikka?» «Ja, det kann me,» svara dei.</verse>
        <verse osisID='Matt.20.23'>Då sagde han: «Mi skål skal de nok drikka, men sæte ved mi høgre og vinstre sida kann ikkje eg gjeva nokon; det lyt dei få som far min hev etla det åt.»</verse>
        <verse osisID='Matt.20.24'>Då dei ti høyrde det, vart dei harme på dei tvo brørne.</verse>
        <verse osisID='Matt.20.25'>Då kalla Jesus deim kring seg og sagde: «De veit at fyrstarne råder yver folki sine, og dei store hev velde yver deim.</verse>
        <verse osisID='Matt.20.26'>Men so skal det ikkje vera hjå dykk; den som vil verta stor millom dykk, lyt tena dei andre,</verse>
        <verse osisID='Matt.20.27'>og den som vil vera den fyrste av dykk, lyt vera træl for dei andre.</verse>
        <verse osisID='Matt.20.28'>Menneskjesonen er ’kje heller komen for å tenast, men for å tena og gjeva livet sitt til løysepening for mange.»</verse>
        <verse osisID='Matt.20.29'>Då dei tok ut frå Jeriko, fylgde det mykje folk med honom.</verse>
        <verse osisID='Matt.20.30'>Attmed vegen sat det tvo blinde, og då dei høyrde at Jesus for framum, ropa dei: «Gjer sælebot på oss, Herre, du Davids son!»</verse>
        <verse osisID='Matt.20.31'>Folket truga deim, og sagde dei skulde tegja; men dei ropa endå meir: «Herre, gjer sælebot på oss, du som er Davids son!»</verse>
        <verse osisID='Matt.20.32'>Då stana Jesus og ropa på deim og sagde: «Kva vil de eg skal gjera for dykk?»</verse>
        <verse osisID='Matt.20.33'>«Herre, lat oss få att syni!» svara dei.</verse>
        <verse osisID='Matt.20.34'>Jesus tykte synd i deim og tok burtpå augo deira; og med ein gong kunde dei sjå, og dei fylgde honom.</verse>
      </chapter>
      <chapter osisID='Matt.21'>
        <verse osisID='Matt.21.1'>Då dei var komne til Betfage, til Oljeberget, og ikkje hadde langt att til Jerusalem, då sende Jesus tvo læresveinar i veg og sagde til deim:</verse>
        <verse osisID='Matt.21.2'>«Gakk inn i den grendi som ligg beint framfor dykk! Der finn de straks ei asna som stend bundi, og ein fole attmed henne; dei skal de løysa og leida hit til meg.</verse>
        <verse osisID='Matt.21.3'>Og er det nokon som talar til dykk, so seg: «Herren treng um deim;» då sender han deim hit med ein gong.»</verse>
        <verse osisID='Matt.21.4'>Dette hende av di det laut sannast det som er tala gjenom profeten, når han segjer:</verse>
        <verse osisID='Matt.21.5'>«Seg til Sions dotter: Sjå, her kjem din konge til deg. Mjuk i åndi rid han på eit asen, folen åt eit klyvdyr.»</verse>
        <verse osisID='Matt.21.6'>Læresveinarne gjekk og gjorde som Jesus hadde sagt.</verse>
        <verse osisID='Matt.21.7'>Dei henta asna og folen, og lagde kjolarne sine på deim, og so sette han seg uppå.</verse>
        <verse osisID='Matt.21.8'>Og størsteparten av folket breidde klædi sine på vegen; andre braut kvister av trei og strådde på vegen.</verse>
        <verse osisID='Matt.21.9'>Og folkehoparne som gjekk fyre og fylgde etter, ropa: «Hosianna Davids son! Velsigna vere han som kjem i Herrens namn! Hosianna i det høgste!»</verse>
        <verse osisID='Matt.21.10'>Då han so drog inn i Jerusalem, vart det eit heilt oppstyr i byen; dei spurde: «Kven er dette?»</verse>
        <verse osisID='Matt.21.11'>Og folkehoparne svara: «Det er profeten, Jesus frå Nasaret i Galilæa.»</verse>
        <verse osisID='Matt.21.12'>So gjekk Jesus inn i Guds tempel og dreiv ut alle som handla i heilagdomen; han velte bordi åt pengevekslarane og krakkarne åt deim som selde duvor,</verse>
        <verse osisID='Matt.21.13'>og sagde til deim: «Det stend skrive: «Mitt hus skal kallast eit bønehus,» men de gjer det til eit røvarbol.»</verse>
        <verse osisID='Matt.21.14'>I templet kom det blinde og halte til honom, og han gjorde deim gode att.</verse>
        <verse osisID='Matt.21.15'>Men då dei øvste prestarne og dei skriftlærde såg underi han gjorde, og høyrde borni som ropa i templet: «Hosianna Davids son!» so vart dei arge og sagde til honom:</verse>
        <verse osisID='Matt.21.16'>«Høyrer du kva desse segjer?» «Ja!» svara han. «Hev de aldri lese: «Av småsveins mål og sogbarns låt hev du ein lovsong laga deg?»»</verse>
        <verse osisID='Matt.21.17'>So gjekk han frå deim og ut or byen, til Betania, og var der med natti.</verse>
        <verse osisID='Matt.21.18'>Då han gjekk inn til byen att um morgonen, vart han svolten.</verse>
        <verse osisID='Matt.21.19'>Då fekk han sjå eit einsleg fiketre attmed vegen. Han gjekk der burt, men fann ’kje anna på treet enn lauv. Då sagde han til det: «Aldri i verdi skal det koma frukt på deg meir.» Og straks turka fiketreet.</verse>
        <verse osisID='Matt.21.20'>Då læresveinarne såg det, undra dei seg og sagde: «Korleis kunde det hava seg at fiketreet turka so brått?»</verse>
        <verse osisID='Matt.21.21'>Jesus svara: «Det segjer eg dykk for sant: Dersom de trur og ikkje tvilar, so skal de gjera større ting enn det med fiketreet, ja, um de so segjer til dette fjellet: «Lyft deg upp og kasta deg ut i havet!» so skal det verta so.</verse>
        <verse osisID='Matt.21.22'>Og alt de bed um, skal de få, so sant de trur.»</verse>
        <verse osisID='Matt.21.23'>So gjekk han inn i templet, og med han lærde folket, kom dei øvste prestarne og styresmennerne for lyden burt til honom og sagde: «Kva rett hev du til å gjera dette, og kven gav deg den retten?»</verse>
        <verse osisID='Matt.21.24'>«No vil eg og spyrja dykk um ein ting,» sagde Jesus; «svarar de meg på det, so skal eg segja dykk kva rett eg hev til å gjera dette:</verse>
        <verse osisID='Matt.21.25'>Kvar var dåpen åt Johannes ifrå - frå himmelen eller frå menneskje?» Då sagde dei seg imillom: «Svarar me: «Frå himmelen,» so segjer han: «Kvi trudde de honom då ikkje?»</verse>
        <verse osisID='Matt.21.26'>Og svarar me: «Frå menneskje,» då må me ræddast folket; for alle held Johannes for ein profet.»</verse>
        <verse osisID='Matt.21.27'>So svara dei: «Det veit me ikkje.» «Då vil ikkje eg heller segja dykk kva rett eg hev til å gjera dette,» svara Jesus.</verse>
        <verse osisID='Matt.21.28'>«Men kva meiner de um det: Det var ein mann som hadde tvo søner. Han kom til den eine og sagde: «Gakk burt i vingarden, og arbeid der i dag, son min!»</verse>
        <verse osisID='Matt.21.29'>«Nei, eg vil ikkje,» svara han, men sidan angra han på det og gjekk.</verse>
        <verse osisID='Matt.21.30'>So kom faren til den andre, og sagde det same med honom. «Ja, herre, det skal eg,» svara han, men han gjekk ikkje.</verse>
        <verse osisID='Matt.21.31'>Kven av dei tvo gjorde no det faren vilde?» «Den fyrste,» svara dei. Då sagde Jesus til deim: «Det segjer eg dykk for sant: Tollmenner og skjøkjor kjem fyrr inn i Gudsrike enn de.</verse>
        <verse osisID='Matt.21.32'>For Johannes kom til dykk på rettferdsvegen, men de trudde honom ikkje. Tollmennerne og skjøkjorne dei trudde honom; men endå de såg det, kom de ikkje på andre tankar, og trudde honom ikkje då heller.</verse>
        <verse osisID='Matt.21.33'>Høyr no ei onnor likning: Det var ein gong ein husbonde, som laga ein vingard, og sette gjerde kringum, og stelte til ei vinpersa, og bygde eit tårn; so leigde han hagen burt til brukarar og for ut or landet.</verse>
        <verse osisID='Matt.21.34'>Då det no leid til at dei skulde hausta av hagen, sende han sveinarne sine til brukarane etter avlingi han skulde hava.</verse>
        <verse osisID='Matt.21.35'>Men brukarane greip sveinarne hans: ein skamslo dei, og ein drap dei, og ein steina dei.</verse>
        <verse osisID='Matt.21.36'>So sende han andre sveinar, fleire enn fyrste gongen; men dei gjorde like eins med deim.</verse>
        <verse osisID='Matt.21.37'>Sist so sende han son sin til deim og sagde: «Dei hev no vel age for son min!»</verse>
        <verse osisID='Matt.21.38'>Men då brukarane såg sonen, sagde dei seg imillom: «Sjå der er ervingen! Kom, lat oss slå honom i hel og eigna til oss arven hans!»</verse>
        <verse osisID='Matt.21.39'>So tok dei honom og støytte honom ut or vingarden og slo honom i hel.</verse>
        <verse osisID='Matt.21.40'>Når no vingardseigaren kjem, kva skal han då gjera med desse brukarane?»</verse>
        <verse osisID='Matt.21.41'>«Med vondt skal han løna desse vonde mennerne,» svara dei; «han skal gjera ende på deim, og vingarden skal han leiga burt til andre brukarar, som gjev han avlingi i rette tid.»</verse>
        <verse osisID='Matt.21.42'>Då sagde Jesus til dei: «Hev de aldri lese i skrifterne: «Den steinen som byggjarane vanda, den var det som vart hyrnestein; D’er Herren sjølv som so hev gjort det; for oss er det eit under stort?»</verse>
        <verse osisID='Matt.21.43'>Difor segjer eg dykk at Gudsriket skal takast ifrå dykk og gjevast til eit folk som ber dei frukterne som høyrer til der.</verse>
        <verse osisID='Matt.21.44'>Og den som fell på steinen, han skal slå seg sund, men den som steinen fell på, skal han smuldra til dust.»</verse>
        <verse osisID='Matt.21.45'>Då dei øvste prestarne og farisæarane høyrde likningarne hans, skyna dei at det var deim han tala um.</verse>
        <verse osisID='Matt.21.46'>Og dei tenkte på å gripa honom, men torde ikkje for folket; for dei heldt honom for ein profet.</verse>
      </chapter>
      <chapter osisID='Matt.22'>
        <verse osisID='Matt.22.1'>So tok Jesus til ords att og sagde dei ei onnor likning:</verse>
        <verse osisID='Matt.22.2'>«Himmelriket kann liknast med ein konge som gjorde bryllaup åt son sin.</verse>
        <verse osisID='Matt.22.3'>Han sende ut sveinarne sine, og kalla deim som var bedne til bryllaups; men dei vilde ikkje koma.</verse>
        <verse osisID='Matt.22.4'>So sende han andre sveinar og sagde: «Seg til deim som er bedne: «No hev eg stelt til bryllaupsmaten; uksane mine og gjødfeet er slagta, og alt er ferdigt. Kom no til bryllaups!»»</verse>
        <verse osisID='Matt.22.5'>Men dei brydde seg ikkje um det; ein gjekk ut på åkeren sin og ein annan til krambudi si;</verse>
        <verse osisID='Matt.22.6'>og dei hine greip sveinarne hans, og skamførde deim og drap deim.</verse>
        <verse osisID='Matt.22.7'>Då vart kongen harm. Han sende ut herarne sine og gjorde ende på dråpsmennerne og brende upp byen deira.</verse>
        <verse osisID='Matt.22.8'>So sagde han til sveinarne sine: «Alt er ferdigt til bryllaupet, men dei bedne var ikkje verde det.</verse>
        <verse osisID='Matt.22.9'>Gakk no ut på vegar og vegskil og bed til bryllaups alle deim de finn!»</verse>
        <verse osisID='Matt.22.10'>So gjekk sveinarne ut på vegarne og bad i hop alle dei fann, både vonde og gode, og bryllaups-stova vart full av gjester.</verse>
        <verse osisID='Matt.22.11'>Då so kongen kom inn og vilde sjå gjesterne, vart han var ein som ikkje var bryllaupsklædd.</verse>
        <verse osisID='Matt.22.12'>Han segjer til honom: «Kjære, korleis hev du kome inn her og er ikkje bryllaupsklædd?» Men han kunde ingen ting svara.</verse>
        <verse osisID='Matt.22.13'>Då sagde kongen til bordsveinarne: «Bitt hender og føter på honom, og kasta honom ut i myrkret utanfor, der dei græt og skjer tenner!»</verse>
        <verse osisID='Matt.22.14'>For mange er kalla, men få er utvalde.»</verse>
        <verse osisID='Matt.22.15'>Då gjekk farisæarane burt og lagde råd um korleis dei skulde få fanga honom i ord.</verse>
        <verse osisID='Matt.22.16'>Dei sende læresveinarne sine til honom i lag med Herodes-mennerne og let deim segja: «Meister, me veit du er ærleg, og det er sanning det du lærer oss um Guds veg, og du bryr deg ikkje um nokon; for du gjer ikkje skil på folk.</verse>
        <verse osisID='Matt.22.17'>Seg oss no: Kva meiner du? Er det rett å svara skatt til keisaren, eller er det ikkje?»</verse>
        <verse osisID='Matt.22.18'>Men Jesus skyna den vonde meiningi deira og sagde: «Kvi freistar de meg, hyklarar?</verse>
        <verse osisID='Matt.22.19'>Lat meg sjå skattemynti!» So flidde dei honom ein sylvpening.</verse>
        <verse osisID='Matt.22.20'>«Kva er dette for eit bilæte og namn?» spurde han.</verse>
        <verse osisID='Matt.22.21'>«Det er keisarens,» svara dei. Då sagde han til deim: «So gjev keisaren det som keisarens er, og Gud det som Guds er!»</verse>
        <verse osisID='Matt.22.22'>Då dei høyrde det, undra dei seg og gjekk burt ifrå honom.</verse>
        <verse osisID='Matt.22.23'>Same dagen kom det nokre sadducæarar til honom - det er dei som segjer at det ikkje er nokor uppstoda - dei sette fram eit spursmål for honom og sagde:</verse>
        <verse osisID='Matt.22.24'>«Meister, Moses hev sagt: «Når ein mann døyr barnlaus, so skal bror hans gifta seg med enkja og halda uppe ætti åt bror sin.»</verse>
        <verse osisID='Matt.22.25'>No var det sju brør hjå oss. Den eine gifte seg, og døydde; han hadde ikkje born, og let etter seg kona si til broren.</verse>
        <verse osisID='Matt.22.26'>Like eins den andre og den tridje, radt til den sjuande.</verse>
        <verse osisID='Matt.22.27'>Etter deim alle døydde kona.</verse>
        <verse osisID='Matt.22.28'>Kven av dei sju skal no ho høyra til i eit anna liv? For dei hev havt henne alle.»</verse>
        <verse osisID='Matt.22.29'>Jesus svara: «De fer vilt, av di de ikkje kjenner skrifterne og ikkje Guds magt.</verse>
        <verse osisID='Matt.22.30'>For i eit anna liv er det ingen som gifter seg eller vert burtgift; dei er som Guds englar i himmelen.</verse>
        <verse osisID='Matt.22.31'>Men at dei avlidne skal standa upp att, hev de ’kje lese kva Gud hev tala til dykk um det, når han segjer:</verse>
        <verse osisID='Matt.22.32'>«Eg er Abrahams Gud og Isaks Gud og Jakobs Gud?» Og han er ikkje Gud for dei daude, men for dei livande.»</verse>
        <verse osisID='Matt.22.33'>Då folket høyrde det, vart dei reint upp i under yver læra hans.</verse>
        <verse osisID='Matt.22.34'>So snøgt som farisæarane fekk høyra at han hadde målbunde sadducæarane, samla dei seg kringum honom,</verse>
        <verse osisID='Matt.22.35'>og ein av deim, som var kunnig i lovi, vilde freista honom og spurde:</verse>
        <verse osisID='Matt.22.36'>«Meister, kva bod er det største i lovi?»</verse>
        <verse osisID='Matt.22.37'>Han svara: «»Du skal elska Herren, din Gud, av alt ditt hjarta og av all din hug og av alt ditt vit!»</verse>
        <verse osisID='Matt.22.38'>Det er det største og fyrste bodet.</verse>
        <verse osisID='Matt.22.39'>Men det er eit anna som likjest det, og det er: «Du skal elska næsten din som deg sjølv!»</verse>
        <verse osisID='Matt.22.40'>På desse tvo bodi kviler heile lovi og profetarne.»</verse>
        <verse osisID='Matt.22.41'>Med farisæarane var samla, spurde Jesus deim åt:</verse>
        <verse osisID='Matt.22.42'>«Kva trur de um Messias? Kven er han son åt?» «Åt David,» svara dei.</verse>
        <verse osisID='Matt.22.43'>Då sagde han: «Korleis kann då David i Anden kalla honom herre, når han segjer:</verse>
        <verse osisID='Matt.22.44'>«Herren sagde til herren min: «Sit ved høgre handi mi, til eg dine fiendar fær for dine føter lagt!»»</verse>
        <verse osisID='Matt.22.45'>Kallar no David honom herre, korleis kann han då vera son hans?»</verse>
        <verse osisID='Matt.22.46'>Men ingen kunde svara honom eit ord. Og ingen torde etter den dag koma med fleire spursmål til honom.</verse>
      </chapter>
      <chapter osisID='Matt.23'>
        <verse osisID='Matt.23.1'>Sidan tala Jesus til folket og til læresveinarne sine og sagde:</verse>
        <verse osisID='Matt.23.2'>«På Moses’ stol sit dei skriftlærde og farisæarane.</verse>
        <verse osisID='Matt.23.3'>Alt det dei segjer til dykk, lyt de gjera og halda, men etter gjerningarne deira skal de ikkje fara! For dei segjer det, men dei gjer det ikkje.</verse>
        <verse osisID='Matt.23.4'>Dei bind i hop tunge byrder og legg på herdarne åt folk, men sjølve vil dei ikkje leda deim med ein finger.</verse>
        <verse osisID='Matt.23.5'>Alt det dei gjer, gjer dei so folk skal sjå kor gjæve dei er. Dei gjer sine bøneband breide og duskarne på kjolen sin store.</verse>
        <verse osisID='Matt.23.6'>Dei trår etter dei høgste sæti i gjestebodi og dei fremste sessarne i synagogorne,</verse>
        <verse osisID='Matt.23.7'>og vil at folk skal helsa deim på torget og kalla dei rabbi.</verse>
        <verse osisID='Matt.23.8'>Men de skal ikkje lata nokon kalla dykk rabbi; for det er ein som er meisteren dykkar, og de er alle brør.</verse>
        <verse osisID='Matt.23.9'>Og far skal de ikkje kalla nokon på jordi; for de hev ein far, han i himmelen.</verse>
        <verse osisID='Matt.23.10'>Ikkje skal de heller lata nokon kalla dykk lærar; for de hev ein lærar, Kristus.</verse>
        <verse osisID='Matt.23.11'>Den største av dykk skal vera den som tener dei andre.</verse>
        <verse osisID='Matt.23.12'>For den som gjer seg sjølv stor, han skal gjerast liten, og den som gjer seg sjølv liten, han skal gjerast stor.</verse>
        <verse osisID='Matt.23.13'>Men ve yver dykk skriftlærde og farisæarar, hyklarar som de er! de stengjer himmelriket for folk; sjølve gjeng de ikkje inn, og deim som gjerne vilde, let de ikkje få koma inn.</verse>
        <verse osisID='Matt.23.14'>Ve yver dykk skriftlærde og farisæarar, hyklarar som de er! de et upp husi for enkjor og gjer lange bøner for ei syn skuld; for dette skal de få strengare dom.</verse>
        <verse osisID='Matt.23.15'>Ve yver dykk skriftlærde og farisæarar, hyklarar som de er! de fer land og strand og leitar etter ein fylgjesvein, og finn de ein, so gjer de honom til eit helvitesbarn, tvo gonger verre enn de er sjølve.</verse>
        <verse osisID='Matt.23.16'>Ve yver dykk, blinde vegleidarar! de som segjer: «Um ein sver ved templet, so er det ’kje noko, men sver han ved gullet i templet, då er han bunden.»</verse>
        <verse osisID='Matt.23.17'>Dårar og blinde! Kva er størst, gullet, eller templet som gav gullet si vigsla?</verse>
        <verse osisID='Matt.23.18'>og: «Um ein sver ved altaret, so er det ’kje noko, men sver han ved offeret som er på det, då er han bunden.»</verse>
        <verse osisID='Matt.23.19'>Blindingar! Kva er då størst, offeret, eller altaret som vigslar offeret?</verse>
        <verse osisID='Matt.23.20'>For den som då sver ved altaret, sver både ved det og alt som er på det;</verse>
        <verse osisID='Matt.23.21'>og den som sver ved templet, sver både ved det og ved honom som bur i det;</verse>
        <verse osisID='Matt.23.22'>og den som sver ved himmelen, sver ved Guds høgsæte og ved honom som sit der.</verse>
        <verse osisID='Matt.23.23'>Ve yver dykk skriftlærde og farisæarar, hyklarar som de er! de gjev tiend av mynta og anis og karve, men ansar ikkje det som veg meir i lovi, rettferd og miskunn og truskap. Det skulde ein gjera, og ikkje lata vera hitt heller.</verse>
        <verse osisID='Matt.23.24'>Blinde vegleidarar, som silar av myhanken, men svelgjer kamelen!</verse>
        <verse osisID='Matt.23.25'>Ve yver dykk skriftlærde og farisæarar, hyklarar som de er! de reinskar skåler og fat utanpå, men inni er dei fulle av ran og måteløysa.</verse>
        <verse osisID='Matt.23.26'>Blinde farisæarar! Gjer fyrst skåli og fatet reine inni, so vert ho rein utanpå og.</verse>
        <verse osisID='Matt.23.27'>Ve yver dykk skriftlærde og farisæarar, hyklarar som de er! de likjest kalka graver; utanpå er dei væne å sjå til, men inni er dei fulle av daudingbein og allslags ureinskap.</verse>
        <verse osisID='Matt.23.28'>Soleis er de og utanpå rettferdige å sjå til for folk, men inni dykk er de fulle av hyklarskap og urett.</verse>
        <verse osisID='Matt.23.29'>Ve yver dykk skriftlærde og farisæarar, hyklarar som de er! de byggjer minnesmerke yver profetarne og pryder graverne åt dei rettferdige og segjer:</verse>
        <verse osisID='Matt.23.30'>«Hadde me vore til då federne våre livde, so hadde me ikkje vore med deim og drepe profetarne.»</verse>
        <verse osisID='Matt.23.31'>So vitnar de då um dykk sjølve at de er born åt deim som slo profetarne i hel.</verse>
        <verse osisID='Matt.23.32'>Haldt no fram på same vis som federne dykkar, til målet er fullt!</verse>
        <verse osisID='Matt.23.33'>De eiterormar, de slange-ungar, korleis kann de sleppa undan helvitesdomen?</verse>
        <verse osisID='Matt.23.34'>Sjå, difor sender eg til dykk profetar og vismenner og skriftlærde; sume av dei kjem de til å drepa og krossfesta, og sume til å hudfletta i synagogorne dykkar og jaga frå by til by,</verse>
        <verse osisID='Matt.23.35'>so det skal koma yver dykk alt det skuldlause blodet som hev runne på jordi, frå den skuldlause Abel og til Zakarja, son åt Barakias, han som de drap millom templet og altaret.</verse>
        <verse osisID='Matt.23.36'>Det segjer eg dykk for visst: Yver denne ætti skal det koma alt saman.</verse>
        <verse osisID='Matt.23.37'>Jerusalem, Jerusalem, du som slær i hel profetarne, og steinar deim som er sende til deg, kor tidt hev eg ’kje vilja samla borni dine kring meg, liksom ein fugl samlar ungarne sine under vengjerne! Men de vilde ikkje.</verse>
        <verse osisID='Matt.23.38'>Sjå no skal de få hava huset dykkar audt.</verse>
        <verse osisID='Matt.23.39'>For eg segjer dykk: De fær aldri sjå meg meir fyrr de ropar: «Velsigna vere han som kjem i Herrens namn!»»</verse>
      </chapter>
      <chapter osisID='Matt.24'>
        <verse osisID='Matt.24.1'>Då Jesus steig ut or templet og tok til å ganga burtetter vegen, gjekk læresveinarne fram og vilde syna honom tempelbygningarne.</verse>
        <verse osisID='Matt.24.2'>«Ja, ser de ’kje alt dette!» svara han. «Det segjer eg dykk for sant: Her ligg ikkje stein på stein som ikkje skal rivast ned.»</verse>
        <verse osisID='Matt.24.3'>Sidan, då han sat på Oljeberget, og ingen annan var med, gjekk læresveinarne fram til honom og sagde: «Seg oss: Når skal alt dette henda, og kva merke skal me hava på koma di og enden på verdi!»</verse>
        <verse osisID='Matt.24.4'>Då svara Jesus: «Sjå dykk fyre, so ingen forvillar dykk!</verse>
        <verse osisID='Matt.24.5'>For mange skal taka mitt namn og segja: «Eg er Messias», og føra mange på avveg.</verse>
        <verse osisID='Matt.24.6'>De skal få høyra ufred og gjetord um ufred; sjå til at de ikkje vert skræmde! For dette lyt henda; men endå er ikkje enden komen.</verse>
        <verse osisID='Matt.24.7'>Folk skal reisa seg imot folk, og rike mot rike, og det skal vera uår og jordskjelv kring i landi;</verse>
        <verse osisID='Matt.24.8'>men alt det er berre upptaket til føderiderne.</verse>
        <verse osisID='Matt.24.9'>Då skal dei driva dykk ut i naud og fåre og slå dykk i hel, og alle folk skal hata dykk for mitt namn skuld.</verse>
        <verse osisID='Matt.24.10'>Mange skal då falla ifrå, og svika og hata kvarandre,</verse>
        <verse osisID='Matt.24.11'>og mange falske profetar skal stiga fram og føra mange på avveg;</verse>
        <verse osisID='Matt.24.12'>og av di uretten hev vorte so stor, skal kjærleiken kolna hjå mengdi.</verse>
        <verse osisID='Matt.24.13'>Men den som held ut til endes, han skal verta frelst.</verse>
        <verse osisID='Matt.24.14'>Og dette evangeliet um Gudsriket skal kunngjerast yver heile mannaheimen, so alle folkeslag fær vita um det, og då skal enden koma.</verse>
        <verse osisID='Matt.24.15'>Når de då ser at den øydande styggedomen som Daniel, profeten, hev tala um, stend på den heilage staden» - agta vel på dette du som les! -</verse>
        <verse osisID='Matt.24.16'>då lyt dei som er i Judalandet røma til fjells,</verse>
        <verse osisID='Matt.24.17'>og den som er uppå taket, må ikkje stiga ned og henta noko i huset sitt,</verse>
        <verse osisID='Matt.24.18'>og den som er utpå marki, må ikkje ganga heim att etter kjolen sin!</verse>
        <verse osisID='Matt.24.19'>Stakars deim som gjeng med barn eller gjev brjost i dei dagarne!</verse>
        <verse osisID='Matt.24.20'>Men bed at det ikkje må vera um vinteren eller på ein kviledag de lyt røma!</verse>
        <verse osisID='Matt.24.21'>For då skal det vera slik hard naud at det aldri hev vore slik naud frå verdi vart til og til no, og vert ikkje sidan heller.</verse>
        <verse osisID='Matt.24.22'>Og vart ikkje den tidi stutt, so fanst det ’kje liv som vart berga; men for dei utvalde skuld skal den tidi vera stutt.</verse>
        <verse osisID='Matt.24.23'>Um nokon då segjer til dykk: «Sjå her er Messias,» eller «der,» so må de ikkje tru det.</verse>
        <verse osisID='Matt.24.24'>For det skal standa fram falske Messias’ar og falske profetar og gjera store teikn og under, so jamvel dei utvalde kunde forvillast, um det var råd.</verse>
        <verse osisID='Matt.24.25'>Kom i hug: Eg hev sagt dykk det fyreåt.</verse>
        <verse osisID='Matt.24.26'>Segjer dei no med dykk: «Han er ute i øydemarki,» so gakk ikkje der ut! eller: «Han er inni koven,» so tru det ikkje!</verse>
        <verse osisID='Matt.24.27'>For liksom ljonet gjeng ut ifrå aust og skin radt til vest, so skal det vera når Menneskjesonen kjem.</verse>
        <verse osisID='Matt.24.28'>Der åta er, vil ørnarne sankast.</verse>
        <verse osisID='Matt.24.29'>Men straks etter dei dagarne og trengslorne deira skal soli myrkjast, og månen missa sitt ljos; stjernorne skal falla ned frå himmelen, og himmelkrafterne skakast.</verse>
        <verse osisID='Matt.24.30'>Då skal teiknet åt Menneskjesonen syna seg på himmelen, og alle ætter på jordi skal øya og gråta, og dei skal sjå Menneskjesonen koma i himmelskyerne med velde og stor herlegdom.</verse>
        <verse osisID='Matt.24.31'>Med luren ljomar, skal han senda ut englarne sine, og dei skal sanka i hop dei han hev valt seg ut, frå heimsens fire hyrno, frå himmelbrun til himmelbrun.</verse>
        <verse osisID='Matt.24.32'>Lær ei likning av fiketreet: Når sevja hev kome i greinerne, og lauvet tek til å spretta, då veit de at sumaren er nær.</verse>
        <verse osisID='Matt.24.33'>Like eins når de ser alt dette; då veit de at han er utfor døri.</verse>
        <verse osisID='Matt.24.34'>Det segjer eg dykk for visst: Denne ætti skal ikkje forgangast fyrr alt dette hev hendt.</verse>
        <verse osisID='Matt.24.35'>Himmel og jord skal forgangast, men mine ord skal aldri forgangast.</verse>
        <verse osisID='Matt.24.36'>Men den dagen og timen veit ingen, ikkje englarne i himmelen - ingen utan Faderen åleine.</verse>
        <verse osisID='Matt.24.37'>For som det var i Noahs dagar, so skal det vera når Menneskjesonen kjem:</verse>
        <verse osisID='Matt.24.38'>liksom dei i dagarne fyre storflodi åt og drakk, og gifte seg og vart burtgifte, alt til den dagen då Noah gjekk inn i arki,</verse>
        <verse osisID='Matt.24.39'>og ingen visste ordet av fyrr storflodi kom og tok deim alle burt, so skal det vera når Menneskjesonen kjem.</verse>
        <verse osisID='Matt.24.40'>Då er tvo menner ute på marki; den eine vert henta, og den andre vert att.</verse>
        <verse osisID='Matt.24.41'>Tvo kvinnor mel på kverni; den eine vert henta, og den andre vert att.</verse>
        <verse osisID='Matt.24.42'>So vak då! For de veit ikkje kva dag herren dykkar kjem.</verse>
        <verse osisID='Matt.24.43'>Men det skynar de, at dersom husbonden visste kva tid på natti tjuven kom, so vakte han og let ingen brjota seg inn i huset.</verse>
        <verse osisID='Matt.24.44'>Difor lyt de og vera ferdige! Menneskjesonen kjem på ei tid de ikkje ventar honom.</verse>
        <verse osisID='Matt.24.45'>Kvar er no den trugne og vituge drengen som husbonden hev sett yver tenestfolket, so han skal gjeva deim mat i rett tid?</verse>
        <verse osisID='Matt.24.46'>Sæl er den drengen som husbonden ser gjera so når han kjem.</verse>
        <verse osisID='Matt.24.47'>Det segjer eg dykk for visst: Han skal setja honom yver alt det han eig.</verse>
        <verse osisID='Matt.24.48'>Men er drengen ein skarv, og segjer med seg: «Husbonden min vert lenge burte,»</verse>
        <verse osisID='Matt.24.49'>og han so tek til å slå dei hine tenarane, og et og drikk i lag med drikkarar,</verse>
        <verse osisID='Matt.24.50'>då skal husbonden hans koma på ein dag han ikkje ventar det, og i ein time han ikkje veit av,</verse>
        <verse osisID='Matt.24.51'>og skjera honom midt i tvo, og lata honom få sin lut med hyklarane, der dei græt og skjer tenner.</verse>
      </chapter>
      <chapter osisID='Matt.25'>
        <verse osisID='Matt.25.1'>Då kann himmelriket liknast med ti brurmøyar som tok lamporne sine og gjekk til møtes med brudgomen.</verse>
        <verse osisID='Matt.25.2'>Fem av dei var dårlege og fem vituge.</verse>
        <verse osisID='Matt.25.3'>Då dei dårlege tok lamporne sine, tok dei ikkje olje med seg,</verse>
        <verse osisID='Matt.25.4'>men dei vituge tok olje med seg i krukkor attåt lamporne sine.</verse>
        <verse osisID='Matt.25.5'>Då det no drygde fyrr brudgomen kom, vart dei alle trøytte og sovna.</verse>
        <verse osisID='Matt.25.6'>Men midt på natti høyrdest eit rop: No kjem brudgomen! Gakk ut og tak imot honom!</verse>
        <verse osisID='Matt.25.7'>Då vakna alle brurmøyarne og stelte lamporne sine.</verse>
        <verse osisID='Matt.25.8'>Og dei dårlege sagde til dei vituge: «Lat oss få noko olje hjå dykk! Lamporne våre sloknar.»</verse>
        <verse osisID='Matt.25.9'>«Nei,» svara dei vituge, «det rekk ikkje til både åt oss og dykk. De lyt heller ganga til kræmaren og kjøpa dykk noko.»</verse>
        <verse osisID='Matt.25.10'>Med dei då var burte og vilde kjøpa, kom brudgomen. Dei som var ferdige, gjekk med honom inn til bryllaupet, og døri vart stengd.</verse>
        <verse osisID='Matt.25.11'>Då det leid um eit bil, kom dei hine møyarne og, og sagde: «Herre, herre, lat upp for oss!»</verse>
        <verse osisID='Matt.25.12'>Men han svara: «Det segjer eg dykk for sant: Eg kjenner dykk ikkje.»</verse>
        <verse osisID='Matt.25.13'>So vak då! For de veit korkje dag eller time.</verse>
        <verse osisID='Matt.25.14'>Det er liksom med ein mann som vilde fara utanlands. Han kalla tenarane sine inn, og flidde deim midelen sin:</verse>
        <verse osisID='Matt.25.15'>ein gav han fem tusund dalar, ein annan tvo tusund, og den tridje eitt tusund, etter som kvar dugde til, og so for han or landet.</verse>
        <verse osisID='Matt.25.16'>Den som fekk fem tusund dalar, tok straks til å handla med deim, og vann seg fem tusund til.</verse>
        <verse osisID='Matt.25.17'>Sameleis den som fekk tvo tusund; han og vann tvo tusund til.</verse>
        <verse osisID='Matt.25.18'>Men den som fekk eitt tusund, gjekk burt og grov eit hol i jordi og gøymde pengarne åt husbonden sin.</verse>
        <verse osisID='Matt.25.19'>So leid det ei lang tid, då kom husbonden heim att og kravde rekneskap av tenarane sine.</verse>
        <verse osisID='Matt.25.20'>Og han som hadde fenge fem tusund dalar, gjekk fram og hadde med seg fem tusund til og sagde: «Herre, du gav meg fem tusund dalar; sjå her, eg hev vunne fem tusund til!»</verse>
        <verse osisID='Matt.25.21'>Då sagde husbonden til honom: «Det var rett gjort, du gode og trugne tenar! Du hev vore tru i det som var lite; eg vil setja deg yver mykje. Gakk inn og gled deg med husbonden din!»</verse>
        <verse osisID='Matt.25.22'>So gjekk han fram han som hadde fenge tvo tusund dalar, og sagde: «Herre, du gav meg tvo tusund dalar. Sjå her, eg hev vunne tvo tusund til!»</verse>
        <verse osisID='Matt.25.23'>«Det var rett gjort, du gode og trugne tenar!» svara husbonden. «Du hev vore tru i det som var lite; eg vil setja deg yver mykje. Gakk inn og gled deg med husbonden din!»</verse>
        <verse osisID='Matt.25.24'>Sidan kom han som hadde fenge eitt tusund dalar, og sagde: «Herre, eg kjende deg for ein streng mann, som haustar der du ikkje sådde, og sankar der du ikkje strådde.</verse>
        <verse osisID='Matt.25.25'>Difor vart eg rædd, og so gjekk eg burt og gøymde pengarne dine i jordi. Sjå her hev du ditt!»</verse>
        <verse osisID='Matt.25.26'>Då svara husbonden: «Du låke og late tenar! Du visste at eg haustar der eg ikkje sådde, og sankar der eg ikkje strådde!</verse>
        <verse osisID='Matt.25.27'>Skulde du ’kje då ha sett pengarne mine i banken! so hadde eg fenge mine att med rentor når eg kom heim.</verse>
        <verse osisID='Matt.25.28'>Tak ifrå honom dei tusund dalarne, og gjev deim til den som hev ti tusund!</verse>
        <verse osisID='Matt.25.29'>For kvar den som hev, han skal få, so han hev nøgdi; men den som ikkje hev, skal missa endå det som han hev.</verse>
        <verse osisID='Matt.25.30'>Og kasta den duglause tenaren ut i myrkret utanfor, der dei græt og skjer tenner!»</verse>
        <verse osisID='Matt.25.31'>Men når Menneskjesonen kjem i sin herlegdom, og alle englarne med honom, då skal han sitja i den glimande kongsstolen;</verse>
        <verse osisID='Matt.25.32'>alle folkeslag skal samlast framfyre honom, og han skal skilja deim åt, liksom hyrdingen skil sauerne frå geiterne,</verse>
        <verse osisID='Matt.25.33'>og setja sauerne på si høgre sida, og geiterne på den vinstre.</verse>
        <verse osisID='Matt.25.34'>So skal kongen segja til deim på høgre sida: «Kom hit, de velsigna borni åt far min, og tak det riket i eige som var etla åt dykk alt ifrå verdi var skapt!</verse>
        <verse osisID='Matt.25.35'>For eg var svolten, og de gav meg mat; eg var tyrst, og de gav meg drikka; eg var heimlaus, og de hyste meg;</verse>
        <verse osisID='Matt.25.36'>eg var naken, og de klædde meg; eg var sjuk, og de såg um meg; eg var i fengsel, og de lydde til meg.»</verse>
        <verse osisID='Matt.25.37'>Då tek dei rettferdige til ords og segjer til honom: «Herre, når hev me set deg svolten, og metta deg, eller tyrst, og kveikt deg?</verse>
        <verse osisID='Matt.25.38'>Når hev me set deg heimlaus, og hyst deg, eller naken, og klædt deg?</verse>
        <verse osisID='Matt.25.39'>Når hev me set deg sjuk eller i fengsel, og lydt til deg?»</verse>
        <verse osisID='Matt.25.40'>Og kongen svarar: «Det segjer eg dykk for sant: Alt det de hev gjort mot ein av desse minste brørne mine, det hev de gjort imot meg.»</verse>
        <verse osisID='Matt.25.41'>So segjer han til deim på vinstre sida: «Gakk burt frå meg, de bannstøytte, til den ævelege elden, som er tilbudd åt djevelen og englarne hans!</verse>
        <verse osisID='Matt.25.42'>For eg var svolten, og de gav meg ikkje mat; eg var tyrst, og de gav meg ikkje drikka;</verse>
        <verse osisID='Matt.25.43'>eg var heimlaus, og de hyste meg ikkje; eg var naken, og de klædde meg ikkje; eg var sjuk, og i fengsel, og de såg ikkje um meg.»</verse>
        <verse osisID='Matt.25.44'>Då tek dei og til ords og segjer: «Herre, når hev me set deg svolten, eller tyrst, eller heimlaus, eller naken, eller sjuk, eller i fengsel, og hev ikkje tent deg?»</verse>
        <verse osisID='Matt.25.45'>Og han svarar: «Det segjer eg dykk for sant: Alt det de ikkje hev gjort mot ein av desse minste, det hev de ’kje gjort mot meg heller.»</verse>
        <verse osisID='Matt.25.46'>So skal dei ganga burt til æveleg straff, men dei rettferdige til eit ævelegt liv.</verse>
      </chapter>
      <chapter osisID='Matt.26'>
        <verse osisID='Matt.26.1'>Då Jesus hadde tala alle desse ordi, sagde han til læresveinarne:</verse>
        <verse osisID='Matt.26.2'>«De veit at um tvo dagar er det påske; då skal Menneskjesonen gjevast i henderne på uvenerne sine, og dei skal krossfesta honom.»</verse>
        <verse osisID='Matt.26.3'>Då var det dei øvste prestarne og styresmennerne for folket kom saman i garden åt øvstepresten - han heitte Kajafas -</verse>
        <verse osisID='Matt.26.4'>og lagde yver at dei vilde gripa Jesus med list og slå honom i hel.</verse>
        <verse osisID='Matt.26.5'>«Men ikkje med helgi!» sagde dei; «elles kunde det verta upplaup millom folket.»</verse>
        <verse osisID='Matt.26.6'>Medan Jesus var i Betania, hjå Spilte-Simon,</verse>
        <verse osisID='Matt.26.7'>kom det ei kvinna burt til honom med ei alabaster-krukka full av kosteleg salve; den helte ho ut på hovudet hans då han sat til bords.</verse>
        <verse osisID='Matt.26.8'>Då læresveinarne såg det, vart dei harme og sagde: «Kva skal slik øyding vera til?</verse>
        <verse osisID='Matt.26.9'>Dette kunde vore selt for mange pengar og gjeve til dei fatige.»</verse>
        <verse osisID='Matt.26.10'>Jesus gådde det og sagde til deim: «Kvi er de leide med henne? Ho hev då gjort ei god gjerning mot meg.</verse>
        <verse osisID='Matt.26.11'>Dei fatige hev de alltid hjå dykk, men meg hev de ikkje alltid.</verse>
        <verse osisID='Matt.26.12'>Då ho slo denne salven ut yver likamen min, då vilde ho bu meg til jordferdi mi.</verse>
        <verse osisID='Matt.26.13'>Det segjer eg dykk for visst: Kvar i verdi dette evangeliet vert kunngjort, der skal dei og tala um det ho hev gjort, so alle skal minnast henne.»</verse>
        <verse osisID='Matt.26.14'>Då gjekk ein av dei tolv, han som heitte Judas Iskariot, til dei øvste prestarne</verse>
        <verse osisID='Matt.26.15'>og sagde: «Kva vil de gjeva meg, so skal eg laga det so at de fær honom i dykkar magt?» Då talde dei upp tretti sylvdalar til honom.</verse>
        <verse osisID='Matt.26.16'>Og frå den stundi søkte han eit høve til å gjeva Jesus i henderne deira.</verse>
        <verse osisID='Matt.26.17'>Den fyrste dagen i søtebrødhelgi kom læresveinarne til Jesus og sagde: «Kvar vil du me skal laga til påskemålet åt deg?»</verse>
        <verse osisID='Matt.26.18'>Han svara: «Gakk inn i byen til den mannen de veit, og seg med honom: «Meisteren segjer: Det lid innpå tidi for meg; eg vil halda påske hjå deg med læresveinarne mine.»»</verse>
        <verse osisID='Matt.26.19'>Og læresveinarne gjorde som Jesus sagde, og laga til påskemålet.</verse>
        <verse osisID='Matt.26.20'>Då det vart kveld, sette han seg til bords med dei tolv.</verse>
        <verse osisID='Matt.26.21'>Og med dei sat og åt, sagde han: «Det segjer eg dykk for sant: Ein av dykk kjem til å svika meg.»</verse>
        <verse osisID='Matt.26.22'>Då vart dei reint ille ved, og tok til å spyrja honom, kvar for seg: «Det er då vel ikkje eg, Herre?»</verse>
        <verse osisID='Matt.26.23'>«Den som duppa med meg i fatet, han er det som vil svika meg,» svara Jesus.</verse>
        <verse osisID='Matt.26.24'>«Menneskjesonen gjeng fulla burt, soleis som det er skrive um honom, men ve yver den mannen som svik Menneskjesonen! Det var betre for den mannen um han aldri var fødd.»</verse>
        <verse osisID='Matt.26.25'>Då tok Judas, svikaren, til ords og sagde: «Det er då vel ikkje eg, rabbi?» «No sagde du det sjølv,» svara han.</verse>
        <verse osisID='Matt.26.26'>Med dei sat til bords, tok Jesus brødet, og signa det og braut det, og gav læresveinarne og sagde: «Tak, og et! Dette er likamen min.»</verse>
        <verse osisID='Matt.26.27'>Og han tok kalken, og takka, og gav deim og sagde: «Drikk av det alle!</verse>
        <verse osisID='Matt.26.28'>Dette er blodet mitt, paktblodet, som renn for mange til forlating for synderne.</verse>
        <verse osisID='Matt.26.29'>Eg segjer dykk, at heretter skal eg ’kje drikka av denne druvesafti, fyrr den dagen eg drikk henne ny med dykk i riket åt far min.»</verse>
        <verse osisID='Matt.26.30'>Då dei so hadde sunge lovsongen, gjekk dei ut til Oljeberget.</verse>
        <verse osisID='Matt.26.31'>Då segjer Jesus til deim: «I denne natti kjem de alle til å styggjast ved meg og forlata meg. For det stend skrive: «Hyrdingen slær eg i hel, og saueflokken skal spreidast.»</verse>
        <verse osisID='Matt.26.32'>Men når eg hev stade upp att, skal eg fara fyre dykk til Galilæa.»</verse>
        <verse osisID='Matt.26.33'>Då tok Peter til ords og sagde: «Um alle styggjest ved deg, so skal eg aldri styggjast.»</verse>
        <verse osisID='Matt.26.34'>«Det segjer eg deg for sant,» svara Jesus: «Fyrr hanen gjel i natt, kjem du til å avneitta meg tri gonger.»</verse>
        <verse osisID='Matt.26.35'>Men Peter sagde: «Um eg so lyt døy med deg, skal eg aldri avneitta deg.» Like eins sagde alle læresveinarne.</verse>
        <verse osisID='Matt.26.36'>So kom Jesus med læresveinarne til ein stad som heiter Getsemane. Då sagde han til deim: «Sit her med eg gjeng der burt og bed!»</verse>
        <verse osisID='Matt.26.37'>Og han tok med seg Peter og båe Sebedæus-sønerne, og tok til å syrgja og kvidast.</verse>
        <verse osisID='Matt.26.38'>So segjer han til deim: «Hjarta mitt er so fullt av sorg - det er som det vilde bresta. Ver her og vak med meg!»</verse>
        <verse osisID='Matt.26.39'>Og han gjekk eit lite stykke fram, og lagde seg ned på kne og bad: «Far, er det råd, so lat denne skåli takast ifrå meg! Men ikkje som eg vil, berre som du vil!»</verse>
        <verse osisID='Matt.26.40'>Då han kom attende til læresveinarne, såg han at dei sov. Då sagde han til Peter: «So var de ’kje god til å vaka ein time med meg!</verse>
        <verse osisID='Matt.26.41'>Vak og bed, so de ikkje skal koma i freisting! Åndi er viljug, men kjøtet er veikt.»</verse>
        <verse osisID='Matt.26.42'>So gjekk han burt att andre gongen og bad: «Far, kann ikkje dette takast ifrå meg, og lyt eg tøma skåli, so lat det vera som du vil!»</verse>
        <verse osisID='Matt.26.43'>Då han kom attende, såg han at dei hadde sovna til att; for augo deira var tunge av svevn.</verse>
        <verse osisID='Matt.26.44'>Då let han dei vera og gjekk burt att og bad tridje gongen same bøni.</verse>
        <verse osisID='Matt.26.45'>So kom han att og sagde til læresveinarne: «De søv og kviler, de! Sjå no er stundi komi, og Menneskjesonen skal gjevast yver i syndarhender.</verse>
        <verse osisID='Matt.26.46'>Statt upp, og lat oss ganga! Svikaren er ikkje langt undan.»</verse>
        <verse osisID='Matt.26.47'>Fyrr han hadde tala ut, kom Judas, ein av dei tolv, og med honom ein stor flokk med sverd og stavar; dei kom frå dei øvste prestarne og styresmennerne.</verse>
        <verse osisID='Matt.26.48'>Svikaren hadde avtala eit teikn med deim og sagt: «Han som eg kysser, han er det; honom skal de taka!»</verse>
        <verse osisID='Matt.26.49'>Og med det same gjekk han fram til Jesus og sagde: «Heil og sæl, rabbi!» og kysste honom.</verse>
        <verse osisID='Matt.26.50'>Jesus sagde til honom: «Kvi er du her, venen min?» So gjekk dei innåt og lagde hand på Jesus og greip honom.</verse>
        <verse osisID='Matt.26.51'>Men ein av deim som var med honom, tok og drog sverdet sitt, og hogg av øyra på tenaren åt øvstepresten.</verse>
        <verse osisID='Matt.26.52'>Då sagde Jesus til honom: «Stikk sverdet ditt i slira! for alle som grip til sverdet, skal falla for sverdet.</verse>
        <verse osisID='Matt.26.53'>Eller trur du ’kje eg kunde beda far min, og han i denne stundi vilde senda meg meir enn tolv herar med englar?</verse>
        <verse osisID='Matt.26.54'>Men korleis skulde då skrifterne sannast, dei som segjer at dette lyt henda?»</verse>
        <verse osisID='Matt.26.55'>I same stundi sagde Jesus til flokken: «De kjem med sverd og stavar og grip meg, som eg skulde vera ein røvar. Dag etter dag sat eg i templet og lærde folket; då tok de meg ikkje.</verse>
        <verse osisID='Matt.26.56'>Men alt dette hev hendt av di det laut sannast det som profetarne hev skrive.» Då tok alle læresveinarne ut, og rømde ifrå honom.</verse>
        <verse osisID='Matt.26.57'>Dei som hadde gripe Jesus, førde honom til Kajafas, øvstepresten; der var dei skriftlærde og styresmennerne samla.</verse>
        <verse osisID='Matt.26.58'>Peter fylgde eit langt stykke etter, og då han kom til garden åt øvstepresten, gjekk han inn og sette seg hjå tenarane - han vilde sjå korleis det gjekk.</verse>
        <verse osisID='Matt.26.59'>Dei øvste prestarne og heile det Store Rådet leita etter range vitnemål mot Jesus, so dei kunde få dømt honom frå livet;</verse>
        <verse osisID='Matt.26.60'>men endå mange falske vitne stod fram, fekk dei ikkje noko på honom. Endeleg kom det tvo som sagde:</verse>
        <verse osisID='Matt.26.61'>«Denne mannen hev sagt: «Eg kann riva ned Guds tempel og byggja det upp att på tri dagar.»»</verse>
        <verse osisID='Matt.26.62'>Og øvstepresten reiste seg og sagde til honom: «Svarar du inkje? Kva er det desse vitnar imot deg?»</verse>
        <verse osisID='Matt.26.63'>Men Jesus tagde. Då tok øvstepresten til ords og sagde: «Ved den livande Gud - seg oss: Er du Messias, Guds Son?»</verse>
        <verse osisID='Matt.26.64'>Og Jesus svara: «Du hev sjølv sagt det. Men det segjer eg dykk: Frå denne stundi skal de sjå Menneskjesonen sitja ved høgre handi åt Allmagti og koma i himmelskyerne.»</verse>
        <verse osisID='Matt.26.65'>Då reiv øvstepresten sund klædi sine og sagde: «Han hev spotta Gud! Kva skal me med fleire vitne? No høyrde de gudsspottingi.</verse>
        <verse osisID='Matt.26.66'>Kva meiner no de?» «Han er skuldig til å døy,» svara dei.</verse>
        <verse osisID='Matt.26.67'>So sputta dei honom i andlitet og slo honom, sume med nevarne og sume med stavar,</verse>
        <verse osisID='Matt.26.68'>og sagde: «Seg oss, Messias: Kven var det som slo deg?»</verse>
        <verse osisID='Matt.26.69'>Medan sat Peter utanfor, i gardsromet. Då kom det ei tenestgjenta burt til honom og sagde: «Du var og med Jesus, galilæaren.»</verse>
        <verse osisID='Matt.26.70'>Men han neitta so alle høyrde det, og sagde: «Eg veit ikkje kva du talar um.»</verse>
        <verse osisID='Matt.26.71'>So gjekk han ut i portromet. Der fekk ei onnor gjenta sjå honom, og sagde til deim som var der: «Han var og med Jesus, nasaræaren.»</verse>
        <verse osisID='Matt.26.72'>Då neitta han atter, og sagde med ein eid: «Eg kjenner ikkje den mannen.»</verse>
        <verse osisID='Matt.26.73'>Eit lite bil etter kom dei som stod der innåt, og sagde til Peter: «Ja menn er du og ein av deim! Det kann ein høyra på målet ditt.»</verse>
        <verse osisID='Matt.26.74'>Då sette han i og banna og svor: «Eg kjenner ikkje den mannen!» Og med det same gol hanen.</verse>
        <verse osisID='Matt.26.75'>Då kom Peter i hug dei ordi Jesus hadde sagt til honom: «Fyrr hanen gjel, skal du hava avneitta meg tri gonger.» Og han gjekk ut og gret sårt.</verse>
      </chapter>
      <chapter osisID='Matt.27'>
        <verse osisID='Matt.27.1'>Det var morgon vorte då alle dei øvste prestarne og styresmennerne sagde daudedomen yver Jesus.</verse>
        <verse osisID='Matt.27.2'>So batt dei honom og førde honom burt og gav honom yver til Pilatus, landshovdingen.</verse>
        <verse osisID='Matt.27.3'>Då Judas, svikaren, såg at dei hadde dømt Jesus frå livet, angra han på det han hadde gjort. Han bar dei tretti sylvdalarne attende til dei øvste prestarne og styresmennerne og sagde:</verse>
        <verse osisID='Matt.27.4'>«Eg hev synda! Det var skuldlaust blod eg gav yver til dykk.» «Kva skil det oss? Det vert di eigi sak,» svara dei.</verse>
        <verse osisID='Matt.27.5'>Då kasta han pengarne frå seg i templet og tok ut; og sidan gjekk han burt og hengde seg upp.</verse>
        <verse osisID='Matt.27.6'>Dei øvste prestarne tok pengarne og sagde: «Det er ’kje rett å leggja deim i tempelkista; for det er blodpengar.»</verse>
        <verse osisID='Matt.27.7'>So tok dei den rådi at dei for desse pengarne kjøpte Pottemakaråkeren til gravstad for framande.</verse>
        <verse osisID='Matt.27.8'>Difor hev den åkeren vore kalla Blodåkeren alt til denne dag.</verse>
        <verse osisID='Matt.27.9'>Då vart det sanna det som Jeremia, profeten, hev tala, når han segjer: «So tok dei desse tretti sylvdalarn’ - det var det verd dei hadde sett han i, han som dei verdsette for Israel -</verse>
        <verse osisID='Matt.27.10'>for Pottemakargården dei det gav, soleis som Herren hadde sagt meg til.»</verse>
        <verse osisID='Matt.27.11'>So vart då Jesus førd fram for landshovdingen. Og landshovdingen spurde honom: «Er det du som er konge yver jødarne?» «Du segjer det sjølv,» sagde Jesus.</verse>
        <verse osisID='Matt.27.12'>Men då dei øvste prestarne og styresmennerne kom med klagemåli sine, svara han ingen ting.</verse>
        <verse osisID='Matt.27.13'>Då sagde Pilatus til honom: «Høyrer du ikkje alt det dei skuldar deg for?»</verse>
        <verse osisID='Matt.27.14'>Men han svara honom ikkje på eit einaste ord, so landshovdingen undra seg storleg.</verse>
        <verse osisID='Matt.27.15'>Kvar høgtid hadde landshovdingen for vis å gjeva folket ein fange fri, kven dei vilde.</verse>
        <verse osisID='Matt.27.16'>Den gongen hadde dei ein ordgjeten fange som heitte Barabbas.</verse>
        <verse osisID='Matt.27.17'>Då dei no hadde samla seg, sagde Pilatus til deim: «Kven vil de eg skal gjeva dykk fri, Barabbas eller Jesus, han som dei kallar Messias?»</verse>
        <verse osisID='Matt.27.18'>For han visste at det var av ovund dei hadde gjeve Jesus yver til honom.</verse>
        <verse osisID='Matt.27.19'>Og med han sat i domarsætet, sende kona hans bod til honom og sagde: «Du skal ikkje hava noko med saki mot denne rettferdige mannen! Eg hev drøymt so vondt i natt for hans skuld.»</verse>
        <verse osisID='Matt.27.20'>Men dei øvste prestarne og styresmennerne talde folket til å beda Barabbas fri og lata Jesus drepast.</verse>
        <verse osisID='Matt.27.21'>Og då landshovdingen tok til ords att og spurde: «Kven av desse tvo vil de eg skal gjeva dykk fri?» svara dei: «Barabbas!»</verse>
        <verse osisID='Matt.27.22'>«Kva skal eg då gjera med Jesus, han som dei kallar Messias?» sagde han. Då svara deim alle: «Lat honom verta krossfest!»</verse>
        <verse osisID='Matt.27.23'>«Kva vondt hev han då gjort?» sagde Pilatus. Men dei ropa berre sterkare og sterkare: «Lat honom verta krossfest!»</verse>
        <verse osisID='Matt.27.24'>Då Pilatus såg at han ingen ting kunde gjera, men ståket heller vart verre, tok han vatn og tvo henderne sine midt for augo på folkehopen og sagde: «Eg hev ingi skuld i blodet åt denne rettferdige mannen. Dette lyt de svara for!»</verse>
        <verse osisID='Matt.27.25'>Då svara heile folket: «Blodet hans må koma yver oss og yver borni våre!»</verse>
        <verse osisID='Matt.27.26'>So gav han deim Barabbas fri, men Jesus let han piska, og gav honom yver til hermennerne sine, so dei skulde krossfesta honom.</verse>
        <verse osisID='Matt.27.27'>Hermennerne åt landshovdingen tok Jesus med seg inn i borgi og samla heile vakti kringum honom.</verse>
        <verse osisID='Matt.27.28'>So klædde dei av honom, og hengde på honom ei skarlakskåpa,</verse>
        <verse osisID='Matt.27.29'>og dei fletta ein krans av klunger og sette på hovudet hans, og gav honom ein røyrstav i høgre handi. Med so gjort, fall dei på kne for honom spotta honom og sagde: «Heil deg, jødekonge!»</verse>
        <verse osisID='Matt.27.30'>So sputta dei på honom, og tok røyrstaven og slo honom i hovudet med,</verse>
        <verse osisID='Matt.27.31'>og då dei hadde spotta honom det dei vilde, tok dei av honom kåpa og hadde på honom hans eigne klæde, og so førde dei honom burt og skulde krossfesta honom.</verse>
        <verse osisID='Matt.27.32'>På vegen møtte dei ein mann frå Kyrene som heitte Simon. Honom nøydde dei til å bera krossen hans.</verse>
        <verse osisID='Matt.27.33'>Då dei so kom til ein stad som heiter Golgata - det er det same som Skallestaden -</verse>
        <verse osisID='Matt.27.34'>gav dei honom vin blanda med gall; men då han hadde smaka på det, vilde han ikkje drikka.</verse>
        <verse osisID='Matt.27.35'>So feste dei honom til krossen. Klædi hans bytte dei millom seg, og drog strå um deim,</verse>
        <verse osisID='Matt.27.36'>og so vart dei sitjande der og heldt vakt yver honom.</verse>
        <verse osisID='Matt.27.37'>Og uppyver hovudet hans hadde dei skrive klagemålet mot honom; det lydde so: Dette er Jesus, kongen yver jødarne.</verse>
        <verse osisID='Matt.27.38'>Saman med honom vart tvo røvarar krossfeste, ein på høgre og ein på vinstre sida.</verse>
        <verse osisID='Matt.27.39'>Dei som gjekk framum, hædde honom og riste på hovudet og sagde:</verse>
        <verse osisID='Matt.27.40'>«Du som riv ned templet og byggjer det upp att på tri dagar, hjelp deg no sjølv! Er du Guds Son, so stig ned av krossen!»</verse>
        <verse osisID='Matt.27.41'>Sameleis spotta dei honom, både dei øvste prestarne og dei skriftlærde og styresmennerne, og sagde:</verse>
        <verse osisID='Matt.27.42'>«Andre hev han hjelpt, seg sjølv kann han ikkje hjelpa! Han er konge i Israel! Lat honom no stiga ned av krossen, so skal me tru på honom.</verse>
        <verse osisID='Matt.27.43'>Han leit på Gud; lat no Gud berga honom, dersom han bryr seg um honom! Han hev då sagt: «Eg er Guds Son!»»</verse>
        <verse osisID='Matt.27.44'>Jamvel røvarane som var krossfeste saman med honom, spotta på same visi.</verse>
        <verse osisID='Matt.27.45'>Frå den sette timen vart det myrkt yver heile landet, alt til den niande timen.</verse>
        <verse osisID='Matt.27.46'>Og kring den niande timen ropa Jesus med høg røyst og sagde: «Eli, Eli, lama sabaktani!» Det er det same som: «Min Gud, min Gud, kvi hev du forlate meg?»</verse>
        <verse osisID='Matt.27.47'>Då sagde nokre av deim som stod der og høyrde det: «Han ropar på Elia.»</verse>
        <verse osisID='Matt.27.48'>Og med det same sprang ein av deim fram og tok ein svamp og fyllte med vineddik og sette på ein tein, og let honom få drikka.</verse>
        <verse osisID='Matt.27.49'>Men dei hine sagde: «Venta! Lat oss sjå um Elia kjem og hjelper honom!»</verse>
        <verse osisID='Matt.27.50'>Og Jesus ropa endå ein gong med høg røyst, og gav ut åndi.</verse>
        <verse osisID='Matt.27.51'>Då rivna forhenget i templet midt i tvo, ovantil og heilt ned, og jordi skalv og bergi brast,</verse>
        <verse osisID='Matt.27.52'>og graverne opna seg, og mange avlidne heilagmenne stod livs livande upp</verse>
        <verse osisID='Matt.27.53'>og dei gjekk fram or graverne, og etter Jesus hadde stade upp att, kom dei inn i den heilage staden og synte seg for mange.</verse>
        <verse osisID='Matt.27.54'>Då hovudsmannen og dei som var med honom og heldt vakt yver Jesus, såg jordskjelven og alt det som hende, vart dei fulle av otte og sagde: «Dette var sanneleg Guds Son!»</verse>
        <verse osisID='Matt.27.55'>Det var og mange kvinnor der, som stod eit stykke undan og såg på; dei hadde fylgt Jesus frå Galilæa og tent honom.</verse>
        <verse osisID='Matt.27.56'>Millom deim var Maria Magdalena, og Maria, mor åt Jakob og Josef, og mor åt Sebedæus-sønerne.</verse>
        <verse osisID='Matt.27.57'>Um kvelden kom det ein rik mann som heitte Josef, og var frå Arimatæa; han hadde og vorte ein læresvein åt Jesus.</verse>
        <verse osisID='Matt.27.58'>Han gjekk til Pilatus og bad um han måtte få likamen åt Jesus; og Pilatus sende bod at dei skulde lata honom få han.</verse>
        <verse osisID='Matt.27.59'>Då tok Josef likamen og sveipte honom inn i eit reint linty,</verse>
        <verse osisID='Matt.27.60'>og lagde honom i den nye gravi som han hadde hogge ut åt seg i berget. So velte han ein stor stein attfor gravopningi og gjekk burt.</verse>
        <verse osisID='Matt.27.61'>Maria Magdalena og den andre Maria var der og; dei sat midt fyre gravi.</verse>
        <verse osisID='Matt.27.62'>Den andre dagen - det var den som kjem etter fyrebuingsdagen - gjekk dei øvste prestarne og farisæarane saman til Pilatus</verse>
        <verse osisID='Matt.27.63'>og sagde: «Herre, me kjem i hug at denne folkedåraren sagde med han livde: «Tri dagar etter stend eg upp att.»</verse>
        <verse osisID='Matt.27.64'>Set no folk til å vakta vel på gravi til tridje dagen! Elles kunde læresveinarne hans koma og stela honom burt, og segja til folket: «Han hev stade upp frå dei daude,» og då vert den siste dåringi verre enn den fyrste.»</verse>
        <verse osisID='Matt.27.65'>Då sagde Pilatus: «Her hev de vakt! Gakk no og tak vare på gravi som de best kann!»</verse>
        <verse osisID='Matt.27.66'>So gjekk dei og sette vakti til å varveitsla gravi, etter dei hadde forsigla steinen.</verse>
      </chapter>
      <chapter osisID='Matt.28'>
        <verse osisID='Matt.28.1'>Då kviledagen var liden, og det tok til å ljosna den fyrste dagen i vika, kom Maria Magdalena og den andre Maria og vilde sjå til gravi.</verse>
        <verse osisID='Matt.28.2'>Då vart det brått ein sterk jordskjelv; for ein Herrens engel for ned frå himmelen, og gjekk innåt og velte steinen ifrå og sette seg på honom.</verse>
        <verse osisID='Matt.28.3'>Han var som ein elding å sjå til, og klædi hans var kvite som snø.</verse>
        <verse osisID='Matt.28.4'>Vaktarane skalv av rædsla for honom, og vart liggjande som dei var daude.</verse>
        <verse osisID='Matt.28.5'>Og engelen tala til kvinnorne og sagde: «Ver ikkje rædde! Eg veit at de leitar etter Jesus, han som vart krossfest.</verse>
        <verse osisID='Matt.28.6'>Han er ikkje her; han hev stade upp, som han sagde. Kom og sjå staden der han låg!</verse>
        <verse osisID='Matt.28.7'>Og skunda dykk so av stad, og seg med læresveinarne hans: «Han hev stade upp frå dei daude, og no gjeng han fyre dykk til Galilæa; der skal de få sjå honom!» Sjå no hev eg sagt dykk det.»</verse>
        <verse osisID='Matt.28.8'>Då skunda dei seg burt ifrå gravi med otte og stor gleda, og sprang av stad, vilde bera bod um det til læresveinarne hans.</verse>
        <verse osisID='Matt.28.9'>Men best det var, fekk dei sjå Jesus; han kom imot deim og sagde: «Guds fred!» Då gjekk dei innåt og fall på kne for honom og tok kringum føterne hans.</verse>
        <verse osisID='Matt.28.10'>Og Jesus sagde til deim: «Ver ikkje rædde! Gakk og seg med brørne mine at dei skal fara til Galilæa! Der skal dei sjå meg.»</verse>
        <verse osisID='Matt.28.11'>Med dei var på vegen, kom nokre av vaktarane inn til byen, og fortalde dei øvste prestarne alt det som hadde hendt.</verse>
        <verse osisID='Matt.28.12'>Då kom dei og styresmennerne i hop og samrådde seg; og dei gav hermennerne nok av pengar</verse>
        <verse osisID='Matt.28.13'>og sagde: «Seg at læresveinarne hans kom um natti og stal honom burt medan de sov.</verse>
        <verse osisID='Matt.28.14'>Og skulde det koma att for landshovdingen, so skal me tala vel med honom, og laga det so at de kann vera trygge.»</verse>
        <verse osisID='Matt.28.15'>So tok dei mot pengarne og gjorde som dei var fyresagde. Soleis kom det ordet ut millom jødarne, og hev halde seg alt til denne dag.</verse>
        <verse osisID='Matt.28.16'>Dei elleve læresveinarne for til Galilæa, til det fjellet der Jesus hadde sagt deim til å møtast med honom.</verse>
        <verse osisID='Matt.28.17'>Då dei fekk sjå honom, fall dei på kne for honom, men sume tvila.</verse>
        <verse osisID='Matt.28.18'>Og Jesus steig fram og tala til deim og sagde: «Eg hev fenge all magt i himmelen og på jordi.</verse>
        <verse osisID='Matt.28.19'>Gakk då ut, og gjer alle folki til læresveinar, med di de døyper deim til namnet åt Faderen og Sonen og den Heilage Ande,</verse>
        <verse osisID='Matt.28.20'>og lærer deim å halda alt det som eg hev bode dykk. Og sjå, eg er med dykk alle dagar so lenge verdi stend!»</verse>
      </chapter>
    </div></osisText>
</osis>
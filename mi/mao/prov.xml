<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='mi' osisIDWork='MAO' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='MAO'>
        <title>Maori Version</title>
        <contributor> The Unbound Bible
     Biola University: Administrative Computing
     13800 Biola Ave.
     La Mirada, CA 90639
     United States of America
     562-903-4722 </contributor>
        <creator/>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Maori Bible prepared by Timothy Mora. Text reproduced by Dr. Cleve Barlow.</description>
        <publisher>FREE BIBLE SOFTWARE GRUOP</publisher>
        <type type='OSIS'>Bible</type>
        <identifier type='OSIS'>MAO</identifier>
        <source>ftp://unboundftp.biola.edu/pub/maori.zip</source>
        <language type='IETF'>mi</language>
        <relation/>
        <coverage>Provide the bible to the world</coverage>
        <rights>i think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Prov'>
      <chapter osisID='Prov.1'>
        <verse osisID='Prov.1.1'> Ko nga whakatauki a Horomona tama a Rawiri, kingi o Iharaira;</verse>
        <verse osisID='Prov.1.2'>E mohiotia ai te whakaaro nui, te ako; e kitea ai nga kupu o te matauranga;</verse>
        <verse osisID='Prov.1.3'>E riro mai ai te ako a te ngakau mahara, te tika, te whakawa, te mea ano e rite ana;</verse>
        <verse osisID='Prov.1.4'>Hei hoatu i te ngakau tupato ki nga kuware, i te matauranga, i te ngarahu pai ki te taitamariki;</verse>
        <verse osisID='Prov.1.5'>Kia whakarongo ai te tangata whakaaro nui, kia nui ake ai tona mohio; kia whiwhi ai te tangata tupato ki nga whakaaro mohio:</verse>
        <verse osisID='Prov.1.6'>E mohio ai ia ki te whakatauki, ki te kupu whakarite, ki nga kupu a nga whakaaro nui, ki a ratou korero whakapeka.</verse>
        <verse osisID='Prov.1.7'> Ko te wehi ki a Ihowa te timatanga o te matauranga; e whakahawea ana te whakaarokore ki te whakaaro nui, ki te ako.</verse>
        <verse osisID='Prov.1.8'>Whakarongo, e taku tama, ki te ako a tou papa, kaua hoki e whakarerea te ture a tou whaea;</verse>
        <verse osisID='Prov.1.9'>Ka waiho hoki ena hei pare ataahua mo tou matenga, hei mekameka whakapaipai mo tou kaki.</verse>
        <verse osisID='Prov.1.10'> E taku tama, ki te whakawaia koe e te hunga hara, kaua e whakaae.</verse>
        <verse osisID='Prov.1.11'>Ki te mea ratou, Tatou ka haere, ka whakapapa atu, ka whakaheke toto; kia whanga puku tatou, he mea takekore, mo te tangata harakore:</verse>
        <verse osisID='Prov.1.12'>Horomia oratia ratou e tatou, peratia me ta te rua tupapaku; ka riro tinana ratou, ka pera me te hunga e heke atu ana ki te poka:</verse>
        <verse osisID='Prov.1.13'>Ka kitea e tatou nga taonga utu nui katoa, ka whakakiia o tatou whare ki ta tatou e pahua ai:</verse>
        <verse osisID='Prov.1.14'>Maka mai tou wahi ki roto ki to matou; kia kotahi te putea ma tatou katoa.</verse>
        <verse osisID='Prov.1.15'>E taku tama, kaua e haere tahi i te ara me ratou; kaiponuhia tou waewae i to ratou huarahi;</verse>
        <verse osisID='Prov.1.16'>E rere ana hoki o ratou waewae ki te kino, e hohoro ana ratou ki te whakaheke toto.</verse>
        <verse osisID='Prov.1.17'>He maumau hoki te hora o te kupenga ki te tirohanga a tetahi manu.</verse>
        <verse osisID='Prov.1.18'>Ko ratou, he whakaheke i o ratou toto ano i whakapapa ai ratou; he whakamate i a ratou ano i piri ai ratou.</verse>
        <verse osisID='Prov.1.19'>Ka pena nga huarahi o te hunga apo taonga; ko te ora ano o ona rangatira e tangohia.</verse>
        <verse osisID='Prov.1.20'> E hamama ana te whakaaro nui i te huarahi; e puaki ana tona reo i nga waharoa;</verse>
        <verse osisID='Prov.1.21'>E karanga ana ia i te tino wahi whakaminenga; i te wahi tuwhera o nga kuwaha, i roto i te pa, e puaki ana ana kupu;</verse>
        <verse osisID='Prov.1.22'>E te hunga kuware, kia pehea ake te roa o to koutou aroha ki te kuwaretanga? O te hiahia ranei o te hunga whakahi ki to ratou whakahi? O te whakakino ranei a te hunga wairangi ki te matauranga?</verse>
        <verse osisID='Prov.1.23'>Tahuri mai ki taku ako: na ka ringihia e ahau toku wairua ki a koutou, ka whakaaturia aku kupu ki a koutou.</verse>
        <verse osisID='Prov.1.24'>I karanga atu hoki ahau, heoi kihai koutou i pai mai; i totoro atu toku ringa, a kihai tetahi i whai whakaaro mai;</verse>
        <verse osisID='Prov.1.25'>Heoi whakakahoretia iho e koutou toku whakaaro katoa, kihai hoki i aro ki taku ako:</verse>
        <verse osisID='Prov.1.26'>Mo reira ka kata ahau i te ra o to koutou aitua; ka tawai ina pa te pawera ki a koutou.</verse>
        <verse osisID='Prov.1.27'>Ina tae mai to koutou pawera ano he tupuhi, a ka pa mai to koutou aitua ano he paroro; ina tae mai te pouri me te ngakau mamae ki a koutou.</verse>
        <verse osisID='Prov.1.28'>Ko reira ratou karanga ai ki ahau, a e kore ahau e whakahoki kupu atu; ka rapu nui ratou i ahau, otiia e kore ahau e kitea e ratou:</verse>
        <verse osisID='Prov.1.29'>Mo ratou i kino ki te matauranga; kihai hoki i whiriwhiria e ratou te wehi ki a Ihowa;</verse>
        <verse osisID='Prov.1.30'>Kihai i aro mai ki oku whakaaro; whakahawea ana ratou ki taku kupu riri katoa.</verse>
        <verse osisID='Prov.1.31'>Na reira ka kai ratou i nga hua o to ratou nei ara, ka whakakiia ano hoki ki nga mea i titoa e ratou.</verse>
        <verse osisID='Prov.1.32'>Ko te tahuritanga atu hoki o nga kuware hei patu i a ratou; ko te ngakau warea ano hoki o nga wairangi hei huna i a ratou.</verse>
        <verse osisID='Prov.1.33'>Ko te tangata ia e rongo ana ki ahau, ka au tona noho, ka tea hoki i te wehi ki te kino.</verse>
      </chapter>
      <chapter osisID='Prov.2'>
        <verse osisID='Prov.2.1'> E taku tama, ki te tango koe i aku kupu, ki te huna i aku whakahau ki roto ki a koe;</verse>
        <verse osisID='Prov.2.2'>A ka tahuri tou taringa ki te whakaaro nui, ka anga ano tou ngakau ki te matauranga;</verse>
        <verse osisID='Prov.2.3'>Ae ra, ki te mea ka karangarangatia e koe te matauranga, a ka puaki tou reo ki te ngakau mohio;</verse>
        <verse osisID='Prov.2.4'>Ki te rapua hoki ia e koe ano he hiriwa, ki te kimihia ano he taonga huna;</verse>
        <verse osisID='Prov.2.5'>Ko reira koe matau ai ki te wehi o Ihowa, kite ai i te mohio ki te Atua.</verse>
        <verse osisID='Prov.2.6'>Ma Ihowa hoki e homai te whakaaro nui; no tona mangai te matauranga me te ngakau mohio.</verse>
        <verse osisID='Prov.2.7'>E rongoatia ana e ia te whakaaro nui ma te hunga tika; he whakangungu rakau ia mo te hunga he tapatahi nei te haere;</verse>
        <verse osisID='Prov.2.8'>Kia tiakina ai e ia nga ara o te whakawa, kia tohungia ai te ara o tana hunga tapu.</verse>
        <verse osisID='Prov.2.9'>Ko reira koe mohio ai ki te tika, ki te whakawa, ki te mea ano e rite ana, ae ra, ki nga ara pai katoa.</verse>
        <verse osisID='Prov.2.10'> Ka uru hoki te whakaaro nui ki roto ki tou ngakau, a ka reka te matauranga ki tou wairua;</verse>
        <verse osisID='Prov.2.11'>Ka ai te ngarahu pai hei tiaki i a koe, te ngakau mohio hei pupuri i a koe;</verse>
        <verse osisID='Prov.2.12'>Hei kukume mai i a koe i te ara o te kino, i te tangata e puta ke ana ana korero;</verse>
        <verse osisID='Prov.2.13'>I te hunga e whakarere nei i nga ara o te tika, e haere ana i nga ara o te pouri;</verse>
        <verse osisID='Prov.2.14'>E koa ana, i a ratou e mahi ana i te kino, e hari ana ki nga tikanga parori ke o te kino;</verse>
        <verse osisID='Prov.2.15'>He ara kopikopiko o ratou, he whanoke ratou i o ratou huarahi:</verse>
        <verse osisID='Prov.2.16'>Hei whakaora i a koe i te wahine tauhou, i te wahine tauhou e whakapati nei ki ana kupu;</verse>
        <verse osisID='Prov.2.17'>Kua whakarerea nei e ia te hoa o tona tamahinetanga, kua wareware ki te kawenata o tona Atua.</verse>
        <verse osisID='Prov.2.18'>E heke atu ana hoki tona whare ki te mate, ona ara ki nga tupapaku.</verse>
        <verse osisID='Prov.2.19'>Ko te hunga katoa e haere atu ana ki a ia e kore e hoki mai; e kore ano e mau i a ratou nga ara o te ora.</verse>
        <verse osisID='Prov.2.20'>A ka haere koe i nga ara o nga tangata pai, ka mau ano ki nga ara o te hunga tika.</verse>
        <verse osisID='Prov.2.21'>Ka noho hoki te hunga tika ki te whenua; ka mau te hunga ngakau tapatahi ki reira.</verse>
        <verse osisID='Prov.2.22'>Ka hatepea atu ia te hunga kino i runga i te whenua; ka hutia atu i reira te hunga he kopeka ta ratou mahi.</verse>
      </chapter>
      <chapter osisID='Prov.3'>
        <verse osisID='Prov.3.1'> E taku tama, kei wareware ki taku ture; kia puritia hoki aku whakahau e tou ngakau:</verse>
        <verse osisID='Prov.3.2'>Katahi ka nui ake nga ra roa mou, nga tau e ora ai, me te ata noho.</verse>
        <verse osisID='Prov.3.3'>Kei whakarerea koe e te atawhai, e te pono; heia ki tou kaki; tuhituhia iho, ko tou ngakau ano hei papa.</verse>
        <verse osisID='Prov.3.4'>Penei ka whiwhi koe ki te atawhai, ki te matauranga pai i te aroaro o te Atua, o te tangata.</verse>
        <verse osisID='Prov.3.5'>Whakapaua tou ngakau ki te whakawhirinaki ki a Ihowa, kaua hoki e okioki ki tou matauranga ake.</verse>
        <verse osisID='Prov.3.6'>I ou ara katoa whakaaro ki a ia, a mana e whakatika ou huarahi.</verse>
        <verse osisID='Prov.3.7'> Kei whakaaro ki a koe he mohio koe; e wehi ki a Ihowa, kia mawehe i te kino.</verse>
        <verse osisID='Prov.3.8'>Hei ora tena ki tou pito, hei makuku ki ou wheua.</verse>
        <verse osisID='Prov.3.9'>Kia whai kororia a Ihowa i ou rawa, i nga matamua ano hoki o au hua katoa.</verse>
        <verse osisID='Prov.3.10'>A ka ki au toa i nga mea maha, ka pakaru ano hoki au rua waina i te waina.</verse>
        <verse osisID='Prov.3.11'>E taku tama, kaua e whakahawea ki ta Ihowa papaki; kei ngakaukore ano koe ina akona e ia:</verse>
        <verse osisID='Prov.3.12'>Ka akona hoki e Ihowa tana e aroha ai, ka pera tana me ta te matua ki te tamaiti e matenuitia ana e ia.</verse>
        <verse osisID='Prov.3.13'> Ka hari te tangata kua kitea nei e ia te whakaaro nui, me te tangata ano kua whiwhi ki te matauranga.</verse>
        <verse osisID='Prov.3.14'>Pai atu hoki te hokohoko o tera i to te hiriwa e hokohokona nei, ona hua i te koura parakore.</verse>
        <verse osisID='Prov.3.15'>Nui atu ona utu i o nga rupi; e kore ano hoki nga mea katoa e minaminatia e koe e rite ki a ia.</verse>
        <verse osisID='Prov.3.16'>Kei tona ringa matau nga ra roa; kei tona maui nga taonga me te kororia.</verse>
        <verse osisID='Prov.3.17'>Ko ona ara he ara ahuareka, ko ona ara katoa he rangimarie.</verse>
        <verse osisID='Prov.3.18'>He rakau ia no te ora ki te hunga e u ana ki a ia; ka hari te tangata e pupuri ana i a ia.</verse>
        <verse osisID='Prov.3.19'>Na te whakaaro nui o Ihowa i whakaturia ai e ia te whenua; na tona mohio tana whakapumautanga i nga rangi.</verse>
        <verse osisID='Prov.3.20'>He mohio nona i pakaru ai nga rire, i maturuturu ai te tomairangi o nga kapua.</verse>
        <verse osisID='Prov.3.21'> E taku tama, kei kotiti ke ena i ou kanohi: puritia te whakaaro nui me te ngarahu pai.</verse>
        <verse osisID='Prov.3.22'>Kei ena he oranga mo tou wairua, he whakapaipai mo tou kaki.</verse>
        <verse osisID='Prov.3.23'>Penei ka haere koe i tou ara, te ai he wehi, e kore ano tou waewae e tutuki.</verse>
        <verse osisID='Prov.3.24'>Ka takoto koe, e kore e wehi, ina, ka takoto koe, ka reka ano tau moe.</verse>
        <verse osisID='Prov.3.25'>Kaua e wehi i te mataku huaki tata, i te whakangaromanga ranei o te hunga kino ina pa mai.</verse>
        <verse osisID='Prov.3.26'>Ko Ihowa hoki hei okiokinga mou, a mana e tiaki tou waewae kei mau.</verse>
        <verse osisID='Prov.3.27'> Kaua e kaiponuhia te pai ki te hunga i tika nei ma ratou, i nga wa e taea ai e tou ringa.</verse>
        <verse osisID='Prov.3.28'>Kaua e mea ki tou hoa, Haere, ka hoki mai ai, a apopo ka hoatu e ahau; i te mea kei a koe ano te mea e takoto ana.</verse>
        <verse osisID='Prov.3.29'>Kei whakatakoto i te kino mo tou hoa, kei te noho hu noa na hoki ia i tou taha.</verse>
        <verse osisID='Prov.3.30'>Kei ngangau pokanoa ki te tangata, ki te mea kahore ana mahi kino ki a koe.</verse>
        <verse osisID='Prov.3.31'>Kei hae ki te tangata nanakia, kaua hoki e whiriwhiria tetahi o ona ara.</verse>
        <verse osisID='Prov.3.32'>He mea whakarihariha hoki te whanoke ki a Ihowa; kei te hunga tika ia tona whakaaro ngaro.</verse>
        <verse osisID='Prov.3.33'>He kanga na Ihowa kei roto i te whare o te tangata kino, he mea manaaki ia nana te nohoanga o te hunga tika.</verse>
        <verse osisID='Prov.3.34'>He pono ka whakahi ia ki te hunga whakahi, ka puta ia tona atawhai ki te hunga whakaiti.</verse>
        <verse osisID='Prov.3.35'>Ka whiwhi te hunga whakaaro nui ki te kororia; he whakama ia te whakanui o nga wairangi.</verse>
      </chapter>
      <chapter osisID='Prov.4'>
        <verse osisID='Prov.4.1'> Whakarongo, e aku tamariki, ki te whakaako a te matua, tahuri mai hoki kia matauria ai nga whakaaro mohio.</verse>
        <verse osisID='Prov.4.2'>He pai hoki te kupu mohio ka hoatu nei e ahau ki a koutou, kaua taku ture e whakarerea.</verse>
        <verse osisID='Prov.4.3'>He tama ano hoki ahau ki toku papa, a he ngawari, he mea kotahi e matenuitia ana e toku whaea.</verse>
        <verse osisID='Prov.4.4'>I whakaako ano ia i ahau, i mea ki ahau, Puritia aku kupu e tou ngakau; kia mau ki aku whakahau, a e ora koe.</verse>
        <verse osisID='Prov.4.5'>Whaia mou te whakaaro nui, whaia mou te matauranga; kaua e wareware ki tera, kaua hoki e neke atu i nga kupu a toku mangai.</verse>
        <verse osisID='Prov.4.6'>Kaua ia e whakarerea, a mana koe e tiaki; arohaina ia, a mana koe e mau ai.</verse>
        <verse osisID='Prov.4.7'>Ko te whakaaro nui te tino mea; no reira whaia mau te whakaaro nui; a i ou whiwhinga katoa, kia whiwhi koe ki te matauranga.</verse>
        <verse osisID='Prov.4.8'>Whakanuia ia, a mana koe ka kake ai; ka whakahonore ia i a koe ki te awhitia e koe.</verse>
        <verse osisID='Prov.4.9'>Ka homai e ia he pare ataahua ki tou mahunga, ka potaea ano koe e ia ki te karauna whakapaipai.</verse>
        <verse osisID='Prov.4.10'>Whakarongo, e taku tama, maharatia aku kupu, a he maha nga tau e ora ai koe.</verse>
        <verse osisID='Prov.4.11'>He mea whakaako koe naku ki te ara o te whakaaro nui; he mea arahi koe naku i nga ara o te tika.</verse>
        <verse osisID='Prov.4.12'>Ka haere koe, e kore ou takahanga e whakakikitia mai; ki te rere koe, e kore koe e tutuki.</verse>
        <verse osisID='Prov.4.13'>Kia mau ki te ako, kaua e tukua atu; matapoporetia iho, ko tou oranga hoki ia.</verse>
        <verse osisID='Prov.4.14'> Kaua e haere i te ara o te hunga kino, kaua hoki e takahia te huarahi o te hunga he.</verse>
        <verse osisID='Prov.4.15'>Anga ke ake, kaua e tika na reira; peka ake i taua ara, haere tonu atu.</verse>
        <verse osisID='Prov.4.16'>E kore hoki ratou e moe ki te kore e oti tetahi mahi he ma ratou; riro rawa to ratou moe, ki te kahore tetahi tangata e hinga i a ratou.</verse>
        <verse osisID='Prov.4.17'>No te kino hoki te taro e kainga ana e ratou, no te nanakia te waina e inumia ana e ratou.</verse>
        <verse osisID='Prov.4.18'>Ko te huarahi ia o te hunga tika, koia ano kei te marama e whiti ana, a ka neke haere tonu ake tona marama, a taea noatia te tino ra.</verse>
        <verse osisID='Prov.4.19'>Ko te ara o te hunga kino, me he pouri; e kore ratou e mohio ki te mea i tutuki ai ratou.</verse>
        <verse osisID='Prov.4.20'> E taku tama, tahuri ki aku kupu; anga mai tou taringa ki aku korero.</verse>
        <verse osisID='Prov.4.21'>Kei kotiti ke enei i ou kanohi; puritia i waenganui o tou ngakau.</verse>
        <verse osisID='Prov.4.22'>He oranga enei mo te hunga e kitea ai, he rongoa mo o ratou kikokiko katoa.</verse>
        <verse osisID='Prov.4.23'>Kia pau ou mahara ki te tiaki i tou ngakau; no reira hoki nga putanga o te ora.</verse>
        <verse osisID='Prov.4.24'>Whakarerea te mangai whanoke, kia matara rawa i a koe nga ngutu tutu.</verse>
        <verse osisID='Prov.4.25'>Kia hangai tonu te titiro whakamua a ou kanohi; kia titiro ou kamo ki mua tonu i a koe.</verse>
        <verse osisID='Prov.4.26'>Whakatikaia te huarahi o ou waewae, kia u ano hoki ou ara katoa.</verse>
        <verse osisID='Prov.4.27'>Kaua e peka ki matau, ki maui; kia anga ke tou waewae i te kino.</verse>
      </chapter>
      <chapter osisID='Prov.5'>
        <verse osisID='Prov.5.1'> E taku tama, tahuri ki oki whakaaro nui, kia anga tou taringa ki toku matauranga:</verse>
        <verse osisID='Prov.5.2'>Kia u ai koe ki te ngarahu pai, kia mau ai te matauranga i ou ngutu.</verse>
        <verse osisID='Prov.5.3'>Ko nga ngutu hoki o te wahine ke, kei te maturuturunga iho o te honikoma, ngawari iho tona mangai i te hinu.</verse>
        <verse osisID='Prov.5.4'>He kawa rawa hoki tona mutunga i te taru kawa; he koi, ano he hoari matarua.</verse>
        <verse osisID='Prov.5.5'>Ko ona waewae e heke ana ki te mate, mau pu te reinga i ona takahanga;</verse>
        <verse osisID='Prov.5.6'>Heoi kahore i kitea e ia te ara totika ki te ora: he kotiti ke ona ara, a kahore ia i te matau.</verse>
        <verse osisID='Prov.5.7'>Na reira, e aku tamariki, whakarongo mai ki ahau, kei mahue hoki nga kupu a toku mangai.</verse>
        <verse osisID='Prov.5.8'>Kia matara tou ara i a ia, kaua hoki e tata ki te tatau o tona whare;</verse>
        <verse osisID='Prov.5.9'>Kei hoatu tou honore ki nga tangata ke, ou tau ki te hunga nanakia:</verse>
        <verse osisID='Prov.5.10'>Kei makona nga tangata ke i tou kaha, kei riro ou mauiui ki te whare o te tangata ke;</verse>
        <verse osisID='Prov.5.11'>A ka tangi koe i tou whakamutunga, ina poto ou kikokiko me tou tinana.</verse>
        <verse osisID='Prov.5.12'>A ka mea, Katae toku kino ki te ako; katae te mauiui o toku ngakau ki te tohutohu!</verse>
        <verse osisID='Prov.5.13'>Kihai hoki ahau i whakarongo ki te reo o oku kaiwhakaako, kihai toku taringa i anga ki te hunga e tohutohu ana i ahau.</verse>
        <verse osisID='Prov.5.14'>Wahi iti kei nga kino katoa ahau i waenganui o te whakaminenga, o te huihui.</verse>
        <verse osisID='Prov.5.15'> Inumia he wai i roto i tau ake rua, me nga wai rere ano i roto i tau ake poka.</verse>
        <verse osisID='Prov.5.16'>Kia tohatoha noa atu koia au puna wai, nga awa wai i nga huarahi?</verse>
        <verse osisID='Prov.5.17'>Waiho ena mau anake, kauaka ma koutou tahi ko nga tangata ke.</verse>
        <verse osisID='Prov.5.18'>Kia manaakitia tau puna wai: kia koa ano koe ki te wahine o tou taitamarikitanga.</verse>
        <verse osisID='Prov.5.19'>Kia rite ia ki taua mea ahuareka, ki te hata, ki te mea ataahua ki te anaterope; kia makona koe i ona u i nga wa katoa, kia matenuitia tonutia e koe tona aroha.</verse>
        <verse osisID='Prov.5.20'>He aha oti koe, e taku tama, ka matenui ai ki te wahine ke, i awhi ai i te uma o te wahine ke?</verse>
        <verse osisID='Prov.5.21'>Kei mua hoki i nga kanohi o Ihowa nga ara o te tangata, a e meinga ana e ia kia papatairite ona ara katoa.</verse>
        <verse osisID='Prov.5.22'>Ko ona kino ano hei hopu i te tangata kino, hei taura ona hara e mau ai ia.</verse>
        <verse osisID='Prov.5.23'>Ka mate ia, he mea kihai i whakaakona, ka pohehe i te nui o tona wairangi.</verse>
      </chapter>
      <chapter osisID='Prov.6'>
        <verse osisID='Prov.6.1'> E taku tama, ki te mea ko tau hei whakakapi mo ta tou hoa, ki te mea kua papaki tou ringa mo te tangata ke,</verse>
        <verse osisID='Prov.6.2'>Kua oti koe te mahanga e nga kupu a tou mangai, kua mau koe i nga kupu a tou mangai.</verse>
        <verse osisID='Prov.6.3'>Meinga tenei inaianei, e taku tama, kia ora ai koe, he mea hoki kua taka koe ki roto ki te ringa o tou hoa; haere whakaiti i a koe, a ka tohe ki tou hoa.</verse>
        <verse osisID='Prov.6.4'>Kei tukua iho te moe ki ou kanohi; kei tunewha ou kamo.</verse>
        <verse osisID='Prov.6.5'>Whakaora i a koe ano he anaterope i roto i te ringa o te kaiwhai, ano he manu i roto i te ringa o te kaihopu.</verse>
        <verse osisID='Prov.6.6'> Haere ki te popokorua, e te tangata mangere, matakitakina iho ona ara, kia nui ai ou whakaaro:</verse>
        <verse osisID='Prov.6.7'>Kahore nei ona kaitohutohu, ona kaitirotiro, ona rangatira,</verse>
        <verse osisID='Prov.6.8'>Heoi e mahi kai ana mana i te raumati, e kohikohi ana i te kai mana i te kotinga witi.</verse>
        <verse osisID='Prov.6.9'>Kia pehea ake te roa o tau takoto, e te tangata mangere? A hea koe maranga ai i tau moe?</verse>
        <verse osisID='Prov.6.10'>Kia iti ake nei te wahi e parangia ai, kia iti ake nei te moe, kia iti ake te kotuinga o nga ringa i a koe e takoto na:</verse>
        <verse osisID='Prov.6.11'>Na ka rite ki te kaipahua te putanga mai o te muhore ki a koe, tou rawakore, ano he tangata he patu nei tana.</verse>
        <verse osisID='Prov.6.12'> Ko te tangata kahore ona painga, ko te tangata hara, e haereere ana me te mangai tu ke;</verse>
        <verse osisID='Prov.6.13'>E whakakini ana ona kanohi, e korero ana ona waewae, e tuhi ana ona maihao;</verse>
        <verse osisID='Prov.6.14'>Kei roto te whanoke i tona ngakau, e whakatakoto ana ia i te kino i nga wa katoa; e rui ana ia i te ngangare.</verse>
        <verse osisID='Prov.6.15'>Mo reira ka huaki tata te aitua ki a ia; e kore e aha ka whatiia ia, te taea te rongoa.</verse>
        <verse osisID='Prov.6.16'>E ono nga mea e kino ana ki a Ihowa; ae ra, e whitu nga mea e whakariharihangia ana e ia:</verse>
        <verse osisID='Prov.6.17'>Ko te kanohi whakakake, ko te arero teka, ko nga ringa whakaheke i te toto harakore;</verse>
        <verse osisID='Prov.6.18'>He ngakau e whakatakoto ana i nga whakaaro kikino, he waewae e hohoro ana te rere ki te hianga;</verse>
        <verse osisID='Prov.6.19'>He kaiwhakaatu teka e korero teka ana, ko te tangata hoki e rui ana i te ngangare ki waenganui i nga tuakana, i nga teina.</verse>
        <verse osisID='Prov.6.20'> E taku tama, puritia te whakahau a tou papa, kaua hoki e whakarerea te ture a tou whaea:</verse>
        <verse osisID='Prov.6.21'>Kia mau tonu te takai ki tou ngakau, heia ki tou kaki.</verse>
        <verse osisID='Prov.6.22'>Ko tou kaiarahi ano tera ina haere koe; mana koe e tiaki ina takoto koe; ka korero mai ano ki a koe; ina ara koe.</verse>
        <verse osisID='Prov.6.23'>He rama hoki te whakahau; a he marama te ture; ko nga riringa hoki, e whakaako ana, he ara ki te ora;</verse>
        <verse osisID='Prov.6.24'>Hei tiaki i a koe kei he i te wahine kino, i te whakapati a te arero o te wahine ke.</verse>
        <verse osisID='Prov.6.25'>Kei hiahia koe ki tona ataahua i roto i tou ngakau; kei mau ano koe i ona kamo.</verse>
        <verse osisID='Prov.6.26'>Ko te tukunga iho o te tangata he wahi taro, he mea mo te wahine kairau; ko ta te wahine purema e whai ana ko te wairua utu nui.</verse>
        <verse osisID='Prov.6.27'>E taea ranei e te tangata te tango i te ahi ki roto ki tona uma, a e kore ona kakahu e wera?</verse>
        <verse osisID='Prov.6.28'>E taea ranei e tetahi te haere i runga i nga waro ratarata, a e kore ona waewae e hunua?</verse>
        <verse osisID='Prov.6.29'>Ka pera ano te tangata e haere ana ki te wahine a tona hoa; e kore e kore ka whiua te tangata e pa ana ki a ia.</verse>
        <verse osisID='Prov.6.30'>E kore e whakahaweatia e te tangata te tahae, ki te tahaetia e ia he mea e makona ai tona wairua i a hiakai ia.</verse>
        <verse osisID='Prov.6.31'>Otiia ki te kitea ia, kia takiwhitu ana e whakautu ai; me homai e ia nga rawa katoa o tona whare.</verse>
        <verse osisID='Prov.6.32'>Ko te tangata e puremu ana ki te wahine, kahore ona mohio: ko te tangata e pera ana, kei te whakangaro ia i tona wairua.</verse>
        <verse osisID='Prov.6.33'>He kaiakiko, he whakama te wahi mona; e kore ano tona ingoa kino e horoia atu.</verse>
        <verse osisID='Prov.6.34'>He riri nui hoki na te tangata te hae; e kore ano e tohungia e ia i te ra rapu utu.</verse>
        <verse osisID='Prov.6.35'>E kore ia e manako ki tetahi utu; e kore hoki e tatu tona ngakau, ahakoa he nui au hakari e tapae ai.</verse>
      </chapter>
      <chapter osisID='Prov.7'>
        <verse osisID='Prov.7.1'> E taku tama, puritia aku kupu, huna aku whakahau ki roto ki a koe.</verse>
        <verse osisID='Prov.7.2'>Puritia aku whakahau, a ka ora; taku ture, ano ko te whatupango o tou kanohi.</verse>
        <verse osisID='Prov.7.3'>Herea ki ou maihao; tuhituhia, ko tou ngakau ano hei papa.</verse>
        <verse osisID='Prov.7.4'>Ki atu ki te whakaaro nui, He tuahine koe noku; kiia hoki te matauranga ko tou whanaunga wahine:</verse>
        <verse osisID='Prov.7.5'>Kia ai enei hei tiaki i a koe kei he i te wahine ke, i te wahine ke, he korero whakapati nei ana.</verse>
        <verse osisID='Prov.7.6'> I titiro atu hoki ahau i te matapihi o toku whare i roto i toku whakakahokaho;</verse>
        <verse osisID='Prov.7.7'>A i matakitaki ahau i roto i nga kuware, i kite i roto i nga taitama, i tetahi tamaiti kahore rawa he whakaaro,</verse>
        <verse osisID='Prov.7.8'>E haere ana i te ara i te wahi tata e piko atu ai ki a ia, a haere ana ia i te ara ki tona whare.</verse>
        <verse osisID='Prov.7.9'>I te kakarauritanga, i te ahiahi o te ra, i te titiwhatanga o te po, i te pouri kerekere.</verse>
        <verse osisID='Prov.7.10'>Na, kua tutaki tetahi wahine ki a ia, he kakahu puremu tona, he ngakau hianga.</verse>
        <verse osisID='Prov.7.11'>He mangai koroki tona, he tohetohe; ko ona waewae, kahore e tau ki tona whare:</verse>
        <verse osisID='Prov.7.12'>Inaianei kei nga ara ia, inamata kei nga waharoa, e tauwhanga ana i nga kokinga katoa.</verse>
        <verse osisID='Prov.7.13'>Koia i hopukia ai ia e ia, kei te kihi i a ia, a ka mea atu ki a ia, me te whakatoi ano i tona mata,</verse>
        <verse osisID='Prov.7.14'>He patunga mo te pai kei ahau; no tenei ra nei ahau i whakamana ai i aku kupu taurangi;</verse>
        <verse osisID='Prov.7.15'>Koia ahau i haere mai ai ki te whakatau i a koe, ki te ata rapu i tou mata, a ka kitea nei koe e ahau.</verse>
        <verse osisID='Prov.7.16'>Ko toku moenga kua horahia e ahau, whakapaipai rawa ki te kaitaka, ki nga kakahu purepure no te rinena o Ihipa.</verse>
        <verse osisID='Prov.7.17'>Kua ruia e ahau toku moenga ki nga mea whakakakara, ki te maira, ki te aroe, ki te hinamona.</verse>
        <verse osisID='Prov.7.18'>Haere mai, kia whaowhina taua ki te aroha, a ao noa; kia ora o taua ngakau i te aroha.</verse>
        <verse osisID='Prov.7.19'>Kahore hoki taku tane i te whare: kua riro ia, he haere tawhiti:</verse>
        <verse osisID='Prov.7.20'>I maua atu e ia he putea moni i tona ringa; ka hoki mai ano ia i te kowhititanga o te marama.</verse>
        <verse osisID='Prov.7.21'>He maha no ana korero whakawai, riro ana ia i a ia ki tana; na te whakapati a ona ngutu ka kumea atu ia e ia.</verse>
        <verse osisID='Prov.7.22'>Haere tonu ia i muri i a ia, ano he kau e haere ana kia patua, he kuware ranei e haere ana ki nga rakau here waewae e whiua ai te he;</verse>
        <verse osisID='Prov.7.23'>A tu noa te tao ki tona ate puta rawa; rite tonu ia ki te manu e hohoro ana ki te mahanga, te mohio he matenga tera mona.</verse>
        <verse osisID='Prov.7.24'> No reira, e aku tamariki, whakarongo ki ahau, maharatia nga kupu a toku mangai.</verse>
        <verse osisID='Prov.7.25'>Kei peau ke tou ngakau ki ona ara, kei kotiti ke ki ona huarahi.</verse>
        <verse osisID='Prov.7.26'>He tokomaha hoki nga tangata i tu, i hinga i a ia, ae ra, he ope nui rawa tana i patu ai.</verse>
        <verse osisID='Prov.7.27'>He huarahi tona whare ki te reinga, e anga ana ki raro ki nga ruma o te mate.</verse>
      </chapter>
      <chapter osisID='Prov.8'>
        <verse osisID='Prov.8.1'> He teka ianei kei te karanga te whakaaro nui, e puaki ana ano te reo o te matauranga?</verse>
        <verse osisID='Prov.8.2'>I runga i nga wahi tiketike tona turanga, i te ara i te tutakitanga o nga huarahi;</verse>
        <verse osisID='Prov.8.3'>Hamama ana ia i te taha o nga kuwaha, i te ngutu o te pa, i te tomokanga atu i nga tatau:</verse>
        <verse osisID='Prov.8.4'>Ki a koutou, e nga tangata, taku karanga; ki nga tama ano a te tangata toku reo.</verse>
        <verse osisID='Prov.8.5'>E nga kuware, kia matau koutou ki te ngarahu tupato; e nga wairangi, kia mohio te ngakau.</verse>
        <verse osisID='Prov.8.6'>Whakarongo mai, ka korerotia hoki e ahau nga mea pai rawa; ko ta oku ngutu e whakapuaki ai ko nga mea e rite ana.</verse>
        <verse osisID='Prov.8.7'>He pono hoki te korero a toku mangai; he mea whakarihariha ano te kino ki oku ngutu.</verse>
        <verse osisID='Prov.8.8'>Kei runga i te tika nga kupu katoa a toku mangai; kahore he whakapeka, he whanoke ranei, i roto.</verse>
        <verse osisID='Prov.8.9'>Ko enei katoa he marama ki te tangata e matau ana, he tika ki te hunga i kitea ai te mohio.</verse>
        <verse osisID='Prov.8.10'>Manakohia mai taku ako, kaua te hiriwa; ko te matauranga, nui atu i te koura pai rawa.</verse>
        <verse osisID='Prov.8.11'>Pai atu hoki te whakaaro nui i nga rupi; e kore hoki nga mea katoa e minaminatia nei e tau hei whakarite mona.</verse>
        <verse osisID='Prov.8.12'> Kua meinga e ahau, e te whakaaro nui, ko te ngarahu pai hei nohoanga moku, e kitea ana e ahau te mohio me te ata whakaaro.</verse>
        <verse osisID='Prov.8.13'>Ko te wehi ki a Ihowa koia tena ko te kino ki te he: e kino ana ahau ki te whakapehapeha, ki te whakakake, ki te ara he, ki te mangai whanoke.</verse>
        <verse osisID='Prov.8.14'>Ko te whakaaro tika, ko te whakaaro nui, naku; ko ahau te matauranga, kei ahau te kaha.</verse>
        <verse osisID='Prov.8.15'>Naku nga kingi i kingi ai, naku nga rangatira i whakatakoto ai i te tika.</verse>
        <verse osisID='Prov.8.16'>Naku i whai rangatiratanga ai nga rangatira, nga tangata nunui, ara nga kaiwhakawa katoa o te whenua.</verse>
        <verse osisID='Prov.8.17'>E arohaina ana e ahau te hunga e aroha ana ki ahau; ko te hunga hoki e ata rapu ana i ahau, e kite ratou i ahau.</verse>
        <verse osisID='Prov.8.18'>He taonga, he kororia kei ahau; ae ra, he rawa mau tonu, he tika.</verse>
        <verse osisID='Prov.8.19'>Pai atu oku hua i te koura, ae ra, i te koura parakore; ko nga mea e puta ana i ahau, pai atu i te hiriwa kowhiri.</verse>
        <verse osisID='Prov.8.20'>Kei nga ara o te tika ahau e haere ana, kei waenganui i nga huarahi o te whakawa:</verse>
        <verse osisID='Prov.8.21'>Kia meinga ai e ahau te hunga e aroha ana ki ahau kia whiwhi ki te rawa, kia whakakiia ai e ahau a ratou takotoranga taonga.</verse>
        <verse osisID='Prov.8.22'> I a Ihowa ahau, no te timatanga ra ano o ona ara, no mua atu i ana mahi o nehera.</verse>
        <verse osisID='Prov.8.23'>Nonamata riro ahau i whakaritea ai, no te timatanga, no mua atu i te whenua.</verse>
        <verse osisID='Prov.8.24'>I te mea kahore ano nga rire, kua whanau ahau; i te mea kiano he puna whai wai.</verse>
        <verse osisID='Prov.8.25'>No mua atu i te whakaunga o nga maunga, no mua i nga pukepuke toku whanautanga:</verse>
        <verse osisID='Prov.8.26'>I te mea kahore ano i hanga noatia e ia te whenua, me nga parae, me te timatanga o te puehu o te ao.</verse>
        <verse osisID='Prov.8.27'>I tana whakaturanga i nga rangi, i reira ano ahau: i tana whakaritenga i te awhi mo te mata o te rire;</verse>
        <verse osisID='Prov.8.28'>I tana whakapumautanga i nga rangi i runga; i te tototanga o nga puna o te rire;</verse>
        <verse osisID='Prov.8.29'>I tana rohenga mai i te moana, kei takahia tana kupu e nga wai; i tana waitohutanga i nga turanga o te whenua;</verse>
        <verse osisID='Prov.8.30'>I reira ahau i tona taha, he tohunga ki nga mahi: he ahuarekatanga ahau nona i ia ra, i ia ra, e koa ana i nga wa katoa i tona aroaro;</verse>
        <verse osisID='Prov.8.31'>E koa ana ki tana ao; a ko taku i ahuareka ai ko nga tama a te tangata.</verse>
        <verse osisID='Prov.8.32'> No reira, e aku tamariki, whakarongo mai ki ahau: ka hari hoki te hunga e pupuri ana i oku ara.</verse>
        <verse osisID='Prov.8.33'>Whakarongo mai ki te ako, kia whai whakaaro ai koutou; kaua hoki e paopaongia.</verse>
        <verse osisID='Prov.8.34'>Ka hari te tangata e whakarongo ana ki ahau, e tatari ana i oku tatau i tenei ra, i tenei ra, e whanga ana i nga pou o oku kuwaha.</verse>
        <verse osisID='Prov.8.35'>Ko te tangata hoki e kite ana i ahau, e kite ana i te ora, ka whiwhi ano ia ki ta Ihowa manako mai.</verse>
        <verse osisID='Prov.8.36'>Ko te tangata ia e hara ana ki ahau, he mahi nanakia tana ki tona wairua ake; ko te hunga katoa e kino ana ki ahau, e aroha ana ki te mate.</verse>
      </chapter>
      <chapter osisID='Prov.9'>
        <verse osisID='Prov.9.1'> Kua oti i te whakaaro nui tetahi whare mona te hanga, e whitu nga pou kua oti te tarai e ia:</verse>
        <verse osisID='Prov.9.2'>Kua oti ana kararehe te patu e ia; whakananu rawa tana waina; kua oti ano tana tepu te whakapai.</verse>
        <verse osisID='Prov.9.3'>Kua unga e ia ana kotiro, e karanga ana ia i runga i nga wahi tiketike rawa o te pa.</verse>
        <verse osisID='Prov.9.4'>Ki te mea he kuware tetahi, me peka mai ia ki konei: ko te tangata maharakore, ko tana kupu tenei ki a ia,</verse>
        <verse osisID='Prov.9.5'>Haere mai, kainga taku taro, inumia hoki te waina kua oti nei te whakananu e ahau.</verse>
        <verse osisID='Prov.9.6'>Kati ra, e te hunga kuware, kia ora ai koutou; haere hoki i te ara o te matauranga.</verse>
        <verse osisID='Prov.9.7'>Ko ia e papaki ana i te tangata whakahihi, ka whakama; a ko ia e riri ana i te tangata kino, ka piri mai he he ki a ia.</verse>
        <verse osisID='Prov.9.8'>Kaua e riria te tangata whakahi, kei kino ia ki a koe: riria ko te tangata whakaaro nui, a ka aroha ia ki a koe.</verse>
        <verse osisID='Prov.9.9'>Hoatu te mohio ki te tangata whakaaro nui, a ka neke ake ona whakaaro; whakaakona te tangata tika, a ka nui ake tona mohio.</verse>
        <verse osisID='Prov.9.10'>Ko te timatanga o te whakaaro nui ko te wehi ki a Ihowa; ko te matauranga, ko te mohio ki te Mea Tapu.</verse>
        <verse osisID='Prov.9.11'>Maku hoki ka maha ai ou ra, maku ka neke ake ai nga tau e ora ai koe.</verse>
        <verse osisID='Prov.9.12'>Ki te nui ou whakaaro, mou ano ou whakaaro nui; ki te whakahi koe, mau anake tau pikaunga.</verse>
        <verse osisID='Prov.9.13'> Ko te wahine wairangi, he mangai nui ia; he kuware ia, kahore ona mohio ki te aha, ki te aha.</verse>
        <verse osisID='Prov.9.14'>Noho ana ia i te kuwaha o tona whare i runga i te nohoanga i nga wahi tiketike o te pa;</verse>
        <verse osisID='Prov.9.15'>Kia karanga atu ai ia ki nga tangata e haere ana i te ara, e maro tonu ana o ratou huarahi,</verse>
        <verse osisID='Prov.9.16'>Ko te kuware, peka mai ki konei; tena ko te tangata whakaarokore, ko tana kupu tenei ki a ia,</verse>
        <verse osisID='Prov.9.17'>He reka te wai tahae, a he ahuareka te taro kai huna.</verse>
        <verse osisID='Prov.9.18'>Te mohio ia kei reira nga tupapaku; kei te reinga riro ana i karanga ai.</verse>
      </chapter>
      <chapter osisID='Prov.10'>
        <verse osisID='Prov.10.1'> Ko nga whakatauki a Horomona. He tama whakaaro nui, ka koa te papa: tena he tama kuware, he utanga nui mo tona whaea.</verse>
        <verse osisID='Prov.10.2'> Kahore he rawa o nga taonga o te kino: ma te tika ia te oranga ake i te mate.</verse>
        <verse osisID='Prov.10.3'>E kore a Ihowa e tuku i te wairua o te tangata tika kia hemokai: ka pana atu ia e ia te hiahia o te hunga kino.</verse>
        <verse osisID='Prov.10.4'> He rawakore te tukunga iho o te ringa ngehe: ma te ringa kakama ia ka hua te taonga.</verse>
        <verse osisID='Prov.10.5'> He kohi raumati ta tama ngakau mahara: he whakama ia te rawa a tama moe ngahuru.</verse>
        <verse osisID='Prov.10.6'> He manaaki kei te tumuaki o te tangata tika: he arita ia kei te waha o te tangata kino, taupoki ai.</verse>
        <verse osisID='Prov.10.7'> Ka manaakitia te maharatanga ki te tangata tika; ka pirau ia te ingoa o te hunga kino.</verse>
        <verse osisID='Prov.10.8'> He ngakau whakaaro, ka tahuritia te whakahau: he ngutu wairangi, ka hinga.</verse>
        <verse osisID='Prov.10.9'> Ko te tangata haere tika, e haere ora ana: ko te tangata parori ke ona ara, ka mohiotia ia.</verse>
        <verse osisID='Prov.10.10'> Ma te whakakini o te kanohi ka puta ai te pouri: ko te ngutu wairangi ia, ka hinga.</verse>
        <verse osisID='Prov.10.11'> He puna ora te mangai o te tangata tika; tena ko te mangai o te hunga kino, ka taupokina tera e te mahi nanakia.</verse>
        <verse osisID='Prov.10.12'> Ko to te mauahara he whakaoho i nga totohe; ko te aroha he hipoki i nga he katoa.</verse>
        <verse osisID='Prov.10.13'> E kitea te whakaaro nui ki nga ngutu o te tangata matau; ko te rakau ia te mea mo te tuara o te ngakaukore.</verse>
        <verse osisID='Prov.10.14'> Rongoa ai te hunga whakaaro nui i te matauranga: he whakangaromanga ia kei te hori tonu, te mangai o te wairangi.</verse>
        <verse osisID='Prov.10.15'> Ko ona rawa te pa kaha o te tangata taonga: tena ko te hunga kore taonga, hei whakangaromanga to ratou rawakore.</verse>
        <verse osisID='Prov.10.16'> Ko te mahi a te tangata tika e ahu ana ki te ora: ko nga hua o te kino ki te hara.</verse>
        <verse osisID='Prov.10.17'> Kei te ara ki te ora te tangata e pupuri ana i te kupu ako; ko te tangata ia e kore e pai kia riria tona he, ka kotiti ke.</verse>
        <verse osisID='Prov.10.18'> Ko te tangata e huna ana i te mauahara he ngutu teka: a he kuware te tangata e whakapuaki ana i te ngautuara.</verse>
        <verse osisID='Prov.10.19'> E kore nga kupu maha e hapa i te kino; he mahara nui ia te tangata he ngutu kokopi nei ona.</verse>
        <verse osisID='Prov.10.20'> He hiriwa pai rawa te arero o te tangata tika; ko te ngakau o te hunga kino, he hauwarea rawa.</verse>
        <verse osisID='Prov.10.21'>He tokomaha e whangaia ana e nga ngutu o te tangata tika; ka mate ia te hunga kuware, he kore no te ngakau mahara.</verse>
        <verse osisID='Prov.10.22'> Ka hua te taonga i ta Ihowa manaaki: kahore hoki e kinakitia e ia ki te pouri.</verse>
        <verse osisID='Prov.10.23'> Hei takaro ma te wairangi te mahi he; ma te tangata matau ia ko te whakaaro nui.</verse>
        <verse osisID='Prov.10.24'> Ko ta te tangata kino i wehi ai ka tae ano ki a ia; a, ko ta te hunga tika i hiahia ai, ka homai.</verse>
        <verse osisID='Prov.10.25'>Pahure rawa ake te tukauati kua kore te hunga kino: tena ko te tangata tika he turanga pumau tera.</verse>
        <verse osisID='Prov.10.26'> He winika ki nga niho, he paowa ki nga kanohi: koia ano te mangere ki ona kaiunga.</verse>
        <verse osisID='Prov.10.27'> Ko te wehi ki a Ihowa e whakaroa ana i nga ra: ka whakapotoa mai ia nga tau o te hunga kino.</verse>
        <verse osisID='Prov.10.28'>Tumanako atu te hunga tika, koa iho; tumanako atu te hunga kino, ngaro iho.</verse>
        <verse osisID='Prov.10.29'> He kaha mo te tangata tika ta Ihowa ara; he whakangaromanga ia mo nga kaimahi i te kino.</verse>
        <verse osisID='Prov.10.30'>E kore te tangata tika e whakangaueuetia a ake ake; e kore ia e nohoia e te hunga kino te whenua.</verse>
        <verse osisID='Prov.10.31'> Ko te mangai o te tangata tika hua ana te whakaaro nui; ka tapahia ia te arero whanoke.</verse>
        <verse osisID='Prov.10.32'>E mohio ana nga ngutu o te tangata tika ki nga mea ka manakohia; he whanoke ia e whakapuakina ana e te mangai o te hunga kino.</verse>
      </chapter>
      <chapter osisID='Prov.11'>
        <verse osisID='Prov.11.1'> He mea whakarihariha ki a Ihowa te pauna he; engari te taimaha tika tana i pai ai.</verse>
        <verse osisID='Prov.11.2'> Ka tae te whakapehapeha, ka tae ano te whakama; kei te hunga whakaiti ia te whakaaro nui.</verse>
        <verse osisID='Prov.11.3'> Ko to ratou ngakau tapatahi hei arahi i te hunga tika; ka ai ano ko te whanoke ia o te hunga poka ke hei whakangaro mo ratou.</verse>
        <verse osisID='Prov.11.4'> E kore te taonga e whai mana i te ra o te riri: kei te tika ia he oranga ake i te mate.</verse>
        <verse osisID='Prov.11.5'> Ma te tika o te ngakau tapatahi ka tika ai tona ara; ka hinga ia te tangata kino i runga i tona kino.</verse>
        <verse osisID='Prov.11.6'>Ma te tika o te hunga tika ka mawhiti ai ratou; ka mau ia nga poka ke i runga i to ratou kino.</verse>
        <verse osisID='Prov.11.7'> I te matenga o te tangata kino, kore iho ana mea i tumanako atu ai: kahore noa iho he tumanakohanga ma te hunga he.</verse>
        <verse osisID='Prov.11.8'> Ka mawhiti te tangata tika i roto i te raru, a ka riro te tangata kino hei whakakapi mo tona turanga.</verse>
        <verse osisID='Prov.11.9'> Hei huna mo tona hoa te mangai o te tangata whakaponokore; na ma te mohio te hunga tika ka mawhiti ai.</verse>
        <verse osisID='Prov.11.10'> Ka pai te hunga tika, ka hari te pa: ka whakangaromia te hunga kino, ka tangi te umere.</verse>
        <verse osisID='Prov.11.11'>Ma te manaaki o te hunga tika ka kake ai te pa; ka pakaru ia i te mangai o te hunga kino.</verse>
        <verse osisID='Prov.11.12'> Ko te tangata e whakahawea ana ki tona hoa he maharakore: tena ko te tangata matau, whakarongo puku ana.</verse>
        <verse osisID='Prov.11.13'>Ko te tangata haere, ka kawekawe korero e whaki ana i nga mea ngaro: ko te tangata i te wairua pono, e hipoki ana i te korero.</verse>
        <verse osisID='Prov.11.14'> Ki te kahore he mohio hei arahi, ka hinga te iwi: he ora ia kei nga kaiwhakatakoto whakaaro tokomaha.</verse>
        <verse osisID='Prov.11.15'> Ko te tangata ko tana nei hei whakakapi mo ta te tangata ke, ka mamae; kei te ora ia te tangata e kino ana ki te tikanga whakakapi turanga.</verse>
        <verse osisID='Prov.11.16'> Ka mau te kororia i te wahine tikanga pai; ka mau hoki te taonga i nga tangata taikaha.</verse>
        <verse osisID='Prov.11.17'> He atawhai i tona wairua ta te tangata atawhai; a he whakararu i ona kikokiko ta te tangata nanakia.</verse>
        <verse osisID='Prov.11.18'> Ko te mahi a te tangata kino e utua ana ki te teka: ko te utu ia mo te kaiwhakatakoto i te tika, u rawa.</verse>
        <verse osisID='Prov.11.19'> Ko te tangata u ki te tika, ka whiwhi ki te ora: a, ko te tangata e whai ana i te kino e mea ana i te mate mona.</verse>
        <verse osisID='Prov.11.20'> Ko ta Ihowa e whakarihariha ai he ngakau whanoke; ko tana e ahuareka ai ko te hunga e tika ana to ratou ara.</verse>
        <verse osisID='Prov.11.21'> Ahakoa awhi nga ringa ki a raua, e kore te tangata kino e waiho kia kore e whiua; ka mawhiti ia te uri o te hunga tika.</verse>
        <verse osisID='Prov.11.22'> Rite tonu ki te whakakai koura i te ihu o te poaka te wahine ataahua kahore nei ona ngarahu pai.</verse>
        <verse osisID='Prov.11.23'> Ko ta te hunga tika e minamina ai, ko te pai anake; ko te tumanako ia a te hunga kino, ko te riri.</verse>
        <verse osisID='Prov.11.24'> Tera tetahi kei te rui, a tapiritia mai ana ano; tera tetahi kei te kaiponu i te mea e tika ana, heoi rawakore noa iho.</verse>
        <verse osisID='Prov.11.25'> Ko te wairua ohaoha ka momona: ko te tangata e whakamakuku ana, ka whakamakukuria ano ia.</verse>
        <verse osisID='Prov.11.26'> Ko te tangata e kaiponu ana i te witi, ka kanga tera e te nuinga; ka tau ia te manaaki ki runga ki te mahunga o te tangata e hoko atu ana.</verse>
        <verse osisID='Prov.11.27'> Ko te tangata e ata rapu ana i te pai, e rapu ana i te whakapai: ko te tangata ia e rapu ana i te he, ka tae tera ki a ia.</verse>
        <verse osisID='Prov.11.28'> Ko te tangata e whakawhirinaki ana ki ona taonga, ka taka: na, ko te hunga tika ka rite to ratou tupu ki to te rau matomato.</verse>
        <verse osisID='Prov.11.29'> Ko te tangata e whakararu ana i tona whare, he hau te taonga e whakarerea iho mona: hei pononga ano te kuware ma te ngakau whakaaro nui.</verse>
        <verse osisID='Prov.11.30'> Ko nga hua o te tangata tika he rakau no te ora; ka hopu wairua ano te tangata whakaaro tika.</verse>
        <verse osisID='Prov.11.31'> Nana, he utu ano to te tangata tika i runga i te whenua: nui atu ia to te tangata kino raua ko te tangata hara.</verse>
      </chapter>
      <chapter osisID='Prov.12'>
        <verse osisID='Prov.12.1'> Ko te tangata e aroha ana ki te kupu ako e aroha ana ki te matauranga; na, ko te tangata e kore e pai kia riria tona he, he poauau tera.</verse>
        <verse osisID='Prov.12.2'> Ko te tangata pai ka whiwhi ki ta Ihowa whakapai; otiia ka whakahengia e ia te tangata ngarahu kino.</verse>
        <verse osisID='Prov.12.3'> E kore ta te tangata e u i te kino: na, ko te pakiaka o te hunga tika, e kore tera e whakakorikoria.</verse>
        <verse osisID='Prov.12.4'> He wahine e u ana tona pai, hei karauna tera ki tana tane; tena ko te wahine i whakama ai ia, hei pirau tera i roto i ona wheua.</verse>
        <verse osisID='Prov.12.5'> Ko nga whakaaro o te hunga tika he tika: ko nga whakaaro ia o te hunga kino he tinihanga.</verse>
        <verse osisID='Prov.12.6'> Ko nga kupu a te hunga kino e mea ana kia tauwhanga i te toto: ma te mangai ia o te hunga tika ratou ka ora ai.</verse>
        <verse osisID='Prov.12.7'> Ka hurihia iho te hunga kino, a kore iho; ko te whare ia o te hunga tika ka tu tonu.</verse>
        <verse osisID='Prov.12.8'> Ka rite ki tona ngarahu te whakamoemiti mo te tangata; ko te ngakau parori ki ia ka whakahaweatia.</verse>
        <verse osisID='Prov.12.9'> Ko te tangata e whakahaweatia ana, he pononga nei tana, pai ake ia i te tangata e whakanui ana i a ia ano, a kahore ana kai.</verse>
        <verse osisID='Prov.12.10'> Ko te tangata tika e whakaaro ana ia ki te ora o tana kararehe; he nanakia ia nga mahi atawhai a te hunga kino.</verse>
        <verse osisID='Prov.12.11'> Ko te tangata e mahi ana i tona oneone ka makona ia i te taro; tena ko te tangata e whai ana i te hunga tekateka noa, kahore ona ngakau mahara.</verse>
        <verse osisID='Prov.12.12'> Ko ta te tangata kino e minamina ai ko te kupenga a te hunga kino; e whai hua ana ia te pakiaka o te hunga tika.</verse>
        <verse osisID='Prov.12.13'> Ka mau te tangata kino i te pokanga ketanga o ona ngutu; ka puta mai ia te tangata tika i roto i te raru.</verse>
        <verse osisID='Prov.12.14'> Ma nga hua o tona mangai ka makona ai te tangata i te pai; ka riro mai ano i te tangata nga utu o ta ona ringa.</verse>
        <verse osisID='Prov.12.15'> He tika tonu ki ona kanohi ake te ara o te kuware: e whakarongo ana ia te tangata whakaaro nui ki te kupu whakatupato.</verse>
        <verse osisID='Prov.12.16'> Ko te kuware, e mohiotia wawetia ana tona riri: e hipokina ana ia te whakama e te tangata ngarahu tupato.</verse>
        <verse osisID='Prov.12.17'> Ko ta te tangata korero pono he whakapuaki i te tika; ko ta te kaiwhakaatu teka ia he tinihanga.</verse>
        <verse osisID='Prov.12.18'> He tangata ano ko ana korero maka noa, me te mea ko nga werohanga a te hoari; he rongoa ia te arero o te hunga whakaaro nui.</verse>
        <verse osisID='Prov.12.19'> Ka u tonu te ngutu pono a ake ake; mo naianei kau ia te arero teka.</verse>
        <verse osisID='Prov.12.20'> He tinihanga kei roto i te ngakau o nga kaitito i te kino; he koa ia to nga kaiwhakatakoto korero e mau ai te rongo.</verse>
        <verse osisID='Prov.12.21'> E kore tetahi kino e pa ki te tangata tika; engari te hunga kino ka ki i te kino.</verse>
        <verse osisID='Prov.12.22'> He mea whakarihariha ki a Ihowa nga ngutu teka; ko tana e ahuareka ai ko nga kaimahi i te pono.</verse>
        <verse osisID='Prov.12.23'> Hipoki ai te tangata tupato i te matauranga: e karanga nui ana ia te ngakau o nga kuware i te kuwaretanga.</verse>
        <verse osisID='Prov.12.24'> Mo te ringa o nga uaua te kingitanga; hei homai takoha ia te mangere.</verse>
        <verse osisID='Prov.12.25'> Ma te pouri i roto i te ngakau o te tangata e piko ai ia: ma te kupu pai ia ka marama ai.</verse>
        <verse osisID='Prov.12.26'> Hira ake te tangata tika i tona hoa; te hunga kino ia ka whakapohehetia e to ratou ara ano.</verse>
        <verse osisID='Prov.12.27'> Kahore te tangata mangere e tunu i tana mea i hopu ai: ma te tangata uaua ia te taonga utu nui a nga tangata.</verse>
        <verse osisID='Prov.12.28'> He ora kei te ara o te tika; kahore hoki he mate i tona ara.</verse>
      </chapter>
      <chapter osisID='Prov.13'>
        <verse osisID='Prov.13.1'> Ko te tama whakaaro nui ka rongo ki ta tona papa ako: ko te tangata whakahi ia e kore e rongo ki te riri.</verse>
        <verse osisID='Prov.13.2'> E kai te tangata i te pai i te hua o tona mangai: ka kai ia te wairua o te hunga wanoke i te tutu.</verse>
        <verse osisID='Prov.13.3'> Ko te tangata e tiaki ana i tona mangai e pupuri ana i tona ora: ko te tangata ia e hamama nui ana ona ngutu, ko te whakangaromanga mona.</verse>
        <verse osisID='Prov.13.4'> E hiahia ana te wairua o te tangata mangere, a kahore he mea mana: ka meinga ia kia momona te wairua o te hunga uaua.</verse>
        <verse osisID='Prov.13.5'> E kino ana te tangata tika ki te korero teka: he mea whakarihariha ia te tangata kino, a whakama noa iho.</verse>
        <verse osisID='Prov.13.6'> Ko te tika hei kaitiaki mo te tangata e tapatahi ana te ara: ka whakataka ano te tangata kino e te hara.</verse>
        <verse osisID='Prov.13.7'> Tera tetahi kei te amene taonga mona, heoi kahore rawa he mea i a ia: tera tetahi kei te whakarawakore i a ia, heoi nui atu ona rawa.</verse>
        <verse osisID='Prov.13.8'> Ko nga utu mo te tangata kia ora, ko ona rawa: tena ko te rawakore, e kore e rongo i te riri.</verse>
        <verse osisID='Prov.13.9'> E koa ana te marama o te hunga tika: ka keto ia te rama o te hunga kino.</verse>
        <verse osisID='Prov.13.10'> He totohe anake i ahu mai i te whakapehapeha: he whakaaro nui ia kei te hunga i nga kupu tika.</verse>
        <verse osisID='Prov.13.11'> Ko nga taonga i puta mai i te whakamanamana ka iti haere: ko ta te tangata i whakaemi ai, he mea mahi, ka tupu haere.</verse>
        <verse osisID='Prov.13.12'> He manako taringa roa, he patu ngakau: ka tae te koronga, ko te rakau ia o te ora.</verse>
        <verse osisID='Prov.13.13'> Ko te tangata e whakahawea ana ki te kupu, ka ngaro i a ia ano; ko te tangata ia e wehi ana i te whakahau, ka whiwhi ki te utu.</verse>
        <verse osisID='Prov.13.14'> Ko te ture o te hunga whakaaro nui, he puna no te ora, e puta ai i nga reti o te mate.</verse>
        <verse osisID='Prov.13.15'> Ko to te ngarahu pai he homai atawhai; he taikaha ia te ara o te hunga nanakia.</verse>
        <verse osisID='Prov.13.16'> He mahi mohio ta te tangata tupato; ko ta te wairangi he hora i te kuwaretanga.</verse>
        <verse osisID='Prov.13.17'> Ka hinga te karere kino ki te kino; ko te karere pono ia, ano he rongoa.</verse>
        <verse osisID='Prov.13.18'> Ko te tangata kahore e pai ki te papaki, mana te rawakore, te whakama; engari ko te tangata e whai mahara ana ki te ako, ka whakahonoretia.</verse>
        <verse osisID='Prov.13.19'> Ko te hiahia kua rite, he reka ki te wairua: he whakarihariha ia ki nga kuware te whakarere i te kino.</verse>
        <verse osisID='Prov.13.20'> Haere i te taha o te hunga whakaaro nui, a ka whai whakaaro koe: ko te takahoa ia o nga kuware, ka mamae.</verse>
        <verse osisID='Prov.13.21'> Ka whai te kino i te hunga hara; ko te utu ia ki te hunga tika, he pai.</verse>
        <verse osisID='Prov.13.22'> He whakarerenga iho ta te tangata pai mo nga tamariki a nga tamariki; kei te rongoa mo te tangata tika nga taonga o te tangata hara.</verse>
        <verse osisID='Prov.13.23'> He nui te kai kei te ngakinga a nga rawakore; tera ia te mea e ngaro ana i te kore o te tikanga pai.</verse>
        <verse osisID='Prov.13.24'> Ko te tangata e kaiponu ana i tana whiu, e kino ana ia ki tana tama; ko te tangata ia e aroha ana ki a ia, ka papaki wawe i a ia.</verse>
        <verse osisID='Prov.13.25'> Kai ana te tangata tika, makona ana tona wairua; ka hapa ia te kopu o te tangata kino.</verse>
      </chapter>
      <chapter osisID='Prov.14'>
        <verse osisID='Prov.14.1'> Ko ta te wahine whakaaro nui he hanga i tona whare; ko ta te wahine wairangi, ko ona ringa hei wahi iho.</verse>
        <verse osisID='Prov.14.2'> Ko te tangata e haere ana i runga i tona tika, e wehi ana i a Ihowa; ko te tangata he parori ki ona ara e whakahawea ana ki i ia.</verse>
        <verse osisID='Prov.14.3'> Kei te mangai o te wairangi he patu whakapehapeha; ma nga ngutu ia o te hunga whakaaro nui ratou ka ora ai.</verse>
        <verse osisID='Prov.14.4'> Ki te kahore he kau, ka ma te takotoranga kai; ma te kaha ia o te kau ka nui ai nga hua.</verse>
        <verse osisID='Prov.14.5'> E kore te kaiwhakaatu pono e teka; ka puaki ia te teka i te kaiwhakaatu teka.</verse>
        <verse osisID='Prov.14.6'> E rapu ana te tangata whakahi i te whakaaro nui, heoi kahore e kitea e ia; ki te tangata matau ia he mama noa te matauranga.</verse>
        <verse osisID='Prov.14.7'> Haere atu ki te aroaro o te kuware, ina kahore e kitea e koe he ngutu matau ona.</verse>
        <verse osisID='Prov.14.8'> Ko te whakaaro nui o te tangata tupato, he matau ki tona ara; ko te wairangi o nga kuware, he tinihanga.</verse>
        <verse osisID='Prov.14.9'> Ko ta nga wairangi he kata ki te he: na kei te hunga tika te whakaaro pai.</verse>
        <verse osisID='Prov.14.10'> E mohio ana te ngakau ki tona ake mamae, e kore ano hoki tona koa e pikitia e te tangata ke.</verse>
        <verse osisID='Prov.14.11'> Ka whakangaromia te whare o te hunga kino: ka tupu ia te teneti o te hunga tika.</verse>
        <verse osisID='Prov.14.12'> He huarahi ano tera e tika ana ki ta te tangata titiro, ko tona mutunga ia ko nga huarahi ki te mate.</verse>
        <verse osisID='Prov.14.13'> Ahakoa e kata ana, e mamae ana te ngakau; a, ko te mutunga o te koa, he pouri.</verse>
        <verse osisID='Prov.14.14'> Ko te tangata i te ngakau tahuri ke, ka makona i ona ara ake: a ko te tangata pai ka makona i tana ake ano.</verse>
        <verse osisID='Prov.14.15'> Ko ta te kuware he whakapono ki nga kupu katoa; tena ko te tangata tupato, ka ata titiro ki tana hikoi.</verse>
        <verse osisID='Prov.14.16'> E wehi ana te tangata whakaaro nui, ka neke atu i te kino; ko te kuware ia ka whakahi, ka tohe.</verse>
        <verse osisID='Prov.14.17'> Ko te tangata riri wawe ka mahi i te wairangi; ka kinongia ano hoki te tangata i nga rauhanga kino.</verse>
        <verse osisID='Prov.14.18'> He wairangi te whakarerenga iho mo nga kuware; ko te tangata tupato ia ka karaunatia ki te matauranga.</verse>
        <verse osisID='Prov.14.19'> E piko ana te hunga kino ki te aroaro o te hunga pai; a ko te hunga he ki nga kuwaha o te tangata tika.</verse>
        <verse osisID='Prov.14.20'> E kinongia ana te rawakore e tona hoa ake nei ano; he tokomaha ia nga tangata e aroha ana ki te tangata taonga.</verse>
        <verse osisID='Prov.14.21'> Ko te tangata e whakahawea ana ki tona hoa, e hara ana; ko te tangata ia e atawhai ana ki nga rawakore, ka hari.</verse>
        <verse osisID='Prov.14.22'> He teka ianei e kotiti ke ana nga kaiwhakatakoto i te kino? He atawhai ia, he pono, kei nga kaihanga i te pai.</verse>
        <verse osisID='Prov.14.23'> He hua to nga mauiuitanga katoa; tena ko te korero o nga ngutu e ahu ana ki te rawakore.</verse>
        <verse osisID='Prov.14.24'> Hei karauna mo nga whakaaro nui o ratou taonga; ko te wairangi ia o nga kuware, he wairangi kau.</verse>
        <verse osisID='Prov.14.25'> Ka ora nga wairua i te kaiwhakaatu pono: ko te tangata korero teka ia e mea ana kia tinihanga.</verse>
        <verse osisID='Prov.14.26'> U tonu, kaha tonu te whakaaro ina wehi ki a Ihowa; ka whai rerenga atu ano hoki ana tamariki.</verse>
        <verse osisID='Prov.14.27'>He puna ora te wehi ki a Ihowa, e mahue ai nga reti o te mate.</verse>
        <verse osisID='Prov.14.28'> Ma te nui o te iwi ka whai honore ai te kingi; ma te kore o te iwi ka taka ai te rangatira.</verse>
        <verse osisID='Prov.14.29'> He matauranga nui to te tangata manawanui; ko te tangata riri wawe ia, e whakaneke ake ana ia i te wairangi.</verse>
        <verse osisID='Prov.14.30'> He ora ki nga kikokiko te ngakau ora; ko te hae ia, he pirau ki nga wheua.</verse>
        <verse osisID='Prov.14.31'> Ko te tangata e tukino ana i te ware, he tawai tana ki tona Kaihanga; ko te tangata ia e atawhai ana i te rawakore, e whakahonore ana i a ia.</verse>
        <verse osisID='Prov.14.32'> E uakina iho ana te tangata kino i runga i tona he; ko te tangata tika ia ka whai tumanakohanga i tona matenga.</verse>
        <verse osisID='Prov.14.33'> Ka noho te whakaaro nui ki te ngakau o te tangata matau; engari ko te mea kei te wahi ki roto o nga kuware e whakaaturia ana.</verse>
        <verse osisID='Prov.14.34'> Ma te tika ka kake ai te iwi; ma te hara ia ka ingoa kino ai nga iwi.</verse>
        <verse osisID='Prov.14.35'> Ka manako te kingi ki te pononga mahara; a ka riri ki te tangata i takea ai te whakama.</verse>
      </chapter>
      <chapter osisID='Prov.15'>
        <verse osisID='Prov.15.1'> Ma te kupu ngawari e kaupare te riri; ma te kupu taimaha ia e whakaoho te riri.</verse>
        <verse osisID='Prov.15.2'> Ko te arero o te tangata whakaaro nui e whakahua tika ana i te matauranga: e whakapuaki ana ia te mangai o nga kuware i te wairangi.</verse>
        <verse osisID='Prov.15.3'> Kei nga wahi katoa nga kanohi o Ihowa, e titiro ana ki te hunga kino, ki te hunga pai.</verse>
        <verse osisID='Prov.15.4'> Ko te arero reka he rakau no te ora; tena ki te wanoke a roto he wawahi wairua.</verse>
        <verse osisID='Prov.15.5'> E whakahawea ana te wairangi ki te papaki a tona papa; ko te tangata ia e mahara ana ki te ako ka mohio ki te tupato.</verse>
        <verse osisID='Prov.15.6'> He nui te taonga kei te whare o te tangata tika; he raruraru ia kei roto i nga mea hua ki te tangata kino.</verse>
        <verse osisID='Prov.15.7'> E ruia ana te matauranga e nga ngutu o nga whakaaro nui: kahore ia he pena a te ngakau o nga kuware.</verse>
        <verse osisID='Prov.15.8'> He mea whakarihariha ki a Ihowa te whakahere a te hunga kino: engari e manako ana ia ki te inoi a te hunga tika.</verse>
        <verse osisID='Prov.15.9'> He mea whakarihariha ki a Ihowa te huarahi o te tangata kino: ko te tangata ia e whai ana i te tika tana e aroha ai.</verse>
        <verse osisID='Prov.15.10'> He kino te papaki ki te tangata e whakarere ana i te ara; a, ko te tangata e kino ana ki te ako, ka mate.</verse>
        <verse osisID='Prov.15.11'> Kei te aroaro o Ihowa te reinga me te whakangaromanga; engari rawa hoki nga ngakau o nga tama a te tangata.</verse>
        <verse osisID='Prov.15.12'> E kore te tangata whakahi e aroha ki te kaipapaki; e kore hoki e haere ki te hunga whakaaro nui.</verse>
        <verse osisID='Prov.15.13'> Ma te koa o te ngakau ka pai ai te mata: ma te pouri ia o te ngakau ka maru ai te wairua.</verse>
        <verse osisID='Prov.15.14'> E rapu ana te ngakau mohio i te matauranga; ko te kuware ia ta te mangai o nga wairangi e kai ai.</verse>
        <verse osisID='Prov.15.15'> He kino nga ra katoa o te hunga pouri; he hakari tonu ta te tangata i te ngakau marama.</verse>
        <verse osisID='Prov.15.16'> He pai ke te iti i kinakitia ki te wehi ki a Ihowa, i te nui taonga i kinakitia ki te raruraru.</verse>
        <verse osisID='Prov.15.17'>He pai ake te tina puwha ko te aroha hei kinaki, i te kau whangai e kinakitia ana ki te mauahara.</verse>
        <verse osisID='Prov.15.18'> He whakaoho tautohe ta te tangata pukuriri: he pehi pakanga ia ta te tangata manawanui.</verse>
        <verse osisID='Prov.15.19'> Ko te ara o te tangata mangere, ano he taiepa tataramoa; he ara nui ia to te tangata tika.</verse>
        <verse osisID='Prov.15.20'> He tama whakaaro nui, ka koa te papa: tena ko te tama kuware, he whakahawea ki tona whaea.</verse>
        <verse osisID='Prov.15.21'> Ki te tangata maharakore he mea whakahari te wairangi; he tika ia te haere a te tangata matau.</verse>
        <verse osisID='Prov.15.22'> Ki te kahore he runanga, ka pororaru nga tikanga: ma te tokomaha ia o nga kaiwhakatakoto whakaaro ka mau ai.</verse>
        <verse osisID='Prov.15.23'> Kei ta tona mangai i whakahoki ai he koa mo te tangata: ko te kupu i te wa i tika ai, ano te pai!</verse>
        <verse osisID='Prov.15.24'> Ki te tangata whakaaro nui e ahu whakarunga ana te ara ki te ora, he mea kia mahue ai i a ia te reinga o raro.</verse>
        <verse osisID='Prov.15.25'> Ka hutia ake e Ihowa te whare o te tangata whakakake: engari ka whakapumautia e ia te rohe o te pouaru.</verse>
        <verse osisID='Prov.15.26'> He mea whakarihariha ki a Ihowa nga whakaaro nanakia; he mea kohakore ia nga kupu ahuareka.</verse>
        <verse osisID='Prov.15.27'> Ko te tangata apo taonga, raruraru ana i a ia tona whare; ka ora ia te tangata e kino ana ki nga mea homai noa.</verse>
        <verse osisID='Prov.15.28'> Ko te ngakau o te tangata tika e ata whakaaro ana ki te kupu hei whakahokinga; ko te mangai ia o te tangata kino e tahoro ana i nga mea kikino.</verse>
        <verse osisID='Prov.15.29'> E matara ana a Ihowa i te hunga kino: otiia e rongo ana ia ki te inoi a te hunga tika.</verse>
        <verse osisID='Prov.15.30'> Ma te marama o nga kanohi ka koa ai te ngakau: a ma te rongo pai ka momona ai nga wheua.</verse>
        <verse osisID='Prov.15.31'> Ko te taringa e whakarongo ana ki te whakatupato e ora ai, ka noho i waenga i te hunga whakaaro nui.</verse>
        <verse osisID='Prov.15.32'> Ko te tangata e whakakahore ana ki te papaki, e whakahawea ana ki tona wairua; engari ko te tangata e rongo ana ki te ako, ka whiwhi ki te ngakau mahara.</verse>
        <verse osisID='Prov.15.33'> Ko te wehi ki a Ihowa te ako o te whakaaro nui; ko te ngakau whakaiti hoki e haere ana i mua i te honore.</verse>
      </chapter>
      <chapter osisID='Prov.16'>
        <verse osisID='Prov.16.1'> Ko nga whakatakataka a te ngakau na te tangata; engari ko te kupu whakahoki a te arero na Ihowa.</verse>
        <verse osisID='Prov.16.2'> Ko nga ara katoa o te tangata he ma ki ona ake kanohi; ko Ihowa ia ki te pauna i nga wairua.</verse>
        <verse osisID='Prov.16.3'> Utaina au mahi ki runga ki a Ihowa, a ka whakapumautia ou whakaaro.</verse>
        <verse osisID='Prov.16.4'> He mea hanga na Ihowa nga mea katoa mo tona tutukitanga, mo tona: ae ra, ko te tangata kino hoki mo te ra o te kino.</verse>
        <verse osisID='Prov.16.5'> He mea whakarihariha na Ihowa te hunga ngakau whakakake katoa; ahakoa pupuri te ringa ki te ringa, e kore ia e kore te whiua.</verse>
        <verse osisID='Prov.16.6'> Ko te mahi tohu tangata me te pono hei pure mo te kino; ma te wehi hoki ki a Ihowa ka mawehe atu ai te tangata i te kino.</verse>
        <verse osisID='Prov.16.7'> Ki te pai a Ihowa ki nga ara o te tangata, ka meinga e ia ona hoariri nei ano kia mau te rongo ki a ia.</verse>
        <verse osisID='Prov.16.8'> He pai ake te mea iti i runga i te tika, i nga hua maha ki te kahore he tika.</verse>
        <verse osisID='Prov.16.9'> Ko te ngakau o te tangata hei whakaaro i tona ara; ko Ihowa ia hei whakatika i tona hikoi.</verse>
        <verse osisID='Prov.16.10'> He kupu atua kei nga ngutu o te kingi; e kore tona mangai e poka ke ina whakawa.</verse>
        <verse osisID='Prov.16.11'> Ko te taimaha tika, ko te pauna tika, na Ihowa; he mahi nana nga kohatu katoa o te putea.</verse>
        <verse osisID='Prov.16.12'> He mea whakarihariha ki nga kingi te mahi i te kino; na te tika hoki i u ai te torona.</verse>
        <verse osisID='Prov.16.13'> He mea ahuareka ki nga kingi nga ngutu tika: e aroha ana hoki ratou ki te tangata e korero tika ana.</verse>
        <verse osisID='Prov.16.14'> Ko te riri o te kingi ano he karere mo te mate: engari ka whakamarietia e te tangata whakaaro nui.</verse>
        <verse osisID='Prov.16.15'>He ora kei te marama o te mata o te kingi: a ko tana manako he rite ki te kapua o to muri ua.</verse>
        <verse osisID='Prov.16.16'> Ko te whiwhi ki te whakaaro nui, ano te pai! pai atu i te whiwhi ki te koura; ko te whiwhi hoki ki te matauranga te mea e hiahiatia nuitia atu i te hiriwa.</verse>
        <verse osisID='Prov.16.17'> Ko te huanui o te hunga tika he mawehe atu i te kino: ko te tangata e whai whakaaro ana ki tona ara, ka mau tona wairua.</verse>
        <verse osisID='Prov.16.18'> Haere ai te whakakake i mua o te whakangaromanga, te wairua whakapehapeha i mua i te hinganga.</verse>
        <verse osisID='Prov.16.19'> Ko te ngakau whakaiti i waenga i te hunga rawakore, pai atu i te uru ki te tuwahanga taonga a te hunga whakakake.</verse>
        <verse osisID='Prov.16.20'> Ko te tangata e tahuri ana ki te kupu, ka kite i te pai: a ko te tangata e whakawhirinaki ana ki a Ihowa, ka hari.</verse>
        <verse osisID='Prov.16.21'> Ka kiia te whakaaro nui he matau; ma te reka hoki o nga ngutu ka neke ai te mohio.</verse>
        <verse osisID='Prov.16.22'> Ko te matauranga te puna o te ora mo te tangata i whiwhi ki tera; ko te ako ia mo te hunga wairangi ko to ratou wairangi ano.</verse>
        <verse osisID='Prov.16.23'> Ma te ngakau o te tangata whakaaro nui e tohutohu tona mangai, e apiti hoki he kupu mohio ki ona ngutu.</verse>
        <verse osisID='Prov.16.24'> Ko nga kupu matareka ano kei te honikoma, he reka ki te wairua, he rongoa ki nga wheua.</verse>
        <verse osisID='Prov.16.25'> Tera he ara e tika ana ki te titiro a te tangata; ko tona mutunga ia ko nga ara ki te mate.</verse>
        <verse osisID='Prov.16.26'> Ko te hiahia o te tangata e mahi ana, e mahi ana mona; no te mea e akiakina ana ia e tona mangai.</verse>
        <verse osisID='Prov.16.27'> E whakatakoto ana te tangata tikangakore i te kino, a kei ona ngutu ano he ahi e ka ana.</verse>
        <verse osisID='Prov.16.28'>Ko ta te tangata whanoke he titaritari i te raruraru; ko ta te tangata kawekawe korero he wehewehe i nga hoa tupu.</verse>
        <verse osisID='Prov.16.29'> Whakawai ai te tangata nanakia i tona hoa, kawe ai i a ia ki te huarahi kahore i pai.</verse>
        <verse osisID='Prov.16.30'>Ko te tangata e whakamoe ana i ona kanohi, e mea ana kia whakaaroa ai e ia nga mea whanoke; ko te tangata e kokopi ana i ona ngutu e whakatutuki ana i te kino.</verse>
        <verse osisID='Prov.16.31'> He karauna kororia te mahunga hina, e ka kitea i runga i te ara o te tika.</verse>
        <verse osisID='Prov.16.32'> Engari rawa te tangata manawanui i te tangata kaha, te tangata e pehia ana e ia tona wairua i te tangata i horo ai te pa.</verse>
        <verse osisID='Prov.16.33'> E maka ana te rota ki roto ki te kokorutanga o te kakahu; kei a Ihowa ia te tikanga katoa.</verse>
      </chapter>
      <chapter osisID='Prov.17'>
        <verse osisID='Prov.17.1'> Ko te maramara kai, ko te mea maroke me te ata noho hei kinaki, pai atu i te whare ki i nga hakari a te nganagare.</verse>
        <verse osisID='Prov.17.2'> Hei rangatira te pononga mahara mo te tama i whakama ai; ka whai wahi ano ia i roto i to nga teina.</verse>
        <verse osisID='Prov.17.3'> Ko te oko tahu para mo te hiriwa, ko te oumu mo te koura; ko Ihowa ia hei whakamatau mo nga ngakau.</verse>
        <verse osisID='Prov.17.4'> Ko te kaimahi i te he ka tahuri ki ta te ngutu kino; a ka whai taringa te teka ki ta te arero whanoke.</verse>
        <verse osisID='Prov.17.5'> Ko te taunu ki te rawakore he tawai ki tona Kaihanga: ko te tangata e koa ana ki nga aitua, e kore e kore te whiua.</verse>
        <verse osisID='Prov.17.6'> Hei karauna mo nga koroheke nga tamariki a nga tamariki: na, ko te kororia o nga tamariki ko o ratou matua.</verse>
        <verse osisID='Prov.17.7'> E kore te reo rangatira e tau ki te kuware: hore rawa ano hoki te ngutu teka ki te rangatira.</verse>
        <verse osisID='Prov.17.8'> Ko te tangata i te mea homai noa, he kohatu whakapaipai tera ki tana titiro; tona tahuritanga ake ki hea, ki hea, ka whiwhi ki te pai.</verse>
        <verse osisID='Prov.17.9'> Ko te tangata e hipoki ana i te he, e whai ana i te aroha; tena ko te tangata korerorero, e wehewehe ana i nga hoa tupu.</verse>
        <verse osisID='Prov.17.10'> Ko te ngotonga o te kupu riri ki roto ki te tangata matau, nui atu i to nga whiu kotahi rau ki roto ki te whakaarokore.</verse>
        <verse osisID='Prov.17.11'> He whakakeke kau ta te tangata kino e whai ai; no reira ka tukua atu he karere nanakia ki a ia.</verse>
        <verse osisID='Prov.17.12'> Kia tutaki ki te tangata te pea kua tangohia ana kuao; pai atu i te whakaarokore i a ia e wairangi ana.</verse>
        <verse osisID='Prov.17.13'> Ko te tangata e homai ana i te kino hei utu mo te pai, e kore te kino e neke atu i tona whare.</verse>
        <verse osisID='Prov.17.14'> Ko te timatanga o te totohe i rite ki te tangata e tuku ana i te wai kia rere: na reira waiho atu te totohe i te mea kiano i oho te ngangare.</verse>
        <verse osisID='Prov.17.15'> Ko te tangata e whakatika ana i ta te tangata kino, me ia e whakahe ana i ta te tangata tika, he rite tahi taua rua, he mea whakarihariha ki a Ihowa.</verse>
        <verse osisID='Prov.17.16'> Hei aha te utu i te ringa o te kuware, hei hoko i te whakaaro nui, kahore nei hoki ona matauranga?</verse>
        <verse osisID='Prov.17.17'> E aroha ana te hoa i nga wa katoa; na, ko te teina, ko te tuakana, i whanau tera mo nga aitua.</verse>
        <verse osisID='Prov.17.18'> Ko ta te tangata ngakaukore he papaki ringa; kua waiho hei whakakapi turanga i te aroaro o tona hoa.</verse>
        <verse osisID='Prov.17.19'> Ko te tangata e aroha ana ki te nganagare e aroha ana ki te kino; ko te tangata e whakarewa ana i tona kuwaha e rapu ana i te whakangaromanga.</verse>
        <verse osisID='Prov.17.20'> Ko te ngakau parori ke e kore e kite i te pai; ko te tangata he whanoke tona arero ka taka ki te kino.</verse>
        <verse osisID='Prov.17.21'> Ka whanau he whakaarokore ma tetahi tangata, hei whakapouri tera mona: e kore ano hoki e koa te papa o te poauau.</verse>
        <verse osisID='Prov.17.22'> He rongoa pai te ngakau koa; ki te maru ia te wairua, ka maroke nga wheua.</verse>
        <verse osisID='Prov.17.23'> E tango ana te tangata kino i te mea whakapati i te uma, hei whakapeau ke i nga ara o te whakarite whakawa.</verse>
        <verse osisID='Prov.17.24'> Kei te aroaro o te tangata matau nga whakaaro nui; kei nga pito ia o te whenua nga kanohi o te whakaarokore.</verse>
        <verse osisID='Prov.17.25'> Ko te tamaiti whakaarokore he mea whakapouri i tona papa, he mea whakakawa i te ngakau o tona whaea.</verse>
        <verse osisID='Prov.17.26'> Ehara ano hoki i te mea pai kia whiua te tangata tika, kia patua ranei nga rangatira mo te tika.</verse>
        <verse osisID='Prov.17.27'> He matauranga to te tangata e tohu ana i ana kupu: a he whakaaro to te tangata i te wairua manawanui.</verse>
        <verse osisID='Prov.17.28'>Ko te wairangi nei ano, ki te whakarongo puku, ka kiia he whakaaro nui: ki te kokopi ona ngutu, ka kiia ia he tupato.</verse>
      </chapter>
      <chapter osisID='Prov.18'>
        <verse osisID='Prov.18.1'> Ko te tangata tu ke, e whai ana i ta tona ake hiahia, e ngangau ana ki nga whakaaro totika katoa.</verse>
        <verse osisID='Prov.18.2'> Kahore o te whakaarokore ahuareka ki te matauranga; engari kia whakakitea e ia tona ngakau.</verse>
        <verse osisID='Prov.18.3'> I te taenga mai o te tangata kino ka tae mai ano te whakahawea, me te tawai hei hoa mo te whakama.</verse>
        <verse osisID='Prov.18.4'> He wai hohonu nga kupu a te mangai o te tangata; he awa e rere ana te puna o te whakaaro nui.</verse>
        <verse osisID='Prov.18.5'> Ehara i te mea pai te whakapai ki te kanohi o te tangata kino, te whakapeau ke ranei i ta te tangata tika ina whakawa.</verse>
        <verse osisID='Prov.18.6'> E uru ana nga ngutu o te whakaarokore ki te totohe, e karanga ana tona mangai ki nga whiu.</verse>
        <verse osisID='Prov.18.7'>Hei hunga ano mona te mangai o te whakaarokore; a ko ona ngutu hei rore mo tona wairua.</verse>
        <verse osisID='Prov.18.8'> Ano he kai reka nga kupu a te kawe korero; tae tonu iho ki nga wahi o roto rawa o te kopu.</verse>
        <verse osisID='Prov.18.9'> Ko te tangata ano hoki e mangere ana ki tana mahi, hei teina ia ki te tangata maumau.</verse>
        <verse osisID='Prov.18.10'> Hei pourewa kaha te ingoa o Ihowa; rere ana te tangata tika ki reira, a ora ake.</verse>
        <verse osisID='Prov.18.11'> Ko nga rawa o te tangata taonga hei pa kaha mona, hei pa tiketike ki tona whakaaro.</verse>
        <verse osisID='Prov.18.12'> I mua ake o te whakangaromanga ka whakakake te ngakau o te tangata; i mua ake ano hoki o te honore ko te ngakau papaku.</verse>
        <verse osisID='Prov.18.13'> Ko te tangata e whakahoki kupu ana i te mea kahore ano ia i rongo noa, he mahi wairangi tera nana, he hanga whakama.</verse>
        <verse osisID='Prov.18.14'> E whakamanawanui te wairua o te tangata ki tona mate; tena ko te wairua maru, ko wai e kaha ki tera?</verse>
        <verse osisID='Prov.18.15'> Ka whiwhi te ngakau o te tangata matau ki te mohio; e rapu ana hoki te taringa o nga whakaaro nui ki te mohio.</verse>
        <verse osisID='Prov.18.16'> Ma te mea tuku noa a te tangata ka watea ai he wahi mona, ka kawea hoki ia e tera ki te aroaro o nga tangata nunui.</verse>
        <verse osisID='Prov.18.17'> Ko te tangata nana te kupu tuatahi i te whakawa me te mea kei a ia te tika; na ka haere mai tona hoa, kei te rapu i te tikanga o tana.</verse>
        <verse osisID='Prov.18.18'> Ma te rota e mutu ai nga tautohe, a ko tera hei tauarai i waenganui o te hunga kaha.</verse>
        <verse osisID='Prov.18.19'> Ko te tuakana, teina ranei, i whakatakariritia, pakeke atu i te pa kaha: a ko aua tu ngangare me he tutaki tatau no te whare rangatira.</verse>
        <verse osisID='Prov.18.20'> Ka ki te kopu o te tangata i nga hua o tona mangai, ka makona ia i nga hua o ona ngutu.</verse>
        <verse osisID='Prov.18.21'> Ko te mate, ko te ora kei te arero: ko te hunga e aroha ana ki tera ka kai i ona hua.</verse>
        <verse osisID='Prov.18.22'> Ko te tangata kua kite i te wahine mana, kua kite i te mea pai, kua whiwhi hoki ki ta Ihowa whakapai.</verse>
        <verse osisID='Prov.18.23'> He inoi ta te rawakore hanga; he taikaha ia te whakahoki a te tangata taonga.</verse>
        <verse osisID='Prov.18.24'> Ko te tangata tini nga hoa aroha e whai ana i te he mona; tera ano ia te hoa aroha, nui atu i to te tuakana, i to te teina, tona piri mai.</verse>
      </chapter>
      <chapter osisID='Prov.19'>
        <verse osisID='Prov.19.1'> He pai ke te rawakore e haere ana i runga i tona tapatahi, i te ngutu whanoke, i te whakaarokore.</verse>
        <verse osisID='Prov.19.2'> Na ehara hoki i te mea pai kia kaua he matauranga mo te wairua; a, ko te tangata e hohoro ana ona waewae, ka hara.</verse>
        <verse osisID='Prov.19.3'> E whakaparoritia ana te ara o te tangata e tona wairangi: e amuamu ana hoki tona ngakau ki a Ihowa.</verse>
        <verse osisID='Prov.19.4'> Ma te rawa ka tokomaha atu ai nga hoa aroha: e wehea atu ana ia te rawakore i tona hoa aroha.</verse>
        <verse osisID='Prov.19.5'> E kore te kaiwhakapae teka e whakaharakoretia; e kore hoki e mawhiti te tangata korero teka.</verse>
        <verse osisID='Prov.19.6'> He tokomaha e whai kia manakohia e te tangata ringa mahora; he hoa aroha hoki nga tangata katoa no te tangata e homai mea ana.</verse>
        <verse osisID='Prov.19.7'>E kino ana nga teina katoa o te rawakore ki a ia: na nui ke atu te mataratanga atu o ona hoa i a ia! Whai noa ana kupu i a ratou, heoi kua riro ratou.</verse>
        <verse osisID='Prov.19.8'> Ko te tangata e mea ana ki te whakaaro nui mona, e aroha ana ki tona wairua ake: ko te tangata e pupuri ana i te matauranga, ka tutaki ki te pai.</verse>
        <verse osisID='Prov.19.9'> E kore te kaiwhakapae teka e whakaharakoretia; ka huna hoki te tangata korero teka.</verse>
        <verse osisID='Prov.19.10'> E kore e tau te noho rangatira ki te whakaarokore; he makere rawa te noho ko te pononga hei rangatira mo nga rangatira.</verse>
        <verse osisID='Prov.19.11'> Ko te ngarahu tupato ka pupuri i tona riri; a hei whakakororia mona te whakarere noa iho i te he.</verse>
        <verse osisID='Prov.19.12'> Ko te riri o te kingi rite tonu ki te hamama o te raiona; ko tana manako ia ano he tomairangi i runga i te tarutaru.</verse>
        <verse osisID='Prov.19.13'> He aitua mo tona papa te tamaiti whakaarokore: a, ko nga ngangare a te wahine, me te maturuturu puputu tonu.</verse>
        <verse osisID='Prov.19.14'> He whare, he taonga i tuku iho i nga matua: ko te hoa wahine mahara i a Ihowa.</verse>
        <verse osisID='Prov.19.15'> Ma te mangere e mea kia moe i te moe reka; ka matekai hoki te wairua o te rora.</verse>
        <verse osisID='Prov.19.16'> Ko te tangata e pupuri ana i te whakahau e pupuri ana i tona wairua: engari ko te tangata kore whakaaro ki ona ara ka mate.</verse>
        <verse osisID='Prov.19.17'> Ko te tangata e ohaoha ana ki te rawakore e whakatarewa moni ana ki a Ihowa, a ka utua ki a ia tana mahi atawhai.</verse>
        <verse osisID='Prov.19.18'> Pakia tau tama, i te mea kua whai manakohanga; kaua hoki tou ngakau e whai tonu i te whakangaromanga mona.</verse>
        <verse osisID='Prov.19.19'> Ko te tangatariri nui mana e waha tona he: ki te whakaora hoki koe i a ia, ka waiho tonu tena hei mahi mau.</verse>
        <verse osisID='Prov.19.20'> Whakarongo ki te kupu tohutohu, tahuri mai hoki ki te ako, kia whai whakaaro ai koe i tou mutunga iho.</verse>
        <verse osisID='Prov.19.21'> He maha nga whakaaro i roto i te ngakau o te tangata; e tu tonu ana ia ta Ihowa tikanga.</verse>
        <verse osisID='Prov.19.22'> Ko te hiahia o te tangata te aronga o tana atawhai: engari te rawakore i te tangata teka.</verse>
        <verse osisID='Prov.19.23'> Ko te wehi ki a Ihowa te ara ki te ora: a, ko te tangata kei a ia tera, ka noho makona; e kore tetahi he e pa ki a ia.</verse>
        <verse osisID='Prov.19.24'> E kuhua ana e te mangere tona ringa ki te rihi, e kore rawa nei e whakahokia e ia ki tona mangai.</verse>
        <verse osisID='Prov.19.25'> Pakia te tangata whakahi, a ka tupato nga kuware: akona hoki te tangata mahara, a ka mohio ia ki te matauranga.</verse>
        <verse osisID='Prov.19.26'> Ko te tangata e pahua ana i tona papa, e pei atu ana hoki i tona whaea, he tama ia e whakama ai, e ingoa kino ai hoki.</verse>
        <verse osisID='Prov.19.27'> Kati, e taku tama, te whakarongo ki te ako hei mea kau e kotiti atu ai i nga kupu o te matauranga.</verse>
        <verse osisID='Prov.19.28'> E whakahi ana te kaiwhakaatu he ki te whakawa; e horomia ana hoki te kino e te mangai o te hunga kino.</verse>
        <verse osisID='Prov.19.29'> Kua rite he whakawa mo nga whakahi, he whiu mo te tuara o nga whakaarokore.</verse>
      </chapter>
      <chapter osisID='Prov.20'>
        <verse osisID='Prov.20.1'> Ko ta te waina he whakahi, ko ta te wai kaha he ngangau: a, ko te hunga katoa e whakapohehetia ana e tera, kahore o ratou whakaaro nui.</verse>
        <verse osisID='Prov.20.2'> Ano he raiona e hamama ana te wehi o te kingi: ko te tangata e whakaoho ana i a ia kia riri, e hara ana ki tona wairua ake.</verse>
        <verse osisID='Prov.20.3'> He whakahonore mo te tangata te noho watea mai i te ngangare: engari ko nga wairangi he kowhetewhete tonu.</verse>
        <verse osisID='Prov.20.4'> Kahore te mangere e parau, he mea ki te hotoke; no reira ka pakiki kai mana i te kotinga witi, a kahore e whiwhi.</verse>
        <verse osisID='Prov.20.5'> He wai hohonu te whakaaro i roto i te ngakau o te tangata; e utuhia ano ia e te tangata matau.</verse>
        <verse osisID='Prov.20.6'> Ko ta te tini o te tangata he kauwhau i tona atawhai ake; ko wai ia e kite i te tangata pono?</verse>
        <verse osisID='Prov.20.7'> Ko te tangata tika, e haere ana i runga i tona tapatahi, ka manaakitia ana tamariki i muri i a ia.</verse>
        <verse osisID='Prov.20.8'> Ko te kingi e noho ana i runga i te torona whakawa, titaritaria ana e ona kanohi nga he katoa.</verse>
        <verse osisID='Prov.20.9'> Ko wai e mea, Kua ma i ahau toku ngakau, kua tahia atu oku hara?</verse>
        <verse osisID='Prov.20.10'> Ko nga pauna huhua, ko nga mehua huhua, he rite tahi taua rua, he mea whakarihariha anake ki a Ihowa.</verse>
        <verse osisID='Prov.20.11'> He tamariki nei ano ka mohiotia ki ana hanga, he ma ranei, he tika ranei tana mahi.</verse>
        <verse osisID='Prov.20.12'> Ko te taringa rongo, ko te kanohi titiro, na Ihowa raua ngatahi i hanga.</verse>
        <verse osisID='Prov.20.13'> Kaua e matenuitia te moe, kei rawakoretia koe; titiro ou kanohi, a ka makona koe i te taro.</verse>
        <verse osisID='Prov.20.14'> Ehara ehara, e ai ta te kaihoko: tona haerenga atu ia, kei te whakamanamana.</verse>
        <verse osisID='Prov.20.15'> He koura tena me te tini o te rupi; engari he taonga utu nui nga ngutu o te matauranga.</verse>
        <verse osisID='Prov.20.16'> Tangohia te kakahu o te kaiwhakakapi mo te tangata ke; puritia hoki te tangata i taunahatia hei whakakapi mo nga tangata ke.</verse>
        <verse osisID='Prov.20.17'> He reka ki te tangata te taro o te teka; muri iho ka ki tona mangai i te kirikiri.</verse>
        <verse osisID='Prov.20.18'> Ma te runanga ka u ai nga whakaaro; kia pai hoki te ngarahu ina anga ki te whawhai.</verse>
        <verse osisID='Prov.20.19'> Ko te tangata e kopikopiko ana ki te kawekawe korero, ka whakina e ia nga korero ngaro: na reira kaua e raweke atu ki te tangata ngutu hamama.</verse>
        <verse osisID='Prov.20.20'> Ko te tangata e kanga ana i tona papa, i tona whaea, ka tineia tona rama i roto i te pouri kerekere.</verse>
        <verse osisID='Prov.20.21'> I te timatanga e hohoro mai pea te taonga; e kore ia tona mutunga e whakapaingia.</verse>
        <verse osisID='Prov.20.22'> Kaua e mea, Ka utua e ahau te kino: taria ta Ihowa, a kei a ia he oranga mou.</verse>
        <verse osisID='Prov.20.23'> He mea whakarihariha ki a Ihowa nga taimaha rere ke; a e kore hoki te pauna tinihanga e pai.</verse>
        <verse osisID='Prov.20.24'> Na Ihowa nga haereerenga o te tangata: na ma te aha te tangata ka matau ai ki tona ara?</verse>
        <verse osisID='Prov.20.25'> Hei rore ki te tangata te oho noa ake ki te mea, He tapu! a, i muri i nga ki taurangi, kia uiui.</verse>
        <verse osisID='Prov.20.26'> Ka titaritaria e te kingi whakaaro nui te hunga kino, a ka hurihia hoki e ia te wira patu witi ki runga ki a ratou.</verse>
        <verse osisID='Prov.20.27'> He rama na Ihowa te manawa o te tangata, e rapu ana i nga mea katoa i roto rawa i te kopu.</verse>
        <verse osisID='Prov.20.28'> Hei kaitiaki mo te kingi te atawhai me te pono; e tautokona ake ana hoki tona torona e te atawhai.</verse>
        <verse osisID='Prov.20.29'> Ko te kororia o nga taitama ko to ratou kaha: a, ko te ataahua o nga kaumatua ko te upoko hina.</verse>
        <verse osisID='Prov.20.30'> E tahia atu ana te kino e nga karawarawa o te patunga; a e tae rawa ana nga whiu ki nga wahi o roto rawa o te kopu.</verse>
      </chapter>
      <chapter osisID='Prov.21'>
        <verse osisID='Prov.21.1'> Kei roto te ngakau o te kingi i te ringa o Ihowa ano he awa rerenga wai; e whakaangahia ana e ia ki nga wahi katoa e pai ai ia.</verse>
        <verse osisID='Prov.21.2'> Ko nga ara katoa o te tangata, tika kau ki ona kanohi ake: ko Ihowa ia hei pauna i nga ngakau.</verse>
        <verse osisID='Prov.21.3'> Ko te mahi i te tika, i te whakawa, ki ta Ihowa, pai atu i te patunga tapu.</verse>
        <verse osisID='Prov.21.4'> He kanohi whakakake, he ngakau whakapehapeha, a ko te rama hoki o te hunga kino, he hara kau.</verse>
        <verse osisID='Prov.21.5'> Ko nga whakaaro o te tangata uaua e ahu anake ana ki te hua o te taonga: ko te hunga takare katoa ia e whawhai kau ana ki te muhore.</verse>
        <verse osisID='Prov.21.6'> E rite ana ta te arero teka ami i te taonga ki te mamaoa e aia noatia ana; ko te hunga e rapu ana i era e rapu ana i te mate.</verse>
        <verse osisID='Prov.21.7'> Ma te pahua a te hunga kino e tahi atu ratou; mo ratou kahore e pai ki te whakawa.</verse>
        <verse osisID='Prov.21.8'> He ara tino kopikopiko to te tangata e waha ana i te hara: tena ko te tangata ma, he tika tana mahi.</verse>
        <verse osisID='Prov.21.9'> He pai ke te noho i te kokonga o te tuanui, i te noho tahi me te wahine ngangare i roto i te whare mahorahora.</verse>
        <verse osisID='Prov.21.10'> Ko ta te wairua o te tangata kino he hiahia ki te kino; e kore ona kanohi e manako ki tona hoa.</verse>
        <verse osisID='Prov.21.11'> Ki te whiua te tangata whakahi, ka whai whakaaro te kuware: a, ki te whakaakona te tangata whakaaro nui, ka whiwhi ia ki te matauranga.</verse>
        <verse osisID='Prov.21.12'> Ka ata whakaaroa e te tangata tika te whare o te tangata kino; te peheatanga e whakataka ai te hunga kino ki te mate mo ratou.</verse>
        <verse osisID='Prov.21.13'> Ko te tangata e puru ana i ona taringa ki te karanga a te rawakore, tera hoki ia e karanga, heoi e kore e whakarangona.</verse>
        <verse osisID='Prov.21.14'> Ma te mea homai puku ka marie ai te riri, ma te moni whakapati hoki i roto i te uma ka marie ai te aritarita kaha.</verse>
        <verse osisID='Prov.21.15'> He mahi koa na te tangata tika te whakawa; mo nga kaimahi ia i te kino, ko te whakangaromanga.</verse>
        <verse osisID='Prov.21.16'> Ko te tangata e kotiti ke ana i te huarahi o te mahara, ka noho ia i te whakaminenga o nga tupapaku.</verse>
        <verse osisID='Prov.21.17'> Ko te tangata matenui ki nga ahuareka, ka rawakore: a, ko te tangata e matenui ana ki te waina, ki te hinu, e kore e whai taonga.</verse>
        <verse osisID='Prov.21.18'> Hei utu te tangata kino mo te tangata tika; a ka haere mai te tangata kopeka hei whakakapi mo te tangata tu tika.</verse>
        <verse osisID='Prov.21.19'> He pai ke te noho i te koraha, i te noho tahi me te wahine tohetohe, wahine pukukino.</verse>
        <verse osisID='Prov.21.20'> Kei te nohoanga o te tangata whakaaro nui te taonga momohanga me te hinu; heoi maumauria ake e te wairangi.</verse>
        <verse osisID='Prov.21.21'> Ko te tangata e whai ana i te tika, i te atawhai, ka whiwhi ki te ora, ki te tika, ki te honore.</verse>
        <verse osisID='Prov.21.22'> Ka pikitia e te tangata whakaaro nui te pa o nga marohirohi, ka taka hoki i a ia te kaha i whakawhirinaki ai ratou.</verse>
        <verse osisID='Prov.21.23'> Ko te tangata e tiaki ana i tona mangai, i tona arero, e tiaki ana i tona wairua kei raru.</verse>
        <verse osisID='Prov.21.24'> Ko te tangata whakakake, whakapehapeha, ko te tangata whakahi tona ingoa, e mahi ana ia i runga i te whakahirahira o tona whakamanamana.</verse>
        <verse osisID='Prov.21.25'> Ka mate te tangata mangere i tona hiahia ano; e kore hoki ona ringa e pai ki te mahi.</verse>
        <verse osisID='Prov.21.26'>Tera te hanga he kaiapo tonu a pau noa te ra: ko ta te tangata tika ia he homai, kahore hoki ana kaiponu.</verse>
        <verse osisID='Prov.21.27'> He mea whakarihariha te whakahere a te tangata kino; tera noa ake ina he te whakaaro i kawea mai ai e ia.</verse>
        <verse osisID='Prov.21.28'> Ka mate te kaiwhakaatu teka; na, ko te tangata whakarongo, ka korero, kahore he kaiwhakahe.</verse>
        <verse osisID='Prov.21.29'> Ka whakamaro te tangata kino i tona mata: tena ko te tangata tika, ka whakapai i ona ara.</verse>
        <verse osisID='Prov.21.30'> I to Ihowa aroaro kahore he whakaaro nui, kahore he matauranga, kahore he kupu mohio, e tu.</verse>
        <verse osisID='Prov.21.31'>Kua rite noa ake he hoiho mo te ra o te whawhai; kei a Ihowa ia te whakaoranga.</verse>
      </chapter>
      <chapter osisID='Prov.22'>
        <verse osisID='Prov.22.1'> Engari te ingoa pai e whiriwhiria rawatia i nga taonga nui, me te manakohanga aroha i te hiriwa, i te koura.</verse>
        <verse osisID='Prov.22.2'> Ka tutataki te tangata taonga raua ko te rawakore; ko Ihowa te kaihanga o ratou katoa.</verse>
        <verse osisID='Prov.22.3'> Ko te tangata tupato, ka kitea atu e ia te he, ka huna i a ia; ko nga kuware, haere tonu atu, mamae tonu atu.</verse>
        <verse osisID='Prov.22.4'> Ko te hua o te mahaki, a ko te wehi ki a Ihowa, he taonga, he honore, he ora.</verse>
        <verse osisID='Prov.22.5'> He tataramoa, he mahanga kei te ara o te whanoke; ko te tangata ia e tiaki ana i tona wairua, ka matara atu i ena.</verse>
        <verse osisID='Prov.22.6'> Whakatupuria ake te tamaiti i te ara e haere ai ia, a, ka kaumatua, e kore e mahue i a ia.</verse>
        <verse osisID='Prov.22.7'> E whakatakoto tikanga ana te tangata taonga mo nga rawakore; a, ko te tangata i te nama, hei pononga ia ma te tangata nana i whakatarewa mai.</verse>
        <verse osisID='Prov.22.8'> Ko te kairui o te kino, ka kokoti i te he: a ka kahore noa iho te patu o tona riri.</verse>
        <verse osisID='Prov.22.9'> Ko te kanohi ohaoha, ka manaakitia tera; e hoatu ana hoki e ia tetahi wahi o tana taro ma te rawakore.</verse>
        <verse osisID='Prov.22.10'> Peia atu te tangata whakahi, a ka riro te ngangare; ka mutu ano hoki te totohe me te whakahawea.</verse>
        <verse osisID='Prov.22.11'> Ko te tangata e matenui ana ki te ngakau ma, ko te kingi he hoa mona, mo te ahuareka o ona ngutu.</verse>
        <verse osisID='Prov.22.12'> Ma nga kanohi o Ihowa e tiaki te tangata whai matauranga, e whakataka ana hoki e ia nga kupu a te tangata kopeka.</verse>
        <verse osisID='Prov.22.13'> E mea ana te mangere, He raiona kei waho: ka whakamatea ahau ki nga huarahi.</verse>
        <verse osisID='Prov.22.14'> He poka hohonu te mangai o nga wahine ke: ka taka ki roto ta Ihowa tangata e whakarihariha ai.</verse>
        <verse osisID='Prov.22.15'> Paihere rawa te wairangi ki roto ki te ngakau o te tamaiti; otiia ma te rakau o te whiu e pei kia matara atu i a ia.</verse>
        <verse osisID='Prov.22.16'> Ko te tangata e tukino ana i te rawakore kia maha atu ai he taonga mana, me te tangata hoki e hoatu mea ana ki te tangata taonga, ka tutuki raua ki te muhore kau.</verse>
        <verse osisID='Prov.22.17'> Anga mai tou taringa, whakarongo mai hoki ki nga kupu a te hunga whakaaro nui, kia tahuri mai hoki tou ngakau ki toku matauranga.</verse>
        <verse osisID='Prov.22.18'>He mea ahareka hoki, mehemea ka puritia e koe i roto i tou kopu, ki te u ngatahi raua ki runga ki ou ngutu;</verse>
        <verse osisID='Prov.22.19'>Kia okioki ai koe ki a Ihowa, koia i whakakitea ai e ahau aua mea ki a koe i tenei ra, ki a koe na ano.</verse>
        <verse osisID='Prov.22.20'>He teka ianei hira rawa nga mea kua tuhituhia atu nei e ahau ki a koe, he kupu ako, he kupu mohio;</verse>
        <verse osisID='Prov.22.21'>Kia mohio ai koe ki te tuturutanga o nga kupu o te pono, kia whakahokia ai e koe he kupu pono ki te hunga e ngare ana i a koe?</verse>
        <verse osisID='Prov.22.22'> Kaua e pahuatia te rawakore, no te mea he rawakore ia, kaua hoki e whakatupuria kinotia te tangata iti i te kuwaha:</verse>
        <verse osisID='Prov.22.23'>No te mea ka tohea e Ihowa ta ratou tohe, ka pahuatia ano hoki e ia te wairua o te hunga e pahua ana i a ratou.</verse>
        <verse osisID='Prov.22.24'> Kaua e whakahoa ki te tangata pukuriri; kei haere tahi hoki koe i te tangata aritarita;</verse>
        <verse osisID='Prov.22.25'>Kei akona e koe ona ara, a ka riro i a koe he mahanga mo tou wairua.</verse>
        <verse osisID='Prov.22.26'> Kei uru koe ki roto ki te hunga papaki ringa, ki nga kaiwhakakapi turanga ranei mo te moni tarewa:</verse>
        <verse osisID='Prov.22.27'>Ki te kahore au mea hei utu, hei aha i tangohia ai e ia tou moenga i raro i a koe?</verse>
        <verse osisID='Prov.22.28'> Kaua e whakanekehia atu te rohe tawhito i whakatakotoria e ou matua.</verse>
        <verse osisID='Prov.22.29'> Kei te kite ranei koe i tetahi tangata e uaua ana ki tana mahi? ka tu ia ki te aroaro o nga kingi; e kore ia e tu ki te aroaro o nga ware.</verse>
      </chapter>
      <chapter osisID='Prov.23'>
        <verse osisID='Prov.23.1'> Ki te noho tahi korua ko te rangatira ki te kai, ata whakaaroa marietia tera i tou aroaro:</verse>
        <verse osisID='Prov.23.2'>Whakapakia he maripi ki tou korokoro, ki te mea he tangata kakai koe.</verse>
        <verse osisID='Prov.23.3'>Kaua e hiahia ki ana mea reka: he kai tinihanga hoki era.</verse>
        <verse osisID='Prov.23.4'> Kaua e taruke ki te mea taonga: kati tau mea ki tou matauranga.</verse>
        <verse osisID='Prov.23.5'>E anga mai ranei ou kanohi ki taua mea korekore nei? He pono hoki ka whai parirau te taonga, koia ano kei te ekara, rere ana whaka te rangi.</verse>
        <verse osisID='Prov.23.6'> Kaua e kainga te kai a te tangata kanohi kino, kei minamina hoki koe ki ana mea reka.</verse>
        <verse osisID='Prov.23.7'>Ko tana hoki e mea ai i roto i a ia, pera tonu ia: E kai, e inu; koia tana kupu ki a koe; kahore ia ona ngakau ki a koe.</verse>
        <verse osisID='Prov.23.8'>Ko te kongakonga i kainga e koe, ka ruakina e koe, ka maumauria ano hoki au kupu reka.</verse>
        <verse osisID='Prov.23.9'> Kaua e korero ki nga taringa o te kuware; ka whakahawea hoki ia ki te whakaaro nui o au kupu.</verse>
        <verse osisID='Prov.23.10'> Kei whakanekehia e koe te rohe tawhito; kei haere koe ki nga mara a te pani:</verse>
        <verse osisID='Prov.23.11'>No te mea he kaha to ratou kaiwhakaora; ka tohea e ia ta ratou tohe ki a koe.</verse>
        <verse osisID='Prov.23.12'> Anga atu tou ngakau ki te ako, me ou taringa ki nga kupu o te matauranga.</verse>
        <verse osisID='Prov.23.13'>Kaua e tohungia te whiu ki te tamaiti: ki te patua hoki ia e koe ki te rakau, e kore ia e mate.</verse>
        <verse osisID='Prov.23.14'>Tatatia ia e koe ki te rakau, a ka whakaorangia e koe tona wairua i te reinga.</verse>
        <verse osisID='Prov.23.15'>E taku tama, ki te whakaaro nui tou ngakau, ka koa hoki toku ngakau, ae ra, toku nei ano:</verse>
        <verse osisID='Prov.23.16'>Ae ra, ka hari oku whatumanawa, ina korero ou ngutu i nga mea tika.</verse>
        <verse osisID='Prov.23.17'> Kei hae tou ngakau ki te hunga hara; engari kia wehi koe ki a Ihowa, a pau noa te ra.</verse>
        <verse osisID='Prov.23.18'>He pono hoki tera ano he whakautu; e kore ano hoki tau i tumanako ai e hatepea atu.</verse>
        <verse osisID='Prov.23.19'> Whakarongo ra, e taku tama, kia whai whakaaro hoki koe, a whakatikaia tou ngakau i te ara.</verse>
        <verse osisID='Prov.23.20'>Kei uru ki te hunga kakai waina; ki te hunga pukukai kikokiko:</verse>
        <verse osisID='Prov.23.21'>No te mea ka tutuki tahi te tangata inu raua ko te tangata kakai ki te rawakore; he tawhetawhe hoki te kakahu a te momoe mo te tangata.</verse>
        <verse osisID='Prov.23.22'>Whakarongo ki tou papa nana koe; kaua hoki e whakahawea ki tou whaea ina ruruhi ia.</verse>
        <verse osisID='Prov.23.23'>Hokona te pono, kaua hoki e whakawhitiwhitia; ae ra, te whakaaro nui, te ako hoki, me te matauranga.</verse>
        <verse osisID='Prov.23.24'>Nui atu hoki te koa o te papa o te tangata tika; a, ko te tangata e whanau he tama whakaaro nui mana, ka hari ia ki a ia.</verse>
        <verse osisID='Prov.23.25'>Kia hari tou papa raua ko tou whaea, ina, kia koa te wahine i whanau ai koe.</verse>
        <verse osisID='Prov.23.26'>E taku tama, homai tou ngakau ki ahau, kia manako ano hoki ou kanohi ki aku ara.</verse>
        <verse osisID='Prov.23.27'>No te mea he rua hohonu te wahine kairau; he poka kuiti te wahine ke.</verse>
        <verse osisID='Prov.23.28'>Ae ra, ka whanga ia ano he kaipahua, a ka whakatokomahatia e ia nga tangata poka ke.</verse>
        <verse osisID='Prov.23.29'> Ko wai e aue? Ko wai e tangi? Ko wai e totohe? Ko wai e ngangautia? Ko wai e maru, he mea takekore? Ko wai e whero tonu ona kanohi?</verse>
        <verse osisID='Prov.23.30'>Ko te hunga e noho roa ana ki te waina; ko te hunga e haere ana ki te rapu i te waina whakaranu.</verse>
        <verse osisID='Prov.23.31'>Kaua e titiro ki te waina i te mea e whero ana, ina puta tona kara i roto i te kapu, ina mania tona heke.</verse>
        <verse osisID='Prov.23.32'>Tona tukunga iho ano he nakahi e ngau ana, koia ano kei te wero a te neke.</verse>
        <verse osisID='Prov.23.33'>E kite hoki ou kanohi i nga mea rereke, a ka puta he kupu rereke i tou ngakau.</verse>
        <verse osisID='Prov.23.34'>Ae ra, ka rite koe ki te tangata e takoto ana i waenga moana, ki te tangata ranei e takoto ana i te tihi o te rewa.</verse>
        <verse osisID='Prov.23.35'>A ka mea koe, Patua ana ahau e ratou, a kihai ahau i mamae; tatatia ana ahau e ratou, a kihai ahau i mohio: a hea ahau ara ake ai? Ka rapua ano e ahau.</verse>
      </chapter>
      <chapter osisID='Prov.24'>
        <verse osisID='Prov.24.1'> Kei hae koe ki te hunga kino, kaua hoki e hiahia hei hoa mo ratou.</verse>
        <verse osisID='Prov.24.2'>Ko ta to ratou ngakau hoki e whakaaro ai, he tukino, ko ta o ratou ngutu e korero ai, he whanoke.</verse>
        <verse osisID='Prov.24.3'> Ma te whakaaro nui ka hanga ai te whare, a ma te matauranga ka u ai:</verse>
        <verse osisID='Prov.24.4'>Ma te mohio hoki ka ki ai nga ruma i nga taonga utu nui katoa, i nga mea ahuareka.</verse>
        <verse osisID='Prov.24.5'>He kaha te tangata whakaaro nui; ae, e whakanuia ana e te tangata mohio te kaha.</verse>
        <verse osisID='Prov.24.6'>Na kia pai te ngarahu ina anga koe ki te whawhai: kei te tokomaha hoki o nga kaiwhakatakoto whakaaro te ora.</verse>
        <verse osisID='Prov.24.7'> He tiketike rawa te whakaaro nui mo te wairangi: e kore e kuihi tona mangai i te kuwaha.</verse>
        <verse osisID='Prov.24.8'>Ko te tangata e whakaaro ana ki te kino, ka kiia he whanoke.</verse>
        <verse osisID='Prov.24.9'>He hara te whakaaro wairangi: he mea whakarihariha ano ki te tangata te tangata whakahi.</verse>
        <verse osisID='Prov.24.10'> Ki te ngoikore koe i te ra o te he, he iti tou kaha.</verse>
        <verse osisID='Prov.24.11'> Whakaorangia te hunga e kawea atu ana ki te mate, a puritia mai hoki e koe te hunga e meatia ana kia whakamatea.</verse>
        <verse osisID='Prov.24.12'>Ki te mea koe, Nana, kihai tenei i mohiotia e matou: kahore ianei te kaipauna ngakau i te whakaaro ki tera? a, ko te kaitiaki o tou wairua, kahore ranei ia e mohio? e kore ranei e homai e ia ki te tangata kia rite ki tana mahi?</verse>
        <verse osisID='Prov.24.13'> Kainga, e taku tama, te honi, he pai hoki; me te honikoma, he mea reka hoki ki tou mangai:</verse>
        <verse osisID='Prov.24.14'>Ka mohio ai koe ki te whakaaro nui, he mea ki tou wairua: ki te kitea e koe, he tukunga iho ano tona, e kore hoki tau i tumanako ai e hatepea.</verse>
        <verse osisID='Prov.24.15'> Kaua, e te tangata kino, e whanga ki te nohoanga o te tangata tika; kei tukino koe ki tona takotoranga.</verse>
        <verse osisID='Prov.24.16'>E hinga ana hoki te tangata tika, e whitu hinganga, ka ara ake ano: ka whakataka ia te hunga kino e te he.</verse>
        <verse osisID='Prov.24.17'> Kaua e harakoa ki te hinga tou hoariri, kaua hoki tou ngakau e hari ina taka ia:</verse>
        <verse osisID='Prov.24.18'>Kei kite a Ihowa, a ka he ki tana titiro, a ka tahuri atu tona riri i a ia.</verse>
        <verse osisID='Prov.24.19'> Kei mamae koe, he mea mo nga kaimahi i te kino, kei hae hoki ki te hunga kino.</verse>
        <verse osisID='Prov.24.20'>Kahore hoki he mutunga pai ki te tangata kino; ka keto hoki te rama a te hunga kino.</verse>
        <verse osisID='Prov.24.21'> E taku tama, e wehi ki a Ihowa, ki te kingi hoki: a, kaua e whakauru noa atu ki te hunga e mea ana ki te whakaputa ke.</verse>
        <verse osisID='Prov.24.22'>No te mea ka puta tata te aitua mo ratou: a ko wai ka mohio ki te whakangaromanga o raua tokorua?</verse>
        <verse osisID='Prov.24.23'> He whakatauki ano hoki enei na te hunga whakaaro nui. Ehara i te mea pai kia whakaaro ki te kanohi tangata ina whakawa.</verse>
        <verse osisID='Prov.24.24'>Ko te tangata e mea ana ki te tangata kino, He tika koe; ka kanga nga iwi ki a ia, ka whakarihariha nga tauiwi ki a ia.</verse>
        <verse osisID='Prov.24.25'>Otiia ka koa nga ngakau o te hunga e riria ai tona he, ka tau iho ano hoki te manaaki pai ki runga ki a ratou.</verse>
        <verse osisID='Prov.24.26'>Ka kihia e ia nga ngutu e whakahoki ana i nga kupu tika.</verse>
        <verse osisID='Prov.24.27'> Meinga kia takoto pai tau mahi i waho, kia rite hoki hei meatanga mau i te mara; muri iho ka hanga i tou whare.</verse>
        <verse osisID='Prov.24.28'> Kaua koe e tu hei kaiwhakaatu he mo tou hoa, i te mea kahore he take; a kaua e tinihanga ki ou ngutu.</verse>
        <verse osisID='Prov.24.29'>Kaua e ki, Ka meatia ano e ahau ki a ia tana i mea ai ki ahau; ka rite ki ta te tangata mahi taku e whakahoki ai ki a ia.</verse>
        <verse osisID='Prov.24.30'> I haere ahau i te taha o te mara a te mangere, i te taha hoki o te mara waina a te tangata kahore ona mahara;</verse>
        <verse osisID='Prov.24.31'>Na, kua tupuria katoatia e te tataramoa, kapi tonu te mata o te mara i te ongaonga, a ko to reira taiepa kohatu kua oti te wahi.</verse>
        <verse osisID='Prov.24.32'>Katahi ahau ka titiro, ka ata whakaaroaro: ka kite ahau, a ka hopu mai hei ako moku.</verse>
        <verse osisID='Prov.24.33'>Kia iti ake nei te wahi e parangia ai, kia iti ake nei te moe, kia iti ake te kotuituitanga o nga ringa ka moe ai:</verse>
        <verse osisID='Prov.24.34'>Ka pera te haerenga mai o tou muhore ano he kaipahua; o tou rawakore hoki ano he tangata mau patu.</verse>
      </chapter>
      <chapter osisID='Prov.25'>
        <verse osisID='Prov.25.1'> He whakatauki ano enei na Horomona, he mea tuhi e nga tangata a Hetekia kingi o Hura.</verse>
        <verse osisID='Prov.25.2'> Ko to te Atua whakakororia, he hunga mea; ko to nga kingi whakakororia he rapu mea.</verse>
        <verse osisID='Prov.25.3'>Ko te rangi mo te tiketike, ko te whenua mo te hohonu, a ko te ngakau o nga kingi, te taea te rapu.</verse>
        <verse osisID='Prov.25.4'> Tahia atu te para i te hiriwa, a ka puta mai he oko ma te kaitahi para:</verse>
        <verse osisID='Prov.25.5'>Tangohia atu te tangata kino i te aroaro o te kingi, a ka u tona torona i runga i te tika.</verse>
        <verse osisID='Prov.25.6'> Kei whakaputa i a koe ki mua i te aroaro o te kingi, kei tu hoki ki te wahi o nga metararahi.</verse>
        <verse osisID='Prov.25.7'>He pai he hoki kia kiia mai ki a koe, Haere mai ki runga nei; i te mea kia whakahokia iho koe ki raro i te aroaro o te rangatira i kitea nei e ou kanohi.</verse>
        <verse osisID='Prov.25.8'> Kei hohoro te haere ki te ngangare, kei kore e kitea e koe tau e mea ai i tona mutunga iho, ina meinga koe e tou hoa kia whakama.</verse>
        <verse osisID='Prov.25.9'>Tohea tau tohe ki tou hoa tonu, a kaua e whakina te mea hunga a tetahi:</verse>
        <verse osisID='Prov.25.10'>Kei kohukohutia koe e te tangata i rongo, a kore ake tou ingoa kino e tahuri atu.</verse>
        <verse osisID='Prov.25.11'> He kupu i tika te korero, ko tona rite kei nga a poro koura i roto i nga kete hiriwa.</verse>
        <verse osisID='Prov.25.12'>He pera i te whakakai koura, i te whakapaipai koura parakore koia ano te ako a te whakaaro nui ki te taringa rongo.</verse>
        <verse osisID='Prov.25.13'> Rite tonu ki te matao o te hukarere i te kotinga witi te karere pono ki ona kaingare; ka ora hoki i a ia te ngakau o ona ariki.</verse>
        <verse osisID='Prov.25.14'> He pera i nga kapua me te hau uakore, koia ano te rite o te tangata e whakamanamana ana ki ana hakari horihori.</verse>
        <verse osisID='Prov.25.15'> Ma te roa e whakamanawanui ana ka whakaae mai ai te kingi, a ma te arero ngawarika mangungu ai te wheua.</verse>
        <verse osisID='Prov.25.16'> Kua kitea e koe he honi? Kainga ko te wahi e makona ai koe; kei ki rawa koe i taua mea, ka ruakina e koe.</verse>
        <verse osisID='Prov.25.17'> Kia takitahi tou waewae ki te whare o tou hoa; kei hoha ia ki a koe, a ka kino ki a koe.</verse>
        <verse osisID='Prov.25.18'> Ko te tangata e whakaatu teka ana mo tona hoa, he patu ia, he hoari, a he pere koi.</verse>
        <verse osisID='Prov.25.19'> Ko te whakawhirinaki ki te tangata tinihanga i te wa o te raru, e rite ana ki te niho whati, ki te waewae kua takoki.</verse>
        <verse osisID='Prov.25.20'> Ko te tangata e waiata ana ki te ngakau pouri, e rite ana ki te tangata e whakarere ana i te kakahu i te rangi maeke, ki te winika hoki i runga i te houra.</verse>
        <verse osisID='Prov.25.21'> Ki te matekai tou hoariri whangaia ki te taro; ki te matewai whakainumia ki te wai;</verse>
        <verse osisID='Prov.25.22'>Ka purangatia hoki e koe he waro kapura ki tona mahunga, a ka utua tau e Ihowa.</verse>
        <verse osisID='Prov.25.23'> E mauria ana mai e te hauraro he ua: e peratia ana hoki e te arero ngautuara, he kanohi pukuriri.</verse>
        <verse osisID='Prov.25.24'> He pai ke te noho i te kokonga o te tuanui, i te noho tahi me te wahine ngangare i roto i te whare mahorahora.</verse>
        <verse osisID='Prov.25.25'> He rongo pai no te whenua tawhiti, tona rite kei nga wai matao ki te wairua matewai.</verse>
        <verse osisID='Prov.25.26'> Me te manawa whenua i takatakahia, me te puna i whakaparuparutia, koia ano te tangata tika e hinga ana i te aroaro o te tangata kino.</verse>
        <verse osisID='Prov.25.27'> Ehara i te mea pai te kai nui i te honi; waihoki ko a te tangata rapu i to ratou ake kororia ehara i te kororia.</verse>
        <verse osisID='Prov.25.28'> Ko te tangata e kore nei e pehi i tona wairua, e rite ana ki te pa kua pakaru, kahore ona taiepa.</verse>
      </chapter>
      <chapter osisID='Prov.26'>
        <verse osisID='Prov.26.1'> He pera i te hukarere i te raumati, i te ua hoki i te kotinga witi, te kore e tau o te honore mo te wairangi.</verse>
        <verse osisID='Prov.26.2'> He pera i te manu e rererere noa ana, i te waroa i ona rerenga te kanga pokanoa; e kore e whakatau.</verse>
        <verse osisID='Prov.26.3'> He whiu mo te hoiho, he paraire mo te kaihe, a he rakau mo te tuara o nga wairangi.</verse>
        <verse osisID='Prov.26.4'> Kei rite ki tona whakaarokore tau whakautu ki te wairangi, kei rite hoki a koe na ki a ia.</verse>
        <verse osisID='Prov.26.5'>Kia rite ki tona whakaarokore tau whakautu ki te wairangi, kei mea ia he whakaaro nui ia.</verse>
        <verse osisID='Prov.26.6'> Ko te tangata e tuku korero ana ma te ringa o te wairangi, e tapahi ana i ona waewae ano, e inumia ana hoki te he.</verse>
        <verse osisID='Prov.26.7'>E tautau noa ana nga waewae o te kopa: he pera hoki te whakatauki i te mangai o te wairangi.</verse>
        <verse osisID='Prov.26.8'>Ko te takai mea whakapaipai i roto i te puranga kohatu, ko tona rite kei te tangata e whakakororia ano i te wairangi.</verse>
        <verse osisID='Prov.26.9'>E rite ana ki te tataramoa e wero nei i te ringa o te haurangi, koia ano te whakatauki i te mangai o nga wairangi.</verse>
        <verse osisID='Prov.26.10'> Ka rite ki te kaikopere i tu ai te katoa, te tangata e utu ana i te wairangi me te tangata hoki e utu ana i nga tira haere.</verse>
        <verse osisID='Prov.26.11'> Ka rite ki te kuri e hoki nei ki tona ruaki, te wairangi e tuarua ana i tona poauau.</verse>
        <verse osisID='Prov.26.12'> Ka kite koe i te tangata e mea ana ki a ia he whakaaro nui? Ki ta te whakaaro tera e rahi ake ta te wairangi i tana.</verse>
        <verse osisID='Prov.26.13'> E ki ana te mangere, He raiona kei te ara; he raiona kei nga waharoa.</verse>
        <verse osisID='Prov.26.14'> He pera i te tatau e tahurihuri ra i runga i ona inihi, koia ano te mangere i runga i tona moenga.</verse>
        <verse osisID='Prov.26.15'> E kuhua ana e te mangere tona ringa ki te rihi; he mahi ngenge rawa ki a ia te whakahoki mai ki tona mangai.</verse>
        <verse osisID='Prov.26.16'> He nui ke ake te whakaaro nui o te mangere, ki tana nei whakaaro, i to nga tangata tokowhitu e whakaatu ana i te tikanga.</verse>
        <verse osisID='Prov.26.17'> Ko te tangata e haere atu ana, e pokanoa ana ki te whawhai ehara nei i a ia, ko tona rite kei te tangata e hopu ana i te kuri ki ona taringa.</verse>
        <verse osisID='Prov.26.18'> Rite tonu ki te haurangi e makamaka ana i nga mea mura, i nga pere, i te mate,</verse>
        <verse osisID='Prov.26.19'>Te tangata e tinihanga ana ki tona hoa, e mea ana, He teka ianei he takaro taku?</verse>
        <verse osisID='Prov.26.20'> Ki te kahore he wahie, ka mate te ahi: ki te kore hoki he tangata kawekawe korero, ka mutu te ngangare.</verse>
        <verse osisID='Prov.26.21'>He waro ki nga ngarahu wera, he wahie ki te ahi; he pera te tangata totohe ki te tahu i te ngangare.</verse>
        <verse osisID='Prov.26.22'>He rite nga kupu a te kaikawekawe korero ki te maramara reka, tae tonu iho ki nga wahi o roto rawa o te kopu.</verse>
        <verse osisID='Prov.26.23'> He ngutu puka me te ngakau kino, ko te rite kei te oko oneone i whakakikoruatia ki te para hiriwa.</verse>
        <verse osisID='Prov.26.24'> Ko te tangata mauahara e whakaware ana ki ona ngutu, otiia e rongoatia ana e ia te tinihanga ki roto ki a ia:</verse>
        <verse osisID='Prov.26.25'>Ki te pai tona reo, kaua e whakapono ki a ia; e whitu hoki nga mea whakarihariha kei roto i tona ngakau.</verse>
        <verse osisID='Prov.26.26'>Ahakoa hipoki tona mauahara i a ia ki te tinihanga, ka whakakitea nuitia tona kino ki te aroaro o te whakaminenga.</verse>
        <verse osisID='Prov.26.27'> Ko te tangata e keri ana i te rua, ka taka ano ki roto: a ko te tangata e huri ana i te kohatu, ka hoki mai ano ki runga ki a ia.</verse>
        <verse osisID='Prov.26.28'> E kino ana te arero teka ki ana i kuru ai; a, ko ta te mangai whakapati, he mahi kia ngaro.</verse>
      </chapter>
      <chapter osisID='Prov.27'>
        <verse osisID='Prov.27.1'> Kei whakamanamana koe ki te ra apopo; kahore hoki koe e mohio ko te aha e puta mai i roto i te ra.</verse>
        <verse osisID='Prov.27.2'> Ma tetahi atu tangata te whakamoemiti mou, kaua ma tou mangai ake; ma te tangata ke, kaua ma ou ngutu ake.</verse>
        <verse osisID='Prov.27.3'> He taimaha te kohatu, he taimaha ano te kirikiri; he taimaha atu ia i a raua tahi te pukuriri o te wairangi.</verse>
        <verse osisID='Prov.27.4'>He mea nanakia te riri, he rutaki te aritarita; ko wai ia e tu i mua i te hae?</verse>
        <verse osisID='Prov.27.5'> He pai ke te riri matanui i te aroha huna.</verse>
        <verse osisID='Prov.27.6'>Ko nga patu a te hoa aroha he mea na te pono: ko nga kihi ia a te hoariri auau rawa.</verse>
        <verse osisID='Prov.27.7'> E ngaruru ana te wairua makona ki te honikoma: engari ki te wairua hiakai, reka kau nga mea kawa katoa.</verse>
        <verse osisID='Prov.27.8'> Rite tonu ki te manu e atiutiu noa atu ana i tona kohanga te tangata e atiutiu noa atu ana i tona wahi.</verse>
        <verse osisID='Prov.27.9'> He whakahari ngakau te hinu me te whakakakara; he pera ano nga ahuareka o to te tangata hoa aroha i ahu mai i nga tikanga mateoha i whakatakotoria e tona ngakau.</verse>
        <verse osisID='Prov.27.10'>Ko tou hoa aroha ake, a ko te hoa hoki o tou papa, kaua e whakarerea; kaua hoki e haere ki te whare o tou tuakana i te ra e mate ai koe: he pai ke hoki te hoa e tata ana i te tuakana i tawhiti.</verse>
        <verse osisID='Prov.27.11'> E taku tama, kia whakaaro nui, kia koa ai toku ngakau, kia whakahoki kupu ai hoki ahau ki te hunga e tawai ana ki ahau.</verse>
        <verse osisID='Prov.27.12'> E kite atu ana te tangata tupato i te he, a ka huna i a ia: tena ko te kuware, haere tonu atu, mamae tonu atu.</verse>
        <verse osisID='Prov.27.13'> Tangohia te kakahu o te kaiwhakakapi mo te tangata ke; tona taunaha ano hoki mo ta te wahine ke.</verse>
        <verse osisID='Prov.27.14'> Ko te tangata e maranga ana i te atatu, he nui hoki tona reo ki te manaaki i tona hoa ka kiia tana he kanga.</verse>
        <verse osisID='Prov.27.15'> He maturuturu e puputu tonu ana i te ra nui te ua, he wahine ngangare, rite tonu raua:</verse>
        <verse osisID='Prov.27.16'>Ko te tangata e mea ana ki te pehi i a ia, e mea ana ki te pehi i te hau, a ka tutaki tona ringa matau ki te hinu.</verse>
        <verse osisID='Prov.27.17'> Ko te rino hei whakakoi mo te rino; waihoki ko te tangata ano hei whakakoi i te mata o tona hoa.</verse>
        <verse osisID='Prov.27.18'> Ko te kaitiaki o te piki, ka kai i ona hua: ka whakahonoretia te tangata e whakaaro ana ki tona rangatira.</verse>
        <verse osisID='Prov.27.19'> He pera i te wai, tiro atu, tiro mai he kanohi, ka pena ano to te tangata ngakau ki te tangata.</verse>
        <verse osisID='Prov.27.20'> Ko te reinga, ko te whakangaromanga, e kore e makona; e kore ano hoki e makona nga kanohi o te tangata.</verse>
        <verse osisID='Prov.27.21'> Ko te oko tahu para mo te hiriwa, ko te oumu mo te koura; a, ko te whakanui i a ia, hei whakamatautau mo te tangata.</verse>
        <verse osisID='Prov.27.22'> Ahakoa i tukua e koe te wairangi ki te tuki i roto i te kumete i waenga i nga witi pepe, e kore tona whakaarokore e riro.</verse>
        <verse osisID='Prov.27.23'> Kia anga nui koa kia mohio ki te ahua o au hipi, a kia pai te tiaki i au kahui kau:</verse>
        <verse osisID='Prov.27.24'>E kore hoki te taonga e mau tonu; e mau ianei te karauna ki nga whakatupuranga katoa?</verse>
        <verse osisID='Prov.27.25'>Kua whaiti te hei, e kitea ana te tupu hou, a e kohikohia ana nga otaota o nga maunga.</verse>
        <verse osisID='Prov.27.26'>Hei mea kakahu mou nga reme, a koe nga koati hei utu mo te mara.</verse>
        <verse osisID='Prov.27.27'>A tera te waiu koati, he nui noa atu hei kai mau, hei kai hoki ma tou whare, hei oranga ano hoki mo au kotiro.</verse>
      </chapter>
      <chapter osisID='Prov.28'>
        <verse osisID='Prov.28.1'> E rere ana te hunga kino i te mea kahore he kaiwhai: ko te tangata tika ano ia, ano he raiona te maia.</verse>
        <verse osisID='Prov.28.2'> He he no tetahi whenua i tokomaha ai ona rangatira; na kia ai he tangata e mahara ana, e matau ana, ka mau roa ai tona ahua.</verse>
        <verse osisID='Prov.28.3'> Ko te tangata rawakore e tukino ana i nga ware, ko tona rite kei te ua ta e kore ai te kai.</verse>
        <verse osisID='Prov.28.4'> Ko te hunga e whakarere ana i te ture, he whakamoemiti ta ratou ki te tangata kino: ko ta nga kaipupuri ia o te ture he ngangare ki a ratou.</verse>
        <verse osisID='Prov.28.5'> E kore te hunga kino e mohio ki te whakawa: ko te hunga ia e rapu ana i a Ihowa, ka mohio ratou ki nga mea katoa.</verse>
        <verse osisID='Prov.28.6'> He pai ki te rawakore e haere ana i runga i tona tapatahi, i te tangata he parori ke ona ara, ahakoa he whai taonga ia.</verse>
        <verse osisID='Prov.28.7'> Ko te tangata e pupuri ana i te ture, he tamaiti mohio ia; engari ko te tangata whakahoa ki te hunga kakai, ka whakama tona papa i a ia.</verse>
        <verse osisID='Prov.28.8'> Ko te tangata e whakanui ana i ona rawa ki te moni whakatupu, ki te whakapiki utu, e kohia ana e ia era ma te tangata e atawhaitia ai te rawakore.</verse>
        <verse osisID='Prov.28.9'> Ko te tangata e tahuri ke ana tona taringa, a kahore e rongo ki te ture, ko tana inoi nei ano he mea whakarihariha.</verse>
        <verse osisID='Prov.28.10'> Ko te tangata i meinga ai te hunga tika kia kotiti ke ki te ara he, ka taka a ia ano ki tana ake poka: ka whiwhi ia te hunga ngakau tapatahi ki te pai.</verse>
        <verse osisID='Prov.28.11'> Ki te whakaaro a te tangata taonga he nui tona whakaaro mohio; otiia e rapua ana tana e te rawakore whai whakaaro.</verse>
        <verse osisID='Prov.28.12'> Nui atu te ataahua, ina koa te hunga tika: engari ki te ara te hunga kino, ka huna nga tangata i a ratou.</verse>
        <verse osisID='Prov.28.13'> Ko te tangata e hipoki ana i ona he, e kore tana e kake; ko te tangata ia e whaki ana, a e whakarere ana, ka tohungia.</verse>
        <verse osisID='Prov.28.14'> Ka hari te tangata e wehi tonu ana: ko te tangata ia e whakapakeke ana i tona ngakau, ka taka ki te kino.</verse>
        <verse osisID='Prov.28.15'> E rite ana ki te raiona e hamama ana, ki te pea e kopikopiko ana, te tangata kino e kingi ana ki te iwi rawakore.</verse>
        <verse osisID='Prov.28.16'> Ko te rangatira kore whakaaro he nui ano tana tukino: ko te tangata ia e kino ana ki te apo ka roa ona ra.</verse>
        <verse osisID='Prov.28.17'> Ko te tangata e waha ana i te toto o te tangata, ka rere ia ki roto ki te rua; kaua tetahi e pupuri i a ia.</verse>
        <verse osisID='Prov.28.18'> Ko te tangata he tapatahi nei te haere, ka ora: ko te tangata ia he parori ke ona ara, hinga tonu iho.</verse>
        <verse osisID='Prov.28.19'> Ko te tangata e ngaki ana i tona oneone, ka makona i te taro; ko te tangata ia e whai ana i te hunga wairangi, ka whiwhi nui ki te rawakore.</verse>
        <verse osisID='Prov.28.20'> Ko te tangata pono, ka nui nga manaaki mona: ko te tangata ia e hikaka ana ki te mea taonga, e kore ia e kore te whiwhi i te he.</verse>
        <verse osisID='Prov.28.21'> Ko te whakapai kanohi ehara i te mea pai: ehara ano hoki i te mea pai kia he te tangata mo te kongakonga taro.</verse>
        <verse osisID='Prov.28.22'> Ko te tangata he kino tona kanohi e takare tonu ana ki te taonga; kahore hoki ia e whakaaro ka tae mai te kore o te rawa ki a ia.</verse>
        <verse osisID='Prov.28.23'> Ko te tangata i riria ai te he o tetahi ka nui atu te manako ki a ia i muri iho, i te manako ki te tangata i whakapati nei tona arero.</verse>
        <verse osisID='Prov.28.24'> Ko te tangata e pahua ana i tona papa, i tona whaea, a e ki ana, Ehara i te he; he hoa ia no te kaiwhakangaro.</verse>
        <verse osisID='Prov.28.25'> Ko ta te tangata ngakau apo he whakapatari pakanga: ko te tangata ia e okioki ana ki a Ihowa ka tetere.</verse>
        <verse osisID='Prov.28.26'> He kuware te tangata e whakawhirinaki ana ki tona ake ngakau: ko te tangata ia e haere ana i runga i te whakaaro nui, ka mawhiti.</verse>
        <verse osisID='Prov.28.27'> Ko te tangata e hoatu ana ki te rawakore, e kore ia e hapa; ko te tangata ia e kaupare ana i ona kanohi, ka maha nga kanga mona.</verse>
        <verse osisID='Prov.28.28'> Ka ara te hunga kino, ka huna nga tangata i a ratou: na ki te ngaro ratou, ka tupu te hunga tika.</verse>
      </chapter>
      <chapter osisID='Prov.29'>
        <verse osisID='Prov.29.1'> Ko te tangata he maha nei nga riringa i tona he, a ka whakapakeke i tona kaki, ka whatiia ohoreretia ia; te taea te rongoa.</verse>
        <verse osisID='Prov.29.2'> Ka whakanuia te hunga tika, ka koa te iwi; ka kingi te tangata kino, ka aue te iwi.</verse>
        <verse osisID='Prov.29.3'> Ko te tangata e matenui ana ki te whakaaro nui e whakahari ana i tona papa; ko te tangata ia e piri ana ki nga wahine kairau, he maumau taonga tana.</verse>
        <verse osisID='Prov.29.4'> Ma te whakawa a te kingi e mau ai te whenua; ka whakataka ia e te tangata e tango ana i nga mea homai noa.</verse>
        <verse osisID='Prov.29.5'> Ko te tangata e whakapati ana ki tona hoa, e whakatakoto kupenga ana mo ona waewae.</verse>
        <verse osisID='Prov.29.6'> He rore kei roto i te he o te tangata kino; ko te tangata tika ia he waiata tana, he koa.</verse>
        <verse osisID='Prov.29.7'> E mahara ana te tangata tika ki te take a te rawakore: kahore o te tangata kino whakaaro kia mohiotia e ia.</verse>
        <verse osisID='Prov.29.8'> Ma nga tangata whakahi e tahu te pa kia mura: ko ta te hunga whakaaro nui ia he whakatahuri atu i te riri.</verse>
        <verse osisID='Prov.29.9'> Ki te totohe te tangata whakaaro nui ki te tangata wairangi, ahakoa riri ia, kata ranei, kahore he tanga.</verse>
        <verse osisID='Prov.29.10'> E mauahara ana te tangata whakaheke toto ki te tangata i te ngakau tapatahi: tena ko te hunga tika, ka whai ratou kia whakaorangia ia.</verse>
        <verse osisID='Prov.29.11'> E tuakina ana e te wairangi tona riri katoa ki waho: e puritia mai ana ia e te tangata whakaaro nui, e pehia ana.</verse>
        <verse osisID='Prov.29.12'> Ki te whakarongo te rangatira ki te teka, he kino katoa ana tangata.</verse>
        <verse osisID='Prov.29.13'> E tutaki ana te rawakore raua ko te kaitukino ki a raua; ko Ihowa te kaiwhakamarama o nga kanohi o raua tokorua.</verse>
        <verse osisID='Prov.29.14'> Ko te kingi e pono ana tana whakawa mo nga rawakore, ka whakapumautia tona torona ake ake.</verse>
        <verse osisID='Prov.29.15'> Ko te whiu, ko te riri i te he, he mea homai era i te whakaaro nui: tena ko te tamaiti mahue noa, ka whakama i a ia tona whaea.</verse>
        <verse osisID='Prov.29.16'> Ka tokomaha te hunga kino, ka nui te he: ka kite ia te hunga tika i to ratou hinganga.</verse>
        <verse osisID='Prov.29.17'> Pakia tau tama, a ka whai okiokinga koe i a ia; ae ra, he ahuareka tana e homai ai ki tou wairua.</verse>
        <verse osisID='Prov.29.18'> Ki te kahore he whakakitenga, ka kore te iwi e tupato: ko te kaipupuri ia i te ture, ka hari ia.</verse>
        <verse osisID='Prov.29.19'> Ehara te kupu i te papaki mo te pononga: ahakoa hoki ia matau, e kore ia e rongo.</verse>
        <verse osisID='Prov.29.20'> Ka kite ranei koe i te tangata kaika ki te korero? engari te wairangi ka totika ake i a ia.</verse>
        <verse osisID='Prov.29.21'> Ko te tangata e penapena ana i tana pononga mai o te tamarikitanga, ka waiho ia e ia i te mutunga hei tama tupu.</verse>
        <verse osisID='Prov.29.22'> He whakaoho whawhai ta te tangata pukuriri: he nui rawa hoki te he o te tangata aritarite.</verse>
        <verse osisID='Prov.29.23'> Ka whakaititia iho te tangata e tona whakapehapeha: ka whai honore ia te tangata ngakau papaku.</verse>
        <verse osisID='Prov.29.24'> Ko te tangata e whakauru ana ki ta te tahae, e kino ana ki tona ake wairua: e rongo ana ia i te kanga, kahore e kiki.</verse>
        <verse osisID='Prov.29.25'> He rore e homai ana e te wehi ki te tangata: ko te tangata ia e whakawhirinaki ana ki a Ihowa ka mawhiti.</verse>
        <verse osisID='Prov.29.26'> He tokomaha e whai ana kia paingia e te rangatira: otiia i ahu mai i a Ihowa te whakawa mo te tangata.</verse>
        <verse osisID='Prov.29.27'> He mea whakarihariha ki te hunga tika te tangata whakahaere he; a he mea whakarihariha hoki ki te tangata kino te tangata he tika tona ara.</verse>
      </chapter>
      <chapter osisID='Prov.30'>
        <verse osisID='Prov.30.1'> Ko nga kupu a Akuru tama a Iakehe; ko te poropititanga. I korero taua tangata ki a Itiere, ki a Itiere raua ko Ukara,</verse>
        <verse osisID='Prov.30.2'>He pono ko ahau te mea poauau rawa o nga tangata, kahore hoki he matauranga tangata i roto i ahau.</verse>
        <verse osisID='Prov.30.3'>Kihai hoki ahau i whakaakona ki te whakaaro nui, kihai ano i mohio ki te Mea Tapu.</verse>
        <verse osisID='Prov.30.4'>Ko wai kua piki atu ki te rangi, a heke mai ai ano? Ko wai kua pupu i te hau ki roto ki ona ringa? Na wai i takai nga wai ki roto ki tona kakahu? Na wai i whakapumau nga pito katoa o te whenua? Ko wai tona ingoa, a ko wai hoki te ingoa o tana tam a, ki te mohiotia e koe?</verse>
        <verse osisID='Prov.30.5'>Ko nga kupu katoa a te Atua he mea whakamatau: he whakangungu rakau ia ki te hunga katoa e whakawhirinaki ana ki a ia.</verse>
        <verse osisID='Prov.30.6'>Kaua e tapiritia etahi kupu ki ana, kei riria e ia tou he, a ka kitea koe he tangata korero teka.</verse>
        <verse osisID='Prov.30.7'> E rua nga mea kua inoia e ahau i a koe; kaua ena e kaiponuhia i ahau i mua i toku matenga;</verse>
        <verse osisID='Prov.30.8'>Whakamataratia atu i ahau te horihori me te korero teka; kaua e homai te rawakore ki ahau, te taonga ranei; whangaia ahau ki te kai e rite ana maku:</verse>
        <verse osisID='Prov.30.9'>Kei makona ahau, a ka whakakahore ki a koe, ka mea, Ko wai a Ihowa? Kei rawakore ranei ahau, a ka whanako, ka whakahua noa hoki i te ingoa o toku Atua.</verse>
        <verse osisID='Prov.30.10'> Kaua e korerotia te pononga ki tona ariki, kei kanga ia i a koe, a ko koe e he.</verse>
        <verse osisID='Prov.30.11'>Tera te whakatupuranga, he kanga ta ratou i to ratou papa, kahore hoki e manaaki i to ratou whaea.</verse>
        <verse osisID='Prov.30.12'>Tera te whakatupuranga, he ma ki ta ratou na titiro, otira kahore ano kia horoia atu to ratou paru.</verse>
        <verse osisID='Prov.30.13'>Tera te whakatupuranga, Na, te whakakake o o ratou kanohi! Kua whakarewaina ake hoki o ratou kamo.</verse>
        <verse osisID='Prov.30.14'>Tera te whakatupuranga, ko o ratou niho ano he hoari, ko o ratou niho purakau ano he maripi, hei horo i te hunga iti i runga i te whenua, i nga rawakore hoki i roto i nga tangata.</verse>
        <verse osisID='Prov.30.15'> E rua nga tamahine a te ngate, ko ta raua karanga, Homai, homa. E toru nga mea e kore rawa e makona, ae ra, e wha nga mea e kore e ki, Kati:</verse>
        <verse osisID='Prov.30.16'>Ko te rua tupapaku; ko te kopu pakoko; ko te whenua kihai i pukuwaitia; a ko te ahi e kore nei e ki, Kati.</verse>
        <verse osisID='Prov.30.17'>Ko te kanohi e whakahi ana ki te papa, e whakahawea ana ki te whakarongo ki tona whaea, ma nga raweni o te awaawa ia e tikaro, a ma nga pi ekara e kai.</verse>
        <verse osisID='Prov.30.18'> E toru nga mea he whakamiharo rawa, e kore e taea e ahau, ae ra, e wha kahore e mohiotia e ahau:</verse>
        <verse osisID='Prov.30.19'>Ko te huarahi o te ekara i te rangi; ko te huarahi o te nakahi i runga i te kamaka; ko te huarahi o te kaipuke i waenga moana; a ko te huarahi o te tangata ki te kotiro.</verse>
        <verse osisID='Prov.30.20'>He pera ano te huarahi o te wahine puremu; ka kai ia, a ka horoi i tona mangai, a ka ki, Kahore aku mahi he.</verse>
        <verse osisID='Prov.30.21'>E toru nga mea e korikori ai te whenua, a e wha, he mea e kore e manawanuitia e ia:</verse>
        <verse osisID='Prov.30.22'>Ko te pononga ina whakakingitia ia; ko te wairangi hoki ina makona i te taro;</verse>
        <verse osisID='Prov.30.23'>Ko te wahine whakarihariha ina whiwhi i te tane; a ko te pononga wahine ina tuku iho mana nga mea a tona rangatira.</verse>
        <verse osisID='Prov.30.24'> E wha nga mea ririki i runga i te whenua, he nui noa atu ia nga whakaaro:</verse>
        <verse osisID='Prov.30.25'>Ko nga popokorua ehara i te iwi kaha, heoi e mea ana i te kai ma ratou i te raumati;</verse>
        <verse osisID='Prov.30.26'>Ko nga koni, he iwi ngoikore, heoi e hanga ana i o ratou whare ki te kamaka;</verse>
        <verse osisID='Prov.30.27'>Ko nga mawhitiwhiti, kahore o ratou kingi, heoi haere ropu ana ratou katoa;</verse>
        <verse osisID='Prov.30.28'>Ko te mokomoko, ko ona peke hei pupuri mana; otiia kei roto ia i nga whare kingi.</verse>
        <verse osisID='Prov.30.29'> E toru nga mea, he tau ta ratou hikoi, ae ra, e wha he huatau ki te haere:</verse>
        <verse osisID='Prov.30.30'>Ko te raiona, ko te mea kaha rawa o nga kararehe, e kore nei e tahuri mai i te aroaro o tetahi;</verse>
        <verse osisID='Prov.30.31'>Ko te kuri horo; ko te koati toa ano hoki; a ko te kingi, kahore nei tetahi e maranga ake ki a ia.</verse>
        <verse osisID='Prov.30.32'>Ki te mea he mahi kuware tau i a koe i whakaneke ake ai i a koe, ki te mea ranei i whakaaro kino koe, kopania tou ringa ki tou mangai.</verse>
        <verse osisID='Prov.30.33'>He pono hoki ki te hurihia te waiu ka puta mai he pata, a ki te kowiria te ihu ka puta mai he toto: waihoki ki te akina te riri ka puta he whawhai.</verse>
      </chapter>
      <chapter osisID='Prov.31'>
        <verse osisID='Prov.31.1'> Ko nga kupu a Kingi Remuera; ko te poropititanga i whakaakona ai ia e tona whaea.</verse>
        <verse osisID='Prov.31.2'>He aha, e taku tama? He aha, e te tama a toku kopu? A he aha, e te tama a aku kupu taurangi?</verse>
        <verse osisID='Prov.31.3'>Kaua e hoatu tou kaha ki nga wahine, ou ara hoki ki te mea whakangaro o nga kingi.</verse>
        <verse osisID='Prov.31.4'>Ehara ma nga kingi, e Remuera, ehara ma nga kingi te inu waina; ehara hoki ma nga rangatira te mea, Kei hea he wai kaha?</verse>
        <verse osisID='Prov.31.5'>Kei inu ratou, a ka wareware ki te ture, a ka whakapeau ke i te whakawa o te tangata e tukinotia ana.</verse>
        <verse osisID='Prov.31.6'>Hoatu he wai kaha ma te tangata e tata ana te marere, he waina hoki ki nga wairua pouri:</verse>
        <verse osisID='Prov.31.7'>Tukua ia kia inu, kia wareware ai ki tona rawakore, a kore ake he mahara ki ona mate.</verse>
        <verse osisID='Prov.31.8'>Kia puaki tou mangai mo te wahangu, i te whakawakanga o te hunga katoa kua waiho mo te mate.</verse>
        <verse osisID='Prov.31.9'>Kia puaki tou mangai, whakaritea te whakawa i runga i te tika, tohea te tohe a te ware, a te rawakore.</verse>
        <verse osisID='Prov.31.10'> Ko wai e kite i te wahine e u ana tona pai? Ko tona utu hoki kei runga noa atu i to nga rupi.</verse>
        <verse osisID='Prov.31.11'>Ka whakapono te ngakau o tana tane ki a ia, a kahore ona hapanga i te taonga.</verse>
        <verse osisID='Prov.31.12'>He pai tana e mea ai ki a ia, kahore hoki he kino, i nga ra katoa e ora ai ia.</verse>
        <verse osisID='Prov.31.13'>E kimi ana ia i te huruhuru hipi, i te muka, a ka ngakau nui te mahi a ona ringa.</verse>
        <verse osisID='Prov.31.14'>Ko tona rite kei nga kaipuke o nga kaihokohoko; e mauria mai ana e ia tana kai i tawhiti.</verse>
        <verse osisID='Prov.31.15'>E maranga ana hoki ia i te mea e po tonu ana, a hoatu ana e ia he kai ma tona whare, he mahi hoki e rite ana ma ana kotiro.</verse>
        <verse osisID='Prov.31.16'>E whakaaroaro ana ia ki tetahi mara, a ka hokona e ia: whakatokia ana e ia he mara waina, he hua na ona ringa.</verse>
        <verse osisID='Prov.31.17'>E whitiki ana ia i tona hope ki te kaha, e mea ana i ona takakau kia pakari.</verse>
        <verse osisID='Prov.31.18'>Ka kite ia he pai tana i hokohoko ai: e kore tana rama e mate i te po.</verse>
        <verse osisID='Prov.31.19'>Ka totoro atu ona ringa ki te mea takai miro, ka pupuri ona ringa ki te pou muka.</verse>
        <verse osisID='Prov.31.20'>Ka wherahia tona ringa ki te ware; ae ra, ka totoro atu ona ringa ki te rawakore.</verse>
        <verse osisID='Prov.31.21'>E kore ia e wehi i te hukarere mo tona whare; no te mea kua kakahuria tona whare katoa ki te ngangana.</verse>
        <verse osisID='Prov.31.22'>Oti ake i a ia te whatuwhatu he whariki mona; he rinena pai, he papura ona kakahu.</verse>
        <verse osisID='Prov.31.23'>E mohiotia ana tana tane i nga kuwaha, ina noho tahi ia ki nga kaumatua o te whenua.</verse>
        <verse osisID='Prov.31.24'>E hanga ana e ia he rinena pai, a hokona atu ana; e hoatu ana e ia he whitiki ki nga kaihoko.</verse>
        <verse osisID='Prov.31.25'>He kaha, he honore ona kakahu; a e kata ana ia ki nga ra o muri atu.</verse>
        <verse osisID='Prov.31.26'>He nui ona whakaaro ina puaki tona mangai; kei tona arero te ture o te atawhai.</verse>
        <verse osisID='Prov.31.27'>Ka ata tirohia e ia nga ara o tona whare, e kore ano ia e kai i te taro o te mangere.</verse>
        <verse osisID='Prov.31.28'>Ka whakatika ana tamariki, a he kupu manaaki ta ratou mona; Tana tane hoki, ka whakamoemiti ano ia ki a ia, ka mea:</verse>
        <verse osisID='Prov.31.29'>He tokomaha nga tamahine i u te pai o ta ratou mahi, otiia hira ake tau i a ratou katoa.</verse>
        <verse osisID='Prov.31.30'>He mea teka noa te manako, he mea horihori te ataahua: tena ko te wahine e wehi ana i a Ihowa, ko ia e whakamoemititia.</verse>
        <verse osisID='Prov.31.31'>Hoatu ki a ia o nga hua o ona ringa; a ma ana mahi ia e whakamoemiti i nga kuwaha.</verse>
      </chapter>
    </div></osisText>
</osis>
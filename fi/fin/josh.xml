<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Josh'>
      <chapter osisID='Josh.1'>
        <verse osisID='Josh.1.1'>Herran palvelijan Mooseksen kuoltua sanoi Herra Joosualle, Nuunin  pojalle, Mooseksen palvelijalle, näin:</verse>
        <verse osisID='Josh.1.2'>"Minun palvelijani Mooses on kuollut; nouse siis ja mene tämän  Jordanin yli, sinä ja kaikki tämä kansa, siihen maahan, jonka minä annan  heille, israelilaisille.</verse>
        <verse osisID='Josh.1.3'>Jokaisen paikan, johon te jalkanne astutte, minä annan teille,  niinkuin olen Moosekselle puhunut.</verse>
        <verse osisID='Josh.1.4'>Maa erämaasta ja tuolta Libanonista aina suureen virtaan,  Eufrat-virtaan, saakka - koko heettiläisten maa - ja aina Suureen mereen  asti, auringonlaskuun päin, on oleva teidän aluettanne.</verse>
        <verse osisID='Josh.1.5'>Ei kukaan kestä sinun edessäsi kaikkena elinaikanasi.  Niinkuin minä  olin Mooseksen kanssa, niin minä olen sinunkin kanssasi; minä en jätä  sinua enkä hylkää sinua.</verse>
        <verse osisID='Josh.1.6'>Ole luja ja rohkea; sillä sinä jaat tälle kansalle perinnöksi sen  maan, jonka minä heidän isillensä vannotulla valalla olen luvannut antaa  heille.</verse>
        <verse osisID='Josh.1.7'>Ole vain luja ja aivan rohkea ja noudata tarkoin kaikessa sitä lakia,  jonka minun palvelijani Mooses on sinulle antanut; älä poikkea siitä  oikealle äläkä vasemmalle, että menestyisit, missä ikinä kuljetkin.</verse>
        <verse osisID='Josh.1.8'>Älköön tämä lain kirja sinun suustasi poistuko, vaan tutkiskele sitä  päivät ja yöt, että tarkoin noudattaisit kaikkea, mitä siihen on  kirjoitettu, sillä silloin sinä onnistut teilläsi ja silloin sinä  menestyt.</verse>
        <verse osisID='Josh.1.9'>Olenhan minä sinua käskenyt: Ole luja ja rohkea; älä säikähdy äläkä  arkaile, sillä Herra, sinun Jumalasi, on sinun kanssasi, missä ikinä  kuljetkin."</verse>
        <verse osisID='Josh.1.10'>Silloin Joosua käski kansan päällysmiehiä sanoen:</verse>
        <verse osisID='Josh.1.11'>"Kulkekaa halki leirin ja käskekää kansaa sanoen: 'Valmistakaa  itsellenne evästä, sillä kolmen päivän kuluttua te kuljette tämän  Jordanin yli mennäksenne ottamaan omaksenne sen maan, jonka Herra,  teidän Jumalanne, teidän omaksenne antaa'".</verse>
        <verse osisID='Josh.1.12'>Mutta ruubenilaisille, gaadilaisille ja toiselle puolelle Manassen  sukukuntaa Joosua sanoi näin:</verse>
        <verse osisID='Josh.1.13'>"Muistakaa sitä käskyä, jonka Herran palvelija Mooses teille antoi  sanoen: 'Herra, teidän Jumalanne, suo teidän päästä rauhaan ja antaa  teille tämän maan'.</verse>
        <verse osisID='Josh.1.14'>Vaimonne, lapsenne ja karjanne jääkööt siihen maahan, jonka Mooses  antoi teille tältä puolelta Jordanin. Mutta teidän itsenne, kaikkien  sotaurhojen, on taisteluun valmiina lähdettävä veljienne etunenässä ja  autettava heitä,</verse>
        <verse osisID='Josh.1.15'>kunnes Herra suo teidän veljienne päästä rauhaan niinkuin teidänkin,  ja hekin ottavat omakseen sen maan, jonka Herra, teidän Jumalanne,  heille antaa. Sitten saatte palata takaisin siihen maahan, joka on  teidän omanne, ja ottaa omaksenne sen maan, jonka Herran palvelija  Mooses antoi teille tältä puolelta Jordanin, auringonnousun puolelta."</verse>
        <verse osisID='Josh.1.16'>Niin he vastasivat Joosualle sanoen: "Kaiken, minkä olet meidän  käskenyt tehdä, me teemme, ja mihin ikinä meidät lähetät, sinne me  menemme.</verse>
        <verse osisID='Josh.1.17'>Niinkuin me olemme kaikessa totelleet Moosesta, niin me tottelemme  sinuakin. Olkoon vain Herra, sinun Jumalasi, sinun kanssasi, niinkuin  hän oli Mooseksen kanssa.</verse>
        <verse osisID='Josh.1.18'>Jokainen, joka niskoittelee sinun käskyjäsi vastaan eikä tottele  sanojasi kaikessa, mitä hänelle käsket, surmattakoon.  Ole vain luja ja  rohkea."</verse>
      </chapter>
      <chapter osisID='Josh.2'>
        <verse osisID='Josh.2.1'>Niin Joosua, Nuunin poika, lähetti salaa Sittimistä kaksi vakoojaa,  sanoen: "Menkää, katselkaa maata ja Jerikoa". Ja he menivät ja tulivat  Raahab nimisen porton taloon ja laskeutuivat siellä levolle.</verse>
        <verse osisID='Josh.2.2'>Mutta Jerikon kuninkaalle kerrottiin näin: "Katso, tänne on yöllä  tullut miehiä israelilaisten joukosta vakoilemaan maata".</verse>
        <verse osisID='Josh.2.3'>Silloin Jerikon kuningas lähetti sanan Raahabille: "Tuo ulos ne  miehet, jotka ovat tulleet luoksesi, jotka ovat tulleet sinun taloosi,  sillä he ovat tulleet koko maata vakoilemaan".</verse>
        <verse osisID='Josh.2.4'>Mutta vaimo otti molemmat miehet, piilotti heidät ja sanoi: "Miehet  kyllä tulivat minun luokseni, mutta en tiennyt, mistä he olivat.</verse>
        <verse osisID='Josh.2.5'>Ja kun kaupungin portti pimeän tullen oli suljettava, niin miehet  lähtivät ulos. En tiedä, minne miehet menivät; ajakaa nopeasti heitä  takaa, niin te saavutatte heidät."</verse>
        <verse osisID='Josh.2.6'>Mutta hän oli vienyt heidät katolle ja kätkenyt heidät  pellavanvarsien alle, joita oli asetellut katolle.</verse>
        <verse osisID='Josh.2.7'>Niin miehet ajoivat heitä takaa Jordanin tietä kahlauspaikoille  saakka, ja kaupungin portti suljettiin, niin pian kuin heidän  takaa-ajajansa olivat menneet.</verse>
        <verse osisID='Josh.2.8'>Mutta ennenkuin he olivat laskeutuneet levolle, nousi hän heidän  luoksensa katolle ja sanoi miehille:</verse>
        <verse osisID='Josh.2.9'>"Minä tiedän, että Herra antaa teille tämän maan ja että kauhu teitä  kohtaan on vallannut meidät ja että kaikki maan asukkaat menehtyvät  pelkoon teidän edessänne.</verse>
        <verse osisID='Josh.2.10'>Sillä me olemme kuulleet, kuinka Herra kuivasi Kaislameren vedet  teidän tieltänne, kun lähditte Egyptistä, ja mitä te teitte niille  kahdelle amorilaisten kuninkaalle tuolla puolella Jordanin, Siihonille  ja Oogille, jotka te vihitte tuhon omiksi.</verse>
        <verse osisID='Josh.2.11'>Kun me sen kuulimme, raukesi meidän sydämemme, eikä kenessäkään ole  enää rohkeutta asettua teitä vastaan; sillä Herra, teidän Jumalanne, on  Jumala ylhäällä taivaassa ja alhaalla maan päällä.</verse>
        <verse osisID='Josh.2.12'>Niin vannokaa nyt minulle Herran kautta, että niinkuin minä olen  tehnyt teille laupeuden, tekin teette laupeuden minun isäni perheelle;  ja antakaa minulle varma merkki siitä,</verse>
        <verse osisID='Josh.2.13'>että jätätte eloon minun isäni, äitini, veljeni, sisareni ja kaikki  heidän omaisensa ja pelastatte meidät kuolemasta."</verse>
        <verse osisID='Josh.2.14'>Niin miehet sanoivat hänelle: "Me vastaamme hengellämme teidän  hengestänne, jos vain ette ilmaise tätä meidän asiaamme.  Kun Herra  antaa meille tämän maan, niin me osoitamme sinulle laupeutta ja  uskollisuutta."</verse>
        <verse osisID='Josh.2.15'>Ja hän laski heidät köydellä alas ikkunasta, sillä hänen talonsa oli  kiinni kaupungin muurissa, niin että hän asui muurissa kiinni.</verse>
        <verse osisID='Josh.2.16'>Ja hän sanoi heille: "Menkää vuoristoon, etteivät takaa-ajajat  kohtaisi teitä, ja olkaa siellä piilossa kolme päivää, kunnes  takaa-ajajat ovat palanneet; sitten voitte lähteä matkaanne".</verse>
        <verse osisID='Josh.2.17'>Niin miehet sanoivat hänelle: "Me olemme vapaat siitä valasta, jonka  meille vannotit,</verse>
        <verse osisID='Josh.2.18'>jollet sinä, kun me tulemme tähän maahan, sido tätä punaista nauhaa  siihen ikkunaan, josta laskit meidät alas, ja kokoa isääsi, äitiäsi,  veljiäsi ja isäsi koko perhettä luoksesi taloon.</verse>
        <verse osisID='Josh.2.19'>Ja kuka vain menee talosi ovesta ulos, sen veri tulkoon hänen oman  päänsä päälle, ja me olemme vastuusta vapaat; mutta kuka vain on sinun  kanssasi talossa, sen veri tulkoon meidän päämme päälle, jos kenen käsi  sattuu häneen.</verse>
        <verse osisID='Josh.2.20'>Mutta jos sinä ilmaiset tämän meidän asiamme, niin me olemme vapaat  valasta, jonka meillä vannotit."</verse>
        <verse osisID='Josh.2.21'>Ja hän sanoi: "Olkoon, niinkuin sanotte", ja päästi heidät menemään,  ja he lähtivät. Ja hän sitoi sen punaisen nauhan ikkunaan.</verse>
        <verse osisID='Josh.2.22'>Niin he lähtivät ja tulivat vuoristoon ja viipyivät siellä kolme  päivää, kunnes takaa-ajajat olivat palanneet. Ja takaa-ajajat etsivät  heitä kaikkialta tien varrelta, mutta eivät löytäneet.</verse>
        <verse osisID='Josh.2.23'>Sitten nuo kaksi miestä kääntyivät paluumatkalle. He laskeutuivat  alas vuoristosta, menivät virran yli ja tulivat Joosuan, Nuunin pojan,  luo ja kertoivat hänelle kaikki, mitä heille oli tapahtunut.</verse>
        <verse osisID='Josh.2.24'>Ja he sanoivat Joosualle: "Herra on antanut koko maan meidän  käsiimme, ja kaikki maan asukkaat menehtyvät pelkoon meidän edessämme".</verse>
      </chapter>
      <chapter osisID='Josh.3'>
        <verse osisID='Josh.3.1'>Niin Joosua nousi varhain seuraavana aamuna, ja he lähtivät  liikkeelle Sittimistä ja tulivat Jordanille, hän ja kaikki  israelilaiset; ja he olivat siellä yötä, ennenkuin menivät virran yli.</verse>
        <verse osisID='Josh.3.2'>Mutta kolmen päivän kuluttua kulkivat päällysmiehet halki leirin</verse>
        <verse osisID='Josh.3.3'>ja käskivät kansaa sanoen: "Kun te näette Herran, teidän Jumalanne,  liitonarkin ja leeviläiset papit sitä kantamassa, niin lähtekää tekin  liikkeelle paikoiltanne ja seuratkaa sitä.</verse>
        <verse osisID='Josh.3.4'>Kuitenkin olkoon noin kahdentuhannen kyynärän välimatka teidän ja sen  välillä - älkää menkö sitä lähelle - että tietäisitte tien, jota teidän  on käytävä, sillä te ette ole ennen kulkeneet sitä tietä."</verse>
        <verse osisID='Josh.3.5'>Ja Joosua sanoi kansalle: "Pyhittäytykää, sillä huomenna Herra on  tekevä ihmeellisiä tekoja teidän keskuudessanne".</verse>
        <verse osisID='Josh.3.6'>Mutta papeille Joosua sanoi näin: "Ottakaa liitonarkki ja kulkekaa  kansan edellä". Niin he ottivat liitonarkin ja kulkivat kansan edellä.</verse>
        <verse osisID='Josh.3.7'>Silloin Herra sanoi Joosualle: "Tästä päivästä alkaen minä teen sinut  suureksi koko Israelin silmissä, jotta he tietäisivät, että niinkuin  minä olin Mooseksen kanssa, niin minä olen sinunkin kanssasi.</verse>
        <verse osisID='Josh.3.8'>Käske pappeja, jotka kantavat liitonarkkia, ja sano: 'Kun tulette  Jordanin veden ääreen, niin pysähtykää Jordanin rantaan'."</verse>
        <verse osisID='Josh.3.9'>Sitten Joosua sanoi israelilaisille: "Tulkaa tänne ja kuulkaa Herran,  teidän Jumalanne, sanat".</verse>
        <verse osisID='Josh.3.10'>Ja Joosua sanoi: "Tästä saatte tietää, että elävä Jumala on teidän  keskellänne ja karkoittaa teidän tieltänne kanaanilaiset, heettiläiset,  hivviläiset, perissiläiset, girgasilaiset, amorilaiset ja jebusilaiset:</verse>
        <verse osisID='Josh.3.11'>katso, kaiken maan Herran liitonarkki kulkee teidän edellänne  Jordanin poikki.</verse>
        <verse osisID='Josh.3.12'>Ottakaa siis kaksitoista miestä Israelin sukukunnista, kustakin  sukukunnasta yksi mies.</verse>
        <verse osisID='Josh.3.13'>Niin pian kuin papit, jotka kantavat Herran, kaiken maan Herran,  liitonarkkia, laskevat jalkansa Jordanin veteen, katkeaa Jordanin vesi,  ylhäältä päin virtaava vesi, juoksussaan ja pysähtyy roukkioksi."</verse>
        <verse osisID='Josh.3.14'>Kun kansa sitten lähti liikkeelle teltoistaan mennäksensä Jordanin  poikki, liitonarkkia kantavien pappien käydessä kansan edellä,</verse>
        <verse osisID='Josh.3.15'>ja niin pian kuin liitonarkin kantajat tulivat Jordanille ja  liitonarkkia kantavien pappien jalat painuivat rantaveteen, niin vaikka  Jordan koko elonleikkuuajan on tulvillaan yli kaikkien äyräidensä,</verse>
        <verse osisID='Josh.3.16'>pysähtyi ylhäältä päin virtaava vesi ja seisoi yhtenä roukkiona  hyvin kaukana Aadamin luona, sen kaupungin, joka on Saaretanin vieressä;  ja se vesi, joka virtasi alaspäin Aromereen, Suolamereen, hävisi  kokonaan. Niin kansa kulki virran yli Jerikon kohdalta.</verse>
        <verse osisID='Josh.3.17'>Ja Herran liitonarkkia kantavat papit seisoivat alallaan kuivalla  pohjalla keskellä Jordania, kaiken Israelin kulkiessa kuivaa myöten,  kunnes koko kansa oli ehtinyt kulkea Jordanin yli.</verse>
      </chapter>
      <chapter osisID='Josh.4'>
        <verse osisID='Josh.4.1'>Ja kun koko kansa oli ehtinyt kulkea Jordanin yli, sanoi Herra  Joosualle näin:</verse>
        <verse osisID='Josh.4.2'>"Ottakaa kansasta kaksitoista miestä, kustakin sukukunnasta yksi  mies,</verse>
        <verse osisID='Josh.4.3'>ja käskekää heitä sanoen: 'Ottakaa itsellenne tästä, keskeltä  Jordania, siltä kohdalta, missä papit seisovat alallaan, kaksitoista  kiveä ja viekää ne mukananne ja asettakaa ne siihen paikkaan, mihin  jäätte ensi yöksi'".</verse>
        <verse osisID='Josh.4.4'>Niin Joosua kutsui ne kaksitoista miestä, jotka hän oli määrännyt  otettaviksi israelilaisista, yhden miehen kustakin sukukunnasta,</verse>
        <verse osisID='Josh.4.5'>ja Joosua sanoi heille: "Menkää Herran, Jumalanne, arkin eteen  keskelle Jordania, ja nostakoon kukin kiven olalleen israelilaisten  sukukuntien luvun mukaan,</verse>
        <verse osisID='Josh.4.6'>että ne olisivat merkkinä teidän keskellänne. Kun lapsenne  vastaisuudessa kysyvät ja sanovat: 'Mitä nämä kivet merkitsevät?'</verse>
        <verse osisID='Josh.4.7'>niin vastatkaa heille: 'Sitä, että Jordanin vesi katkesi juoksussaan  Herran liitonarkin edessä, kun se kulki Jordanin poikki; Jordanin vesi  katkesi juoksussaan, ja siitä ovat nämä kivet muistona israelilaisille  ikuisiksi ajoiksi'."</verse>
        <verse osisID='Josh.4.8'>Ja israelilaiset tekivät, niinkuin Joosua oli käskenyt, ja ottivat  israelilaisten sukukuntien luvun mukaan kaksitoista kiveä keskeltä  Jordania, niinkuin Herra oli puhunut Joosualle, ja veivät ne mukanaan  yöpaikkaan ja asettivat ne sinne.</verse>
        <verse osisID='Josh.4.9'>Ja Joosua pystytti kaksitoista kiveä keskelle Jordania sille  kohdalle, jossa liitonarkkia kantavat papit seisoivat; ja ne ovat siellä  vielä tänäkin päivänä.</verse>
        <verse osisID='Josh.4.10'>Ja papit, jotka kantoivat arkkia, seisoivat keskellä Jordania,  kunnes oli suoritettu kaikki, mitä Herra oli käskenyt Joosuan puhua  kansalle, kaikki tyynni, mistä Mooses oli Joosualle käskyn antanut, ja  kansa kulki nopeasti virran yli.</verse>
        <verse osisID='Josh.4.11'>Ja kun koko kansa oli ehtinyt kulkea virran yli, menivät Herran  arkki ja papit yli, kansan eteen.</verse>
        <verse osisID='Josh.4.12'>Ja ruubenilaiset, gaadilaiset ja toinen puoli Manassen sukukuntaa  kulkivat taisteluun valmiina israelilaisten etunenässä, niinkuin Mooses  oli heille puhunut.</verse>
        <verse osisID='Josh.4.13'>Noin nelikymmentuhantinen sotaan varustettu joukko heitä kulki  Herran edellä taisteluun Jerikon arolle.</verse>
        <verse osisID='Josh.4.14'>Sinä päivänä Herra teki Joosuan suureksi koko Israelin silmissä, ja  he pelkäsivät häntä kaikkena hänen elinaikanansa, niinkuin olivat  Moosesta peljänneet.</verse>
        <verse osisID='Josh.4.15'>Ja Herra puhui Joosualle sanoen:</verse>
        <verse osisID='Josh.4.16'>"Käske pappeja, jotka kantavat lain arkkia, astumaan ylös  Jordanista."</verse>
        <verse osisID='Josh.4.17'>Niin Joosua käski pappeja sanoen: "Astukaa ylös Jordanista".</verse>
        <verse osisID='Josh.4.18'>Kun nyt Herran liitonarkkia kantavat papit astuivat ylös Jordanista,  niin tuskin olivat pappien jalat nousseet kuivalle maalle, kun Jordanin  vesi palasi paikoilleen ja juoksi niinkuin ennenkin yli kaikkien  äyräidensä.</verse>
        <verse osisID='Josh.4.19'>Kansa astui ylös Jordanista ensimmäisen kuun kymmenentenä päivänä.  Ja he leiriytyivät Gilgaliin, Jerikon itäiselle rajalle.</verse>
        <verse osisID='Josh.4.20'>Ja ne kaksitoista kiveä, jotka he olivat ottaneet Jordanista, Joosua  pystytti Gilgaliin.</verse>
        <verse osisID='Josh.4.21'>Ja hän sanoi israelilaisille näin: "Kun lapsenne vastaisuudessa  kysyvät isiltään ja sanovat: 'Mitä nämä kivet merkitsevät?'</verse>
        <verse osisID='Josh.4.22'>niin ilmoittakaa se lapsillenne ja sanokaa: 'Israel kulki tämän  Jordanin poikki kuivaa myöten,</verse>
        <verse osisID='Josh.4.23'>koska Herra, teidän Jumalanne, kuivasi Jordanin veden teidän  tieltänne, kunnes olitte kulkeneet virran poikki, samoinkuin Herra,  teidän Jumalanne, teki Kaislamerelle, jonka hän kuivasi meidän  tieltämme, kunnes olimme kulkeneet sen poikki,</verse>
        <verse osisID='Josh.4.24'>jotta kaikki maan kansat tulisivat tietämään, että Herran käsi on  väkevä, ja jotta te pelkäisitte Herraa, teidän Jumalaanne, ainiaan'".</verse>
      </chapter>
      <chapter osisID='Josh.5'>
        <verse osisID='Josh.5.1'>Kun kaikki amorilaisten kuninkaat, jotka asuivat tällä puolella  Jordanin, lännen puolella, ja kaikki kanaanilaisten kuninkaat, jotka  asuivat meren rannalla, kuulivat, kuinka Herra oli kuivannut Jordanin  veden israelilaisten tieltä, kunnes he olivat kulkeneet yli, niin  raukesi heidän sydämensä, eikä heissä enää ollut rohkeutta asettua  israelilaisia vastaan.</verse>
        <verse osisID='Josh.5.2'>Siihen aikaan Herra sanoi Joosualle: "Tee itsellesi kiviveitsiä ja  ympärileikkaa taas israelilaiset toistamiseen".</verse>
        <verse osisID='Josh.5.3'>Niin Joosua teki itselleen kiviveitsiä ja ympärileikkasi  israelilaiset Esinahkakukkulan luona.</verse>
        <verse osisID='Josh.5.4'>Ja syy siihen, että Joosua toimitti ympärileikkauksen, oli tämä: koko  kansa, joka oli lähtenyt Egyptistä, miehenpuolet, kaikki sotakuntoiset  miehet, olivat kuolleet matkalla erämaassa, heidän lähdettyään  Egyptistä.</verse>
        <verse osisID='Josh.5.5'>Sillä kaikki se kansa, joka oli lähtenyt, oli ollut ympärileikattu,  mutta sitä kansaa, joka oli syntynyt matkalla erämaassa, heidän  lähdettyään Egyptistä, ei oltu ympärileikattu.</verse>
        <verse osisID='Josh.5.6'>Sillä neljäkymmentä vuotta olivat israelilaiset vaeltaneet erämaassa,  kunnes oli hävinnyt koko se kansa, ne sotakuntoiset miehet, jotka olivat  Egyptistä lähteneet, ne, jotka eivät olleet totelleet Herran ääntä ja  joille Herra sentähden oli vannonut, ettei hän ollut salliva heidän  nähdä sitä maata, jonka Herra heidän isillensä vannotulla valalla oli  luvannut antaa meille, sitä maata, joka vuotaa maitoa ja mettä.</verse>
        <verse osisID='Josh.5.7'>Mutta hän herätti heidän poikansa heidän sijaansa; ne Joosua  ympärileikkasi, sillä he olivat ympärileikkaamattomia, koska ei heitä  oltu ympärileikattu matkalla.</verse>
        <verse osisID='Josh.5.8'>Kun koko kansa oli saatu ympärileikatuksi, pysyivät he paikallaan  leirissä, kunnes olivat toipuneet.</verse>
        <verse osisID='Josh.5.9'>Niin Herra sanoi Joosualle: "Tänä päivänä minä olen vierittänyt  teidän päältänne Egyptin häväistyksen". Sentähden kutsutaan paikkaa  vielä tänäkin päivänä Gilgaliksi.</verse>
        <verse osisID='Josh.5.10'>Kun israelilaiset olivat leiriytyneet Gilgaliin, viettivät he sen  kuukauden neljäntenätoista päivänä, ehtoolla, pääsiäistä Jerikon arolla.</verse>
        <verse osisID='Josh.5.11'>Ja pääsiäisen jälkeisenä päivänä he söivät sen maan tuotteista  happamatonta leipää ja paahdettuja jyviä, juuri sinä päivänä.</verse>
        <verse osisID='Josh.5.12'>Mutta seuraavana päivänä lakkasi manna, koska he söivät sen maan  tuotteita; eivätkä israelilaiset enää saaneet mannaa, vaan he söivät  sinä vuonna Kanaanin maan satoa.</verse>
        <verse osisID='Josh.5.13'>Ja tapahtui Joosuan ollessa Jerikon luona, että hän nosti silmänsä  ja näki miehen seisovan edessään, paljastettu miekka kädessä. Ja Joosua  meni hänen luokseen ja sanoi hänelle: "Oletko sinä meikäläisiä vai  vihollisiamme?"</verse>
        <verse osisID='Josh.5.14'>Niin hän sanoi: "En, vaan minä olen Herran sotajoukon päämies ja  olen juuri nyt tullut". Niin Joosua heittäytyi kasvoilleen maahan,  kumarsi ja sanoi hänelle: "Mitä herrallani on sanottavana  palvelijalleen?"</verse>
        <verse osisID='Josh.5.15'>Ja Herran sotajoukon päämies sanoi Joosualle: "Riisu kengät  jalastasi, sillä paikka, jossa seisot, on pyhä". Ja Joosua teki niin.</verse>
      </chapter>
      <chapter osisID='Josh.6'>
        <verse osisID='Josh.6.1'>Mutta Jeriko sulki porttinsa ja oli suljettuna israelilaisilta: ei  kukaan käynyt ulos, eikä kukaan käynyt sisälle.</verse>
        <verse osisID='Josh.6.2'>Niin Herra sanoi Joosualle: "Katso, minä annan sinun käsiisi Jerikon  sekä sen kuninkaan ja sotaurhot.</verse>
        <verse osisID='Josh.6.3'>Kulkekaa siis, kaikki sotakuntoiset miehet, kaupungin ympäri,  kiertäkää kerta kaupunki; tee niin kuutena päivänä.</verse>
        <verse osisID='Josh.6.4'>Ja seitsemän pappia kantakoon seitsemää oinaansarvista pasunaa arkin  edellä. Seitsemäntenä päivänä kulkekaa kaupungin ympäri seitsemän  kertaa, ja papit puhaltakoot pasunoihin.</verse>
        <verse osisID='Josh.6.5'>Ja kun pitkä oinaansarven puhallus kuuluu, kun kuulette pasunan  äänen, niin nostakoon koko kansa kovan sotahuudon; silloin kaupungin  muuri kukistuu siihen paikkaansa, ja kansa voi rynnätä sinne ylös, kukin  suoraan eteensä."</verse>
        <verse osisID='Josh.6.6'>Silloin Joosua, Nuunin poika, kutsui papit ja sanoi heille: "Ottakaa  liitonarkki, ja seitsemän pappia kantakoon seitsemää oinaansarvista  pasunaa Herran arkin edellä".</verse>
        <verse osisID='Josh.6.7'>Sitten hän sanoi kansalle: "Lähtekää ja kulkekaa kaupungin ympäri, ja  aseväki käyköön Herran arkin edellä".</verse>
        <verse osisID='Josh.6.8'>Ja tapahtui, niinkuin Joosua oli kansalle sanonut. Ne seitsemän  pappia, jotka kantoivat niitä seitsemää oinaansarvista pasunaa Herran  edellä, lähtivät ja puhalsivat pasunoihin, ja Herran liitonarkki kulki  heidän jäljessään.</verse>
        <verse osisID='Josh.6.9'>Ja aseväki kulki pasunaa puhaltavien pappien edellä, mutta muu väki  kulki arkin jäljessä, samalla kuin pasunoihin yhtenään puhallettiin.</verse>
        <verse osisID='Josh.6.10'>Ja Joosua käski kansaa sanoen: "Älkää nostako sotahuutoa älkääkä  antako äänenne kuulua, älköönkä sanaakaan pääskö teidän suustanne  ennenkuin sinä päivänä, jona minä teille sanon: 'Nostakaa sotahuuto',  silloin se nostakaa."</verse>
        <verse osisID='Josh.6.11'>Ja hän antoi Herran arkin kulkea yhden kierroksen kaupungin ympäri;  sitten he menivät leiriin ja jäivät yöksi leiriin.</verse>
        <verse osisID='Josh.6.12'>Joosua nousi varhain seuraavana aamuna, ja papit ottivat Herran  arkin.</verse>
        <verse osisID='Josh.6.13'>Ja ne seitsemän pappia, jotka kantoivat niitä seitsemää  oinaansarvista pasunaa Herran arkin edellä, kulkivat puhaltaen yhtenään  pasunoihin, ja aseväki kulki heidän edellään, mutta muu väki kulki  Herran arkin jäljessä, samalla kuin pasunoihin yhtenään puhallettiin.</verse>
        <verse osisID='Josh.6.14'>Ja tänä toisenakin päivänä he kulkivat kerran kaupungin ympäri ja  palasivat sitten leiriin. Niin he tekivät kuutena päivänä.</verse>
        <verse osisID='Josh.6.15'>Mutta seitsemäntenä päivänä he nousivat varhain aamun sarastaessa ja  kulkivat kaupungin ympäri samalla tavalla seitsemän kertaa. Ainoastaan  sinä päivänä he kulkivat kaupungin ympäri seitsemän kertaa.</verse>
        <verse osisID='Josh.6.16'>Ja kun papit seitsemännellä kerralla puhalsivat pasunoihin, sanoi  Joosua kansalle: "Nostakaa sotahuuto, sillä Herra antaa teille  kaupungin.</verse>
        <verse osisID='Josh.6.17'>Kaupunki ja kaikki, mitä siinä on, vihittäköön tuhon omaksi Herran  kunniaksi; ainoastaan portto Raahab jääköön henkiin, hän ja kaikki,  jotka ovat hänen kanssaan hänen talossansa, sillä hän piilotti  tiedustelijat, jotka me lähetimme.</verse>
        <verse osisID='Josh.6.18'>Mutta karttakaa tuhon omaksi vihittyä, ettette vihi jotakin tuhon  omaksi ja kuitenkin ota tuhon omaksi vihittyä ja niin tule vihkineiksi  Israelin leiriä tuhon omaksi ja syökse sitä onnettomuuteen.</verse>
        <verse osisID='Josh.6.19'>Ja kaikki hopea ja kulta sekä vaski- ja rautakalut olkoot pyhitetyt  Herralle; ne joutukoot Herran aartehistoon."</verse>
        <verse osisID='Josh.6.20'>Silloin kansa nosti sotahuudon ja pasunoihin puhallettiin.  Kun  kansa kuuli pasunan äänen, niin se nosti kovan sotahuudon; silloin  kukistui muuri siihen paikkaansa, ja kansa ryntäsi ylös kaupunkiin,  kukin suoraan eteensä. Niin he valloittivat kaupungin.</verse>
        <verse osisID='Josh.6.21'>Ja he vihkivät miekan terällä tuhon omaksi kaiken, mitä kaupungissa  oli, miehet ja naiset, nuoret ja vanhat, vieläpä härät, lampaat ja  aasit.</verse>
        <verse osisID='Josh.6.22'>Mutta niille kahdelle miehelle, jotka olivat olleet vakoilemassa  maata, Joosua sanoi: "Menkää sen porton taloon ja tuokaa nainen ja  kaikki hänen omaisensa sieltä ulos, niinkuin olette hänelle vannoneet".</verse>
        <verse osisID='Josh.6.23'>Silloin ne nuoret miehet, jotka olivat olleet vakoilemassa, menivät  ja toivat ulos Raahabin sekä hänen isänsä, äitinsä, veljensä ja kaikki  hänen omaisensa; kaikki hänen sukulaisensa he toivat ulos ja jättivät  heidät Israelin leirin ulkopuolelle.</verse>
        <verse osisID='Josh.6.24'>Mutta kaupungin ja kaikki, mitä siinä oli, he polttivat tulella;  ainoastaan hopean, kullan sekä vaski- ja rautakalut he panivat Herran  huoneen aartehistoon.</verse>
        <verse osisID='Josh.6.25'>Mutta portto Raahabin sekä hänen isänsä perheen ja kaikki hänen  omaisensa Joosua jätti henkiin; ja hän jäi asumaan Israelin keskuuteen,  aina tähän päivään asti, koska hän oli piilottanut ne tiedustelijat,  jotka Joosua oli lähettänyt vakoilemaan Jerikoa.</verse>
        <verse osisID='Josh.6.26'>Siihen aikaan Joosua vannotti tämän valan: "Kirottu olkoon Herran  edessä se mies, joka ryhtyy rakentamaan tätä Jerikon kaupunkia. Sen  perustuksen laskemisesta hän menettäköön esikoisensa ja sen porttien  pystyttämisestä nuorimpansa."</verse>
        <verse osisID='Josh.6.27'>Ja Herra oli Joosuan kanssa, ja hänen maineensa levisi kautta maan.</verse>
      </chapter>
      <chapter osisID='Josh.7'>
        <verse osisID='Josh.7.1'>Mutta israelilaiset menettelivät uskottomasti anastamalla itselleen  tuhon omaksi vihittyä; sillä Aakan, Karmin poika, joka oli Sabdin poika,  joka Serahin poika, Juudan sukukuntaa, otti itselleen tuhon omaksi  vihittyä. Silloin syttyi Herran viha israelilaisia kohtaan.</verse>
        <verse osisID='Josh.7.2'>Ja Joosua lähetti miehiä Jerikosta Aihin, joka on lähellä  Beet-Aavenia, itään päin Beetelistä, ja sanoi heille näin: "Menkää  vakoilemaan maata". Niin miehet menivät ja vakoilivat Aita.</verse>
        <verse osisID='Josh.7.3'>Kun he palasivat Joosuan luo, sanoivat he hänelle: "Älköön koko kansa  menkö, vaan menköön noin kaksi tai kolme tuhatta miestä Aita  valloittamaan; älä vaivaa koko kansaa sinne, sillä niitä on vähän".</verse>
        <verse osisID='Josh.7.4'>Niin meni sinne kansasta noin kolme tuhatta miestä, mutta he  kääntyivät pakoon Ain miesten edestä.</verse>
        <verse osisID='Josh.7.5'>Ja Ain miehet löivät heitä kuoliaaksi noin kolmekymmentä kuusi  miestä, ajoivat heitä takaa kaupungin portilta Sebarimiin asti ja  voittivat heidät rinteessä. Silloin kansan sydän raukesi ja tuli kuin  vedeksi.</verse>
        <verse osisID='Josh.7.6'>Niin Joosua repäisi vaatteensa ja lankesi kasvoilleen maahan Herran  arkin eteen ja oli siinä iltaan saakka, hän ja Israelin vanhimmat; ja he  heittivät tomua päänsä päälle.</verse>
        <verse osisID='Josh.7.7'>Ja Joosua sanoi: "Voi, Herra, Herra, minkätähden toit tämän kansan  Jordanin yli antaaksesi meidät amorilaisten käsiin ja tuhotaksesi  meidät? Oi, jospa olisimme päättäneet jäädä tuolle puolelle Jordanin!</verse>
        <verse osisID='Josh.7.8'>Oi, Herra, mitä sanoisinkaan, kun Israel on kääntynyt pakoon  vihollistensa edestä!</verse>
        <verse osisID='Josh.7.9'>Kun kanaanilaiset ja kaikki muut maan asukkaat sen kuulevat, niin he  saartavat meidät ja hävittävät meidän nimemme maan päältä. Mitä aiot  tehdä suuren nimesi puolesta?"</verse>
        <verse osisID='Josh.7.10'>Mutta Herra sanoi Joosualle: "Nouse! Miksi makaat kasvoillasi?</verse>
        <verse osisID='Josh.7.11'>Israel on tehnyt syntiä, he ovat rikkoneet minun liittoni, jonka  minä olen heille säätänyt; he ovat ottaneet sitä, mikä oli vihitty tuhon  omaksi, he ovat varastaneet ja valhetelleet, he ovat panneet sen omain  tavarainsa joukkoon.</verse>
        <verse osisID='Josh.7.12'>Sentähden israelilaiset eivät voi kestää vihollistensa edessä, vaan  heidän täytyy kääntyä pakoon vihollistensa edestä, sillä he itse ovat  vihityt tuhon omiksi. En minä enää ole teidän kanssanne, ellette hävitä  keskuudestanne tuhon omaksi vihittyä.</verse>
        <verse osisID='Josh.7.13'>Nouse, pyhitä kansa ja sano: Pyhittäytykää huomiseksi, sillä näin  sanoo Herra, Israelin Jumala: Sinun keskuudessasi, Israel, on jotakin  tuhon omaksi vihittyä; sinä et voi kestää vihollistesi edessä, ennenkuin  olette poistaneet keskuudestanne tuhon omaksi vihityn.</verse>
        <verse osisID='Josh.7.14'>Astukaa siis huomenaamuna sukukunnittain esiin, ja se sukukunta,  johon Herran arpa osuu, astukoon esiin suvuittain, ja se suku, johon  Herran arpa osuu, astukoon esiin perhekunnittain, ja se perhekunta,  johon Herran arpa osuu, astukoon esiin mies mieheltä.</verse>
        <verse osisID='Josh.7.15'>Mutta se, jolta tavataan tuhon omaksi vihittyä, poltettakoon  tulessa, hän ja kaikki, mitä hänellä on, sillä hän on rikkonut Herran  liiton ja tehnyt häpeällisen teon Israelissa."</verse>
        <verse osisID='Josh.7.16'>Niin Joosua antoi varhain seuraavana aamuna Israelin sukukunnittain  astua esiin; ja arpa osui Juudan sukukuntaan.</verse>
        <verse osisID='Josh.7.17'>Silloin hän antoi Juudan sukukunnan astua esiin, ja arpa osui  serahilaisten sukuun. Sitten hän antoi serahilaisten suvun astua esiin  mies mieheltä, ja arpa osui Sabdiin.</verse>
        <verse osisID='Josh.7.18'>Niin hän antoi hänen perhekuntansa mies mieheltä astua esiin, ja  arpa osui Aakaniin, Karmin poikaan, joka oli Sabdin poika, joka Serahin  poika, Juudan sukukuntaa.</verse>
        <verse osisID='Josh.7.19'>Silloin Joosua sanoi Aakanille: "Poikani, anna Herralle, Israelin  Jumalalle, kunnia ja anna hänelle ylistys: tunnusta minulle, mitä olet  tehnyt, äläkä salaa sitä minulta".</verse>
        <verse osisID='Josh.7.20'>Niin Aakan vastasi Joosualle ja sanoi: "Minä todella olen tehnyt  syntiä Herraa, Israelin Jumalaa, vastaan, sillä näin minä tein:</verse>
        <verse osisID='Josh.7.21'>kun minä näin saaliin joukossa kauniin sinearilaisen vaipan,  kaksisataa sekeliä hopeata ja kultalevyn, viidenkymmenen sekelin  painoisen, niin minussa syttyi niihin himo, ja minä otin ne; ne ovat  kätkettyinä maahan keskelle minun telttaani, hopea alimpana".</verse>
        <verse osisID='Josh.7.22'>Niin Joosua lähetti miehiä ottamaan selkoa, ja ne juoksivat  telttaan. Siellä oli kätkö hänen teltassaan, hopea alimpana.</verse>
        <verse osisID='Josh.7.23'>Ja he ottivat ne teltasta, veivät ne Joosuan ja kaikkien  israelilaisten luo ja panivat Herran eteen.</verse>
        <verse osisID='Josh.7.24'>Niin Joosua yhdessä koko Israelin kanssa otti Aakanin, Serahin  pojan, ja hopean, vaipan ja kultalevyn, sekä hänen poikansa, tyttärensä,  härkänsä, aasinsa, lampaansa, telttansa ynnä kaikki, mitä hänellä oli,  ja he veivät ne Aakorin laaksoon.</verse>
        <verse osisID='Josh.7.25'>Ja Joosua sanoi: "Miksi olet syössyt meidät onnettomuuteen?  Herra  syöksee sinut onnettomuuteen tänä päivänä." Silloin koko Israel kivitti  hänet kuoliaaksi. He polttivat heidät tulessa ja kivittivät heidät.</verse>
        <verse osisID='Josh.7.26'>Ja he kasasivat hänen päällensä suuren kiviroukkion, joka vielä  tänäkin päivänä on olemassa; ja niin Herra lauhtui vihansa hehkusta.  Sentähden kutsutaan sitä paikkaa vielä tänäkin päivänä Aakorin  laaksoksi.</verse>
      </chapter>
      <chapter osisID='Josh.8'>
        <verse osisID='Josh.8.1'>Ja Herra sanoi Joosualle: "Älä pelkää äläkä arkaile. Ota mukaasi  kaikki sotaväki ja lähde ja mene Aihin. Katso, minä annan sinun käsiisi  Ain kuninkaan ja hänen kansansa, hänen kaupunkinsa ja maansa.</verse>
        <verse osisID='Josh.8.2'>Ja tee Aille ja sen kuninkaalle, niinkuin teit Jerikolle ja sen  kuninkaalle; kuitenkin saatte ryöstää itsellenne, mitä sieltä on  saatavana saalista ja karjaa. Aseta väijytys kaupungin taa."</verse>
        <verse osisID='Josh.8.3'>Niin Joosua ynnä kaikki sotaväki lähti liikkeelle mennäkseen Aihin.  Ja Joosua valitsi kolmekymmentä tuhatta miestä, sotaurhoa, ja lähetti  heidät menemään yöllä.</verse>
        <verse osisID='Josh.8.4'>Ja hän käski heitä sanoen: "Asettukaa väijyksiin kaupungin taa, ei  aivan kauas kaupungista; ja olkaa kaikki valmiina.</verse>
        <verse osisID='Josh.8.5'>Mutta minä ynnä kaikki se väki, joka on minun kanssani, lähenemme  kaupunkia. Kun he sitten tulevat ulos meitä vastaan niinkuin ensi  kerrallakin, niin me käännymme pakoon heidän edestänsä.</verse>
        <verse osisID='Josh.8.6'>Ja he seuraavat meitä niin kauas, että eristämme heidät kaupungista,  sillä he sanovat: 'He pakenevat meitä niinkuin ensi kerrallakin'. Kun me  näin pakenemme heitä,</verse>
        <verse osisID='Josh.8.7'>silloin nouskaa te väijytyksestä ja ottakaa kaupunki haltuunne, sillä  Herra, teidän Jumalanne, antaa sen teidän käsiinne.</verse>
        <verse osisID='Josh.8.8'>Ja kun olette saaneet kaupungin valtaanne, sytyttäkää kaupunki  palamaan; tehkää Herran sanan mukaan. Huomatkaa, että minä käsken teidän  tehdä sen."</verse>
        <verse osisID='Josh.8.9'>Sitten Joosua lähetti heidät menemään, ja he menivät ja asettuivat  väijytyspaikkaan Beetelin ja Ain välille, länteen päin Aista. Mutta  Joosua oli sen yön kansan kanssa.</verse>
        <verse osisID='Josh.8.10'>Varhain seuraavana aamuna Joosua piti kansan katselmuksen ja lähti,  hän ja Israelin vanhimmat, kansan etunenässä nousemaan Aihin.</verse>
        <verse osisID='Josh.8.11'>Ja kaikki se sotaväki, joka oli hänen kanssaan, nousi, lähestyi ja  tuli kaupungin edustalle; ja he leiriytyivät Ain pohjoispuolelle, niin  että laakso oli heidän ja Ain välillä.</verse>
        <verse osisID='Josh.8.12'>Sitten hän otti noin viisituhatta miestä ja asetti heidät väijyksiin  Beetelin ja Ain välille, länteen päin kaupungista.</verse>
        <verse osisID='Josh.8.13'>Niin kansa, koko leiri, joka oli kaupungin pohjoispuolella, ja  kaupungin länsipuolella oleva jälkijoukko asetettiin asemiinsa. Mutta  Joosua meni sinä yönä keskelle laaksoa.</verse>
        <verse osisID='Josh.8.14'>Kun Ain kuningas näki sen, niin kaupungin miehet, kuningas ja kaikki  hänen väkensä, lähtivät varhain aamulla nopeasti taisteluun Israelia  vastaan määrättyyn paikkaan aromaan puolelle; hän ei näet tiennyt, että  oli väijytys häntä vastaan kaupungin takana.</verse>
        <verse osisID='Josh.8.15'>Niin Joosua ja koko Israel olivat joutuvinaan tappiolle ja pakenivat  erämaahan päin.</verse>
        <verse osisID='Josh.8.16'>Silloin kaupungin koko väki kutsuttiin ajamaan heitä takaa; ja he  ajoivat Joosuaa takaa, ja niin heidät eristettiin kaupungista.</verse>
        <verse osisID='Josh.8.17'>Eikä Aihin eikä Beeteliin jäänyt ainoatakaan miestä, joka ei  lähtenyt Israelin jälkeen, vaan he jättivät kaupungin avoimeksi ja  ajoivat takaa Israelia.</verse>
        <verse osisID='Josh.8.18'>Niin Herra sanoi Joosualle: "Ojenna keihäs, joka on kädessäsi, Aita  kohti, sillä minä annan sen sinun käsiisi". Ja Joosua ojensi keihään,  joka oli hänen kädessään, kaupunkia kohti.</verse>
        <verse osisID='Josh.8.19'>Silloin väijyksissä oleva joukko nousi kiiruusti paikaltaan ja  riensi, niin pian kuin hän ojensi kätensä, ja tunkeutui kaupunkiin ja  valloitti sen ja sytytti heti kaupungin palamaan.</verse>
        <verse osisID='Josh.8.20'>Kun Ain miehet kääntyivät ja katsoivat taaksensa, niin he näkivät  kaupungista savun nousevan taivasta kohti; eivätkä he kyenneet  pakenemaan, ei sinne eikä tänne, sillä se väki, joka pakeni erämaahan,  kääntyi takaa-ajajia vastaan.</verse>
        <verse osisID='Josh.8.21'>Kun Joosua ja koko Israel näki, että väijyksissä ollut joukko oli  valloittanut kaupungin ja että kaupungista nousi savu, niin he palasivat  takaisin ja voittivat Ain miehet.</verse>
        <verse osisID='Josh.8.22'>Ja myöskin ne toiset lähtivät kaupungista heitä vastaan, joten he  joutuivat israelilaisten väliin, toisten ollessa edessä, toisten takana.  Ja he voittivat heidät, päästämättä pakoon ja pelastumaan ainoatakaan  heistä.</verse>
        <verse osisID='Josh.8.23'>Mutta Ain kuninkaan he ottivat kiinni elävänä ja toivat hänet  Joosuan eteen.</verse>
        <verse osisID='Josh.8.24'>Kun Israel oli surmannut kaikki Ain asukkaat kedolla, erämaassa,  jonne he olivat heitä ajaneet takaa, ja he kaikki viimeiseen mieheen  olivat kaatuneet miekan terään, palasi koko Israel Aihin, ja siellä  olevat tapettiin miekan terällä.</verse>
        <verse osisID='Josh.8.25'>Ja niitä, jotka sinä päivänä kaatuivat, miehiä ja naisia, oli  kaikkiaan kaksitoista tuhatta, kaikki Ain asukkaat.</verse>
        <verse osisID='Josh.8.26'>Joosua ei vetänyt takaisin kättänsä, jossa hänellä oli keihäs  ojennettuna, ennenkuin oli vihkinyt tuhon omiksi kaikki Ain asukkaat.</verse>
        <verse osisID='Josh.8.27'>Ainoastaan karjan, ja mitä kaupungista oli saatavana saalista,  Israel ryösti itselleen sen määräyksen mukaan, jonka Herra oli Joosualle  antanut.</verse>
        <verse osisID='Josh.8.28'>Ja Joosua poltti Ain ja teki siitä ikiajoiksi rauniokummun, aution  aina tähän päivään asti.</verse>
        <verse osisID='Josh.8.29'>Mutta Ain kuninkaan hän ripusti hirteen, jossa hän riippui iltaan  asti. Mutta auringon laskiessa Joosua käski ottaa hänen ruumiinsa alas  hirrestä, ja he heittivät sen kaupungin portin edustalle ja kasasivat  sen päälle suuren kiviroukkion, joka on siellä vielä tänäkin päivänä.</verse>
        <verse osisID='Josh.8.30'>Silloin Joosua rakensi Eebalin vuorelle alttarin Herralle, Israelin  Jumalalle,</verse>
        <verse osisID='Josh.8.31'>niinkuin Herran palvelija Mooses oli käskenyt israelilaisten tehdä  ja niinkuin on kirjoitettuna Mooseksen lain kirjassa: alttarin  hakkaamattomista kivistä, joihin ei oltu rauta-aseella koskettu. Ja he  uhrasivat sen päällä polttouhreja Herralle ja teurastivat teuraita  yhteysuhriksi.</verse>
        <verse osisID='Josh.8.32'>Ja hän kirjoitti siellä kiviin jäljennöksen Mooseksen laista, jonka  tämä oli kirjoittanut israelilaisille.</verse>
        <verse osisID='Josh.8.33'>Ja koko Israel vanhimpineen, päällysmiehineen ja tuomareineen seisoi  kummallakin puolella arkkia, päin leeviläisiä pappeja, jotka kantoivat  Herran liitonarkkia, niin muukalaiset kuin maassasyntyneetkin, toinen  puoli kääntyneenä Garissimin vuorta kohti, toinen puoli Eebalin vuorta  kohti.  Niin Israelin kansa ensiksi siunattiin, niinkuin Herran  palvelija Mooses oli käskenyt,</verse>
        <verse osisID='Josh.8.34'>ja sen jälkeen hän luki kaikki lain sanat, siunauksen ja kirouksen,  aivan niinkuin lain kirjassa on kirjoitettuna.</verse>
        <verse osisID='Josh.8.35'>Ei mitään siitä, mitä Mooses oli käskenyt, Joosua jättänyt lukematta  kaiken Israelin seurakunnan läsnäollessa, niin myös naisten, lasten ja  mukana kulkevien muukalaisten läsnäollessa.</verse>
      </chapter>
      <chapter osisID='Josh.9'>
        <verse osisID='Josh.9.1'>Kun kaikki kuninkaat, jotka asuivat tällä puolella Jordanin,  Vuoristossa, Alankomaassa ja pitkin Suuren meren koko rannikkoa  Libanoniin päin, heettiläiset, amorilaiset, kanaanilaiset,  perissiläiset, hivviläiset ja jebusilaiset, kuulivat, mitä oli  tapahtunut,</verse>
        <verse osisID='Josh.9.2'>niin he kokoontuivat yhteen sotiakseen yksimielisesti Joosuaa ja  Israelia vastaan.</verse>
        <verse osisID='Josh.9.3'>Mutta kun Gibeonin asukkaat kuulivat, mitä Joosua oli tehnyt  Jerikolle ja Aille,</verse>
        <verse osisID='Josh.9.4'>niin hekin menettelivät viekkaasti: he menivät ja tekeytyivät  lähettiläiksi, ottivat kuluneita säkkejä aasiensa selkään sekä  kuluneita, repeytyneitä ja kiinnisolmeiltuja viinileilejä</verse>
        <verse osisID='Josh.9.5'>ja panivat kuluneet, paikatut kengät jalkaansa ja kuluneet vaatteet  päällensä; ja kaikki heidän eväsleipänsä olivat kuivia ja murentuneita.</verse>
        <verse osisID='Josh.9.6'>Niin he menivät Joosuan luo Gilgalin leiriin ja sanoivat hänelle sekä  Israelin miehille: "Me olemme tulleet kaukaisesta maasta; tehkää siis  liitto meidän kanssamme".</verse>
        <verse osisID='Josh.9.7'>Mutta Israelin miehet vastasivat hivviläisille: "Kenties te asutte  täällä meidän keskellämme; kuinka me tekisimme liiton teidän kanssanne?"</verse>
        <verse osisID='Josh.9.8'>Niin he sanoivat Joosualle: "Me olemme sinun palvelijoitasi".  Joosua  sanoi heille: "Keitä te olette ja mistä tulette?"</verse>
        <verse osisID='Josh.9.9'>Niin he vastasivat hänelle: "Palvelijasi tulevat hyvin kaukaisesta  maasta Herran, sinun Jumalasi, nimen tähden. Sillä me olemme kuulleet  hänestä kaiken, mitä hän teki Egyptissä,</verse>
        <verse osisID='Josh.9.10'>ja kaiken, mitä hän teki niille kahdelle amorilaisten kuninkaalle,  jotka asuivat tuolla puolella Jordanin, Siihonille, Hesbonin  kuninkaalle, ja Oogille, Baasanin kuninkaalle, joka asui Astarotissa.</verse>
        <verse osisID='Josh.9.11'>Sentähden sanoivat meille meidän vanhimpamme ja kaikki maamme  asukkaat näin: 'Ottakaa evästä mukaanne matkalle ja menkää heitä vastaan  ja sanokaa heille: Me olemme teidän palvelijanne, tehkää siis liitto  meidän kanssamme'.</verse>
        <verse osisID='Josh.9.12'>Tämä leipämme oli vielä lämmintä, kun kotoa otimme sen evääksi  lähtiessämme matkalle teidän luoksenne, ja katso, nyt se on kuivaa ja  murentunutta.</verse>
        <verse osisID='Josh.9.13'>Ja nämä viinileilit, jotka uusina täytimme, ovat nyt repeytyneitä;  ja nämä vaatteemme ja kenkämme ovat kovin pitkällä matkalla kuluneet."</verse>
        <verse osisID='Josh.9.14'>Niin miehet ottivat heidän evästänsä, mutta eivät kysyneet Herran  mieltä.</verse>
        <verse osisID='Josh.9.15'>Niin Joosua takasi heille rauhan ja teki heidän kanssaan liiton,  luvaten jättää heidät henkiin; ja kansan päämiehet vannoivat heille  valan.</verse>
        <verse osisID='Josh.9.16'>Mutta kolmen päivän kuluttua, sen jälkeen kuin liitto heidän  kanssaan oli tehty, saatiin kuulla, että he olivat lähiseuduilta ja  asuivat heidän keskellänsä.</verse>
        <verse osisID='Josh.9.17'>Niin israelilaiset lähtivät liikkeelle ja tulivat kolmantena päivänä  heidän kaupunkeihinsa; ja heidän kaupunkinsa olivat Gibeon, Kefira,  Beerot ja Kirjat-Jearim.</verse>
        <verse osisID='Josh.9.18'>Mutta israelilaiset eivät surmanneet heitä, sillä kansan päämiehet  olivat vannoneet heille valan Herran, Israelin Jumalan, kautta. Ja koko  seurakunta napisi päämiehiä vastaan.</verse>
        <verse osisID='Josh.9.19'>Silloin kaikki päämiehet sanoivat koko seurakunnalle: "Me olemme  vannoneet heille valan Herran, Israelin Jumalan, kautta; sentähden me  emme voi koskea heihin.</verse>
        <verse osisID='Josh.9.20'>Mutta tämän me teemme heille, jättäessämme heidät henkiin, ettei  viha kohtaisi meitä valan tähden, jonka olemme heille vannoneet."</verse>
        <verse osisID='Josh.9.21'>Ja päämiehet sanoivat heistä: "Jääkööt henkiin, mutta tulkoon heistä  halonhakkaajia ja vedenkantajia kaikelle kansalle". Näin päämiehet  antoivat käskyn heistä.</verse>
        <verse osisID='Josh.9.22'>Silloin Joosua kutsui heidät ja puhui heille sanoen: "Miksi olette  pettäneet meidät ja sanoneet: 'Me asumme hyvin kaukana teistä', vaikka  asutte täällä meidän keskellämme?</verse>
        <verse osisID='Josh.9.23'>Sentähden olkaa kirotut! Älköön ikinä ketään teistä päästettäkö  olemasta minun Jumalani huoneen palvelijana, halonhakkaajana ja  vedenkantajana."</verse>
        <verse osisID='Josh.9.24'>He vastasivat Joosualle ja sanoivat: "Sinun palvelijoillesi oli  kerrottu, että Herra, sinun Jumalasi, oli käskenyt palvelijaansa  Moosesta antamaan teille koko tämän maan ja tuhoamaan kaikki maan  asukkaat teidän tieltänne. Sentähden me suuresti pelkäsimme henkeämme  teidän edessänne ja teimme tämän.</verse>
        <verse osisID='Josh.9.25'>Mutta katso, nyt me olemme sinun käsissäsi: tee meille, mikä  mielestäsi on hyvin ja oikein."</verse>
        <verse osisID='Josh.9.26'>Silloin hän teki heille näin: hän pelasti heidät israelilaisten  käsistä, niin etteivät he heitä surmanneet.</verse>
        <verse osisID='Josh.9.27'>Niin Joosua sinä päivänä määräsi heidät seurakunnan ja Herran  alttarin halonhakkaajiksi ja vedenkantajiksi, aina tähän päivään asti,  sitä paikkaa varten, jonka Herra oli valitseva.</verse>
      </chapter>
      <chapter osisID='Josh.10'>
        <verse osisID='Josh.10.1'>Kun Adonisedek, Jerusalemin kuningas, kuuli, että Joosua oli  valloittanut Ain ja vihkinyt sen tuhon omaksi, tehden Aille ja sen  kuninkaalle, niinkuin oli tehnyt Jerikolle ja sen kuninkaalle, ja että  Gibeonin asukkaat olivat tehneet rauhan Israelin kanssa ja jääneet  heidän keskuuteensa,</verse>
        <verse osisID='Josh.10.2'>niin he peljästyivät suuresti, sillä Gibeon oli suuri kaupunki,  niinkuin joku kuninkaankaupunki, ja suurempi kuin Ai, ja kaikki sen  miehet olivat urhoollisia.</verse>
        <verse osisID='Josh.10.3'>Ja Adonisedek, Jerusalemin kuningas, lähetti sanan Hoohamille,  Hebronin kuninkaalle, Piramille, Jarmutin kuninkaalle, Jaafialle,  Laakiin kuninkaalle, ja Debirille, Eglonin kuninkaalle:</verse>
        <verse osisID='Josh.10.4'>"Tulkaa minun luokseni ja auttakaa minua, ja kukistakaamme Gibeon,  koska se on tehnyt rauhan Joosuan ja israelilaisten kanssa".</verse>
        <verse osisID='Josh.10.5'>Niin nuo viisi amorilaisten kuningasta, Jerusalemin kuningas,  Hebronin kuningas, Jarmutin kuningas, Laakiin kuningas ja Eglonin  kuningas, kokoontuivat ja lähtivät liikkeelle kaikkine joukkoineen; ja  he asettuivat leiriin Gibeonin edustalle ja ryhtyivät taisteluun sitä  vastaan.</verse>
        <verse osisID='Josh.10.6'>Silloin Gibeonin miehet lähettivät sanan Joosualle Gilgalin leiriin:  "Älköön sinun kätesi vetäytykö auttamasta palvelijoitasi. Tule nopeasti  luoksemme, pelasta meidät ja auta meitä, sillä kaikki vuoristossa  asuvien amorilaisten kuninkaat ovat kokoontuneet meitä vastaan."</verse>
        <verse osisID='Josh.10.7'>Niin Joosua lähti Gilgalista, hän ja kaikki sotaväki hänen kanssaan  ja kaikki sotaurhot.</verse>
        <verse osisID='Josh.10.8'>Silloin Herra sanoi Joosualle: "Älä pelkää heitä, sillä minä annan  heidät sinun käsiisi; ei kukaan heistä kestä sinun edessäsi".</verse>
        <verse osisID='Josh.10.9'>Niin Joosua yllätti heidät, kuljettuaan kaiken yötä Gilgalista.</verse>
        <verse osisID='Josh.10.10'>Ja Herra saattoi heidät hämminkiin israelilaisten edessä, niin että  nämä tuottivat heille suuren tappion Gibeonissa ja ajoivat heitä takaa  Beet-Hooronin solatietä, surmaten heitä aina Asekaan ja Makkedaan asti.</verse>
        <verse osisID='Josh.10.11'>Ja kun he paetessaan Israelia olivat Beet-Hooronin rinteessä, heitti  Herra taivaasta heidän päällensä isoja kiviä, koko matkan Asekaan asti,  niin että he kuolivat; niitä, jotka kuolivat raekivistä, oli useampia  kuin niitä, jotka israelilaiset surmasivat miekalla.</verse>
        <verse osisID='Josh.10.12'>Silloin puhui Joosua Herralle, sinä päivänä, jona Herra antoi  amorilaiset israelilaisten valtaan, ja sanoi Israelin silmien edessä:  "Aurinko, seiso alallasi Gibeonissa, ja kuu Aijalonin laaksossa".</verse>
        <verse osisID='Josh.10.13'>Niin aurinko seisoi alallansa, ja kuu pysyi paikallansa, kunnes  kansa oli kostanut vihollisilleen. Niinhän on kirjoitettuna  "Oikeamielisen kirjassa". Niin aurinko pysyi paikallansa keskitaivaalla  päiväkauden, kiirehtimättä laskemaan.</verse>
        <verse osisID='Josh.10.14'>Eikä ole ollut sen päivän vertaista, ei ennen eikä jälkeen, jona  Herra näin kuuli ihmisen ääntä; sillä Herra soti Israelin puolesta.</verse>
        <verse osisID='Josh.10.15'>Sen jälkeen Joosua ja koko Israel hänen kanssaan palasi Gilgalin  leiriin.</verse>
        <verse osisID='Josh.10.16'>Mutta nuo viisi kuningasta pakenivat ja piiloutuivat Makkedan  luolaan.</verse>
        <verse osisID='Josh.10.17'>Niin Joosualle ilmoitettiin: "Ne viisi kuningasta on löydetty  piiloutuneina Makkedan luolaan".</verse>
        <verse osisID='Josh.10.18'>Silloin Joosua sanoi: "Vierittäkää isoja kiviä luolan suulle ja  asettakaa sen eteen miehiä vartioimaan heitä.</verse>
        <verse osisID='Josh.10.19'>Mutta te muut, älkää pysähtykö, vaan ajakaa takaa vihollisianne ja  hakatkaa maahan heidän jälkijoukkonsa älkääkä päästäkö heitä menemään  kaupunkeihinsa, sillä Herra, teidän Jumalanne, on antanut heidät teidän  käsiinne."</verse>
        <verse osisID='Josh.10.20'>Kun sitten Joosua ja israelilaiset olivat tuottaneet heille hyvin  suuren, perinpohjaisen tappion ja ne harvat, jotka olivat pelastuneet,  olivat päässeet varustettuihin kaupunkeihin,</verse>
        <verse osisID='Josh.10.21'>niin koko kansa palasi vahingoittumatonna takaisin Joosuan luo  leiriin Makkedaan, eikä kukaan uskaltanut enää hiiskua sanaakaan  israelilaisia vastaan.</verse>
        <verse osisID='Josh.10.22'>Silloin Joosua sanoi: "Avatkaa luolan suu ja tuokaa ne viisi  kuningasta minun eteeni luolasta".</verse>
        <verse osisID='Josh.10.23'>Ja he tekivät niin ja toivat hänen eteensä ne viisi kuningasta  luolasta: Jerusalemin kuninkaan, Hebronin kuninkaan, Jarmutin kuninkaan,  Laakiin kuninkaan ja Eglonin kuninkaan.</verse>
        <verse osisID='Josh.10.24'>Ja kun he olivat tuoneet nämä kuninkaat Joosuan eteen, niin Joosua  kutsui kaikki Israelin miehet ja sanoi sotaväen päälliköille, jotka  olivat seuranneet häntä: "Astukaa esiin ja pankaa jalkanne näiden  kuninkaiden niskalle". Niin he astuivat esiin ja panivat jalkansa heidän  niskallensa.</verse>
        <verse osisID='Josh.10.25'>Silloin Joosua sanoi heille: "Älkää peljätkö älkääkä arkailko, vaan  olkaa lujat ja rohkeat, sillä näin on Herra tekevä kaikille teidän  vihollisillenne, joita vastaan te joudutte sotimaan".</verse>
        <verse osisID='Josh.10.26'>Sen jälkeen Joosua löi heidät kuoliaaksi ja ripusti heidät viiteen  hirsipuuhun. Ja he riippuivat hirressä iltaan asti.</verse>
        <verse osisID='Josh.10.27'>Mutta auringonlaskun aikaan Joosua käski ottaa heidät alas hirrestä  ja heittää luolaan, johon he olivat piiloutuneet. Ja he panivat luolan  suulle isoja kiviä, jotka ovat siinä vielä tänäkin päivänä.</verse>
        <verse osisID='Josh.10.28'>Samana päivänä Joosua valloitti Makkedan ja surmasi miekan terällä  sen asukkaat ja sen kuninkaan; hän vihki tuhon omiksi heidät ja  jokaisen, joka siellä oli, päästämättä pakoon ainoatakaan. Ja hän teki  Makkedan kuninkaalle, niinkuin oli tehnyt Jerikon kuninkaalle.</verse>
        <verse osisID='Josh.10.29'>Sitten Joosua ja koko Israel hänen kanssaan lähti Makkedasta Libnaan  ja ryhtyi taisteluun Libnaa vastaan.</verse>
        <verse osisID='Josh.10.30'>Ja Herra antoi senkin ja sen kuninkaan Israelin käsiin. Ja Joosua  surmasi miekan terällä sen asukkaat, jokaisen, joka siellä oli,  päästämättä sieltä pakoon ainoatakaan; ja hän teki sen kuninkaalle  saman, minkä oli tehnyt Jerikon kuninkaalle.</verse>
        <verse osisID='Josh.10.31'>Sitten Joosua ja koko Israel hänen kanssaan lähti Libnasta  Laakiiseen ja asettui leiriin sen edustalle ja ryhtyi taisteluun sitä  vastaan.</verse>
        <verse osisID='Josh.10.32'>Ja Herra antoi Laakiin Israelin käsiin, niin että hän valloitti sen  toisena päivänä; ja hän surmasi miekan terällä sen asukkaat, jokaisen,  joka siellä oli, samoin kuin oli tehnyt Libnalle.</verse>
        <verse osisID='Josh.10.33'>Silloin Hooram, Geserin kuningas, tuli auttamaan Laakista; mutta  Joosua voitti hänet ja hänen väkensä, päästämättä pakoon ainoatakaan  heistä.</verse>
        <verse osisID='Josh.10.34'>Ja Laakiista Joosua ja koko Israel hänen kanssaan lähti Egloniin, ja  he asettuivat leiriin sen edustalle ja ryhtyivät taisteluun sitä  vastaan.</verse>
        <verse osisID='Josh.10.35'>Ja he valloittivat sen samana päivänä ja surmasivat miekan terällä  sen asukkaat, ja hän vihki sinä päivänä tuhon omaksi jokaisen, joka  siellä oli, samoin kuin oli tehnyt Laakiille.</verse>
        <verse osisID='Josh.10.36'>Sen jälkeen Joosua ja koko Israel hänen kanssaan lähti Eglonista  Hebroniin, ja he ryhtyivät taisteluun sitä vastaan.</verse>
        <verse osisID='Josh.10.37'>Ja he valloittivat sen ja surmasivat miekan terällä sen asukkaat ja  sen kuninkaan, ja samoin kaikki sen alaiset kaupungit ja jokaisen, joka  siellä oli, päästämättä pakoon ainoatakaan, samoin kuin hän oli tehnyt  Eglonille. Hän vihki tuhon omaksi sen ja jokaisen, joka siellä oli.</verse>
        <verse osisID='Josh.10.38'>Sitten Joosua ja koko Israel hänen kanssaan kääntyi Debiriin ja  ryhtyi taisteluun sitä vastaan.</verse>
        <verse osisID='Josh.10.39'>Ja hän sai valtaansa sen ja sen kuninkaan ja kaikki sen alaiset  kaupungit, ja he surmasivat miekan terällä niiden asukkaat ja vihkivät  tuhon omaksi jokaisen, joka siellä oli, päästämättä pakoon ainoatakaan.  Hän teki Debirille ja sen kuninkaalle saman, minkä oli tehnyt Hebronille  ja minkä oli tehnyt Libnalle ja sen kuninkaalle.</verse>
        <verse osisID='Josh.10.40'>Sitten Joosua valtasi koko maan, Vuoriston, Etelämaan, Alankomaan ja  Rinnemaat, ja surmasi kaikki niiden kuninkaat, päästämättä pakoon  ainoatakaan, ja vihki tuhon omaksi joka hengen, niinkuin Herra, Israelin  Jumala, oli käskenyt.</verse>
        <verse osisID='Josh.10.41'>Ja Joosua valtasi heidän alueensa Kaades-Barneasta Gassaan saakka ja  koko Goosenin maakunnan Gibeoniin saakka.</verse>
        <verse osisID='Josh.10.42'>Kaikki nämä kuninkaat ja heidän maansa Joosua sai valtaansa yhdellä  otteella; sillä Herra, Israelin Jumala, soti Israelin puolesta.</verse>
        <verse osisID='Josh.10.43'>Sitten Joosua ja koko Israel hänen kanssaan palasi Gilgalin leiriin.</verse>
      </chapter>
      <chapter osisID='Josh.11'>
        <verse osisID='Josh.11.1'>Kun Jaabin, Haasorin kuningas, sen kuuli, lähetti hän sanan  Joobabille, Maadonin kuninkaalle, ja Simronin kuninkaalle ja Aksafin  kuninkaalle</verse>
        <verse osisID='Josh.11.2'>ja niille kuninkaille, jotka asuivat pohjoisessa, Vuoristossa,  Aromaassa Kinarotista etelään päin, Alankomaassa ja Doorin kukkuloilla  lännessä,</verse>
        <verse osisID='Josh.11.3'>kanaanilaisille itään ja länteen, amorilaisille, heettiläisille,  perissiläisille ja jebusilaisille vuoristoon ja hivviläisille Hermonin  juurelle Mispan maahan.</verse>
        <verse osisID='Josh.11.4'>Nämä lähtivät liikkeelle kaikkine joukkoineen; väkeä oli niin paljon  kuin hiekkaa meren rannalla ja hevosia ja sotavaunuja ylen paljon.</verse>
        <verse osisID='Josh.11.5'>Ja kaikki nämä kuninkaat liittyivät yhteen, tulivat ja leiriytyivät  yhdessä Meeromin veden rannalle sotiaksensa Israelia vastaan.</verse>
        <verse osisID='Josh.11.6'>Silloin Herra sanoi Joosualle: "Älä pelkää heitä, sillä huomenna  tähän aikaan minä annan heidät kaikki voitettuina Israelin valtaan;  heidän ratsujensa vuohisjänteet sinä katkot, ja heidän vaununsa sinä  poltat tulessa".</verse>
        <verse osisID='Josh.11.7'>Niin Joosua ja kaikki sotaväki hänen kanssaan yllätti heidät Meeromin  veden rannalla ja hyökkäsi heidän kimppuunsa.</verse>
        <verse osisID='Josh.11.8'>Ja Herra antoi heidät Israelin käsiin, niin että he voittivat heidät  ja ajoivat heitä takaa aina suureen Siidoniin, Misrefot-Majimiin ja  itään päin Mispan laaksoon asti; ja he voittivat heidät, päästämättä  pakoon ainoatakaan heistä.</verse>
        <verse osisID='Josh.11.9'>Ja Joosua teki heille, niinkuin Herra oli hänelle sanonut: heidän  ratsujensa vuohisjänteet hän katkoi, ja heidän vaununsa hän poltti  tulessa.</verse>
        <verse osisID='Josh.11.10'>Sitten Joosua kääntyi takaisin ja valloitti Haasorin ja surmasi  miekalla sen kuninkaan; Haasor oli näet muinoin kaikkien näiden  kuningaskuntien pääkaupunki.</verse>
        <verse osisID='Josh.11.11'>Ja he surmasivat miekan terällä ja vihkivät tuhon omaksi jokaisen,  joka siellä oli, niin ettei jäänyt jäljelle ainoatakaan henkeä; ja  Haasorin hän poltti tulella.</verse>
        <verse osisID='Josh.11.12'>Kaikki nämä kuninkaankaupungit ja niiden kuninkaat Joosua sai  valtaansa, ja hän surmasi miekan terällä niiden asukkaat, vihkien heidät  tuhon omiksi, niinkuin Herran palvelija Mooses oli käskenyt.</verse>
        <verse osisID='Josh.11.13'>Mutta kukkuloilla olevista kaupungeista Israel ei polttanut  ainoatakaan, paitsi Haasorin, jonka Joosua poltti.</verse>
        <verse osisID='Josh.11.14'>Ja kaiken, mitä näistä kaupungeista oli saatavana saalista, ynnä  karjan israelilaiset ryöstivät itselleen; mutta kaikki ihmiset he  surmasivat miekan terällä ja tuhosivat heidät, jättämättä eloon  ainoatakaan henkeä.</verse>
        <verse osisID='Josh.11.15'>Niinkuin Herra oli käskenyt palvelijaansa Moosesta, niin oli Mooses  käskenyt Joosuaa, ja niin Joosua teki; eikä hän jättänyt tekemättä  mitään kaikesta siitä, mistä Herra oli Moosekselle käskyn antanut.</verse>
        <verse osisID='Josh.11.16'>Niin Joosua valloitti koko tämän maan, Vuoriston, koko Etelämaan ja  koko Goosenin maakunnan, Alankomaan ja Aromaan, niin myös Israelin  vuoriston ja sen alankomaan -</verse>
        <verse osisID='Josh.11.17'>maan Seiriin päin kohoavasta Sileästä vuoresta aina Baal-Gaadiin  saakka, Libanonin laaksoon, Hermonin vuoren juurelle; kaikki heidän  kuninkaansa hän sai valtaansa ja löi heidät kuoliaaksi.</verse>
        <verse osisID='Josh.11.18'>Kauan aikaa Joosua kävi sotaa kaikkia näitä kuninkaita vastaan.</verse>
        <verse osisID='Josh.11.19'>Eikä ollut ainoatakaan kaupunkia, joka olisi tehnyt rauhan Israelin  kanssa, paitsi ne hivviläiset, jotka asuivat Gibeonissa; vaan kaikki  valloitettiin asevoimalla.</verse>
        <verse osisID='Josh.11.20'>Sillä Herralta tämä tuli; hän paadutti heidän sydämensä, niin että  he kävivät taisteluun Israelia vastaan, jotta heidät armotta  vihittäisiin tuhon omiksi ja hävitettäisiin, niinkuin Herra oli  Moosekselle käskyn antanut.</verse>
        <verse osisID='Josh.11.21'>Siihen aikaan Joosua tuli ja hävitti anakilaiset vuoristosta,  Hebronista, Debiristä ja Anabista, koko Juudan vuoristosta ja koko  Israelin vuoristosta; Joosua vihki heidät kaupunkeineen tuhon omiksi.</verse>
        <verse osisID='Josh.11.22'>Israelilaisten maahan ei jäänyt anakilaisia; ainoastaan Gassaan,  Gatiin ja Asdodiin niitä jäi.</verse>
        <verse osisID='Josh.11.23'>Näin Joosua valloitti koko maan, aivan niinkuin Herra oli  Moosekselle puhunut; ja Joosua antoi sen perintöosaksi Israelille,  heidän sukukunnilleen heidän osastojensa mukaan. Ja maa pääsi rauhaan  sodasta.</verse>
      </chapter>
      <chapter osisID='Josh.12'>
        <verse osisID='Josh.12.1'>Nämä olivat ne maan kuninkaat, jotka israelilaiset voittivat ja  joiden maan he ottivat omakseen tuolla puolella Jordanin, auringonnousun  puolella, maan Arnon-joesta aina Hermonin vuoreen saakka ja koko  itäpuolisen Aromaan:</verse>
        <verse osisID='Josh.12.2'>Siihon, amorilaisten kuningas, joka asui Hesbonissa ja hallitsi maata  Arnon-joen rannalla olevasta Aroerista ja jokilaakson keskikohdalta, ja  puolta Gileadia, Jabbok-jokeen saakka, joka on ammonilaisten rajana,</verse>
        <verse osisID='Josh.12.3'>ja Aromaata aina Kinerotin järveen, sen itärantaan, saakka ja Aromaan  mereen, Suolamereen, sen itärantaan, saakka, Beet-Jesimotin tienoille,  ja etelään päin Pisgan rinteiden juurelle saakka.</verse>
        <verse osisID='Josh.12.4'>Ja he ottivat omakseen Oogin, Baasanin kuninkaan, alueen, hänen, joka  oli viimeisiä refalaisia ja asui Astarotissa ja Edreissä</verse>
        <verse osisID='Josh.12.5'>ja hallitsi Hermonin vuorta, Salkaa ja koko Baasania gesurilaisten ja  maakatilaisten alueeseen saakka ja toista puolta Gileadia, Hesbonin  kuninkaan Siihonin alueeseen saakka.</verse>
        <verse osisID='Josh.12.6'>Herran palvelija Mooses ja israelilaiset olivat voittaneet heidät; ja  Herran palvelija Mooses oli antanut maan omaksi ruubenilaisille ja  gaadilaisille ja toiselle puolelle Manassen sukukuntaa.</verse>
        <verse osisID='Josh.12.7'>Ja nämä olivat ne maan kuninkaat, jotka Joosua ja israelilaiset  voittivat tällä puolella Jordanin, länsipuolella, Libanonin laaksossa  olevasta Baal-Gaadista aina Seiriin päin kohoavaan Sileään vuoreen  saakka, ja joiden maan Joosua antoi Israelin sukukuntien omaksi, heidän  osastojensa mukaan,</verse>
        <verse osisID='Josh.12.8'>Vuoristossa, Alankomaassa, Aromaassa, Rinnemaissa, Erämaassa ja  Etelämaassa, heettiläisten, amorilaisten, kanaanilaisten,  perissiläisten, hivviläisten ja jebusilaisten maan:</verse>
        <verse osisID='Josh.12.9'>Jerikon kuningas yksi, lähellä Beeteliä olevan Ain kuningas yksi,</verse>
        <verse osisID='Josh.12.10'>Jerusalemin kuningas yksi, Hebronin kuningas yksi,</verse>
        <verse osisID='Josh.12.11'>Jarmutin kuningas yksi, Laakiin kuningas yksi,</verse>
        <verse osisID='Josh.12.12'>Eglonin kuningas yksi, Geserin kuningas yksi,</verse>
        <verse osisID='Josh.12.13'>Debirin kuningas yksi, Gederin kuningas yksi,</verse>
        <verse osisID='Josh.12.14'>Horman kuningas yksi, Aradin kuningas yksi,</verse>
        <verse osisID='Josh.12.15'>Libnan kuningas yksi, Adullamin kuningas yksi,</verse>
        <verse osisID='Josh.12.16'>Makkedan kuningas yksi, Beetelin kuningas yksi,</verse>
        <verse osisID='Josh.12.17'>Tappuahin kuningas yksi, Heeferin kuningas yksi,</verse>
        <verse osisID='Josh.12.18'>Afekin kuningas yksi, Lassaronin kuningas yksi,</verse>
        <verse osisID='Josh.12.19'>Maadonin kuningas yksi, Haasorin kuningas yksi,</verse>
        <verse osisID='Josh.12.20'>Simron-Meronin kuningas yksi, Aksafin kuningas yksi,</verse>
        <verse osisID='Josh.12.21'>Taanakin kuningas yksi, Megiddon kuningas yksi,</verse>
        <verse osisID='Josh.12.22'>Kedeksen kuningas yksi, Karmelin juurella olevan Jokneamin kuningas  yksi,</verse>
        <verse osisID='Josh.12.23'>Doorin kukkuloilla olevan Doorin kuningas yksi, Gilgalin seudun  pakanain kuningas yksi,</verse>
        <verse osisID='Josh.12.24'>Tirsan kuningas yksi. Kaikkiaan kolmekymmentä yksi kuningasta.</verse>
      </chapter>
      <chapter osisID='Josh.13'>
        <verse osisID='Josh.13.1'>Kun Joosua oli käynyt vanhaksi ja iäkkääksi, sanoi Herra hänelle:  "Sinä olet käynyt vanhaksi ja iäkkääksi, mutta vielä on hyvin paljon  maata valtaamatta.</verse>
        <verse osisID='Josh.13.2'>Tämä on se maa, mikä vielä on jäljellä: kaikki filistealaisten alueet  ja koko gesurilaisten maa.</verse>
        <verse osisID='Josh.13.3'>Siihorista alkaen, joka on itään päin Egyptistä, aina Ekronin  alueeseen saakka pohjoiseen päin - se luetaan kanaanilaisten alueeseen -  ne viisi filistealaista ruhtinasta, nimittäin Gassan, Asdodin,  Askelonin, Gatin ja Ekronin ruhtinaat, niin myöskin avvilaiset</verse>
        <verse osisID='Josh.13.4'>etelässä päin; koko kanaanilaisten maa ja Meara, joka on  siidonilaisten, Afekiin saakka, amorilaisten alueeseen saakka;</verse>
        <verse osisID='Josh.13.5'>ja gebalilaisten maa ja koko Libanon, auringonnousun puolella,  Hermonin vuoren juurella olevasta Baal-Gaadista siihen saakka, mistä  mennään Hamatiin.</verse>
        <verse osisID='Josh.13.6'>Kaikki vuoriston asukkaat Libanonista Misrefot-Majimiin saakka,  kaikki siidonilaiset, minä karkoitan israelilaisten tieltä; arvo vain  niiden maa Israelin kesken perintöosaksi, niinkuin minä olen sinulle  käskyn antanut.</verse>
        <verse osisID='Josh.13.7'>Jaa siis tämä maa perintöosana yhdeksälle sukukunnalle ja toiselle  puolelle Manassen sukukuntaa."</verse>
        <verse osisID='Josh.13.8'>Samalla kuin sen toinen puoli olivat näet myöskin ruubenilaiset ja  gaadilaiset saaneet perintöosansa, jonka Mooses antoi heille tuolta  puolelta Jordanin, idän puolelta, niinkuin Herran palvelija Mooses sen  heille antoi,</verse>
        <verse osisID='Josh.13.9'>maan Arnon-joen rannalla olevasta Aroerista ja jokilaakson  keskikohdalla olevasta kaupungista alkaen ja koko Meedeban ylätasangon  Diiboniin saakka;</verse>
        <verse osisID='Josh.13.10'>ja kaikki Siihonin, amorilaisten kuninkaan, kaupungit, hänen, joka  hallitsi Hesbonissa, aina ammonilaisten alueeseen saakka,</verse>
        <verse osisID='Josh.13.11'>ja Gileadin sekä gesurilaisten ja maakatilaisten alueet ja koko  Hermonin vuoren ja koko Baasanin Salkaan saakka,</verse>
        <verse osisID='Josh.13.12'>koko Oogin valtakunnan Baasanissa, hänen, joka hallitsi Astarotissa  ja Edreissä ja oli viimeisiä refalaisia; nämä Mooses voitti ja  karkoitti.</verse>
        <verse osisID='Josh.13.13'>Mutta israelilaiset eivät karkoittaneet gesurilaisia ja  maakatilaisia, vaan gesurilaiset ja maakatilaiset jäivät asumaan  Israelin keskeen aina tähän päivään asti.</verse>
        <verse osisID='Josh.13.14'>Ainoastaan Leevin sukukunnalle hän ei antanut perintöosaa.  Herran,  Israelin Jumalan, uhrit ovat sen perintöosa, niinkuin hän on sille  puhunut.</verse>
        <verse osisID='Josh.13.15'>Mooses antoi ruubenilaisten sukukunnalle, heidän suvuilleen, maata:</verse>
        <verse osisID='Josh.13.16'>heille tuli alue Arnon-joen rannalla olevasta Aroerista ja  jokilaakson keskikohdalla olevasta kaupungista alkaen ja koko ylätasanko  Meedeban luona;</verse>
        <verse osisID='Josh.13.17'>Hesbon ynnä kaikki sen alaiset kaupungit, jotka ovat ylätasangolla,  Diibon, Baamot-Baal, Beet-Baal-Meon,</verse>
        <verse osisID='Josh.13.18'>Jahas, Kedemot, Meefaat,</verse>
        <verse osisID='Josh.13.19'>Kirjataim, Sibma, Seret-Sahar Laaksovuorella,</verse>
        <verse osisID='Josh.13.20'>Beet-Peor ja Pisgan rinteet ja Beet-Jesimot;</verse>
        <verse osisID='Josh.13.21'>ja kaikki ylätasangon kaupungit ja Siihonin, amorilaisten kuninkaan,  koko valtakunta, hänen, joka hallitsi Hesbonissa ja jonka Mooses voitti  samalla kuin Midianin ruhtinaat Evin, Rekemin, Suurin, Huurin ja Reban,  jotka olivat Siihonin aliruhtinaita ja asuivat siinä maassa.</verse>
        <verse osisID='Josh.13.22'>Muiden mukana, jotka kaatuivat, israelilaiset surmasivat miekalla  myöskin Bileamin, Beorin pojan, tietäjän.</verse>
        <verse osisID='Josh.13.23'>Ruubenilaisten raja on Jordan; se on rajana. Tämä on ruubenilaisten,  heidän sukujensa, perintöosa, kaupungit kylineen.</verse>
        <verse osisID='Josh.13.24'>Mooses antoi Gaadin sukukunnalle, gaadilaisille, heidän suvuilleen,  maata:</verse>
        <verse osisID='Josh.13.25'>heidän alueekseen tuli Jaeser, ja kaikki Gileadin kaupungit ja  puolet ammonilaisten maata Aroeriin asti, joka on itään päin Rabbasta,</verse>
        <verse osisID='Josh.13.26'>ja maa Hesbonista Raamat-Mispeen ja Betonimiin saakka, ja  Mahanaimista Lidebirin alueeseen saakka;</verse>
        <verse osisID='Josh.13.27'>ja laaksossa: Beet-Raam, Beet-Nimra, Sukkot ja Saafon, loput  Siihonin, Hesbonin kuninkaan, valtakunnasta, rajana Jordan Kinneretin  järven päähän saakka, tuolla puolella Jordanin, idän puolella.</verse>
        <verse osisID='Josh.13.28'>Tämä on gaadilaisten, heidän sukujensa, perintöosa, kaupungit  kylineen.</verse>
        <verse osisID='Josh.13.29'>Mooses antoi toiselle puolelle Manassen sukukuntaa maata, ja se tuli  toiselle puolelle Manassen sukukuntaa, heidän suvuilleen:</verse>
        <verse osisID='Josh.13.30'>heidän alueekseen tuli Mahanaimista alkaen koko Baasan, Oogin,  Baasanin kuninkaan, koko valtakunta, kaikki Jaairin leirikylät  Baasanissa, kuusikymmentä kaupunkia,</verse>
        <verse osisID='Josh.13.31'>ja puolet Gileadia sekä Astarot ja Edrei, Oogin valtakunnan  pääkaupungit Baasanissa; tämä tuli Maakirin, Manassen pojan,  jälkeläisille, toiselle puolelle Maakirin jälkeläisiä, heidän  suvuilleen.</verse>
        <verse osisID='Josh.13.32'>Nämä ovat ne alueet, jotka Mooses jakoi perintöosiksi Mooabin  arolla, tuolla puolella Jordanin, Jerikon kohdalla, idän puolella.</verse>
        <verse osisID='Josh.13.33'>Mutta Leevin sukukunnalle Mooses ei antanut perintöosaa.  Herra,  Israelin Jumala, on heidän perintöosansa, niinkuin hän on heille  puhunut.</verse>
      </chapter>
      <chapter osisID='Josh.14'>
        <verse osisID='Josh.14.1'>Nämä ovat ne alueet, jotka israelilaiset saivat perintöosiksi  Kanaanin maassa, ne, jotka pappi Eleasar ja Joosua, Nuunin poika, ja  israelilaisten sukukuntien perhekunta-päämiehet jakoivat heille</verse>
        <verse osisID='Josh.14.2'>arvalla perintöosiksi sen käskyn mukaisesti, jonka Herra oli  yhdeksästä ja puolesta sukukunnasta antanut Mooseksen kautta.</verse>
        <verse osisID='Josh.14.3'>Sillä Mooses oli antanut kahdelle ja puolelle sukukunnalle  perintöosat tuolta puolelta Jordanin, mutta leeviläisille hän ei antanut  perintöosaa heidän keskellänsä.</verse>
        <verse osisID='Josh.14.4'>Sillä joosefilaisia oli kaksi sukukuntaa, Manasse ja Efraim; ja  leeviläisille ei annettu osuutta maahan, vaan ainoastaan kaupunkeja  heidän asuaksensa sekä niiden laidunmaat heidän karjaansa ja  omaisuuttansa varten.</verse>
        <verse osisID='Josh.14.5'>Niinkuin Herra oli Moosekselle käskyn antanut, niin israelilaiset  tekivät ja jakoivat maan.</verse>
        <verse osisID='Josh.14.6'>Silloin juudalaiset astuivat Joosuan eteen Gilgalissa, ja  kenissiläinen Kaaleb, Jefunnen poika, sanoi hänelle: "Sinä tunnet sen  sanan, jonka Herra puhui Jumalan miehelle Moosekselle minusta ja sinusta  Kaades-Barneassa.</verse>
        <verse osisID='Josh.14.7'>Minä olin neljänkymmenen vuoden vanha, kun Herran palvelija Mooses  lähetti minut Kaades-Barneasta vakoilemaan maata, ja minä annoin hänelle  tietoja parhaan ymmärrykseni mukaan.</verse>
        <verse osisID='Josh.14.8'>Mutta veljeni, jotka olivat käyneet siellä minun kanssani, saivat  kansan sydämen raukeamaan, kun taas minä uskollisesti seurasin Herraa,  Jumalaani.</verse>
        <verse osisID='Josh.14.9'>Sinä päivänä Mooses vannoi sanoen: 'Totisesti, se maa, johon sinä  olet jalkasi astunut, on tuleva sinulle ja sinun lapsillesi  perintöosaksi ikiaikoihin asti, koska sinä olet uskollisesti seurannut  Herraa, minun Jumalaani'.</verse>
        <verse osisID='Josh.14.10'>Ja nyt, katso, Herra on antanut minun elää, niinkuin hän oli  sanonut, vielä neljäkymmentä viisi vuotta sen jälkeen, kuin Herra puhui  tämän sanan Moosekselle, Israelin vaeltaessa erämaassa. Ja katso, minä  olen nyt kahdeksankymmenen viiden vuoden vanha</verse>
        <verse osisID='Josh.14.11'>ja olen vielä tänä päivänä yhtä voimakas, kuin olin sinä päivänä,  jona Mooses minut lähetti; niinkuin voimani oli silloin, niin se on  vielä nytkin: minä kykenen sotimaan, lähtemään ja tulemaan.</verse>
        <verse osisID='Josh.14.12'>Anna minulle siis tämä vuoristo, josta Herra puhui sinä päivänä.  Sinähän kuulit sinä päivänä, että siellä asuu anakilaisia ja että siellä  on suuria, varustettuja kaupunkeja.  Kenties Herra on minun kanssani,  niin että minä saan heidät karkoitetuksi, niinkuin Herra on puhunut."</verse>
        <verse osisID='Josh.14.13'>Silloin Joosua siunasi Kaalebin, Jefunnen pojan, ja antoi hänelle  perintöosaksi Hebronin.</verse>
        <verse osisID='Josh.14.14'>Niin Hebron tuli kenissiläisen Kaalebin, Jefunnen pojan,  perintöosaksi, niinkuin se on tänäkin päivänä, sentähden että hän oli  uskollisesti seurannut Herraa, Israelin Jumalaa.</verse>
        <verse osisID='Josh.14.15'>Mutta Hebronin nimi oli muinoin Kirjat-Arba, Arban mukaan, joka oli  mahtavin mies anakilaisten joukossa. Ja maa pääsi rauhaan sodasta.</verse>
      </chapter>
      <chapter osisID='Josh.15'>
        <verse osisID='Josh.15.1'>Juudan jälkeläisten sukukunta, heidän sukunsa, saivat arpaosansa  etelästä, Edomin rajaan ja Siinin erämaahan päin, etäisintä etelää  myöten.</verse>
        <verse osisID='Josh.15.2'>Heidän eteläinen rajansa alkaa Suolameren päästä, sen eteläisimmästä  pohjukasta,</verse>
        <verse osisID='Josh.15.3'>jatkuu Skorpionisolan eteläpuolitse, kulkee Siiniin, nousee  Kaades-Barnean eteläpuolitse, kulkee Hesroniin, nousee Addariin ja  kääntyy Karkaan päin.</verse>
        <verse osisID='Josh.15.4'>Edelleen se kulkee Asmoniin ja jatkuu Egyptin puroon; sitten raja  päättyy mereen. Tämä olkoon teidän eteläinen rajanne.</verse>
        <verse osisID='Josh.15.5'>Itäisenä rajana on Suolameri Jordanin suuhun saakka.  Pohjoinen raja  alkaa siitä meren pohjukasta, jossa on Jordanin suu.</verse>
        <verse osisID='Josh.15.6'>Sieltä raja nousee Beet-Hoglaan ja kulkee Beet-Araban  pohjoispuolitse; edelleen raja nousee Boohanin, Ruubenin pojan, kiveen.</verse>
        <verse osisID='Josh.15.7'>Sitten raja nousee Debiriin Aakorin laaksosta ja kääntyy pohjoiseen  päin Gilgalia kohti, joka on vastapäätä puron eteläpuolella olevaa  Adummimin solaa; sitten raja kulkee Een-Semeksen veteen ja päättyy  Roogelin lähteeseen.</verse>
        <verse osisID='Josh.15.8'>Edelleen raja nousee Ben-Hinnomin laaksoon, Jebusilaiskukkulan, se on  Jerusalemin, eteläpuolitse. Sitten raja nousee sen vuoren laelle, joka  on vastapäätä Hinnomin laaksoa, lännessä päin, Refaimin tasangon  pohjoisessa laidassa.</verse>
        <verse osisID='Josh.15.9'>Tämän vuoren laelta raja kaartuu Neftoahin veden lähteelle ja jatkuu  Efronin vuoren kaupunkeihin, ja sitten raja kaartuu Baalaan, se on  Kirjat-Jearimiin.</verse>
        <verse osisID='Josh.15.10'>Baalasta raja kääntyy länteen päin Seirin vuoreen, kulkee Jearimin  vuoren kukkulan, se on Kesalonin, pohjoispuolitse, laskeutuu  Beet-Semekseen ja kulkee sitten Timnaan.</verse>
        <verse osisID='Josh.15.11'>Edelleen raja jatkuu Ekronin kukkulaan, pohjoiseen päin; sitten raja  kaartuu Sikkeroniin, kulkee Baala-vuoreen ja jatkuu Jabneeliin; sitten  raja päättyy mereen.</verse>
        <verse osisID='Josh.15.12'>Ja läntisenä rajana on Suuri meri; se on rajana. Nämä ovat Juudan  jälkeläisten, heidän sukukuntiensa, rajat yltympäri.</verse>
        <verse osisID='Josh.15.13'>Mutta Kaalebille, Jefunnen pojalle, Joosua antoi, niinkuin Herra oli  häntä käskenyt, osuuden Juudan jälkeläisten keskuudessa, Kirjat-Arban,  anakilaisten isän Arban kaupungin, se on Hebronin.</verse>
        <verse osisID='Josh.15.14'>Ja Kaaleb karkoitti sieltä kolme anakilaista, Anakin jälkeläiset  Seesain, Ahimanin ja Talmain,</verse>
        <verse osisID='Josh.15.15'>ja lähti sieltä Debirin asukkaita vastaan; mutta Debirin nimi oli  muinoin Kirjat-Seefer.</verse>
        <verse osisID='Josh.15.16'>Silloin Kaaleb sanoi: "Joka voittaa ja valloittaa Kirjat-Seeferin,  sille minä annan tyttäreni Aksan vaimoksi".</verse>
        <verse osisID='Josh.15.17'>Niin Otniel, Kenaan, Kaalebin veljen, poika, valloitti sen; ja hän  antoi tälle tyttärensä Aksan vaimoksi.</verse>
        <verse osisID='Josh.15.18'>Ja kun Aksa tuli, niin hän yllytti miestänsä, että tämä pyytäisi  hänen isältänsä peltomaata; ja Aksa pudottautui aasin selästä maahan.  Silloin Kaaleb sanoi hänelle: "Mikä sinun on?"</verse>
        <verse osisID='Josh.15.19'>Niin hän vastasi: "Anna minulle jäähyväislahja, sillä sinä olet  naittanut minut kuivaan maahan; anna siis minulle vesilähteitä". Silloin  hän antoi hänelle Ylälähteet ja Alalähteet.</verse>
        <verse osisID='Josh.15.20'>Tämä on Juudan jälkeläisten sukukunnan, heidän sukujensa,  perintöosa.</verse>
        <verse osisID='Josh.15.21'>Juudan jälkeläisten sukukunnan etäisimmät kaupungit Edomin rajalla  Etelämaassa ovat: Kabseel, Eeder, Jaagur,</verse>
        <verse osisID='Josh.15.22'>Kiina, Diimona, Adada,</verse>
        <verse osisID='Josh.15.23'>Kedes, Haasor, Jitnan,</verse>
        <verse osisID='Josh.15.24'>Siif, Telem, Bealot,</verse>
        <verse osisID='Josh.15.25'>Haasor-Hadatta, Kerijot-Hesron, se on Haasor,</verse>
        <verse osisID='Josh.15.26'>Amam, Sema, Moolada,</verse>
        <verse osisID='Josh.15.27'>Hasar-Gadda, Hesmon, Beet-Pelet,</verse>
        <verse osisID='Josh.15.28'>Hasar-Suual, Beerseba ja Bisjotja,</verse>
        <verse osisID='Josh.15.29'>Baala, Ijjim, Esem,</verse>
        <verse osisID='Josh.15.30'>Eltolad, Kesil, Horma,</verse>
        <verse osisID='Josh.15.31'>Siklag, Madmanna, Sansanna,</verse>
        <verse osisID='Josh.15.32'>Lebaot, Silhim, Ain ja Rimmon - kaikkiaan kaksikymmentä yhdeksän  kaupunkia kylineen.</verse>
        <verse osisID='Josh.15.33'>Alankomaassa: Estaol, Sora, Asna,</verse>
        <verse osisID='Josh.15.34'>Saanoah, Een-Gannim, Tappuah, Eenam,</verse>
        <verse osisID='Josh.15.35'>Jarmut, Adullam, Sooko, Aseka,</verse>
        <verse osisID='Josh.15.36'>Saaraim, Aditaim, Gedera ja Gederotaim - neljätoista kaupunkia  kylineen;</verse>
        <verse osisID='Josh.15.37'>Senan, Hadasa, Migdal-Gaad,</verse>
        <verse osisID='Josh.15.38'>Dilan, Mispe, Jokteel,</verse>
        <verse osisID='Josh.15.39'>Laakis, Boskat, Eglon,</verse>
        <verse osisID='Josh.15.40'>Kabbon, Lahmas, Kitlis,</verse>
        <verse osisID='Josh.15.41'>Gederot, Beet-Daagon, Naema ja Makkeda - kuusitoista kaupunkia  kylineen;</verse>
        <verse osisID='Josh.15.42'>Libna, Eter, Aasan,</verse>
        <verse osisID='Josh.15.43'>Jiftah, Asna, Nesib,</verse>
        <verse osisID='Josh.15.44'>Kegila, Aksib ja Maaresa - yhdeksän kaupunkia kylineen;</verse>
        <verse osisID='Josh.15.45'>Ekron ja sen tytärkaupungit ja kylät;</verse>
        <verse osisID='Josh.15.46'>koko se alue kylineen, joka on Asdodin puolella Ekronista mereen  kulkevaa rajaa;</verse>
        <verse osisID='Josh.15.47'>Asdod ja sen tytärkaupungit ja kylät; Gassa ja sen tytärkaupungit ja  kylät Egyptin puroon asti. Ja Suuri meri on rajana.</verse>
        <verse osisID='Josh.15.48'>Ja vuoristossa: Saamir, Jattir, Sooko,</verse>
        <verse osisID='Josh.15.49'>Danna, Kirjat-Sanna, se on Debir;</verse>
        <verse osisID='Josh.15.50'>Anab, Estemo, Aanim;</verse>
        <verse osisID='Josh.15.51'>Goosen, Hoolon ja Giilo - yksitoista kaupunkia kylineen;</verse>
        <verse osisID='Josh.15.52'>Arab, Duuma, Esan,</verse>
        <verse osisID='Josh.15.53'>Jaanum, Beet-Tappuah, Afeka,</verse>
        <verse osisID='Josh.15.54'>Humta, Kirjat-Arba, se on Hebron, ja Siior - yhdeksän kaupunkia  kylineen;</verse>
        <verse osisID='Josh.15.55'>Maaon, Karmel, Siif, Jutta,</verse>
        <verse osisID='Josh.15.56'>Jisreel, Jokdeam ja Saanoah,</verse>
        <verse osisID='Josh.15.57'>Kain, Gibea, Timna - kymmenen kaupunkia kylineen;</verse>
        <verse osisID='Josh.15.58'>Halhul, Beet-Suur, Gedor,</verse>
        <verse osisID='Josh.15.59'>Maarat, Beet-Anot ja Eltekon - kuusi kaupunkia kylineen;</verse>
        <verse osisID='Josh.15.60'>Kirjat-Baal, se on Kirjat-Jearim, ja Rabba - kaksi kaupunkia  kylineen.</verse>
        <verse osisID='Josh.15.61'>Ja erämaassa: Beet-Araba, Middin, Sekaka,</verse>
        <verse osisID='Josh.15.62'>Nibsan, Iir-Melah ja Een-Gedi - kuusi kaupunkia kylineen.</verse>
        <verse osisID='Josh.15.63'>Mutta jebusilaisia, jotka asuivat Jerusalemissa, eivät Juudan  jälkeläiset kyenneet karkoittamaan, ja niin jebusilaiset jäivät asumaan  Juudan jälkeläisten sekaan, Jerusalemiin, aina tähän päivään asti.</verse>
      </chapter>
      <chapter osisID='Josh.16'>
        <verse osisID='Josh.16.1'>Joosefilaisille määräsi arpa rajan kulkemaan idästä päin, Jerikon  Jordanista, Jerikon veteen ja sieltä erämaahan, joka kohoaa Jerikosta  vuoristoon Beeteliä kohti.</verse>
        <verse osisID='Josh.16.2'>Beetelistä raja jatkuu Luusiin ja kulkee arkilaisten alueeseen,  Atarotiin.</verse>
        <verse osisID='Josh.16.3'>Sitten se laskeutuu länteen päin jafletilaisten alueeseen, aina  alisen Beet-Hooronin alueeseen ja Geseriin asti ja päättyy mereen.</verse>
        <verse osisID='Josh.16.4'>Joosefilaiset, Manasse ja Efraim, saivat perintöosakseen tämän:</verse>
        <verse osisID='Josh.16.5'>Efraimilaisille, heidän suvuilleen, tuli seuraava alue: heidän  perintöosansa itäinen raja kulkee Aterot-Addarista yliseen  Beet-Hooroniin.</verse>
        <verse osisID='Josh.16.6'>Sitten raja päättyy mereen. Pohjoisessa on Mikmetat rajana.  Sieltä  raja kääntyy itään päin Taanat-Siiloon ja menee sen itäpuolitse  Janohaan.</verse>
        <verse osisID='Josh.16.7'>Janohasta se laskeutuu Atarotiin ja Naaraan, koskettaa Jerikoa ja  päättyy Jordaniin.</verse>
        <verse osisID='Josh.16.8'>Tappuahista raja kulkee länteen päin Kaana-puroon ja päättyy mereen.  Tämä on efraimilaisten sukukunnan, heidän sukujensa, perintöosa,</verse>
        <verse osisID='Josh.16.9'>ja lisäksi ne kaupungit, jotka erotettiin efraimilaisille keskeltä  manasselaisten perintöosaa, kaikki ne kaupungit kylineen.</verse>
        <verse osisID='Josh.16.10'>Mutta he eivät karkoittaneet kanaanilaisia, jotka asuivat Geserissä;  niin kanaanilaiset jäivät asumaan Efraimin keskeen aina tähän päivään  asti, mutta joutuivat työveron alaisiksi.</verse>
      </chapter>
      <chapter osisID='Josh.17'>
        <verse osisID='Josh.17.1'>Manassen sukukunta sai sekin arpaosansa, sillä hän oli Joosefin  esikoinen. Maakir, Manassen esikoinen, Gileadin isä, sai Gileadin ja  Baasanin, sillä hän oli sotilas.</verse>
        <verse osisID='Josh.17.2'>Muutkin manasselaiset saivat osuutensa, suvuittain: abieserilaiset,  heelekiläiset, asrielilaiset, sekemiläiset, heeferiläiset ja  semidalaiset. Nämä ovat Manassen, Joosefin pojan, miespuoliset  jälkeläiset, suvuittain.</verse>
        <verse osisID='Josh.17.3'>Mutta Selofhadilla, Heeferin pojalla, joka oli Gileadin poika, joka  Maakirin poika, joka Manassen poika, ei ollut poikia, vaan ainoastaan  tyttäriä; ja nämä olivat hänen tyttäriensä nimet: Mahla, Nooga, Hogla,  Milka ja Tirsa.</verse>
        <verse osisID='Josh.17.4'>Nämä astuivat pappi Eleasarin ja Joosuan, Nuunin pojan, ja päämiesten  eteen ja sanoivat: "Herra käski Mooseksen antaa meille perintöosan  veljiemme keskuudessa". Silloin Joosua antoi heille Herran käskyn  mukaisesti perintöosan heidän isänsä veljien keskuudessa.</verse>
        <verse osisID='Josh.17.5'>Niin tuli Manasselle, paitsi Gileadin maata ja Baasania tuolla  puolella Jordanin, kymmenen osaa,</verse>
        <verse osisID='Josh.17.6'>koska Manassen tyttäret saivat perintöosan hänen poikiensa  keskuudessa; mutta Gileadin maa joutui Manassen muille jälkeläisille.</verse>
        <verse osisID='Josh.17.7'>Manassen raja kulkee Asserista Mikmetatiin, joka on Sikemin  itäpuolella; sitten raja menee oikealle Een-Tappuahin asukkaiden  tienoille.</verse>
        <verse osisID='Josh.17.8'>Tappuahin maa joutui Manasselle, mutta Tappuah, Manassen rajalla,  efraimilaisille.</verse>
        <verse osisID='Josh.17.9'>Sitten raja laskeutuu Kaana-puroon, puron eteläpuolelle; mutta  siellä, Manassen kaupunkien keskellä, olevat kaupungit joutuivat  Efraimille. Sitten Manassen raja kulkee puron pohjoispuolelle ja päättyy  mereen.</verse>
        <verse osisID='Josh.17.10'>Eteläpuolella oleva maa joutui Efraimille, mutta pohjoispuolella  oleva maa joutui Manasselle, ja meri on sen rajana. Ja pohjoisessa sen  raja koskettaa Asseria ja idässä Isaskaria.</verse>
        <verse osisID='Josh.17.11'>Isaskarista ja Asserista joutui Manasselle Beet-Sean ja sen  tytärkaupungit, Jibleam ja sen tytärkaupungit, Doorin asukkaat ja sen  tytärkaupungit, Een-Doorin asukkaat ja sen tytärkaupungit, Taanakin  asukkaat ja sen tytärkaupungit, Megiddon asukkaat ja sen tytärkaupungit,  kolme kukkulaa.</verse>
        <verse osisID='Josh.17.12'>Mutta manasselaiset eivät kyenneet ottamaan haltuunsa näitä  kaupunkeja, vaan kanaanilaisten onnistui jäädä asumaan siihen maahan.</verse>
        <verse osisID='Josh.17.13'>Kun israelilaiset sitten voimistuivat, saattoivat he kanaanilaiset  työveron alaisiksi, mutta eivät karkoittaneet heitä.</verse>
        <verse osisID='Josh.17.14'>Joosefilaiset puhuivat Joosualle sanoen: "Miksi sinä olet antanut  minulle perintöosaksi vain yhden arvan ja yhden osan, vaikka minä olen  lukuisa kansa, kun Herra aina tähän asti on minua siunannut?"</verse>
        <verse osisID='Josh.17.15'>Silloin Joosua sanoi heille: "Jos sinä olet niin lukuisa kansa, niin  mene metsäseutuun ja raivaa itsellesi maata sieltä, perissiläisten ja  refalaisten maasta, kun kerran Efraimin vuoristo on sinulle liian  ahdas".</verse>
        <verse osisID='Josh.17.16'>Mutta joosefilaiset vastasivat: "Ei vuoristo riitä meille; ja  kaikilla kanaanilaisilla, jotka asuvat tasangoilla, on raudoitettuja  sotavaunuja, sekä niillä, jotka asuvat Beet-Seanissa ja sen  tytärkaupungeissa, että niillä, jotka asuvat Jisreelin tasangolla".</verse>
        <verse osisID='Josh.17.17'>Silloin Joosua sanoi Joosefin heimolle, Efraimille ja Manasselle,  näin: "Sinä olet lukuisa kansa ja sinun voimasi on suuri; sinua ei ole  jätettävä yhdelle ainoalle arpaosalle,</verse>
        <verse osisID='Josh.17.18'>vaan vuoristo on tuleva sinun omaksesi. Koska se on metsäseutua, on  sinun raivattava se, ja sen laitapuoletkin tulevat sinun omiksesi. Sillä  sinun on karkoitettava kanaanilaiset, vaikka heillä on raudoitettuja  sotavaunuja ja vaikka he ovat voimakkaat."</verse>
      </chapter>
      <chapter osisID='Josh.18'>
        <verse osisID='Josh.18.1'>Ja kaikki israelilaisten seurakunta kokoontui Siiloon, ja he  pystyttivät sinne ilmestysmajan, sittenkuin maa oli tullut heille  alamaiseksi.</verse>
        <verse osisID='Josh.18.2'>Mutta vielä oli israelilaisista jäljellä seitsemän sukukuntaa, joiden  perintöosa oli jakamatta.</verse>
        <verse osisID='Josh.18.3'>Niin Joosua sanoi israelilaisille: "Kuinka kauan hidastelette ettekä  mene ottamaan omaksenne maata, jonka Herra, teidän isienne Jumala, on  teille antanut?</verse>
        <verse osisID='Josh.18.4'>Tuokaa tänne jokaisesta sukukunnasta kolme miestä, niin minä lähetän  heidät menemään ja kiertelemään maata ja panemaan sen kirjaan heidän  perintöosiaan silmällä pitäen; ja tulkoot he sitten takaisin minun  luokseni.</verse>
        <verse osisID='Josh.18.5'>He jakakoot maan seitsemään osaan. Juuda pysyköön alueellaan  etelässä, ja Joosefin heimo pysyköön alueellaan pohjoisessa.</verse>
        <verse osisID='Josh.18.6'>Pankaa maa, ne seitsemän osaa, kirjaan ja tuokaa kirja tänne minulle,  niin minä heitän teidän puolestanne arpaa täällä Herran, meidän  Jumalamme, edessä.</verse>
        <verse osisID='Josh.18.7'>Sillä leeviläisillä ei ole osuutta teidän keskuudessanne, vaan Herran  pappeus on heidän perintöosansa; ja Gaad ja Ruuben ja toinen puoli  Manassen sukukuntaa saivat tuolta puolelta Jordanin, idän puolelta,  perintöosansa, jonka Herran palvelija Mooses heille antoi."</verse>
        <verse osisID='Josh.18.8'>Niin miehet nousivat ja lähtivät; ja Joosua käski lähtevien panna  kirjaan maan, sanoen: "Menkää ja kierrelkää maa ja pankaa se kirjaan ja  palatkaa sitten minun luokseni, niin minä heitän teidän puolestanne  arpaa täällä Herran edessä Siilossa".</verse>
        <verse osisID='Josh.18.9'>Ja miehet lähtivät, kulkivat kautta maan ja panivat sen kirjaan  kaupunki kaupungilta, seitsemänä osana, ja tulivat takaisin Joosuan luo  Siilon leiriin.</verse>
        <verse osisID='Josh.18.10'>Ja Joosua heitti heidän puolestaan arpaa Siilossa Herran edessä, ja  Joosua jakoi siellä maan israelilaisille, heidän osastojensa mukaan.</verse>
        <verse osisID='Josh.18.11'>Ja arpa nousi benjaminilaisten sukukunnalle, heidän suvuilleen; ja  heidän arvalla saamansa alue oli Juudan jälkeläisten ja joosefilaisten  välillä.</verse>
        <verse osisID='Josh.18.12'>Heidän pohjoinen rajansa lähtee Jordanista, ja raja nousee Jerikon  pohjoispuolella olevalle kukkulalle ja nousee vuoristoon, länteen päin,  ja päättyy Beet-Aavenin erämaahan.</verse>
        <verse osisID='Josh.18.13'>Sieltä raja kulkee Luusiin, Luusin eteläpuolella olevaan kukkulaan,  se on Beeteliin; sitten raja laskeutuu Aterot-Addariin vuoren yli, joka  on alisen Beet-Hooronin eteläpuolella.</verse>
        <verse osisID='Josh.18.14'>Sitten raja kaartuu ja kääntyy läntisenä rajana etelään päin siitä  vuoresta, joka on vastapäätä Beet-Hooronia, sen eteläpuolella, ja  päättyy Kirjat-Baaliin, se on Kirjat-Jearimiin, Juudan jälkeläisten  kaupunkiin. Tämä on läntinen raja.</verse>
        <verse osisID='Josh.18.15'>Mutta eteläinen raja lähtee Kirjat-Jearimin laidasta, lännen  puolelta, ja jatkuu Neftoahin veden lähteelle.</verse>
        <verse osisID='Josh.18.16'>Sitten raja laskeutuu sen vuoren päähän, joka on vastapäätä  Ben-Hinnomin laaksoa, Refaimin tasangon pohjoisessa laidassa; sieltä se  laskeutuu Hinnomin laaksoon Jebusilaiskukkulan eteläpuolitse ja edelleen  Roogelin lähteelle.</verse>
        <verse osisID='Josh.18.17'>Sitten se kaartuu pohjoiseen päin ja jatkuu Een-Semekseen ja  edelleen kivitarhoille, jotka ovat vastapäätä Adummimin solaa, ja  laskeutuu Boohanin, Ruubenin pojan, kiveen.</verse>
        <verse osisID='Josh.18.18'>Edelleen se kulkee Aromaahan päin olevan kukkulan pohjoispuolitse ja  laskeutuu Aromaalle.</verse>
        <verse osisID='Josh.18.19'>Sitten raja kulkee Beet-Hoglan kukkulan pohjoispuolitse, ja raja  päättyy Suolameren pohjoiseen pohjukkaan, Jordanin eteläpäähän. Tämä on  eteläinen raja.</verse>
        <verse osisID='Josh.18.20'>Mutta idän puolella on Jordan rajana. Tämä on benjaminilaisten,  heidän sukujensa, perintöosa rajoineen yltympäri.</verse>
        <verse osisID='Josh.18.21'>Ja benjaminilaisten sukukunnan, heidän sukujensa, kaupungit ovat:  Jeriko, Beet-Hogla, Eemek-Kesis,</verse>
        <verse osisID='Josh.18.22'>Beet-Araba, Semaraim, Beetel,</verse>
        <verse osisID='Josh.18.23'>Avvim, Paara, Ofra,</verse>
        <verse osisID='Josh.18.24'>Kefar-Ammoni, Ofni ja Geba - kaksitoista kaupunkia kylineen;</verse>
        <verse osisID='Josh.18.25'>Gibeon, Raama, Beerot,</verse>
        <verse osisID='Josh.18.26'>Mispe, Kefira, Moosa,</verse>
        <verse osisID='Josh.18.27'>Rekem, Jirpeel, Tarala,</verse>
        <verse osisID='Josh.18.28'>Seela, Elef, Jebus, se on Jerusalem, Gibeat ja Kirjat - neljätoista  kaupunkia kylineen. Tämä on benjaminilaisten, heidän sukujensa,  perintöosa.</verse>
      </chapter>
      <chapter osisID='Josh.19'>
        <verse osisID='Josh.19.1'>Toinen arpa tuli Simeonille, simeonilaisten sukukunnalle, heidän  suvuillensa; ja heidän perintöosansa tuli olemaan keskellä Juudan  jälkeläisten perintöosaa.</verse>
        <verse osisID='Josh.19.2'>Heidän perintöosakseen tuli: Beerseba, Seba, Moolada,</verse>
        <verse osisID='Josh.19.3'>Hasar-Suual, Baala, Esem,</verse>
        <verse osisID='Josh.19.4'>Eltolad, Betul, Horma,</verse>
        <verse osisID='Josh.19.5'>Siklag, Beet-Markabot, Hasar-Suusa,</verse>
        <verse osisID='Josh.19.6'>Beet-Lebaot ja Saaruhen - kolmetoista kaupunkia kylineen;</verse>
        <verse osisID='Josh.19.7'>Ain, Rimmon, Eeter ja Aasan - neljä kaupunkia kylineen;</verse>
        <verse osisID='Josh.19.8'>sitten kaikki ne kylät, jotka ovat näiden kaupunkien ympärillä, aina  Baalat-Beeriin, Etelämaan Raamaan, saakka. Tämä on simeonilaisten  sukukunnan, heidän sukujensa, perintöosa.</verse>
        <verse osisID='Josh.19.9'>Juudan jälkeläisten osasta saivat simeonilaiset perintöosansa, sillä  Juudan jälkeläisille oli heidän osuutensa liian suuri; niin  simeonilaiset saivat perintöosansa heidän perintöosansa keskeltä.</verse>
        <verse osisID='Josh.19.10'>Kolmas arpa nousi sebulonilaisille, heidän suvuillensa, ja heidän  perintöosansa alue tuli ulottumaan Saaridiin saakka.</verse>
        <verse osisID='Josh.19.11'>Länteen päin nousee heidän rajansa Maralaan, koskettaa Dabbesetia ja  sitä puroa, joka on Jokneamin itäpuolella.</verse>
        <verse osisID='Josh.19.12'>Itään päin, auringonnousuun päin, kääntyy raja Saaridista  Kislot-Taaborin alueelle ja jatkuu Daberatiin ja nousee Jaafiaan.</verse>
        <verse osisID='Josh.19.13'>Sieltä se kulkee itään päin, auringonnousuun päin, Gat-Heeferiin ja  Eet-Kasiniin ja jatkuu Rimmoniin, joka ulottuu Neegaan.</verse>
        <verse osisID='Josh.19.14'>Sitten raja kääntyy sen pohjoispuolitse Hannatoniin ja päättyy  Jiftah-Eelin laaksoon.</verse>
        <verse osisID='Josh.19.15'>Kattat, Nahalal, Simron, Jidala ja Beetlehem - kaksitoista kaupunkia  kylineen.</verse>
        <verse osisID='Josh.19.16'>Tämä on sebulonilaisten, heidän sukujensa, perintöosa, nämä  kaupungit kylineen.</verse>
        <verse osisID='Josh.19.17'>Neljäs arpa tuli Isaskarille, isaskarilaisille, heidän suvuilleen.</verse>
        <verse osisID='Josh.19.18'>Ja heidän alueellaan tuli olemaan Jisreel, Kesullot, Suunem,</verse>
        <verse osisID='Josh.19.19'>Hafaraim, Siion, Anaharat,</verse>
        <verse osisID='Josh.19.20'>Rabbit, Kisjon, Ebes,</verse>
        <verse osisID='Josh.19.21'>Remet, Een-Gannim, Een-Hadda ja Beet-Passes;</verse>
        <verse osisID='Josh.19.22'>ja raja koskettaa Taaboria, Sahasimia, Beet-Semestä, ja heidän  rajansa päättyy Jordaniin - kuusitoista kaupunkia kylineen.</verse>
        <verse osisID='Josh.19.23'>Tämä on isaskarilaisten sukukunnan, heidän sukujensa, perintöosa,  kaupungit kylineen.</verse>
        <verse osisID='Josh.19.24'>Viides arpa tuli asserilaisten sukukunnalle, heidän suvuillensa.</verse>
        <verse osisID='Josh.19.25'>Ja heidän alueellaan tuli olemaan Helkat, Hali, Beten ja Aksaf,</verse>
        <verse osisID='Josh.19.26'>Alammelek, Amad ja Misal; ja lännessä raja koskettaa Karmelia ja  Siihor-Libnatia,</verse>
        <verse osisID='Josh.19.27'>kääntyy sitten auringonnousuun päin Beet-Daagoniin ja koskettaa  Sebulonia ja Jiftah-Eelin laaksoa pohjoisessa, Beet-Eemekiä ja Negieliä  ja jatkuu Kaabulin pohjoispuolitse</verse>
        <verse osisID='Josh.19.28'>Ebroniin, Rehobiin, Hammoniin ja Kaanaan, aina suureen Siidoniin  saakka.</verse>
        <verse osisID='Josh.19.29'>Sitten raja kääntyy Raamaan ja menee Tyyron varustettuun kaupunkiin  saakka; sitten raja kääntyy Hoosaan ja päättyy mereen, Heebelistä  Aksibiin.</verse>
        <verse osisID='Josh.19.30'>Umma, Afek ja Rehob - kaksikymmentä kaksi kaupunkia kylineen.</verse>
        <verse osisID='Josh.19.31'>Tämä on asserilaisten sukukunnan, heidän sukujensa, perintöosa, nämä  kaupungit kylineen.</verse>
        <verse osisID='Josh.19.32'>Kuudes arpa tuli naftalilaisille, naftalilaisten suvuille.</verse>
        <verse osisID='Josh.19.33'>Ja heidän rajansa tuli kulkemaan Heelefistä, Saanannimin tammesta,  Adami-Nekebin ja Jabneelin kautta Lakkumiin asti ja päättyy Jordaniin.</verse>
        <verse osisID='Josh.19.34'>Ja raja kääntyy länteen päin Asnot-Taaboriin ja jatkuu sieltä  Hukkokiin ja koskettaa etelässä Sebulonia, lännessä Asseria ja idässä  Juudaa Jordanin luona.</verse>
        <verse osisID='Josh.19.35'>Varustettuja kaupunkeja ovat: Siddim, Seer, Hammat, Rakkat,  Kinneret,</verse>
        <verse osisID='Josh.19.36'>Adama, Raama, Haasor,</verse>
        <verse osisID='Josh.19.37'>Kedes, Edrei, Een-Haasor,</verse>
        <verse osisID='Josh.19.38'>Jireon, Migdal-Eel, Horem, Beet-Anat ja Beet-Semes - yhdeksäntoista  kaupunkia kylineen.</verse>
        <verse osisID='Josh.19.39'>Tämä on naftalilaisten sukukunnan, heidän sukujensa, perintöosa,  kaupungit kylineen.</verse>
        <verse osisID='Josh.19.40'>Seitsemäs arpa tuli daanilaisten sukukunnalle, heidän suvuilleen.</verse>
        <verse osisID='Josh.19.41'>Heidän perintöosansa alueella tuli olemaan Sora, Estaol, Iir-Semes,</verse>
        <verse osisID='Josh.19.42'>Saalabbin, Aijalon, Jitla,</verse>
        <verse osisID='Josh.19.43'>Eelon, Timna, Ekron,</verse>
        <verse osisID='Josh.19.44'>Elteke, Gibbeton, Baalat,</verse>
        <verse osisID='Josh.19.45'>Jehud, Bene-Berak, Gat-Rimmon,</verse>
        <verse osisID='Josh.19.46'>Mee-Jarkon ja Rakkon, ynnä Jaafoon päin oleva alue.</verse>
        <verse osisID='Josh.19.47'>Mutta daanilaisten alue joutui heiltä pois. Niin daanilaiset  lähtivät ja taistelivat Lesemiä vastaan ja valloittivat sen ja  surmasivat miekan terällä sen asukkaat ja ottivat sen omaksensa ja  asettuivat sinne. Ja he antoivat Lesemille nimen Daan, isänsä Daanin  mukaan.</verse>
        <verse osisID='Josh.19.48'>Tämä on daanilaisten sukukunnan, heidän sukujensa, perintöosa, nämä  kaupungit kylineen.</verse>
        <verse osisID='Josh.19.49'>Kun israelilaiset olivat saaneet jaetuksi maan sen rajoja myöten,  antoivat he Joosualle, Nuunin pojalle, perintöosan keskuudessaan.</verse>
        <verse osisID='Josh.19.50'>Herran käskyn mukaisesti he antoivat hänelle sen kaupungin, jota hän  pyysi, Timnat-Serahin Efraimin vuoristossa. Ja hän rakensi uudestaan  kaupungin ja asettui sinne.</verse>
        <verse osisID='Josh.19.51'>Nämä ovat ne perintöosat, jotka pappi Eleasar ja Joosua, Nuunin  poika, ja israelilaisten sukukuntien perhekunta-päämiehet jakoivat  arvalla Siilossa Herran edessä, ilmestysmajan ovella.  Niin he  lopettivat maan jakamisen.</verse>
      </chapter>
      <chapter osisID='Josh.20'>
        <verse osisID='Josh.20.1'>Silloin Herra puhui Joosualle sanoen:</verse>
        <verse osisID='Josh.20.2'>"Puhu israelilaisille ja sano: Määrätkää itsellenne ne  turvakaupungit, joista minä olen puhunut teille Mooseksen kautta,</verse>
        <verse osisID='Josh.20.3'>että niihin voisi paeta tappaja, joka tapaturmaisesti, tahtomattaan,  on jonkun surmannut; ja olkoot ne teillä turvapaikkoina verenkostajalta.</verse>
        <verse osisID='Josh.20.4'>Ja kun joku pakenee johonkin näistä kaupungeista, pysähtyköön hän  kaupungin portin ovelle ja kertokoon asiansa sen kaupungin vanhimmille;  he korjatkoot hänet luoksensa kaupunkiin ja antakoot hänelle paikan,  jossa hän saa asua heidän luonansa.</verse>
        <verse osisID='Josh.20.5'>Ja jos verenkostaja ajaa häntä takaa, älkööt he luovuttako tappajaa  hänen käsiinsä, koska hän tahtomattaan tappoi lähimmäisensä, häntä  ennestään vihaamatta.</verse>
        <verse osisID='Josh.20.6'>Ja asukoon hän siinä kaupungissa, kunnes on ollut kansan  tuomittavana, ja silloisen ylimmäisen papin kuolemaan saakka; sitten  tappaja tulkoon taas takaisin omaan kaupunkiinsa ja kotiinsa,  kaupunkiin, josta oli paennut."</verse>
        <verse osisID='Josh.20.7'>Niin he pyhittivät sitä varten Kedeksen Galileasta, Naftalin  vuoristosta, Sikemin Efraimin vuoristosta ja Kirjat-Arban, se on  Hebronin, Juudan vuoristosta.</verse>
        <verse osisID='Josh.20.8'>Ja tuolta puolelta Jerikon Jordanin, idän puolelta, he määräsivät  Ruubenin sukukunnasta Beserin erämaasta, ylätasangolta, ja Gaadin  sukukunnasta Raamotin, Gileadista, ja Manassen sukukunnasta Goolanin,  Baasanista.</verse>
        <verse osisID='Josh.20.9'>Nämä ovat ne kaupungit, jotka asetettiin kaikille israelilaisille ja  heidän keskuudessaan asuville muukalaisille sitä varten, että niihin  voisi paeta jokainen, joka tapaturmaisesti oli jonkun surmannut, eikä  hänen tarvitsisi kuolla verenkostajan käden kautta, ennenkuin oli ollut  kansan tuomittavana.</verse>
      </chapter>
      <chapter osisID='Josh.21'>
        <verse osisID='Josh.21.1'>Leeviläisten perhekunta-päämiehet astuivat pappi Eleasarin ja  Joosuan, Nuunin pojan, eteen ja israelilaisten sukukuntien  perhekunta-päämiesten eteen</verse>
        <verse osisID='Josh.21.2'>ja puhuivat heille Siilossa Kanaanin maassa, sanoen: "Herra käski  Mooseksen kautta antaa meille kaupunkeja asuaksemme ja niiden laidunmaat  karjaamme varten".</verse>
        <verse osisID='Josh.21.3'>Niin israelilaiset antoivat leeviläisille perintöosastaan Herran  käskyn mukaan nämä kaupungit laidunmaineen:</verse>
        <verse osisID='Josh.21.4'>Arpa tuli kehatilaisten suvuille niin, että leeviläisistä pappi  Aaronin jälkeläiset saivat arvalla Juudan sukukunnalta, Simeonin  sukukunnalta ja Benjaminin sukukunnalta kolmetoista kaupunkia.</verse>
        <verse osisID='Josh.21.5'>Mutta muut kehatilaiset saivat arvalla Efraimin sukukunnan suvuilta,  Daanin sukukunnalta ja toiselta puolelta Manassen sukukuntaa kymmenen  kaupunkia.</verse>
        <verse osisID='Josh.21.6'>Geersonilaiset saivat arvalla Isaskarin sukukunnan suvuilta, Asserin  sukukunnalta ja Naftalin sukukunnalta, sekä toiselta puolelta Manassen  sukukuntaa Baasanista, kolmetoista kaupunkia.</verse>
        <verse osisID='Josh.21.7'>Merarilaiset, heidän sukunsa, saivat Ruubenin sukukunnalta, Gaadin  sukukunnalta ja Sebulonin sukukunnalta kaksitoista kaupunkia.</verse>
        <verse osisID='Josh.21.8'>Israelilaiset antoivat arvalla leeviläisille nämä kaupungit  laidunmaineen, niinkuin Herra oli Mooseksen kautta käskenyt.</verse>
        <verse osisID='Josh.21.9'>Juudan jälkeläisten sukukunnasta ja simeonilaisten sukukunnasta  annettiin nämä nimeltä mainitut kaupungit:</verse>
        <verse osisID='Josh.21.10'>Leevin jälkeläisiin, kehatilaisten sukuihin, kuuluville Aaronin  jälkeläisille, sillä heille tuli arpa ensin,</verse>
        <verse osisID='Josh.21.11'>annettiin Kirjat-Arba, anakilaisten kantaisän Arban kaupunki, se on  Hebron, Juudan vuoristosta, ympärillä olevine laidunmaineen.</verse>
        <verse osisID='Josh.21.12'>Mutta kaupungin peltomaat kylineen annettiin Kaalebille, Jefunnen  pojalle, perintömaaksi.</verse>
        <verse osisID='Josh.21.13'>Pappi Aaronin jälkeläisille annettiin tappajan turvakaupunki Hebron  laidunmaineen, Libna laidunmaineen,</verse>
        <verse osisID='Josh.21.14'>Jattir laidunmaineen, Estemoa laidunmaineen,</verse>
        <verse osisID='Josh.21.15'>Hoolon laidunmaineen, Debir laidunmaineen,</verse>
        <verse osisID='Josh.21.16'>Ain laidunmaineen, Jutta laidunmaineen ja Beet-Semes laidunmaineen -  yhdeksän kaupunkia näistä kahdesta sukukunnasta;</verse>
        <verse osisID='Josh.21.17'>ja Benjaminin sukukunnasta Gibeon laidunmaineen, Geba laidunmaineen,</verse>
        <verse osisID='Josh.21.18'>Anatot laidunmaineen ja Almon laidunmaineen - neljä kaupunkia.</verse>
        <verse osisID='Josh.21.19'>Aaronin jälkeläisten, pappien, kaupunkeja oli kaikkiaan kolmetoista  kaupunkia laidunmaineen.</verse>
        <verse osisID='Josh.21.20'>Muut leeviläisiin kuuluvat kehatilaisten suvut, muut kehatilaiset,  saivat arvalla Efraimin sukukunnalta seuraavat kaupungit:</verse>
        <verse osisID='Josh.21.21'>heille annettiin tappajan turvakaupunki Sikem laidunmaineen Efraimin  vuoristosta, Geser laidunmaineen,</verse>
        <verse osisID='Josh.21.22'>Kibsaim laidunmaineen, Beet-Hooron laidunmaineen - neljä kaupunkia;</verse>
        <verse osisID='Josh.21.23'>ja Daanin sukukunnasta Elteke laidunmaineen, Gibbeton laidunmaineen,</verse>
        <verse osisID='Josh.21.24'>Aijalon laidunmaineen ja Gat-Rimmon laidunmaineen - neljä kaupunkia,</verse>
        <verse osisID='Josh.21.25'>ja toisesta puolesta Manassen sukukuntaa Taanak laidunmaineen ja  Gat-Rimmon laidunmaineen - kaksi kaupunkia.</verse>
        <verse osisID='Josh.21.26'>Näiden muiden kehatilaisten sukujen kaupunkeja laidunmaineen oli  kaikkiaan kymmenen.</verse>
        <verse osisID='Josh.21.27'>Leeviläisten sukuihin kuuluvat geersonilaiset saivat toiselta  puolelta Manassen sukukuntaa tappajan turvakaupungin Goolanin  laidunmaineen Baasanista ja Beesteran laidunmaineen - kaksi kaupunkia;</verse>
        <verse osisID='Josh.21.28'>ja Isaskarin sukukunnalta Kisjonin laidunmaineen, Daberatin  laidunmaineen,</verse>
        <verse osisID='Josh.21.29'>Jarmutin laidunmaineen ja Een-Gannimin laidunmaineen - neljä  kaupunkia;</verse>
        <verse osisID='Josh.21.30'>ja Asserin sukukunnalta Misalin laidunmaineen, Abdonin  laidunmaineen,</verse>
        <verse osisID='Josh.21.31'>Helkatin laidunmaineen ja Rehobin laidunmaineen - neljä kaupunkia;</verse>
        <verse osisID='Josh.21.32'>ja Naftalin sukukunnalta tappajan turvakaupungin Kedeksen  laidunmaineen Galileasta, Hammot-Doorin laidunmaineen ja Kartanin  laidunmaineen - kolme kaupunkia.</verse>
        <verse osisID='Josh.21.33'>Geersonilaisten, heidän sukujensa, kaupunkeja oli kaikkiaan  kolmetoista kaupunkia laidunmaineen.</verse>
        <verse osisID='Josh.21.34'>Muut leeviläisiin kuuluvat merarilaisten suvut saivat Sebulonin  sukukunnalta Jokneamin laidunmaineen, Kartan laidunmaineen,</verse>
        <verse osisID='Josh.21.35'>Dimnan laidunmaineen, Nahalalin laidunmaineen - neljä kaupunkia;</verse>
        <verse osisID='Josh.21.36'>ja Ruubenin sukukunnalta Beserin laidunmaineen, Jahaan  laidunmaineen,</verse>
        <verse osisID='Josh.21.37'>Kedemotin laidunmaineen ja Meefaatin laidunmaineen - neljä  kaupunkia;</verse>
        <verse osisID='Josh.21.38'>ja Gaadin sukukunnalta tappajan turvakaupungin Raamotin  laidunmaineen Gileadista ja Mahanaimin laidunmaineen,</verse>
        <verse osisID='Josh.21.39'>Hesbonin laidunmaineen ja Jaeserin laidunmaineen - yhteensä neljä  kaupunkia.</verse>
        <verse osisID='Josh.21.40'>Niitä kaupunkeja, jotka nämä muut leeviläisten sukuihin kuuluvat  merarilaiset, heidän sukunsa, saivat arvalla, oli kaikkiaan kaksitoista  kaupunkia.</verse>
        <verse osisID='Josh.21.41'>Kaikkiaan oli leeviläisten kaupunkeja israelilaisten perintömaassa  neljäkymmentä kahdeksan kaupunkia laidunmaineen.</verse>
        <verse osisID='Josh.21.42'>Näihin kaupunkeihin kuului kuhunkin itse kaupunki ja sen ympärillä  olevat laidunmaat; sellaisia olivat kaikki nämä kaupungit.</verse>
        <verse osisID='Josh.21.43'>Niin Herra antoi Israelille koko sen maan, jonka hän oli vannonut  antavansa heidän isilleen; ja he ottivat sen omaksensa ja asettuivat  siihen.</verse>
        <verse osisID='Josh.21.44'>Ja Herra soi heidän päästä rauhaan kaikkialla, aivan niinkuin hän  valalla vannoen oli luvannut heidän isillensä; eikä yksikään heidän  vihollisistaan kestänyt heidän edessään, vaan kaikki heidän vihollisensa  Herra antoi heidän käsiinsä.</verse>
        <verse osisID='Josh.21.45'>Ei jäänyt täyttämättä ainoakaan kaikista niistä lupauksista, jotka  Herra oli antanut Israelin heimolle, vaan kaikki toteutui.</verse>
      </chapter>
      <chapter osisID='Josh.22'>
        <verse osisID='Josh.22.1'>Sitten Joosua kutsui ruubenilaiset, gaadilaiset ja toisen puolen  Manassen sukukuntaa</verse>
        <verse osisID='Josh.22.2'>ja sanoi heille: "Te olette noudattaneet kaikkea, mitä Herran  palvelija Mooses on käskenyt teidän noudattaa, ja olette kuulleet minua  kaikessa, mitä minä olen käskenyt teidän tehdä.</verse>
        <verse osisID='Josh.22.3'>Te ette ole hyljänneet veljiänne koko tämän pitkän ajan kuluessa aina  tähän päivään asti, ja te olette noudattaneet, mitä Herra, teidän  Jumalanne, on käskenyt noudattaa.</verse>
        <verse osisID='Josh.22.4'>Ja nyt on Herra, teidän Jumalanne, suonut teidän veljienne päästä  rauhaan, niinkuin hän heille puhui; kääntykää siis takaisin ja menkää  majoillenne, siihen perintömaahanne, jonka Herran palvelija Mooses antoi  teille tuolta puolelta Jordanin.</verse>
        <verse osisID='Josh.22.5'>Noudattakaa vain tarkoin niitä käskyjä ja sitä lakia, jotka Herran  palvelija Mooses on teille antanut, rakastakaa Herraa, teidän  Jumalaanne, vaeltakaa aina hänen teitänsä, noudattakaa hänen käskyjänsä,  riippukaa hänessä kiinni ja palvelkaa häntä kaikesta sydämestänne ja  kaikesta sielustanne."</verse>
        <verse osisID='Josh.22.6'>Niin Joosua siunasi heidät ja päästi heidät menemään, ja he menivät  majoillensa.</verse>
        <verse osisID='Josh.22.7'>Toiselle puolelle Manassen sukukuntaa Mooses oli antanut maata  Baasanista, ja toiselle puolelle Joosua oli antanut maata länsipuolelta  Jordanin, heille samoin kuin heidän veljilleen. Ja kun Joosua päästi  heidät menemään majoillensa ja siunasi heidät,</verse>
        <verse osisID='Josh.22.8'>sanoi hän heille näin: "Kun te palaatte majoillenne, mukananne suuret  rikkaudet ja suuri karjan paljous, suuri hopean, kullan, vasken, raudan  ja vaatteiden paljous, jakakaa veljienne kanssa vihollisiltanne saatu  saalis."</verse>
        <verse osisID='Josh.22.9'>Niin ruubenilaiset, gaadilaiset ja toinen puoli Manassen sukukuntaa  palasivat takaisin ja lähtivät pois israelilaisten luota Siilosta, joka  on Kanaanin maassa, mennäkseen Gileadin maahan, perintömaahansa, johon  he olivat asettuneet sen käskyn mukaan, jonka Herra oli Mooseksen kautta  antanut.</verse>
        <verse osisID='Josh.22.10'>Kun ruubenilaiset, gaadilaiset ja toinen puoli Manassen sukukuntaa  tulivat Jordanin kivitarhoille, jotka ovat Kanaanin maan puolella,  rakensivat he sinne Jordanin partaalle alttarin, valtavan alttarin.</verse>
        <verse osisID='Josh.22.11'>Niin israelilaiset kuulivat sanottavan: "Katso, ruubenilaiset,  gaadilaiset ja toinen puoli Manassen sukukuntaa ovat rakentaneet  alttarin, päin Kanaanin maata, Jordanin kivitarhojen luo, israelilaisten  puolelle".</verse>
        <verse osisID='Josh.22.12'>Kun israelilaiset sen kuulivat, kokoontui kaikki israelilaisten  seurakunta Siiloon, lähteäkseen sotaan heitä vastaan.</verse>
        <verse osisID='Josh.22.13'>Ja israelilaiset lähettivät ruubenilaisten ja gaadilaisten luo ja  Manassen sukukunnan toisen puolen luo Gileadin maahan pappi Piinehaan,  Eleasarin pojan,</verse>
        <verse osisID='Josh.22.14'>ja hänen kanssaan kymmenen ruhtinasta, yhden ruhtinaan kustakin  perhekunnasta, kaikista Israelin sukukunnista; kukin heistä oli  perhekunta-päämies Israelin heimojen joukossa.</verse>
        <verse osisID='Josh.22.15'>Ja he tulivat ruubenilaisten ja gaadilaisten luo ja Manassen  sukukunnan toisen puolen luo Gileadin maahan, puhuivat heille ja  sanoivat:</verse>
        <verse osisID='Josh.22.16'>"Näin sanoo koko Herran seurakunta: Kuinka te menettelette näin  uskottomasti Israelin Jumalaa kohtaan, että nyt käännytte pois Herrasta  rakentamalla itsellenne alttarin ja niin nyt kapinoitte Herraa vastaan?</verse>
        <verse osisID='Josh.22.17'>Eikö meille jo riitä Peorin vuoksi tehty rikos, josta emme ole  päässeet puhdistumaan vielä tänäkään päivänä ja josta rangaistus kohtasi  Herran seurakuntaa?</verse>
        <verse osisID='Josh.22.18'>Ja kuitenkin te nytkin käännytte pois Herrasta! Kun te tänä päivänä  kapinoitte Herraa vastaan, niin hän huomenna vihastuu koko Israelin  seurakuntaan.</verse>
        <verse osisID='Josh.22.19'>Mutta jos teidän perintömaanne on saastainen, niin tulkaa Herran  perintömaahan, jossa on Herran asumus, ja asettukaa meidän keskellemme.  Älkää kapinoiko Herraa vastaan älkääkä kapinoiko meitä vastaan  rakentamalla itsellenne alttaria, toista kuin Herran, meidän Jumalamme,  alttari.</verse>
        <verse osisID='Josh.22.20'>Eikö silloin, kun Aakan, Serahin poika, oli ollut uskoton ja  anastanut itselleen sitä, mikä oli vihitty tuhon omaksi, viha kohdannut  koko Israelin seurakuntaa, vaikka hän olikin vain yksi mies? Eikö hänen  täytynyt hukkua rikoksensa tähden?"</verse>
        <verse osisID='Josh.22.21'>Silloin ruubenilaiset, gaadilaiset ja toinen puoli Manassen  sukukuntaa vastasivat ja puhuivat Israelin heimojen päämiehille:</verse>
        <verse osisID='Josh.22.22'>"Jumala, Herra Jumala, Jumala, Herra Jumala, hän tietää sen, ja  Israel myöskin tietäköön sen: jos me olemme kapinamielessä tai  uskottomuudesta Herraa kohtaan - älä meitä silloin tänä päivänä auta -</verse>
        <verse osisID='Josh.22.23'>rakentaneet alttarin kääntyäksemme pois Herrasta, uhrataksemme sen  päällä polttouhria ja ruokauhria tai toimittaaksemme sen päällä  yhteysuhreja, niin kostakoon Herra itse sen.</verse>
        <verse osisID='Josh.22.24'>Totisesti, me olemme tehneet sen vain yhdestä huolestuneina, siitä,  että teidän lapsenne vastaisuudessa voivat sanoa meidän lapsillemme  näin: 'Mitä teillä on tekemistä Herran, Israelin Jumalan, kanssa?</verse>
        <verse osisID='Josh.22.25'>Onhan Herra pannut Jordanin välirajaksi meille ja teille, te  ruubenilaiset ja gaadilaiset; teillä ei ole mitään osuutta Herraan.' Ja  niin teidän lapsenne voivat saada aikaan, että meidän lapsemme lakkaavat  pelkäämästä Herraa.</verse>
        <verse osisID='Josh.22.26'>Sentähden me sanoimme: Tehkäämme itsellemme alttari, rakentakaamme  se, ei polttouhria eikä teurasuhria varten,</verse>
        <verse osisID='Josh.22.27'>vaan olemaan meidän ja teidän sekä myös meidän jälkeläistemme  välillä meidän jälkeemme todistajana siitä, että me tahdomme toimittaa  Herran palvelusta hänen edessänsä, polttouhreja, teurasuhreja ja  yhteysuhreja, etteivät teidän lapsenne vastaisuudessa sanoisi meidän  lapsillemme: 'Teillä ei ole mitään osuutta Herraan'.</verse>
        <verse osisID='Josh.22.28'>Ja me ajattelimme: Jos he vastaisuudessa sanovat näin meille ja  meidän jälkeläisillemme, niin me voimme vastata: 'Katsokaa Herran  alttarin kuvaa, jonka meidän esi-isämme ovat tehneet, ei polttouhria  eikä teurasuhria varten, vaan olemaan todistajana meidän välillämme ja  teidän'.</verse>
        <verse osisID='Josh.22.29'>Pois se, että me kapinoisimme Herraa vastaan ja kääntyisimme tänä  päivänä pois Herrasta rakentamalla alttarin polttouhria, ruokauhria ja  teurasuhria varten, toisen kuin Herran, meidän Jumalamme, alttari, joka  on hänen asumuksensa edessä!"</verse>
        <verse osisID='Josh.22.30'>Kun pappi Piinehas ja kansan ruhtinaat, Israelin heimojen päämiehet,  jotka olivat hänen kanssaan, kuulivat, mitä ruubenilaiset, gaadilaiset  ja manasselaiset puhuivat, oli se heille mieleen.</verse>
        <verse osisID='Josh.22.31'>Ja pappi Piinehas, Eleasarin poika, sanoi ruubenilaisille,  gaadilaisille ja manasselaisille: "Nyt me tiedämme, että Herra on meidän  keskellämme, koska ette olekaan menetelleet uskottomasti Herraa kohtaan;  näin te pelastitte israelilaiset joutumasta Herran käsiin".</verse>
        <verse osisID='Josh.22.32'>Sen jälkeen pappi Piinehas, Eleasarin poika, ja ruhtinaat palasivat  Gileadin maasta, ruubenilaisten ja gaadilaisten luota, takaisin Kanaanin  maahan israelilaisten luo ja antoivat heille nämä tiedot.</verse>
        <verse osisID='Josh.22.33'>Ja ne olivat israelilaisille mieleen, ja israelilaiset ylistivät  Jumalaa; eivätkä he enää ajatelleet lähteä sotaan heitä vastaan,  hävittämään sitä maata, jossa ruubenilaiset ja gaadilaiset asuivat.</verse>
        <verse osisID='Josh.22.34'>Ja ruubenilaiset ja gaadilaiset antoivat alttarille nimen, sanoen:  "Se on todistaja meidän välillämme siitä, että Herra on Jumala".</verse>
      </chapter>
      <chapter osisID='Josh.23'>
        <verse osisID='Josh.23.1'>Pitkän ajan kuluttua, sitten kuin Herra oli suonut Israelin päästä  rauhaan kaikilta sen ympärillä asuvilta vihollisilta, ja kun Joosua oli  käynyt vanhaksi ja iäkkääksi,</verse>
        <verse osisID='Josh.23.2'>kutsui Joosua kaiken Israelin, sen vanhimmat, päämiehet, tuomarit ja  päällysmiehet ja sanoi heille: "Minä olen käynyt vanhaksi ja iäkkääksi.</verse>
        <verse osisID='Josh.23.3'>Ja te olette itse nähneet kaiken, mitä Herra, teidän Jumalanne, on  tehnyt kaikille näille kansoille, jotka hän on karkoittanut teidän  tieltänne; sillä Herra, teidän Jumalanne, on itse sotinut teidän  puolestanne.</verse>
        <verse osisID='Josh.23.4'>Katsokaa, minä olen arponut teille, teidän sukukunnillenne,  perintöosaksi nämä kansat, jotka vielä ovat jäljellä, ja kaikki kansat,  jotka minä hävitin Jordanista Suureen mereen asti, auringonlaskuun päin.</verse>
        <verse osisID='Josh.23.5'>Ja Herra, teidän Jumalanne, työntää itse ne pois teidän edestänne ja  karkoittaa ne teidän tieltänne, niin että te otatte omaksenne heidän  maansa, niinkuin Herra, teidän Jumalanne, on teille puhunut.</verse>
        <verse osisID='Josh.23.6'>Olkaa siis aivan lujat ja noudattakaa tarkoin kaikkea, mitä Mooseksen  lain kirjaan on kirjoitettu, poikkeamatta siitä oikealle tai vasemmalle,</verse>
        <verse osisID='Josh.23.7'>niin ettette yhdy näihin teidän keskuuteenne jääneisiin kansoihin,  ette mainitse heidän jumaliensa nimiä ettekä vanno niiden nimeen, ette  palvele niitä ettekä kumarra niitä,</verse>
        <verse osisID='Josh.23.8'>vaan että riiputte kiinni Herrassa, Jumalassanne, niinkuin olette  tehneet aina tähän päivään asti.</verse>
        <verse osisID='Josh.23.9'>Sentähden Herra on karkoittanut teidän tieltänne suuret ja mahtavat  kansat, eikä ainoakaan ole kestänyt teidän edessänne aina tähän päivään  asti.</verse>
        <verse osisID='Josh.23.10'>Yksi ainoa mies teistä ajoi pakoon tuhat, sillä Herra, teidän  Jumalanne, soti itse teidän puolestanne, niinkuin hän on teille puhunut.</verse>
        <verse osisID='Josh.23.11'>Ottakaa siis henkenne tähden tarkka vaari siitä, että rakastatte  Herraa, teidän Jumalaanne.</verse>
        <verse osisID='Josh.23.12'>Sillä jos te käännytte hänestä pois ja liitytte näiden teidän  keskuuteenne jääneiden kansojen tähteisiin ja lankoudutte heidän  kanssansa ja yhdytte heihin ja he teihin,</verse>
        <verse osisID='Josh.23.13'>niin tietäkää, ettei Herra, teidän Jumalanne, enää karkoita näitä  kansoja teidän tieltänne, vaan ne tulevat teille paulaksi ja ansaksi,  kylkienne ruoskaksi ja okaiksi silmiinne, kunnes te häviätte tästä  hyvästä maasta, jonka Herra, teidän Jumalanne, on teille antanut.</verse>
        <verse osisID='Josh.23.14'>Katso, minä menen nyt kaiken maailman tietä. Koko sydämenne ja koko  sielunne tietäköön, ettei ainoakaan kaikista niistä teitä koskevista  lupauksista, jotka Herra, teidän Jumalanne, on antanut, ole jäänyt  täyttämättä; kaikki ovat toteutuneet teille, ei ainoakaan niistä ole  jäänyt täyttämättä.</verse>
        <verse osisID='Josh.23.15'>Ja niinkuin kaikki teitä koskevat lupaukset, jotka Herra, teidän  Jumalanne, on antanut, ovat toteutuneet teille, niin Herra myöskin antaa  kaikkien uhkauksiensa toteutua teille, kunnes hän on hävittänyt teidät  tästä hyvästä maasta, jonka Herra, teidän Jumalanne, on teille antanut:</verse>
        <verse osisID='Josh.23.16'>jos te rikotte Herran, teidän Jumalanne, liiton, jonka hän on teille  säätänyt, ja menette ja palvelette muita jumalia ja niitä kumarratte,  niin Herran viha syttyy teitä kohtaan, ja te häviätte pian siitä hyvästä  maasta, jonka hän on teille antanut."</verse>
      </chapter>
      <chapter osisID='Josh.24'>
        <verse osisID='Josh.24.1'>Sitten Joosua kokosi kaikki Israelin sukukunnat Sikemiin ja kutsui  Israelin vanhimmat, sen päämiehet, tuomarit ja päällysmiehet, ja he  asettuivat Jumalan eteen.</verse>
        <verse osisID='Josh.24.2'>Ja Joosua sanoi koko kansalle: "Näin sanoo Herra, Israelin Jumala:  Tuolla puolella Eufrat-virran asuivat muinoin teidän isänne, myös Terah,  Aabrahamin ja Naahorin isä, ja he palvelivat muita jumalia.</verse>
        <verse osisID='Josh.24.3'>Mutta minä otin teidän isänne Aabrahamin tuolta puolelta virran ja  kuljetin häntä kautta koko Kanaanin maan ja tein hänen jälkeläisensä  lukuisiksi ja annoin hänelle Iisakin.</verse>
        <verse osisID='Josh.24.4'>Ja Iisakille minä annoin Jaakobin ja Eesaun. Ja Eesaulle minä annoin  Seirin vuoriston omaksi, mutta Jaakob ja hänen poikansa menivät  Egyptiin.</verse>
        <verse osisID='Josh.24.5'>Sitten minä lähetin Mooseksen ja Aaronin ja rankaisin Egyptiä sillä,  mitä minä siellä tein, ja sen jälkeen minä vein teidät sieltä pois.</verse>
        <verse osisID='Josh.24.6'>Ja kun minä vein teidän isänne pois Egyptistä ja te olitte saapuneet  meren rannalle, ajoivat egyptiläiset teidän isiänne takaa sotavaunuilla  ja ratsumiehillä Kaislamereen saakka.</verse>
        <verse osisID='Josh.24.7'>Niin he huusivat Herraa, ja hän pani pimeyden teidän ja egyptiläisten  välille ja antoi meren tulla heidän ylitsensä, ja se peitti heidät; omin  silmin te näitte, mitä minä tein egyptiläisille. Kun te sitten olitte  asuneet kauan aikaa erämaassa,</verse>
        <verse osisID='Josh.24.8'>toin minä teidät amorilaisten maahan, jotka asuivat tuolla puolella  Jordanin, ja he taistelivat teitä vastaan; mutta minä annoin heidät  teidän käsiinne, ja te otitte omaksenne heidän maansa, ja minä tuhosin  heidät teidän tieltänne.</verse>
        <verse osisID='Josh.24.9'>Silloin nousi Baalak, Sipporin poika, Mooabin kuningas ja taisteli  Israelia vastaan; ja hän lähetti kutsumaan Bileamin, Beorin pojan, että  hän kiroaisi teidät.</verse>
        <verse osisID='Josh.24.10'>Mutta minä en tahtonut kuulla Bileamia, vaan hänen täytyi siunata  teidät, ja minä pelastin teidät hänen käsistään.</verse>
        <verse osisID='Josh.24.11'>Ja kun te olitte menneet Jordanin yli ja tulleet Jerikoon, niin  Jerikon miehet ja amorilaiset, perissiläiset, kanaanilaiset,  heettiläiset, girgasilaiset, hivviläiset ja jebusilaiset taistelivat  teitä vastaan, mutta minä annoin heidät teidän käsiinne.</verse>
        <verse osisID='Josh.24.12'>Ja minä lähetin herhiläisiä teidän edellänne, ja ne karkoittivat  heidät teidän tieltänne, ne kaksi amorilaisten kuningasta; sinä  miekallasi ja jousellasi et sitä tehnyt.</verse>
        <verse osisID='Josh.24.13'>Ja minä annoin teille maan, josta sinä et ollut vaivaa nähnyt, ja  kaupunkeja, joita te ette olleet rakentaneet, mutta joihin saitte  asettua; viinitarhoista ja öljypuista, joita te ette olleet istuttaneet,  te saitte syödä.</verse>
        <verse osisID='Josh.24.14'>Niin peljätkää nyt Herraa, palvelkaa häntä nuhteettomasti ja  uskollisesti ja poistakaa ne jumalat, joita teidän isänne palvelivat  tuolla puolella virran ja Egyptissä, ja palvelkaa Herraa.</verse>
        <verse osisID='Josh.24.15'>Mutta jos pidätte pahana palvella Herraa, niin valitkaa tänä  päivänä, ketä tahdotte palvella, niitäkö jumalia, joita teidän isänne  palvelivat tuolla puolella virran, vai amorilaisten jumalia, niiden,  joiden maassa te asutte. Mutta minä ja minun perheeni palvelemme  Herraa."</verse>
        <verse osisID='Josh.24.16'>Silloin kansa vastasi ja sanoi: "Pois se, että me hylkäisimme Herran  ja palvelisimme muita jumalia!</verse>
        <verse osisID='Josh.24.17'>Sillä Herra on meidän Jumalamme, hän, joka johdatti meidät ja meidän  isämme pois Egyptin maasta, orjuuden pesästä, ja joka teki meidän  silmiemme edessä suuret tunnusteot ja aina varjeli meitä sillä tiellä,  jota me vaelsimme, ja kaikkien niiden kansojen keskellä, joiden kautta  me kuljimme.</verse>
        <verse osisID='Josh.24.18'>Ja Herra karkoitti meidän tieltämme kaikki ne kansat, myös  amorilaiset, jotka asuivat tässä maassa. Sentähden me palvelemme Herraa,  sillä hän on meidän Jumalamme."</verse>
        <verse osisID='Josh.24.19'>Niin Joosua sanoi kansalle: "Te ette voi palvella Herraa, sillä hän  on pyhä Jumala; hän on kiivas Jumala, hän ei anna anteeksi teidän  rikoksianne ja syntejänne.</verse>
        <verse osisID='Josh.24.20'>Jos te hylkäätte Herran ja palvelette vieraita jumalia, niin hän  kääntyy pois ja antaa teille käydä pahoin ja tekee lopun teistä, sen  sijaan että hän on ennen antanut teille käydä hyvin."</verse>
        <verse osisID='Josh.24.21'>Mutta kansa sanoi Joosualle: "Ei niin, vaan me palvelemme Herraa".</verse>
        <verse osisID='Josh.24.22'>Silloin Joosua sanoi kansalle: "Te olette itse todistajina itseänne  vastaan, että olette valinneet itsellenne Herran palvellaksenne häntä".  He vastasivat: "Olemme".</verse>
        <verse osisID='Josh.24.23'>Hän sanoi: "Niin poistakaa nyt vieraat jumalat, joita on teidän  keskuudessanne, ja taivuttakaa sydämenne Herran, Israelin Jumalan,  puoleen".</verse>
        <verse osisID='Josh.24.24'>Kansa vastasi Joosualle: "Herraa, meidän Jumalaamme, me palvelemme,  ja hänen ääntänsä me kuulemme".</verse>
        <verse osisID='Josh.24.25'>Niin Joosua teki sinä päivänä liiton kansan kanssa ja antoi heille  Sikemissä käskyt ja oikeudet.</verse>
        <verse osisID='Josh.24.26'>Ja Joosua kirjoitti nämä puheet Jumalan lain kirjaan, ja hän otti  suuren kiven ja pystytti sen sinne, tammen alle, joka oli Herran  pyhäkössä.</verse>
        <verse osisID='Josh.24.27'>Ja Joosua sanoi kaikelle kansalle: "Katso, tämä kivi on oleva  todistajana meitä vastaan, sillä se on kuullut kaikki Herran sanat,  jotka hän on meille puhunut, ja se on oleva todistajana teitä vastaan,  ettette kieltäisi Jumalaanne".</verse>
        <verse osisID='Josh.24.28'>Sitten Joosua päästi kansan menemään, kunkin perintöosalleen.</verse>
        <verse osisID='Josh.24.29'>Näiden tapausten jälkeen Herran palvelija Joosua, Nuunin poika,  kuoli sadan kymmenen vuoden vanhana.</verse>
        <verse osisID='Josh.24.30'>Ja he hautasivat hänet hänen perintöosansa alueelle,  Timnat-Serahiin, joka on Efraimin vuoristossa, pohjoispuolelle  Gaas-vuorta.</verse>
        <verse osisID='Josh.24.31'>Ja Israel palveli Herraa Joosuan koko elinajan ja niiden vanhinten  koko elinajan, jotka elivät vielä kauan Joosuan jälkeen ja tunsivat  kaikki ne teot, jotka Herra oli Israelille tehnyt.</verse>
        <verse osisID='Josh.24.32'>Ja Joosefin luut, jotka israelilaiset olivat tuoneet Egyptistä, he  hautasivat Sikemiin, siihen maapalstaan, jonka Jaakob oli ostanut  Hamorin, Sikemin isän, pojilta sadalla kesitalla ja jonka joosefilaiset  olivat saaneet perintöosaksensa.</verse>
      </chapter>
    </div></osisText>
</osis>
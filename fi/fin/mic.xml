<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Mic'>
      <chapter osisID='Mic.1'>
        <verse osisID='Mic.1.1'>Herran sana, joka tuli mooresetilaiselle Miikalle Jootamin, Aahaan ja  Hiskian, Juudan kuningasten, päivinä; se, mitä hän näki Samariaa ja  Jerusalemia vastaan.</verse>
        <verse osisID='Mic.1.2'>Kuulkaa, kaikki kansat; ota korviisi, maa, ja kaikki, mitä maassa on.  Ja olkoon Herra, Herra todistaja teitä vastaan, Herra pyhästä  temppelistänsä.</verse>
        <verse osisID='Mic.1.3'>Sillä katso, Herra lähtee asumuksestaan, astuu alas ja polkee maan  kukkuloita.</verse>
        <verse osisID='Mic.1.4'>Vuoret sulavat hänen allansa, ja laaksot halkeavat niinkuin vaha  tulen hohteessa, niinkuin vedet, jotka syöksyvät jyrkännettä alas.</verse>
        <verse osisID='Mic.1.5'>Jaakobin rikoksen tähden tapahtuu tämä kaikki ja Israelin heimon  syntien tähden. Mistä on Jaakobin rikos? Eikö Samariasta!  Ja mistä  Juudan uhrikukkulat? Eivätkö Jerusalemista!</verse>
        <verse osisID='Mic.1.6'>Niinpä minä panen Samarian kiviraunioksi kedolle, viinitarhan  istutusmaaksi, syöksen laaksoon sen kivet ja paljastan sen perustukset.</verse>
        <verse osisID='Mic.1.7'>Kaikki sen jumalankuvat särjetään, kaikki sen portonpalkat poltetaan  tulessa, ja kaikki sen epäjumalankuvat minä hävitän; sillä  portonpalkoista se on ne koonnut, ja portonpalkoiksi pitää niitten  jälleen tuleman.</verse>
        <verse osisID='Mic.1.8'>Tämän tähden minä tahdon valittaa ja voivotella, käydä avojaloin ja  vaipatta, virittää valituslaulun kuin aavikkosudet, suruhuudon kuin  kamelikurjet.</verse>
        <verse osisID='Mic.1.9'>Sillä parantumaton on sen haava; se ulottuu Juudaan asti, se käy  minun kansani porttiin saakka, aina Jerusalemiin saakka.</verse>
        <verse osisID='Mic.1.10'>Älkää ilmoittako sitä Gatissa, älkää, älkää itkekö. Minä vieriskelen  tuhassa Beet-Leafrassa.</verse>
        <verse osisID='Mic.1.11'>Käy matkaan, Saafirin asujatar, häpeällisesti paljastettuna!  Saananin asujatar ei lähde. Beet-Eselin valitus riistää teiltä  pysähdyspaikan.</verse>
        <verse osisID='Mic.1.12'>Onnea odottaa tuskaisesti Maarotin asujatar; mutta onnettomuus tulee  Herralta Jerusalemin portille.</verse>
        <verse osisID='Mic.1.13'>Valjasta hevoset vaunujen eteen, Laakiin asujatar; sieltä on alku  tytär Siionin syntiin, sillä sinussa tavattiin Israelin rikokset.</verse>
        <verse osisID='Mic.1.14'>Sentähden sinä annat eron Mooreset-Gatille. Aksibin talot tulevat  olemaan pettymys Israelin kuninkaille.</verse>
        <verse osisID='Mic.1.15'>Minä tuon vieläkin perijän sinulle, Maaresan asujatar.  Adullamiin  asti kulkee Israelin kunnia.</verse>
        <verse osisID='Mic.1.16'>Ajele ja keritse pääsi paljaaksi lasten tähden, jotka olivat sinun  ilosi. Ajele pääsi leveälti paljaaksi, niinkuin on korppikotkalla, sillä  he menevät luotasi pois pakkosiirtolaisuuteen.</verse>
      </chapter>
      <chapter osisID='Mic.2'>
        <verse osisID='Mic.2.1'>Voi niitä, jotka miettivät turmiota ja valmistelevat pahaa  vuoteillansa! Aamun valjettua he sen tekevät, sillä heillä on siihen  valta.</verse>
        <verse osisID='Mic.2.2'>He himoitsevat peltoja ja ryöstävät ne, taloja, ja ottavat ne; he  sortavat miestä ja hänen taloansa, miestä ja hänen perintöosaansa.</verse>
        <verse osisID='Mic.2.3'>Sentähden, näin sanoo Herra: Katso, minä mietin tätä sukua vastaan  onnettomuutta: siitä te ette saa kaulaanne irti ettekä voi ylpeästi  astella; sillä se on oleva paha aika.</verse>
        <verse osisID='Mic.2.4'>Sinä päivänä viritetään teistä pilkkalaulu ja veisataan valitusvirsi.  "Se on tapahtunut", sanotaan, "me olemme perin hävitetyt, hän on  vaihtanut pois minun kansani osan. Kuinka hän siirtää sen minulta pois!  Hän jakaa meidän peltomme luopioille."</verse>
        <verse osisID='Mic.2.5'>Sentähden ei sinulla ole oleva ketään, joka heittäisi arpaa  maaosuudesta Herran seurakunnassa.</verse>
        <verse osisID='Mic.2.6'>"Älkää saarnatko", saarnaavat he, "sellaisista ei pidä saarnata; eikö  väisty pois häpäiseminen?"</verse>
        <verse osisID='Mic.2.7'>Onko tämä Jaakobin heimon puhetta? Onko Herra pikavihainen?  Ovatko  sellaisia hänen tekonsa? Eivätkö hänen puheensa ole hyvät sitä kohtaan,  joka oikein vaeltaa?</verse>
        <verse osisID='Mic.2.8'>Mutta aikoja sitten on minun kansani asettunut viholliseksi;  vaatteiden päältä te kiskotte vaipan niiltä, jotka huoleti kulkevat,  jotka sotaa väistävät.</verse>
        <verse osisID='Mic.2.9'>Minun kansani naiset te ajatte pois heidän kodeistansa, jotka ovat  heidän ilonsa; heidän pieniltä lapsiltansa te otatte minun kunniani  ainiaaksi.</verse>
        <verse osisID='Mic.2.10'>Nouskaa ja menkää pois: ei tässä ole leposijaa saastutuksen tähden,  joka on saanut aikaan turmion, parantumattoman turmion.</verse>
        <verse osisID='Mic.2.11'>Jos tulisi mies, joka tuulta tavoittelisi ja petollisuudessaan  valhettelisi: "Minä saarnaan sinulle viinistä ja väkijuomasta", siinä  olisi saarnaaja tälle kansalle.</verse>
        <verse osisID='Mic.2.12'>Minä tahdon tarkoin koota sinut, Jaakob, kaikkinesi, visusti kerätä  Israelin jääneet, saattaa heidät yhteen, niinkuin lampaat tarhaan,  niinkuin lauman laitumellensa: on oleva ihmisten kohina!</verse>
        <verse osisID='Mic.2.13'>Tien aukaisija käy heidän edellänsä; he aukaisevat tiensä, kulkevat  portille ja lähtevät siitä ulos. Heidän kuninkaansa käy heidän edellään,  ja Herra heitä johdattaa.</verse>
      </chapter>
      <chapter osisID='Mic.3'>
        <verse osisID='Mic.3.1'>Ja minä sanoin: Kuulkaa, Jaakobin päämiehet ja Israelin heimon  ruhtinaat! Eikö teidän tulisi tuntea oikeus,</verse>
        <verse osisID='Mic.3.2'>teidän, jotka vihaatte hyvää ja rakastatte pahaa, jotka raastatte  ihmisten nahan heidän päältänsä ja lihan irti heidän luistansa?</verse>
        <verse osisID='Mic.3.3'>Ne, jotka syövät minun kansani lihan ja nylkevät nahan heidän  päältänsä ja murskaavat heidän luunsa, paloittelevat niinkuin pataan,  niinkuin lihan kattilaan -</verse>
        <verse osisID='Mic.3.4'>kerran he huutavat Herran puoleen, mutta hän ei vastaa heille, vaan  kätkee heiltä kasvonsa sinä aikana, koska he ovat pahoja töitä tehneet.</verse>
        <verse osisID='Mic.3.5'>Näin sanoo Herra niitä profeettoja vastaan, jotka eksyttävät minun  kansaani, jotka huutavat: "Rauha!", kun heidän hampaissaan on purtavaa,  mutta julistavat pyhän sodan sille, joka ei anna mitään heidän suuhunsa:</verse>
        <verse osisID='Mic.3.6'>Sentähden tulee teille yö, näkyjä vailla, teille tulee pimeys,  ennustelua vailla. Aurinko laskee näiltä profeetoilta, ja päivä heiltä  pimenee.</verse>
        <verse osisID='Mic.3.7'>Näkijät joutuvat häpeään, ja ennustelijat punastuvat. Kaikki he  peittävät partansa, sillä Jumalan vastausta ei tule.</verse>
        <verse osisID='Mic.3.8'>Mutta minä olen täynnä voimaa, Herran Henkeä, oikeutta ja väkevyyttä  ilmoittaakseni Jaakobille sen rikokset ja Israelille sen synnit.</verse>
        <verse osisID='Mic.3.9'>Kuulkaa tämä, Jaakobin heimon päämiehet ja Israelin heimon ruhtinaat,  te, jotka halveksitte oikeutta ja vääristätte kaiken suoran,</verse>
        <verse osisID='Mic.3.10'>rakennatte Siionia veritöillä ja Jerusalemia vääryydellä.</verse>
        <verse osisID='Mic.3.11'>Sen päämiehet jakavat oikeutta lahjuksia vastaan, sen papit  opettavat maksusta, ja sen profeetat ennustelevat rahasta. Mutta Herraan  he turvautuvat, sanoen: "Eikö Herra ole meidän keskellämme? Ei tule  meille onnettomuutta."</verse>
        <verse osisID='Mic.3.12'>Siitä syystä, teidän tähtenne, Siion kynnetään pelloksi, Jerusalem  tulee kiviraunioksi ja temppelivuori metsäkukkulaksi.</verse>
      </chapter>
      <chapter osisID='Mic.4'>
        <verse osisID='Mic.4.1'>Aikojen lopussa on Herran temppelin vuori seisova vahvana,  ylimmäisenä vuorista, ja se on oleva korkein kukkuloista, ja sinne  virtaavat kansat.</verse>
        <verse osisID='Mic.4.2'>Monet pakanakansat lähtevät liikkeelle sanoen: "Tulkaa, nouskaamme  Herran vuorelle, Jaakobin Jumalan temppeliin, että hän opettaisi meille  teitänsä ja me vaeltaisimme hänen polkujansa; sillä Siionista lähtee  laki, Jerusalemista Herran sana."</verse>
        <verse osisID='Mic.4.3'>Ja hän tuomitsee monien kansojen kesken, säätää oikeutta väkeville  pakanakansoille, kaukaisiin maihin saakka. Niin he takovat miekkansa  vantaiksi ja keihäänsä vesureiksi; kansa ei nosta miekkaa kansaa  vastaan, eivätkä he enää opettele sotimaan.</verse>
        <verse osisID='Mic.4.4'>He istuvat kukin oman viinipuunsa ja viikunapuunsa alla kenenkään  peljättämättä. Sillä Herran Sebaotin suu on puhunut.</verse>
        <verse osisID='Mic.4.5'>Sillä kaikki kansat vaeltavat jumalansa nimessä kukin, mutta me  vaellamme Herran, meidän Jumalamme, nimessä aina ja iankaikkisesti.</verse>
        <verse osisID='Mic.4.6'>Sinä päivänä, sanoo Herra, minä tahdon koota ontuvat ja kerätä  hajalleen-ajetut ja ne, joille minä olin tuottanut onnettomuutta.</verse>
        <verse osisID='Mic.4.7'>Minä teen ontuvista talteenjäävät ja kauasjoutuneista väkevän kansan.  Ja Herra on oleva heidän kuninkaansa Siionin vuorella siitä alkaen ja  iankaikkisesti.</verse>
        <verse osisID='Mic.4.8'>Ja sinä Karjatorni, tytär Siionin kukkula! Sinun luoksesi on tuleva,  on saapuva entinen hallitus, tytär Jerusalemia vallinnut kuninkuus.</verse>
        <verse osisID='Mic.4.9'>Ja nyt - miksi sinä ääneen vaikeroit? Eikö sinulla ole kuningasta,  onko sinun neuvonantajasi kadonnut, koska kipu on vallannut sinut  niinkuin synnyttäväisen?</verse>
        <verse osisID='Mic.4.10'>Vääntelehdi vain kouristuksissasi, tytär Siion, niinkuin synnyttäjä,  sillä nyt sinun on lähdettävä ulos kaupungista ja asuttava kedolla ja  mentävä Baabeliin asti: siellä sinut pelastetaan; siellä lunastaa sinut  Herra vihamiestesi käsistä.</verse>
        <verse osisID='Mic.4.11'>Nyt kokoontuu sinua vastaan paljon pakanoita, jotka sanovat: "Se  saastutettakoon; katselkoot meidän silmämme iloksensa Siionia!"</verse>
        <verse osisID='Mic.4.12'>Mutta he eivät tunne Herran aivoituksia eivätkä ymmärrä hänen  neuvoansa, sillä hän kokoaa heidät niinkuin lyhteet puimatantereelle.</verse>
        <verse osisID='Mic.4.13'>Nouse ja pui, tytär Siion, sillä minä annan sinulle rautasarvet ja  vaskisorkat minä sinulle annan, ja sinä survot murskaksi monet kansat.  Ja minä vihin Herralle, tuhon omaksi, heidän väärän voittonsa, kaiken  maan Herralle heidän rikkautensa.</verse>
      </chapter>
      <chapter osisID='Mic.5'>
        <verse osisID='Mic.5.1'>Nyt yhdy laumaksi, sinä hyökkääjäin ahdistama tytär! Meitä  piiritetään, he lyövät sauvalla poskelle Israelin tuomaria. (5:1) Mutta sinä,  Beetlehem Efrata, joka olet vähäinen olemaan Juudan sukujen joukossa,  sinusta minulle tulee se, joka on oleva hallitsija Israelissa, jonka  alkuperä on muinaisuudesta, iankaikkisista ajoista.</verse>
        <verse osisID='Mic.5.2'>Sentähden Herra antaa heidät alttiiksi siihen aikaan asti, jolloin  synnyttäjä on synnyttänyt; silloin jäljellejääneet hänen veljistänsä  palajavat israelilaisten luokse.</verse>
        <verse osisID='Mic.5.3'>Ja hän on astuva esiin ja kaitseva Herran voimassa, Herran,  Jumalansa, nimen valtasuuruudessa. Ja he asuvat alallansa, sillä silloin  on hän oleva suuri hamaan maan ääriin saakka.</verse>
        <verse osisID='Mic.5.4'>Ja hän on oleva rauha: jos Assur hyökkää maahamme, jos se astuu  palatseihimme, niin me asetamme sitä vastaan seitsemän paimenta ja  kahdeksan ruhtinasta.</verse>
        <verse osisID='Mic.5.5'>Nämä kaitsevat miekalla Assurin maata, Nimrodin maata sen omain ovien  ääressä. Hän on pelastava meidät Assurin vallasta, jos se hyökkää meidän  maahamme, jos se astuu meidän alueellemme.</verse>
        <verse osisID='Mic.5.6'>Ja ne, jotka ovat jäljellä Jaakobista monien kansain seassa, ovat  niinkuin kaste, joka tulee Herralta, niinkuin sadekuuro ruohikolle; se  ei odota miestä, ei varro ihmislapsia.</verse>
        <verse osisID='Mic.5.7'>Ja ne, jotka ovat jäljellä Jaakobista, pakanain seassa, monien  kansain keskellä, ovat niinkuin leijona metsäneläinten seassa, niinkuin  nuori jalopeura lammaslaumain keskellä: jos se hyökkää, tallaa maahan ja  raatelee, ei pelastajaa ole.</verse>
        <verse osisID='Mic.5.8'>Kohotkoon sinun kätesi vihollisiasi vastaan, ja sinun vihamiehesi  hävitkööt.</verse>
        <verse osisID='Mic.5.9'>Sinä päivänä, sanoo Herra, minä hävitän sinulta hevosesi ja teen  lopun sinun vaunuistasi.</verse>
        <verse osisID='Mic.5.10'>Minä hävitän sinun maasi kaupungit ja hajotan maahan kaikki sinun  varustuksesi.</verse>
        <verse osisID='Mic.5.11'>Minä hävitän loitsut sinun käsistäsi, eikä sinulle enää jää  ennustelijoita.</verse>
        <verse osisID='Mic.5.12'>Minä hävitän sinun jumalankuvasi ja patsaasi, etkä sinä enää kumarra  kättesi tekoa.</verse>
        <verse osisID='Mic.5.13'>Minä kukistan asera-karsikkosi sinun keskuudestasi ja tuhoan sinun  kaupunkisi.</verse>
        <verse osisID='Mic.5.14'>Ja minä kostan vihassa ja kiivaudessa pakanakansoille, jotka eivät  olleet kuuliaisia.</verse>
      </chapter>
      <chapter osisID='Mic.6'>
        <verse osisID='Mic.6.1'>Kuulkaa, mitä Herra sanoo: Nouse ja käy oikeutta vuorten kanssa, ja  kukkulat kuulkoot sinun äänesi.</verse>
        <verse osisID='Mic.6.2'>Kuulkaa Herran oikeudenkäyntiä, vuoret, te iäti kestävät, maan  perustukset; sillä oikeudenkäynti on Herralla kansaansa vastaan, ja  Israelin kanssa hän käy tuomiolle:</verse>
        <verse osisID='Mic.6.3'>"Minun kansani, mitä minä olen sinulle tehnyt, ja millä olen sinut  väsyttänyt? Vastaa minulle!</verse>
        <verse osisID='Mic.6.4'>Minähän olen johdattanut sinut Egyptin maasta, vapahtanut sinut  orjuuden pesästä; ja minä lähetin Mooseksen, Aaronin ja Mirjamin käymään  sinun edelläsi.</verse>
        <verse osisID='Mic.6.5'>Muista, kansani, mitä oli mielessä Baalakilla, Mooabin kuninkaalla,  ja mitä Bileam, Beorin poika, hänelle vastasi, Sittimistä lähtien  Gilgaliin asti, että käsittäisit Herran vanhurskaat teot." -</verse>
        <verse osisID='Mic.6.6'>"Mitä tuoden minä voisin käydä Herran eteen, kumartua korkeuden  Jumalan eteen? Käynkö hänen eteensä tuoden polttouhreja, vuodenvanhoja  vasikoita?</verse>
        <verse osisID='Mic.6.7'>Ovatko Herralle mieleen tuhannet oinaat, kymmenettuhannet öljyvirrat?  Annanko esikoiseni rikoksestani, ruumiini hedelmän sieluni  syntiuhriksi?" -</verse>
        <verse osisID='Mic.6.8'>Hän on ilmoittanut sinulle, ihminen, mikä hyvä on; ja mitä muuta  Herra sinulta vaatii, kuin että teet sitä, mikä oikein on, rakastat  laupeutta ja vaellat nöyrästi Jumalasi edessä?</verse>
        <verse osisID='Mic.6.9'>Herran ääni huutaa kaupungille - ja ymmärtäväisyyttä on, että sinun  nimestäsi otetaan vaari. Totelkaa vitsaa ja häntä, joka on sen  määrännyt.</verse>
        <verse osisID='Mic.6.10'>Vieläkö ovat jumalattoman talossa vääryyden aarteet ja vajaa,  kirottu eefa-mitta?</verse>
        <verse osisID='Mic.6.11'>Olisinko minä puhdas, jos minulla olisi väärä vaaka ja kukkarossa  petolliset punnuskivet?</verse>
        <verse osisID='Mic.6.12'>Sen rikkaat ovat täynnä väkivaltaa, sen asukkaat puhuvat valhetta,  kieli heidän suussansa on pelkkää petosta.</verse>
        <verse osisID='Mic.6.13'>Niinpä minäkin lyön sinut sairaaksi, teen sinut autioksi sinun  syntiesi tähden.</verse>
        <verse osisID='Mic.6.14'>Sinä syöt, mutta et tule ravituksi, ja sinun vatsassasi on tyhjyys.  Minkä viet pois, sitä et saa pelastetuksi; ja minkä pelastetuksi saat,  sen minä annan alttiiksi miekalle.</verse>
        <verse osisID='Mic.6.15'>Sinä kylvät, mutta et leikkaa. Sinä puserrat öljyä, mutta et öljyllä  itseäsi voitele, ja rypälemehua, mutta et viiniä juo.</verse>
        <verse osisID='Mic.6.16'>Mutta Omrin ohjeita noudatetaan ja kaikkia Ahabin suvun tekoja; ja  heidän neuvojensa mukaan te vaellatte, että minä saattaisin sinut  autioksi ja sen asukkaat pilkaksi; ja te saatte kantaa minun kansani  häväistyksen.</verse>
      </chapter>
      <chapter osisID='Mic.7'>
        <verse osisID='Mic.7.1'>Voi minua, sillä minun käy niinkuin hedelmänkorjuussa, niinkuin  viinisadon jälkikorjuussa: ei ole rypälettä syödäkseni, ei  varhaisviikunaa, jota minun sieluni himoitsee.</verse>
        <verse osisID='Mic.7.2'>Poissa ovat hurskaat maasta, eikä oikeamielistä ole ihmisten seassa.  Kaikki he väijyvät verta, pyydystävät verkolla toinen toistansa.</verse>
        <verse osisID='Mic.7.3'>Pahantekoon molemmin käsin! Sitä taidolla tekemään! Päämies vaatii,  tuomari maksusta tuomitsee, ja mahtava puhuu julki sielunsa himon;  senkaltaista he punovat.</verse>
        <verse osisID='Mic.7.4'>Paras heistä on kuin orjantappura, oikeamielisin pahempi kuin  teräväokainen aita. Sinun tähystäjäisi ilmoittama päivä, kosto sinulle,  tulee. Silloin he joutuvat sekasortoon.</verse>
        <verse osisID='Mic.7.5'>Älkää uskoko ystävää, älkää luottako uskottuun; vaimolta, joka  sylissäsi lepää, varo suusi ovet.</verse>
        <verse osisID='Mic.7.6'>Sillä poika halveksii isää, tytär nousee äitiänsä vastaan, miniä  anoppiansa vastaan; ihmisen vihamiehiä ovat hänen omat  perhekuntalaisensa.</verse>
        <verse osisID='Mic.7.7'>Mutta minä panen toivoni Herraan, odotan pelastukseni Jumalaa: minun  Jumalani on minua kuuleva.</verse>
        <verse osisID='Mic.7.8'>Älkää iloitko, minun viholliseni, minusta: jos minä olen langennut,  niin minä nousen; jos istun pimeydessä, on Herra minun valkeuteni.</verse>
        <verse osisID='Mic.7.9'>Minä tahdon kantaa Herran vihaa, sillä minä olen tehnyt syntiä häntä  vastaan, siihen asti että hän minun asiani toimittaa ja hankkii minulle  oikeuden. Hän tuo minut valkeuteen, minä saan nähdä hänen  vanhurskautensa.</verse>
        <verse osisID='Mic.7.10'>Minun viholliseni saavat nähdä sen, ja häpeä on peittävä heidät,  jotka sanovat minulle: "Missä on Herra, sinun Jumalasi?"  Minun silmäni  saavat ilokseen katsoa heitä: silloin he joutuvat tallattaviksi kuin  katujen loka.</verse>
        <verse osisID='Mic.7.11'>Tulee päivä, jolloin sinun muurisi rakennetaan; sinä päivänä on raja  oleva kaukana:</verse>
        <verse osisID='Mic.7.12'>sinä päivänä tullaan sinun tykösi Assurista ja Egyptin kaupungeista,  kaikkialta, Egyptistä aina Eufrat-virtaan, merestä mereen, vuoresta  vuoreen.</verse>
        <verse osisID='Mic.7.13'>Ja maa tulee autioksi asukkaittensa tähden, heidän töittensä  hedelmäin takia.</verse>
        <verse osisID='Mic.7.14'>Kaitse kansaasi sauvallasi, perintölaumaasi, joka erillänsä asuu  metsässä, keskellä Karmelia. Käykööt he laitumella Baasanissa ja  Gileadissa niinkuin ikiaikoina ennen. -</verse>
        <verse osisID='Mic.7.15'>"Niinkuin sinun lähtösi päivinä Egyptin maasta minä annan hänen  nähdä ihmeitä". -</verse>
        <verse osisID='Mic.7.16'>Sen näkevät pakanakansat ja saavat häpeän kaikesta väkevyydestänsä.  He panevat käden suullensa, heidän korvansa menevät lumpeen.</verse>
        <verse osisID='Mic.7.17'>He nuolevat tomua kuin käärme, kuin maan matelijat. Vavisten he  tulevat varustuksistansa, lähestyvät väristen Herraa, meidän Jumalaamme;  he pelkäävät sinua.</verse>
        <verse osisID='Mic.7.18'>Kuka on Jumala, niinkuin sinä olet, joka annat pahat teot anteeksi  ja käyt ohitse perintösi jäännöksen rikosten? Ei hän pidä vihaa iäti,  sillä hänellä on halu laupeuteen.</verse>
        <verse osisID='Mic.7.19'>Hän armahtaa meitä jälleen, polkee maahan meidän pahat tekomme.  Kaikki heidän syntinsä sinä heität meren syvyyteen.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Sam'>
      <chapter osisID='1Sam.1'>
        <verse osisID='1Sam.1.1'>Raamataim-Soofimissa, Efraimin vuoristossa, oli mies, nimeltä Elkana,  Jerohamin poika, joka oli Elihun poika, joka Toohun poika, joka Suufin  poika, efratilainen.</verse>
        <verse osisID='1Sam.1.2'>Hänellä oli kaksi vaimoa; toisen nimi oli Hanna, ja toisen nimi oli  Peninna. Ja Peninnalla oli lapsia, mutta Hanna oli lapseton.</verse>
        <verse osisID='1Sam.1.3'>Tämä mies meni joka vuosi kaupungistansa Siiloon rukoilemaan Herraa  Sebaotia ja uhraamaan hänelle. Ja siellä oli kaksi Eelin poikaa, Hofni  ja Piinehas, Herran pappeina.</verse>
        <verse osisID='1Sam.1.4'>Niin Elkana eräänä päivänä uhrasi. Ja hänellä oli tapana antaa  vaimollensa Peninnalle ja kaikille tämän pojille ja tyttärille  määräosat.</verse>
        <verse osisID='1Sam.1.5'>Mutta Hannalle hän antoi kahdenkertaisen osan, sillä hän rakasti  Hannaa, vaikka Herra oli sulkenut hänen kohtunsa.</verse>
        <verse osisID='1Sam.1.6'>Ja hänen kilpailijattarensa kiusasi häntä kiusaamistaan  suututtaaksensa häntä, koska Herra oli sulkenut hänen kohtunsa.</verse>
        <verse osisID='1Sam.1.7'>Ja näin tapahtui joka vuosi, niin usein kuin hän meni Herran  huoneeseen. Niinpä Peninna nytkin kiusasi häntä, ja hän itki eikä syönyt  mitään.</verse>
        <verse osisID='1Sam.1.8'>Silloin hänen miehensä Elkana sanoi hänelle: "Hanna, mitä itket,  miksi et syö ja miksi olet noin apealla mielellä? Enkö minä ole sinulle  enempi kuin kymmenen poikaa?"</verse>
        <verse osisID='1Sam.1.9'>Kun he sitten olivat syöneet ja juoneet Siilossa ja pappi Eeli istui  istuimellaan Herran temppelin ovenpielessä, nousi Hanna</verse>
        <verse osisID='1Sam.1.10'>ja rukoili Herraa mieli murheellisena, itki katkerasti</verse>
        <verse osisID='1Sam.1.11'>ja teki lupauksen sanoen: "Herra Sebaot, jos sinä katsot  palvelijattaresi kurjuutta, muistat minua etkä unhota palvelijatartasi,  vaan annat palvelijattarellesi miehisen perillisen, niin minä annan  hänet Herralle koko hänen elinajaksensa, eikä partaveitsi ole koskettava  hänen päätänsä".</verse>
        <verse osisID='1Sam.1.12'>Ja kun hän kauan rukoili Herran edessä, tarkkasi Eeli hänen  suutansa,</verse>
        <verse osisID='1Sam.1.13'>sillä Hanna puhui sydämessänsä ja ainoastaan hänen huulensa  liikkuivat, mutta ääntä häneltä ei kuulunut; niin Eeli luuli, että hän  oli juovuksissa.</verse>
        <verse osisID='1Sam.1.14'>Ja Eeli sanoi hänelle: "Kuinka kauan sinä siinä olet juovuksissa?  Haihduta humalasi."</verse>
        <verse osisID='1Sam.1.15'>Mutta Hanna vastasi ja sanoi: "Ei, herrani, minä olen murheen  raskauttama vaimo; viiniä ja väkijuomaa en ole juonut, vaan minä  vuodatin sydämeni Herran eteen.</verse>
        <verse osisID='1Sam.1.16'>Älä pidä palvelijatartasi kelvottomana naisena, sillä tuskani ja  suruni suuruuden tähden minä olen näin kauan puhunut."</verse>
        <verse osisID='1Sam.1.17'>Eeli vastasi ja sanoi: "Mene rauhaan, Israelin Jumala antakoon  sinulle, mitä olet häneltä pyytänyt".</verse>
        <verse osisID='1Sam.1.18'>Hän sanoi: "Salli palvelijattaresi saada armo sinun silmiesi  edessä". Niin vaimo meni pois ja söi eikä enää näyttänyt murheelliselta.</verse>
        <verse osisID='1Sam.1.19'>Varhain seuraavana aamuna he nousivat ja kumartaen rukoilivat Herran  edessä; sitten he palasivat ja tulivat kotiinsa Raamaan. Ja Elkana yhtyi  vaimoonsa Hannaan, ja Herra muisti tätä.</verse>
        <verse osisID='1Sam.1.20'>Ja Hanna tuli raskaaksi ja synnytti vuoden vaihteessa pojan ja antoi  hänelle nimen Samuel, sanoen: "Herralta olen minä hänet pyytänyt".</verse>
        <verse osisID='1Sam.1.21'>Sitten se mies, Elkana, ja koko hänen perheensä lähti uhraamaan  Herralle jokavuotista teurasuhria ja lupausuhriaan,</verse>
        <verse osisID='1Sam.1.22'>mutta Hanna ei lähtenyt, vaan sanoi miehellensä: "Kun poika on  vieroitettu, vien minä hänet sinne, niin että hän tulee Herran kasvojen  eteen ja saa jäädä sinne ainiaaksi".</verse>
        <verse osisID='1Sam.1.23'>Hänen miehensä Elkana sanoi hänelle: "Tee, niinkuin hyväksi näet,  jää kotiin, kunnes olet hänet vieroittanut; kunhan Herra vain täyttää  sanansa". Niin vaimo jäi kotiin ja imetti poikaansa, kunnes hän  vieroitti tämän.</verse>
        <verse osisID='1Sam.1.24'>Mutta kun hän oli hänet vieroittanut, vei hän hänet kanssansa ottaen  mukaansa kolme härkää, yhden eefa-mitan jauhoja ja leilin viiniä; niin  hän toi hänet Herran huoneeseen Siiloon.  Mutta poika oli vielä pieni.</verse>
        <verse osisID='1Sam.1.25'>Ja teurastettuaan härän he toivat pojan Eelin tykö.</verse>
        <verse osisID='1Sam.1.26'>Ja Hanna sanoi: "Oi, herrani, niin totta kuin sinä elät, herrani,  minä olen se vaimo, joka seisoin tässä sinun luonasi rukoillen Herraa.</verse>
        <verse osisID='1Sam.1.27'>Tätä poikaa minä rukoilin; Herra antoi minulle, mitä häneltä pyysin.</verse>
        <verse osisID='1Sam.1.28'>Sentähden myös minä suostun antamaan hänet Herralle: kaikiksi  elinpäiviksensä hän olkoon Herralle annettu." Ja Samuel rukoili siellä  Herraa.</verse>
      </chapter>
      <chapter osisID='1Sam.2'>
        <verse osisID='1Sam.2.1'>Ja Hanna rukoili ja sanoi: "Minun sydämeni riemuitsee Herrassa; minun  sarveni kohoaa korkealle Herrassa. Minun suuni on avartunut vihollisiani  vastaan, sillä minä iloitsen sinun avustasi.</verse>
        <verse osisID='1Sam.2.2'>Ei kukaan ole pyhä niinkuin Herra; paitsi sinua ei ole yhtäkään, eikä  ole kalliota meidän Jumalamme vertaista.</verse>
        <verse osisID='1Sam.2.3'>Älkää yhä ylpeitä puhuko, älköön suustanne lähtekö julkeita sanoja;  sillä Herra on kaikkitietävä Jumala, hänen edessänsä punnitaan teot.</verse>
        <verse osisID='1Sam.2.4'>Urhojen jouset ovat särjetyt, voipuneet vyöttäytyvät voimalla.</verse>
        <verse osisID='1Sam.2.5'>Kylläisinä olleet käyvät palvelukseen leipäpalkoilla, nälkää nähneet  eivät enää nälkää näe. Hedelmätön synnyttää seitsemän lasta, lapsirikas  kuihtuu.</verse>
        <verse osisID='1Sam.2.6'>Herra antaa kuoleman ja antaa elämän, hän vie alas tuonelaan ja tuo  ylös jälleen.</verse>
        <verse osisID='1Sam.2.7'>Herra köyhdyttää ja rikastuttaa, hän alentaa ja ylentää.</verse>
        <verse osisID='1Sam.2.8'>Hän tomusta nostaa halvan, hän loasta korottaa köyhän, pannaksensa  heidät ruhtinasten rinnalle ja antaaksensa heidän periä kunniasijat.  Sillä maan tukipylväät ovat Herran, hän on asettanut niiden päälle  maanpiirin.</verse>
        <verse osisID='1Sam.2.9'>Hän varjelee hurskastensa jalat, mutta jumalattomat hukkuvat  pimeyteen; sillä mies ei omalla voimallaan mitään voi.</verse>
        <verse osisID='1Sam.2.10'>Jotka taistelevat Herraa vastaan, ne joutuvat kauhun valtaan; hän  jylisee taivaasta heidän ylitsensä. Herra tuomitsee maan ääret; hän  antaa vallan kuninkaallensa ja korottaa korkealle voideltunsa sarven."</verse>
        <verse osisID='1Sam.2.11'>Sitten Elkana meni kotiinsa Raamaan; mutta poikanen palveli Herraa  pappi Eelin johdolla.</verse>
        <verse osisID='1Sam.2.12'>Mutta Eelin pojat olivat kelvottomia miehiä; he eivät välittäneet  Herrasta</verse>
        <verse osisID='1Sam.2.13'>eivätkä siitä, mitä papeilla oli oikeus kansalta saada. Niin usein  kuin joku uhrasi teurasuhria, tuli papin palvelija lihan kiehuessa,  kolmihaarainen haarukka kädessänsä,</verse>
        <verse osisID='1Sam.2.14'>ja pisti sen kattilaan tai ruukkuun tai pannuun tai pataan, ja  kaikki, minkä haarukka toi mukanaan, sen pappi otti itselleen. Niin he  tekivät kaikille israelilaisille, jotka tulivat sinne Siiloon.</verse>
        <verse osisID='1Sam.2.15'>Jo ennenkuin rasva oli poltettu, tuli papin palvelija ja sanoi  miehelle, joka uhrasi: "Anna liha paistettavaksi papille, sillä hän ei  ota sinulta keitettyä lihaa, vaan raakaa".</verse>
        <verse osisID='1Sam.2.16'>Kun mies sanoi hänelle: "Ensin poltettakoon rasva; ota sitten  itsellesi, mitä haluat", niin hän sanoi: "Ei niin, vaan anna se nyt  heti, muutoin minä otan väkisin".</verse>
        <verse osisID='1Sam.2.17'>Ja nuorten miesten synti oli kovin suuri Herran edessä, koska he  pitivät Herran uhrilahjan halpana.</verse>
        <verse osisID='1Sam.2.18'>Mutta Samuel palveli Herran edessä, puettuna, vaikka oli poikanen,  pellavakasukkaan.</verse>
        <verse osisID='1Sam.2.19'>Ja hänen äitinsä teki hänelle joka vuosi pienen viitan ja toi sen  hänelle, kun miehensä kanssa tuli uhraamaan vuotuista teurasuhria.</verse>
        <verse osisID='1Sam.2.20'>Silloin Eeli aina siunasi Elkanan ja hänen vaimonsa ja sanoi: "Herra  antakoon sinulle lapsen tästä vaimosta sen sijaan, jonka hän on  suostunut antamaan Herralle"; sitten he menivät kotiinsa.</verse>
        <verse osisID='1Sam.2.21'>Ja Herra piti Hannasta huolen, niin että hän tuli raskaaksi ja  synnytti vielä kolme poikaa ja kaksi tytärtä. Mutta poikanen Samuel  kasvoi Herran edessä.</verse>
        <verse osisID='1Sam.2.22'>Mutta Eeli oli käynyt hyvin vanhaksi; ja kun hän sai kuulla, mitä  hänen poikansa tekivät kaikelle Israelille, ja että he makasivat niiden  naisten kanssa, jotka toimittivat palvelusta ilmestysmajan ovella,</verse>
        <verse osisID='1Sam.2.23'>sanoi hän heille: "Miksi te sellaista pahaa teette, mitä minä teistä  kuulen kaikelta tältä kansalta?</verse>
        <verse osisID='1Sam.2.24'>Ei niin, poikani! Ei ole hyvä se huhu, jonka minä kuulen kulkevan  Herran kansan seassa.</verse>
        <verse osisID='1Sam.2.25'>Jos ihminen rikkoo ihmistä vastaan, niin Jumala voi olla hänellä  välittäjänä; mutta jos ihminen rikkoo Herraa vastaan, niin kuka voi  ruveta hänelle välittäjäksi?" Mutta he eivät kuulleet isäänsä, sillä  Herra tahtoi surmata heidät.</verse>
        <verse osisID='1Sam.2.26'>Mutta poikanen Samuel kasvoi kasvamistaan ja oli sekä Herralle että  ihmisille otollinen.</verse>
        <verse osisID='1Sam.2.27'>Ja Eelin luo tuli Jumalan mies ja sanoi hänelle: "Näin sanoo Herra:  Enkö minä ilmestynyt sinun isäsi suvulle, kun he olivat Egyptissä faraon  huoneen vallassa?</verse>
        <verse osisID='1Sam.2.28'>Ja minä valitsin heidät kaikista Israelin sukukunnista olemaan  pappeinani, nousemaan minun alttarilleni, polttamaan suitsuketta ja  kantamaan kasukkaa minun edessäni; ja minä annoin sinun isäsi suvulle  kaikki israelilaisten uhrit.</verse>
        <verse osisID='1Sam.2.29'>Miksi te häpäisette minun teurasuhrini ja ruokauhrini, jotka minä  olen säätänyt asuntooni? Ja miksi sinä kunnioitat poikiasi enemmän kuin  minua, niin että te lihotatte itseänne parhaalla osalla jokaisesta minun  kansani Israelin uhrilahjasta?</verse>
        <verse osisID='1Sam.2.30'>Sentähden Herra, Israelin Jumala, sanoo: Minä olen tosin sanonut:  sinun sukusi ja sinun isäsi suku saavat vaeltaa minun edessäni iäti.  Mutta nyt Herra sanoo: Pois se! Sillä minä kunnioitan niitä, jotka minua  kunnioittavat; mutta jotka minut ylenkatsovat, ne tulevat  halveksituiksi.</verse>
        <verse osisID='1Sam.2.31'>Katso, päivät tulevat, jolloin minä katkaisen sinun käsivartesi ja  sinun isäsi suvun käsivarren, niin ettei kukaan sinun suvussasi elä  vanhaksi.</verse>
        <verse osisID='1Sam.2.32'>Ja sinä saat nähdä minun asuntoni olevan puutteessa huolimatta  kaikesta siitä hyvästä, mikä tulee Israelille. Eikä kukaan sinun  suvussasi ole koskaan elävä vanhaksi.</verse>
        <verse osisID='1Sam.2.33'>Kuitenkaan minä en hävitä kaikkia sinun omaisiasi alttariltani, niin  että sammuttaisin sinun silmäsi ja näännyttäisin sielusi; mutta kaikki  sinun suvussasi kasvaneet kuolevat miehiksi tultuaan.</verse>
        <verse osisID='1Sam.2.34'>Ja merkkinä tästä on sinulla oleva se, mitä kahdelle pojallesi,  Hofnille ja Piinehaalle, tapahtuu: he kuolevat molemmat samana päivänä.</verse>
        <verse osisID='1Sam.2.35'>Mutta minä herätän itselleni uskollisen papin, joka tekee minun  sydämeni ja mieleni mukaan. Hänelle minä rakennan pysyväisen huoneen, ja  hän on vaeltava minun voideltuni edessä kaiken elinaikansa.</verse>
        <verse osisID='1Sam.2.36'>Ja jokainen, joka jää jäljelle sinun suvustasi, on tuleva  kumartamaan häntä saadaksensa hopearahan ja leipäkakun ja sanovat:  'Päästä minutkin johonkin papintehtävään, että saisin palan leipää  syödäkseni'."</verse>
      </chapter>
      <chapter osisID='1Sam.3'>
        <verse osisID='1Sam.3.1'>Ja poikanen Samuel palveli Herraa Eelin johdolla; mutta Herran sana  oli harvinainen siihen aikaan, eivätkä näyt olleet tavallisia.</verse>
        <verse osisID='1Sam.3.2'>Siihen aikaan tapahtui kerran, kun Eeli, jonka silmiä alkoi hämärtää,  niin ettei hän voinut nähdä, makasi sijallansa</verse>
        <verse osisID='1Sam.3.3'>eikä Jumalan lamppu ollut vielä sammunut ja Samuel makasi Herran  temppelissä, jossa Jumalan arkki oli,</verse>
        <verse osisID='1Sam.3.4'>että Herra kutsui Samuelia. Hän vastasi: "Tässä olen".</verse>
        <verse osisID='1Sam.3.5'>Ja hän riensi Eelin tykö ja sanoi: "Tässä olen, sinä kutsuit minua".  Mutta hän vastasi: "En minä kutsunut; pane jälleen maata". Ja hän meni  ja pani maata.</verse>
        <verse osisID='1Sam.3.6'>Mutta Herra kutsui taas Samuelia; ja Samuel nousi ja meni Eelin tykö  ja sanoi: "Tässä olen, sinä kutsuit minua". Mutta tämä vastasi: "En minä  kutsunut, poikani; pane jälleen maata".</verse>
        <verse osisID='1Sam.3.7'>Mutta Samuel ei silloin vielä tuntenut Herraa, eikä Herran sana ollut  vielä ilmestynyt hänelle.</verse>
        <verse osisID='1Sam.3.8'>Ja Herra kutsui Samuelia vielä kolmannen kerran; niin hän nousi ja  meni Eelin tykö ja sanoi: "Tässä olen, sinä kutsuit minua". Silloin Eeli  ymmärsi, että Herra oli kutsunut poikasta.</verse>
        <verse osisID='1Sam.3.9'>Ja Eeli sanoi Samuelille: "Mene ja pane maata; ja jos sinua vielä  kutsutaan, niin sano: 'Puhu, Herra; palvelijasi kuulee'".  Samuel meni  ja pani maata sijallensa.</verse>
        <verse osisID='1Sam.3.10'>Niin Herra tuli ja seisoi ja huusi niinkuin edellisilläkin  kerroilla: "Samuel, Samuel!" Samuel vastasi: "Puhu, palvelijasi kuulee".</verse>
        <verse osisID='1Sam.3.11'>Ja Herra sanoi Samuelille: "Katso, minä teen Israelissa sellaisen  teon, että joka sen kuulee, sen molemmat korvat soivat.</verse>
        <verse osisID='1Sam.3.12'>Sinä päivänä minä annan toteutua Eelille kaiken, mitä olen hänen  sukuansa vastaan puhunut, alusta loppuun asti.</verse>
        <verse osisID='1Sam.3.13'>Minä ilmoitan hänelle, että minä tuomitsen hänen sukunsa ikuisiksi  ajoiksi sen rikoksen tähden, kun hän tiesi poikiensa pilkkaavan Jumalaa  eikä pitänyt heitä kurissa.</verse>
        <verse osisID='1Sam.3.14'>Sentähden minä olen vannonut Eelin suvusta: 'Totisesti, Eelin suvun  rikosta ei koskaan soviteta, ei teurasuhrilla eikä ruokauhrilla'."</verse>
        <verse osisID='1Sam.3.15'>Ja Samuel makasi aamuun asti ja avasi sitten Herran huoneen ovet.  Eikä Samuel uskaltanut kertoa Eelille sitä ilmestystä.</verse>
        <verse osisID='1Sam.3.16'>Mutta Eeli kutsui Samuelin ja sanoi: "Samuel, poikani!" Hän vastasi:  "Tässä olen".</verse>
        <verse osisID='1Sam.3.17'>Hän sanoi: "Mikä oli asia, josta hän sinulle puhui? Älä salaa sitä  minulta. Jumala rangaiskoon sinua nyt ja vasta, jos salaat minulta  mitään siitä, mitä hän sinulle puhui."</verse>
        <verse osisID='1Sam.3.18'>Niin Samuel kertoi hänelle kaiken eikä salannut häneltä mitään.  Mutta hän sanoi: "Hän on Herra; hän tehköön, minkä hyväksi näkee".</verse>
        <verse osisID='1Sam.3.19'>Ja Samuel kasvoi, ja Herra oli hänen kanssansa eikä antanut  yhdenkään sanoistansa varista maahan.</verse>
        <verse osisID='1Sam.3.20'>Ja koko Israel Daanista Beersebaan asti tiesi, että Samuelille oli  uskottu Herran profeetan tehtävä.</verse>
        <verse osisID='1Sam.3.21'>Ja Herra ilmestyi edelleenkin Siilossa; sillä Herra ilmestyi  Samuelille Siilossa Herran sanan kautta. Ja Samuelin sana tuli koko  Israelille.</verse>
      </chapter>
      <chapter osisID='1Sam.4'>
        <verse osisID='1Sam.4.1'>Israel lähti sotaan filistealaisia vastaan ja leiriytyi Eben-Eserin  luo, mutta filistealaiset olivat leiriytyneet Afekiin.</verse>
        <verse osisID='1Sam.4.2'>Ja filistealaiset asettuivat sotarintaan Israelia vastaan, ja  taistelu levisi laajalle, ja filistealaiset voittivat Israelin ja  surmasivat taistelukentällä noin neljätuhatta miestä.</verse>
        <verse osisID='1Sam.4.3'>Kun kansa tuli leiriin, sanoivat Israelin vanhimmat: "Minkätähden  Herra antoi tänä päivänä filistealaisten voittaa meidät? Ottakaamme  Herran liitonarkki Siilosta luoksemme, tulkoon se keskellemme  pelastamaan meidät vihollistemme käsistä."</verse>
        <verse osisID='1Sam.4.4'>Ja kansa lähetti sanan Siiloon, ja sieltä tuotiin Herran Sebaotin  liitonarkki, hänen, jonka valtaistuinta kerubit kannattavat; ja Eelin  kaksi poikaa, Hofni ja Piinehas, seurasivat sieltä Jumalan liitonarkkia.</verse>
        <verse osisID='1Sam.4.5'>Ja kun Herran liitonarkki tuli leiriin, nosti koko Israel suuren  riemuhuudon, niin että maa jymisi.</verse>
        <verse osisID='1Sam.4.6'>Kun filistealaiset kuulivat sen riemuhuudon, sanoivat he: "Mitä tuo  suuri riemuhuuto on hebrealaisten leirissä?" Ja he saivat tietää, että  leiriin oli tullut Herran arkki.</verse>
        <verse osisID='1Sam.4.7'>Silloin filistealaiset peljästyivät, sillä he ajattelivat: "Jumala on  tullut leiriin". Ja he sanoivat: "Voi meitä!  Tällaista ei ole  milloinkaan ennen tapahtunut.</verse>
        <verse osisID='1Sam.4.8'>Voi meitä! Kuka pelastaa meidät tämän voimallisen jumalan kädestä?  Tämähän on se jumala, joka löi egyptiläisiä kaikkinaisilla vaivoilla  erämaassa.</verse>
        <verse osisID='1Sam.4.9'>Rohkaiskaa mielenne ja olkaa miehiä, filistealaiset, ettette te  joutuisi palvelemaan hebrealaisia, niinkuin he ovat palvelleet teitä.  Olkaa miehiä ja taistelkaa."</verse>
        <verse osisID='1Sam.4.10'>Ja filistealaiset ryhtyivät taisteluun; ja Israel voitettiin, niin  että he pakenivat kukin majallensa, ja tappio oli sangen suuri:  Israelista kaatui kolmekymmentä tuhatta jalkamiestä.</verse>
        <verse osisID='1Sam.4.11'>Ja Jumalan arkki ryöstettiin, ja Eelin kaksi poikaa, Hofni ja  Piinehas, saivat surmansa.</verse>
        <verse osisID='1Sam.4.12'>Eräs benjaminilainen mies juoksi sotarinnasta ja tuli samana päivänä  Siiloon, takki reväistynä ja multaa pään päällä.</verse>
        <verse osisID='1Sam.4.13'>Ja kun hän tuli sinne, istui Eeli istuimellaan tien vieressä  tähystellen, sillä hänen sydämensä oli levoton Jumalan arkin tähden. Ja  kun mies tuli ja kertoi kaupungissa tapahtumasta, puhkesi koko kaupunki  valittamaan.</verse>
        <verse osisID='1Sam.4.14'>Kun Eeli kuuli valitushuudon, kysyi hän: "Mikä meteli tämä on?" Niin  mies tuli rientäen sinne ja kertoi sen Eelille.</verse>
        <verse osisID='1Sam.4.15'>Mutta Eeli oli yhdeksänkymmenen kahdeksan vuoden vanha, ja hänen  silmissään oli kaihi, niin ettei hän voinut nähdä.</verse>
        <verse osisID='1Sam.4.16'>Ja mies sanoi Eelille: "Minä tulen sotarinnasta; olen tänä päivänä  paennut sotarinnasta". Niin hän kysyi: "Miten on asiat, poikani?"</verse>
        <verse osisID='1Sam.4.17'>Sanansaattaja vastasi ja sanoi: "Israel on paennut filistealaisia,  ja kansan mieshukka on suuri; myöskin sinun molemmat poikasi, Hofni ja  Piinehas, ovat saaneet surmansa, ja Jumalan arkki on ryöstetty".</verse>
        <verse osisID='1Sam.4.18'>Kun hän mainitsi Jumalan arkin, kaatui Eeli istuimeltaan taapäin  portin viereen, taittoi niskansa ja kuoli; sillä hän oli vanha ja raskas  mies. Ja hän oli ollut tuomarina Israelissa neljäkymmentä vuotta.</verse>
        <verse osisID='1Sam.4.19'>Ja hänen miniänsä, Piinehaan vaimo, oli viimeisillänsä raskaana. Kun  hän kuuli sanoman Jumalan arkin ryöstöstä ja appensa ja miehensä  kuolemasta, vaipui hän maahan ja synnytti, sillä poltot yllättivät  hänet.</verse>
        <verse osisID='1Sam.4.20'>Ja kun hän silloin oli kuolemaisillansa, sanoivat vaimot, jotka  seisoivat hänen luonaan: "Älä pelkää, sillä sinä olet synnyttänyt  pojan". Mutta hän ei vastannut mitään eikä välittänyt siitä,</verse>
        <verse osisID='1Sam.4.21'>vaan nimitti pojan Iikabodiksi ja sanoi: "Kunnia on mennyt  Israelilta" - hän tarkoitti Jumalan arkin ryöstöä ja appeansa ja  miestänsä.</verse>
        <verse osisID='1Sam.4.22'>Hän sanoi: "Kunnia on mennyt Israelilta", koska Jumalan arkki oli  ryöstetty.</verse>
      </chapter>
      <chapter osisID='1Sam.5'>
        <verse osisID='1Sam.5.1'>Kun filistealaiset olivat ryöstäneet Jumalan arkin, veivät he sen  Eben-Eseristä Asdodiin.</verse>
        <verse osisID='1Sam.5.2'>Ja filistealaiset ottivat Jumalan arkin ja veivät sen Daagonin  temppeliin ja asettivat sen Daagonin rinnalle.</verse>
        <verse osisID='1Sam.5.3'>Kun asdodilaiset nousivat varhain seuraavana päivänä, niin katso:  Daagon makasi kasvoillaan maassa Herran arkin edessä.  Mutta he ottivat  Daagonin ja asettivat sen takaisin paikoillensa.</verse>
        <verse osisID='1Sam.5.4'>Kun he taas nousivat varhain seuraavana aamuna, niin katso: Daagon  makasi kasvoillaan maassa Herran arkin edessä, mutta Daagonin pää ja  molemmat kädet olivat katkaistuina kynnyksellä, ja ainoastaan muu ruumis  oli jäljellä.</verse>
        <verse osisID='1Sam.5.5'>Sentähden eivät Daagonin papit eikä kukaan, joka menee Daagonin  temppeliin, astu Daagonin kynnykselle Asdodissa vielä tänäkään päivänä.</verse>
        <verse osisID='1Sam.5.6'>Mutta Herran käsi painoi asdodilaisia, ja hän tuhosi heitä: hän löi  heitä ajoksilla, sekä Asdodia että sen aluetta.</verse>
        <verse osisID='1Sam.5.7'>Kun Asdodin miehet näkivät, miten oli, sanoivat he: "Älköön Israelin  Jumalan arkki jääkö meidän luoksemme, sillä hänen kätensä on käynyt  raskaaksi meille ja meidän jumalallemme Daagonille".</verse>
        <verse osisID='1Sam.5.8'>Ja he lähettivät sanan ja kokosivat kaikki filistealaisten ruhtinaat  luoksensa ja sanoivat: "Mitä me teemme Israelin Jumalan arkille?" He  vastasivat: "Israelin Jumalan arkki siirtyköön Gatiin". Ja he siirsivät  Israelin Jumalan arkin sinne.</verse>
        <verse osisID='1Sam.5.9'>Mutta kun he olivat siirtäneet sen sinne, kohtasi Herran käsi  kaupunkia ja sai aikaan suuren hämmingin: hän löi kaupungin asukkaita,  sekä pieniä että suuria, niin että heihin puhkesi ajoksia.</verse>
        <verse osisID='1Sam.5.10'>Silloin he lähettivät Jumalan arkin Ekroniin. Mutta kun Jumalan  arkki tuli Ekroniin, huusivat ekronilaiset sanoen: "He ovat siirtäneet  Israelin Jumalan arkin tänne minun luokseni, surmaamaan minut ja minun  kansani".</verse>
        <verse osisID='1Sam.5.11'>Ja he lähettivät sanan ja kokosivat kaikki filistealaisten ruhtinaat  ja sanoivat: "Lähettäkää Israelin Jumalan arkki pois, ja palatkoon se  kotiinsa älköönkä enää surmatko minua ja minun kansaani". Sillä surma  oli saattanut koko kaupungin hämminkiin; Jumalan käsi painoi sitä  kovasti.</verse>
        <verse osisID='1Sam.5.12'>Ne asukkaat, jotka eivät kuolleet, olivat ajoksilla lyödyt, ja huuto  nousi kaupungista ylös taivaaseen.</verse>
      </chapter>
      <chapter osisID='1Sam.6'>
        <verse osisID='1Sam.6.1'>Herran arkki oli filistealaisten maassa seitsemän kuukautta.</verse>
        <verse osisID='1Sam.6.2'>Ja filistealaiset kutsuivat papit ja tietäjät ja sanoivat: "Mitä me  teemme Herran arkille? Antakaa meidän tietää, millä tavalla me  lähettäisimme sen kotiinsa."</verse>
        <verse osisID='1Sam.6.3'>He vastasivat: "Jos te lähetätte Israelin Jumalan arkin pois, niin  älkää lähettäkö häntä tyhjin käsin, vaan antakaa hänelle hyvitys.  Silloin te tulette terveiksi ja saatte tietää, minkätähden hänen kätensä  ei heltiä teistä."</verse>
        <verse osisID='1Sam.6.4'>Mutta he kysyivät: "Minkälainen hyvitys meidän on annettava hänelle?"  He vastasivat: "Viisi kulta-ajosta ja viisi kultahiirtä, yhtä monta,  kuin on filistealaisten ruhtinasta; sillä sama vitsaus on kohdannut  kaikkia, myöskin teidän ruhtinaitanne.</verse>
        <verse osisID='1Sam.6.5'>Tehkää siis ajoksistanne kuvat, samoin hiiristänne, jotka hävittävät  maata, ja antakaa kunnia Israelin Jumalalle. Kenties hän silloin  hellittää kätensä teistä, teidän jumalistanne ja maastanne.</verse>
        <verse osisID='1Sam.6.6'>Miksi te paadutatte sydämenne, niinkuin egyptiläiset ja farao  paaduttivat sydämensä? Eivätkö he, sittenkuin hän oli näyttänyt heille  voimansa, päästäneet israelilaisia menemään?</verse>
        <verse osisID='1Sam.6.7'>Niin tehkää nyt uudet vaunut ja ottakaa kaksi imettävää lehmää,  joiden niskassa ei ole iestä ollut, ja valjastakaa lehmät vaunujen  eteen, mutta ajakaa vasikat kotiin, pois niiden jäljestä.</verse>
        <verse osisID='1Sam.6.8'>Ja ottakaa Herran arkki ja asettakaa se vaunuihin ja pankaa ne  kultakalut, jotka annatte hänelle hyvitykseksi, lippaaseen sen viereen,  ja lähettäkää se menemään.</verse>
        <verse osisID='1Sam.6.9'>Ja sitten katsokaa: jos hän menee omaa aluettaan kohti, ylös  Beet-Semekseen, niin on hän tuottanut meille tämän suuren onnettomuuden;  mutta jos ei, niin tiedämme, ettei hänen kätensä ole meihin koskenut. Se  on silloin tapahtunut meille sattumalta."</verse>
        <verse osisID='1Sam.6.10'>Miehet tekivät niin; he ottivat kaksi imettävää lehmää ja  valjastivat ne vaunujen eteen, mutta niiden vasikat he jättivät kotiin.</verse>
        <verse osisID='1Sam.6.11'>Ja he panivat Herran arkin vaunuihin ynnä lippaan, kultahiiret ja  paiseittensa kuvat.</verse>
        <verse osisID='1Sam.6.12'>Ja lehmät menivät suoraan Beet-Semestä kohti; ne kulkivat koko ajan  samaa tietä, poikkeamatta oikealle tai vasemmalle, ja ammuivat  lakkaamatta. Ja filistealaisten ruhtinaat seurasivat niitä Beet-Semeksen  alueelle asti.</verse>
        <verse osisID='1Sam.6.13'>Mutta Beet-Semeksessä oltiin leikkaamassa nisua laaksossa.  Kun he  nostivat silmänsä, näkivät he arkin; ja he ilostuivat nähdessään sen.</verse>
        <verse osisID='1Sam.6.14'>Vaunut tulivat beet-semekseläisen Joosuan pellolle ja pysähtyivät  sinne; ja siellä oli suuri kivi. Ja he hakkasivat vaunut haloiksi ja  uhrasivat lehmät polttouhriksi Herralle.</verse>
        <verse osisID='1Sam.6.15'>Ja leeviläiset nostivat maahan Herran arkin ja sen vieressä olevan  lippaan, jossa kultakalut olivat, ja panivat ne sille suurelle kivelle.  Ja Beet-Semeksen miehet uhrasivat sinä päivänä Herralle polttouhreja ja  teurasuhreja.</verse>
        <verse osisID='1Sam.6.16'>Katseltuaan tätä ne filistealaisten viisi ruhtinasta palasivat  samana päivänä Ekroniin.</verse>
        <verse osisID='1Sam.6.17'>Nämä ovat ne kultapaiseet, jotka filistealaiset antoivat Herralle  hyvitykseksi: yksi Asdodin puolesta, yksi Gassan puolesta, yksi  Askelonin puolesta, yksi Gatin puolesta ja yksi Ekronin puolesta.</verse>
        <verse osisID='1Sam.6.18'>Mutta kultahiiriä oli yhtä monta, kuin oli kaikkiaan filistealaisten  kaupunkeja viidellä ruhtinaalla, niin hyvin varustettuja kaupunkeja kuin  linnoittamattomia kyliä, suureen Aabel-kiveen asti, jolle he laskivat  Herran arkin ja joka on vielä tänäkin päivänä beet-semekseläisen Joosuan  pellolla.</verse>
        <verse osisID='1Sam.6.19'>Mutta Herra surmasi Beet-Semeksen miehiä sentähden, että he olivat  katsoneet Herran arkkia; hän surmasi kansasta seitsemänkymmentä miestä,  viisikymmentä tuhatta miestä; ja kansa suri sitä, että Herra oli  surmannut niin paljon kansaa.</verse>
        <verse osisID='1Sam.6.20'>Ja Beet-Semeksen miehet sanoivat: "Kuka voi kestää Herran, tämän  pyhän Jumalan, edessä? Ja kenen luo hän menee meidän luotamme?"</verse>
        <verse osisID='1Sam.6.21'>Ja he lähettivät sanansaattajat Kirjat-Jearimin asukasten luo  sanomaan: "Filistealaiset ovat tuoneet Herran arkin takaisin; tulkaa  tänne ja viekää se luoksenne".</verse>
      </chapter>
      <chapter osisID='1Sam.7'>
        <verse osisID='1Sam.7.1'>Niin Kirjat-Jearimin miehet tulivat ja veivät Herran arkin sinne ja  toivat sen Abinadabin taloon mäelle. Ja hänen poikansa Eleasarin he  pyhittivät pitämään huolta Herran arkista.</verse>
        <verse osisID='1Sam.7.2'>Ja siitä päivästä, jona arkki oli asettunut Kirjat-Jearimiin, kului  pitkä aika, kului kaksikymmentä vuotta; ja koko Israelin heimo huokaili  Herran puoleen.</verse>
        <verse osisID='1Sam.7.3'>Mutta Samuel sanoi koko Israelin heimolle näin: "Jos te kaikesta  sydämestänne käännytte Herran puoleen, niin poistakaa keskuudestanne  vieraat jumalat ja astartet ja kiinnittäkää sydämenne Herraan ja  palvelkaa ainoastaan häntä, niin hän pelastaa teidät filistealaisten  käsistä".</verse>
        <verse osisID='1Sam.7.4'>Niin israelilaiset poistivat baalit ja astartet ja palvelivat  ainoastaan Herraa.</verse>
        <verse osisID='1Sam.7.5'>Ja Samuel sanoi: "Kootkaa koko Israel Mispaan, ja minä rukoilen  teidän puolestanne Herraa".</verse>
        <verse osisID='1Sam.7.6'>Niin he kokoontuivat Mispaan, ammensivat vettä ja vuodattivat sitä  Herran eteen sekä paastosivat sen päivän; ja he sanoivat siellä: "Me  olemme tehneet syntiä Herraa vastaan". Ja Samuel jakoi israelilaisille  oikeutta Mispassa.</verse>
        <verse osisID='1Sam.7.7'>Kun filistealaiset kuulivat israelilaisten kokoontuneen Mispaan,  lähtivät filistealaisten ruhtinaat Israelia vastaan.  Kun israelilaiset  kuulivat sen, pelkäsivät he filistealaisia.</verse>
        <verse osisID='1Sam.7.8'>Ja israelilaiset sanoivat Samuelille: "Älä kieltäydy huutamasta  meidän puolestamme Herraa, meidän Jumalaamme, että hän pelastaisi meidät  filistealaisten käsistä".</verse>
        <verse osisID='1Sam.7.9'>Niin Samuel otti imevän karitsan ja uhrasi sen polttouhriksi,  kokonaisuhriksi, Herralle; ja Samuel huusi Herraa Israelin puolesta, ja  Herra kuuli häntä.</verse>
        <verse osisID='1Sam.7.10'>Sillä kun Samuelin uhratessa polttouhria filistealaiset lähestyivät  käydäkseen taisteluun Israelia vastaan, niin sinä päivänä Herra jylisi  kovalla ukkosen jylinällä filistealaisia vastaan ja saattoi heidät  hämminkiin, niin että Israel voitti heidät.</verse>
        <verse osisID='1Sam.7.11'>Ja Israelin miehet lähtivät Mispasta ja ajoivat filistealaisia  takaa, surmaten heitä aina Beet-Kaarin alapuolelle asti.</verse>
        <verse osisID='1Sam.7.12'>Ja Samuel otti kiven ja pani sen Mispan ja Seenin välille ja antoi  sille nimen Eben-Eser ja sanoi: "Tähän asti on Herra meitä auttanut".</verse>
        <verse osisID='1Sam.7.13'>Niin filistealaiset lannistettiin, eivätkä he enää tulleet Israelin  alueelle. Ja Herran käsi oli filistealaisia vastaan Samuelin koko  elinajan.</verse>
        <verse osisID='1Sam.7.14'>Ja ne kaupungit, jotka filistealaiset olivat ottaneet Israelilta,  joutuivat takaisin Israelille, Ekronista Gatiin saakka; ja myös niiden  alueet Israel vapautti filistealaisten käsistä. Myöskin Israelin ja  amorilaisten välillä oli rauha.</verse>
        <verse osisID='1Sam.7.15'>Samuel oli tuomarina Israelissa koko elinaikansa.</verse>
        <verse osisID='1Sam.7.16'>Ja hän teki joka vuosi kiertomatkoja Beeteliin, Gilgaliin ja  Mispaan, ja hän jakoi Israelille oikeutta kaikissa näissä paikoissa.</verse>
        <verse osisID='1Sam.7.17'>Sitten hän palasi jälleen Raamaan, sillä siellä oli hänen kotinsa ja  siellä hän jakoi oikeutta Israelille. Ja hän rakensi sinne alttarin  Herralle.</verse>
      </chapter>
      <chapter osisID='1Sam.8'>
        <verse osisID='1Sam.8.1'>Kun Samuel oli käynyt vanhaksi, pani hän poikansa Israelin  tuomareiksi.</verse>
        <verse osisID='1Sam.8.2'>Hänen esikoisensa nimi oli Jooel, ja hänen toisen poikansa nimi oli  Abia; nämä olivat tuomareina Beersebassa.</verse>
        <verse osisID='1Sam.8.3'>Mutta hänen poikansa eivät vaeltaneet hänen teitänsä, vaan olivat  väärän voiton pyytäjiä, ottivat lahjuksia ja vääristivät oikeutta.</verse>
        <verse osisID='1Sam.8.4'>Niin kaikki Israelin vanhimmat kokoontuivat ja tulivat Samuelin tykö  Raamaan</verse>
        <verse osisID='1Sam.8.5'>ja sanoivat hänelle: "Katso, sinä olet käynyt vanhaksi, eivätkä  poikasi vaella sinun teitäsi. Niin aseta nyt meille oikeutta jakamaan  kuningas, jollainen kaikilla muillakin kansoilla on."</verse>
        <verse osisID='1Sam.8.6'>Mutta Samuel pahastui siitä, että he sanoivat: "Anna meille kuningas  jakamaan meille oikeutta". Ja Samuel rukoili Herraa.</verse>
        <verse osisID='1Sam.8.7'>Niin Herra sanoi Samuelille: "Kuule kansan ääntä kaikessa, mitä he  sinulle sanovat; sillä sinua he eivät ole pitäneet halpana, vaan minut  he ovat pitäneet halpana olemaan heidän kuninkaanansa.</verse>
        <verse osisID='1Sam.8.8'>Niinkuin he aina siitä päivästä, jona minä johdatin heidät tänne  Egyptistä, tähän päivään asti ovat tehneet, kun ovat hyljänneet minut ja  palvelleet muita jumalia, aivan niin he tekevät nyt sinullekin.</verse>
        <verse osisID='1Sam.8.9'>Kuule siis heidän ääntänsä. Kuitenkin varoita heitä vakavasti ja  ilmoita heille, mitkä oikeudet on kuninkaalla, joka on heitä  hallitseva."</verse>
        <verse osisID='1Sam.8.10'>Niin Samuel puhui kaikki Herran sanat kansalle, joka häneltä pyysi  kuningasta.</verse>
        <verse osisID='1Sam.8.11'>Hän sanoi: "Nämä oikeudet on kuninkaalla, joka on teitä hallitseva:  Teidän poikanne hän ottaa ja panee heidät vaunumiehikseen ja  ratsumiehikseen ja vaunujensa edelläjuoksijoiksi.</verse>
        <verse osisID='1Sam.8.12'>Myöskin hän panee heitä tuhannen- ja viidenkymmenenpäämiehiksi ja  kyntämään hänen kyntöjänsä ja leikkaamaan hänen viljaansa sekä tekemään  hänelle sotatarpeita ja vaunutarpeita.</verse>
        <verse osisID='1Sam.8.13'>Ja teidän tyttärenne hän ottaa voiteiden tekijöiksi, keittäjiksi ja  leipojiksi.</verse>
        <verse osisID='1Sam.8.14'>Hän ottaa teidän parhaat peltonne, viinitarhanne ja öljypuunne ja  antaa ne palvelijoillensa;</verse>
        <verse osisID='1Sam.8.15'>ja hän ottaa kymmenykset teidän kylvöstänne ja viinitarhojenne  sadosta ja antaa ne hoviherroillensa ja palvelijoillensa.</verse>
        <verse osisID='1Sam.8.16'>Hän ottaa myös teidän palvelijanne ja palvelijattarenne ja parhaat  nuoret miehenne sekä aasinne ja teettää niillä työnsä;</verse>
        <verse osisID='1Sam.8.17'>ja hän ottaa kymmenykset teidän lampaistanne, ja te tulette hänen  palvelijoiksensa.</verse>
        <verse osisID='1Sam.8.18'>Silloin te huudatte Herraa kuninkaanne tähden, jonka olette  itsellenne valinneet, mutta hän ei silloin teitä kuule."</verse>
        <verse osisID='1Sam.8.19'>Mutta kansa ei tahtonut kuulla Samuelin puhetta, vaan sanoi: "Ei,  kuningas meillä pitää olla.</verse>
        <verse osisID='1Sam.8.20'>Mekin tahdomme olla niinkuin kaikki muut kansat: kuningas jakakoon  meille oikeutta ja johtakoon meitä ja käyköön sotiamme."</verse>
        <verse osisID='1Sam.8.21'>Kun Samuel kuuli kaikki kansan puheet, puhui hän ne Herralle.</verse>
        <verse osisID='1Sam.8.22'>Ja Herra sanoi Samuelille: "Kuule heidän ääntänsä ja aseta heille  kuningas". Niin Samuel sanoi Israelin miehille: "Menkää kukin  kaupunkiinne".</verse>
      </chapter>
      <chapter osisID='1Sam.9'>
        <verse osisID='1Sam.9.1'>Benjaminissa oli mies, hyvin varakas, nimeltä Kiis, Abielin poika,  joka oli Serorin poika, joka Bekoratin poika, joka Afiahin poika, joka  erään benjaminilaisen miehen poika.</verse>
        <verse osisID='1Sam.9.2'>Hänellä oli poika, nimeltä Saul, nuori, kaunis mies.  Israelilaisten  joukossa ei ollut kauniimpaa miestä kuin hän: hän oli päätänsä pitempi  kaikkea kansaa.</verse>
        <verse osisID='1Sam.9.3'>Ja Kiisiltä, Saulin isältä, olivat aasintammat joutuneet kateisiin,  ja Kiis sanoi pojallensa Saulille: "Ota palvelijoista joku mukaasi,  nouse ja mene etsimään aasintammoja".</verse>
        <verse osisID='1Sam.9.4'>Niin hän kulki Efraimin vuoriston halki, ja hän kulki Salisan maan  halki; mutta he eivät löytäneet niitä. Ja he kulkivat Saalimin maan  halki, eikä niitä ollut sielläkään; sitten he kulkivat Benjaminin maan  halki eivätkä löytäneet niitä.</verse>
        <verse osisID='1Sam.9.5'>Kun he olivat tulleet Suufin maahan, sanoi Saul palvelijallensa, joka  hänellä oli mukanaan: "Tule, palatkaamme kotiin; muutoin isäni käy  levottomaksi meidän tähtemme ja jättää mielestään aasintammat".</verse>
        <verse osisID='1Sam.9.6'>Mutta palvelija sanoi hänelle: "Katso, tässä kaupungissa on Jumalan  mies, arvossa pidetty mies; kaikki, mitä hän sanoo, se varmasti  toteutuu. Menkäämme nyt sinne; kenties hän ilmaisee meille jotakin  matkasta, jolla olemme."</verse>
        <verse osisID='1Sam.9.7'>Niin Saul sanoi palvelijallensa: "Jos menemme sinne, niin mitä me  viemme sille miehelle? Sillä leipä on loppunut repuistamme, eikä meillä  ole muutakaan lahjaa vietäväksi Jumalan miehelle. Vai onko meillä  mitään?"</verse>
        <verse osisID='1Sam.9.8'>Palvelija vastasi vielä Saulille ja sanoi: "Katso, tässä on minulla  neljännes sekeliä hopeata; minä annan sen Jumalan miehelle, että hän  ilmaisisi meille jotakin matkastamme".</verse>
        <verse osisID='1Sam.9.9'>- Muinoin sanottiin Israelissa, kun mentiin kysymään Jumalalta, näin:  "Tulkaa, menkäämme näkijän luo". Sillä sitä, jota nyt sanotaan  profeetaksi, kutsuttiin muinoin näkijäksi. -</verse>
        <verse osisID='1Sam.9.10'>Saul vastasi palvelijallensa: "Puheesi on hyvä; tule, menkäämme". Ja  he menivät kaupunkiin, jossa Jumalan mies oli.</verse>
        <verse osisID='1Sam.9.11'>Kun he nousivat rinnettä ylös kaupunkiin, kohtasivat he tyttöjä,  jotka olivat menossa vettä ammentamaan. Näiltä he kysyivät: "Onko näkijä  täällä?"</verse>
        <verse osisID='1Sam.9.12'>Nämä vastasivat heille ja sanoivat: "On, katso, hän on tuolla  edessäpäin. Riennä, sillä hän on juuri nyt tullut kaupunkiin, koska  kansalla tänä päivänä on teurasuhrit uhrikukkulalla.</verse>
        <verse osisID='1Sam.9.13'>Kun tulette kaupunkiin, tapaatte hänet, ennenkuin hän menee  uhrikukkulalle aterioimaan; sillä kansa ei aterioi, ennenkuin hän tulee.  Kun hän on siunannut uhrin, sitten vasta kutsuvieraat aterioivat. Menkää  siis sinne, sillä juuri nyt te hänet tapaatte."</verse>
        <verse osisID='1Sam.9.14'>Ja he menivät kaupunkiin. Kun he tulivat kaupunkiin, niin katso,  Samuel tuli heitä vastaan menossa uhrikukkulalle.</verse>
        <verse osisID='1Sam.9.15'>Mutta päivää ennen Saulin tuloa oli Herra ilmoittanut ja sanonut  Samuelille:</verse>
        <verse osisID='1Sam.9.16'>"Huomenna tähän aikaan minä lähetän sinun tykösi miehen Benjaminin  maasta. Voitele hänet minun kansani Israelin ruhtinaaksi. Hän on  vapauttava minun kansani filistealaisten käsistä. Sillä minä olen  katsonut kansani puoleen, sen huuto on tullut minun eteeni."</verse>
        <verse osisID='1Sam.9.17'>Kun Samuel näki Saulin, ilmoitti Herra hänelle: "Katso, tässä on  mies, josta minä olen sinulle sanonut: 'Tämä on vallitseva minun  kansaani'".</verse>
        <verse osisID='1Sam.9.18'>Saul meni Samuelin tykö keskelle porttia ja sanoi: "Sano minulle,  missä on näkijän asunto?"</verse>
        <verse osisID='1Sam.9.19'>Samuel vastasi Saulille ja sanoi: "Minä olen näkijä. Mene minun  edelläni uhrikukkulalle. Aterioikaa tänä päivänä minun kanssani;  huomenaamuna minä päästän sinut menemään, ja kaikki, mitä sinulla on  sydämelläsi, minä selvitän sinulle.</verse>
        <verse osisID='1Sam.9.20'>Äläkä enää ole huolissasi aasintammoista, jotka ovat olleet sinulta  kateissa kolme päivää, sillä ne ovat löytyneet. Ja kenen on kaikki, mitä  kallisarvoisinta Israelissa on, jollei sinun ja kaiken sinun isäsi  perheen?"</verse>
        <verse osisID='1Sam.9.21'>Saul vastasi ja sanoi: "Minähän olen benjaminilainen, olen  sukukunnasta, joka on Israelin pienimpiä, ja minun sukuni on vähäisin  kaikista Benjaminin sukukunnan suvuista. Miksi puhut minulle näin?"</verse>
        <verse osisID='1Sam.9.22'>Mutta Samuel otti Saulin palvelijoinensa ja vei heidät  ruokailuhuoneeseen ja antoi heille ylimmän sijan kutsuvierasten  joukossa, joita oli noin kolmekymmentä miestä.</verse>
        <verse osisID='1Sam.9.23'>Ja Samuel sanoi keittäjälle: "Tuo tänne se kappale, jonka minä  sinulle annoin ja josta minä sinulle sanoin: 'Pane se syrjään'".</verse>
        <verse osisID='1Sam.9.24'>Niin keittäjä otti reiden, ja mitä siihen kuului, ja pani sen Saulin  eteen. Ja Samuel sanoi: "Katso, tässä pannaan sinun eteesi se, mikä on  varattu; syö siitä. Sillä juuri täksi hetkeksi se säästettiin sinua  varten, kun minä sanoin: 'Minä olen kutsunut kansan'." Niin Saul aterioi  Samuelin kanssa sinä päivänä.</verse>
        <verse osisID='1Sam.9.25'>Kun he sitten olivat tulleet uhrikukkulalta alas kaupunkiin, puhui  hän Saulin kanssa katolla. Ja he nousivat varhain.</verse>
        <verse osisID='1Sam.9.26'>Niin Samuel aamun sarastaessa kutsui Saulia katolta ja sanoi:  "Nouse, minä lähden saattamaan sinua". Saul nousi, ja hän ja Samuel  menivät yhdessä ulos.</verse>
        <verse osisID='1Sam.9.27'>Kun he tulivat alas kaupungin laitaan, sanoi Samuel Saulille: "Sano  palvelijalle, että hän menee meidän edellämme" - ja tämä meni edelle -  "mutta pysähdy sinä hetkeksi tähän, niin minä julistan sinulle Jumalan  sanan".</verse>
      </chapter>
      <chapter osisID='1Sam.10'>
        <verse osisID='1Sam.10.1'>Silloin Samuel otti öljyastian, vuodatti öljyä hänen päähänsä,  suuteli häntä ja sanoi: "Katso, Herra on voidellut sinut perintöosansa  ruhtinaaksi.</verse>
        <verse osisID='1Sam.10.2'>Kun sinä tänä päivänä lähdet minun luotani, kohtaat sinä Raakelin  haudan luona Selsahissa Benjaminin rajalla kaksi miestä; ne sanovat  sinulle: 'Aasintammat, joita olet lähtenyt etsimään, ovat löytyneet;  katso, isäsi on heittänyt mielestään aasintammat, kun on levoton teidän  tähtenne ja sanoo: Mitä minä voisin tehdä poikani avuksi?'</verse>
        <verse osisID='1Sam.10.3'>Ja kun menet siitä edemmäksi ja tulet Taaborin tammelle, tulee siellä  sinua vastaan kolme miestä menossa Jumalan eteen Beeteliin. Yksi kantaa  kolmea vohlaa, toinen kantaa kolmea leipäkakkua, ja kolmas kantaa  viinileiliä.</verse>
        <verse osisID='1Sam.10.4'>Ne tervehtivät sinua ja antavat sinulle kaksi leipää; ota ne heiltä.</verse>
        <verse osisID='1Sam.10.5'>Senjälkeen sinä tulet Jumalan Gibeaan, jossa filistealaisten  maaherrat ovat. Ja tullessasi sinne kaupunkiin sinä kohtaat joukon  profeettoja, jotka tulevat alas uhrikukkulalta hurmoksissaan, harppu,  vaskirumpu, huilu ja kannel edellänsä.</verse>
        <verse osisID='1Sam.10.6'>Ja Herran henki tulee sinuun, ja sinäkin joudut hurmoksiin niinkuin  hekin; ja sinä muutut toiseksi mieheksi.</verse>
        <verse osisID='1Sam.10.7'>Ja kun nämä ennusmerkit käyvät toteen, niin tee, mikä tehtäväksesi  tulee, sillä Jumala on sinun kanssasi.</verse>
        <verse osisID='1Sam.10.8'>Mene sitten minun edelläni Gilgaliin, niin minä tulen sinne sinun  luoksesi uhraamaan polttouhreja ja yhteysuhreja; odota seitsemän päivää,  kunnes minä tulen sinun luoksesi ja ilmoitan sinulle, mitä sinun on  tehtävä."</verse>
        <verse osisID='1Sam.10.9'>Ja kun hän käänsi selkänsä lähteäksensä Samuelin luota, muutti Jumala  hänen sydämensä; ja kaikki nämä ennusmerkit kävivät sinä päivänä toteen.</verse>
        <verse osisID='1Sam.10.10'>Ja kun he tulivat sinne, Gibeaan, niin katso, joukko profeettoja  tuli häntä vastaan. Silloin Jumalan henki tuli häneen, ja hänkin joutui  hurmoksiin heidän keskellänsä.</verse>
        <verse osisID='1Sam.10.11'>Kun kaikki, jotka ennestään tunsivat hänet, näkivät hänet  hurmoksissa niinkuin profeetatkin, sanoivat he toisillensa: "Mikä Kiisin  pojalle on tullut? Onko Saulkin profeettain joukossa?"</verse>
        <verse osisID='1Sam.10.12'>Mutta eräs sikäläisistä miehistä vastasi ja sanoi: "Kuka sitten  heidän isänsä on?" - Niin tuli sananlaskuksi: "Onko Saulkin profeettain  joukossa?"</verse>
        <verse osisID='1Sam.10.13'>Päästyään hurmoksista hän meni uhrikukkulalle.</verse>
        <verse osisID='1Sam.10.14'>Ja Saulin setä kysyi häneltä ja hänen palvelijaltansa: "Missä te  olette käyneet?" Hän vastasi: "Aasintammoja etsimässä.  Mutta kun emme  niitä missään nähneet, menimme Samuelin tykö."</verse>
        <verse osisID='1Sam.10.15'>Silloin Saulin setä sanoi: "Kerro minulle, mitä Samuel teille  sanoi".</verse>
        <verse osisID='1Sam.10.16'>Saul vastasi sedällensä: "Hän ilmoitti meille aasintammain  löytyneen". Mutta mitä Samuel oli sanonut kuninkuudesta, sitä hän ei  hänelle kertonut.</verse>
        <verse osisID='1Sam.10.17'>Sitten Samuel kutsui kansan koolle Herran eteen Mispaan.</verse>
        <verse osisID='1Sam.10.18'>Hän sanoi israelilaisille: "Näin sanoo Herra, Israelin Jumala: Minä  johdatin Israelin Egyptistä, ja minä vapautin teidät egyptiläisten  käsistä sekä kaikkien niiden valtakuntien käsistä, jotka teitä sortivat.</verse>
        <verse osisID='1Sam.10.19'>Mutta nyt te olette pitäneet halpana Jumalanne, joka on auttanut  teidät kaikista onnettomuuksistanne ja ahdingoistanne, ja olette  sanoneet hänelle: 'Aseta meille kuningas'. Asettukaa siis Herran eteen  sukukunnittain ja suvuittain."</verse>
        <verse osisID='1Sam.10.20'>Niin Samuel antoi kaikkien Israelin sukukuntien astua esiin; ja arpa  osui Benjaminin sukukuntaan.</verse>
        <verse osisID='1Sam.10.21'>Kun hän sitten antoi Benjaminin sukukunnan astua esiin suvuittain,  osui arpa Matrin sukuun; sen jälkeen osui arpa Sauliin, Kiisin poikaan.  Mutta kun häntä etsittiin, ei häntä löydetty.</verse>
        <verse osisID='1Sam.10.22'>Silloin he kysyivät vielä kerran Herralta: "Onko ketään muuta vielä  tullut tänne?" Herra vastasi: "Katso, hän on piiloutunut kuormastoon".</verse>
        <verse osisID='1Sam.10.23'>Niin he juoksivat ja toivat hänet sieltä, ja kun hän asettui kansan  keskelle, niin hän oli päätänsä pitempi kaikkea kansaa.</verse>
        <verse osisID='1Sam.10.24'>Ja Samuel sanoi kaikelle kansalle: "Näettekö, kenen Herra on  valinnut; sillä ei ole hänen vertaistansa koko kansan joukossa".  Niin  koko kansa riemuitsi huutaen: "Eläköön kuningas!"</verse>
        <verse osisID='1Sam.10.25'>Ja Samuel julisti kansalle kuninkuuden oikeudet, kirjoitti ne  kirjaan ja asetti sen Herran eteen. Sitten Samuel päästi kaiken kansan  menemään, kunkin kotiinsa.</verse>
        <verse osisID='1Sam.10.26'>Ja myöskin Saul meni kotiinsa Gibeaan, ja hänen kanssaan meni  sotaväki, ne, joiden sydämiä Jumala oli koskettanut.</verse>
        <verse osisID='1Sam.10.27'>Mutta kelvottomat miehet sanoivat: "Mitä apua meille tästä on?" Ja  nämä halveksivat häntä eivätkä tuoneet hänelle mitään lahjoja; mutta hän  ei virkkanut mitään.</verse>
      </chapter>
      <chapter osisID='1Sam.11'>
        <verse osisID='1Sam.11.1'>Ammonilainen Naahas lähti piirittämään Gileadin Jaabesta.  Niin  kaikki Jaabeksen miehet sanoivat Naahaalle: "Tee liitto meidän  kanssamme, niin me palvelemme sinua".</verse>
        <verse osisID='1Sam.11.2'>Mutta ammonilainen Naahas vastasi heille: "Sillä ehdolla minä teen  liiton teidän kanssanne, että saan puhkaista jokaiselta teiltä oikean  silmän; niin minä häpäisen koko Israelin".</verse>
        <verse osisID='1Sam.11.3'>Jaabeksen vanhimmat sanoivat hänelle: "Jätä meidät rauhaan  seitsemäksi päiväksi, niin me lähetämme sanansaattajia kaikkialle  Israelin alueelle; jollei kukaan meitä auta, niin me antaudumme  sinulle".</verse>
        <verse osisID='1Sam.11.4'>Niin sanansaattajat tulivat Saulin Gibeaan ja puhuivat asian  kansalle. Silloin kaikki kansa korotti äänensä ja itki.</verse>
        <verse osisID='1Sam.11.5'>Ja katso, Saul tuli käyden härkäin jäljessä pellolta. Ja Saul kysyi:  "Mikä kansalla on, kun he itkevät?" Niin he kertoivat hänelle Jaabeksen  miesten asian.</verse>
        <verse osisID='1Sam.11.6'>Kun Saul kuuli tämän asian, tuli Jumalan henki häneen, ja hän  vihastui kovin.</verse>
        <verse osisID='1Sam.11.7'>Ja hän otti härkäparin, paloitteli härät ja lähetti kappaleet  kaikkialle Israelin alueelle sanansaattajain mukana ja käski sanoa:  "Näin tehdään jokaisen härjille, joka ei seuraa Saulia ja Samuelia". Ja  Herran kauhu valtasi kansan, niin että he lähtivät niinkuin yksi mies.</verse>
        <verse osisID='1Sam.11.8'>Ja hän piti katselmuksen heistä Besekissä; ja israelilaisia oli  kolmesataa tuhatta ja Juudan miehiä kolmekymmentä tuhatta.</verse>
        <verse osisID='1Sam.11.9'>Ja he sanoivat sanansaattajille, jotka olivat tulleet: "Sanokaa näin  Gileadin Jaabeksen miehille: 'Huomenna, auringon ollessa  polttavimmillaan, te saatte apua'". Niin sanansaattajat tulivat ja  ilmoittivat sen Jaabeksen miehille; ja nämä ilostuivat.</verse>
        <verse osisID='1Sam.11.10'>Niin Jaabeksen miehet sanoivat: "Huomenna me antaudumme teille, ja  te saatte tehdä meille, mitä tahdotte".</verse>
        <verse osisID='1Sam.11.11'>Seuraavana päivänä Saul jakoi kansan kolmeen joukkoon; ja he  tunkeutuivat leiriin aamuvartion aikana ja voittivat ammonilaiset,  surmaten heitä, kunnes päivä tuli palavimmilleen.  Ja jäljelle jääneet  hajaantuivat, niin ettei heistä kahta yhteen jäänyt.</verse>
        <verse osisID='1Sam.11.12'>Silloin kansa sanoi Samuelille: "Ketkä ne olivat, jotka sanoivat:  'Saulko tulisi meidän kuninkaaksemme?' Antakaa tänne ne miehet,  surmataksemme heidät."</verse>
        <verse osisID='1Sam.11.13'>Mutta Saul sanoi: "Tänä päivänä ei ketään surmata, sillä tänä  päivänä on Herra antanut voiton Israelille".</verse>
        <verse osisID='1Sam.11.14'>Ja Samuel sanoi kansalle: "Tulkaa, menkäämme Gilgaliin ja  uudistakaamme siellä kuninkuus".</verse>
        <verse osisID='1Sam.11.15'>Niin kaikki kansa meni Gilgaliin ja teki Saulin kuninkaaksi siellä,  Herran edessä Gilgalissa; ja he uhrasivat siellä yhteysuhreja Herran  edessä. Ja Saul ja kaikki Israelin miehet iloitsivat siellä suuresti.</verse>
      </chapter>
      <chapter osisID='1Sam.12'>
        <verse osisID='1Sam.12.1'>Samuel sanoi kaikelle Israelille: "Katso, minä olen kuullut teidän  ääntänne kaikessa, mitä te olette minulta pyytäneet; minä olen asettanut  kuninkaan teitä hallitsemaan.</verse>
        <verse osisID='1Sam.12.2'>Ja nyt on teidän kuninkaanne käyvä teidän edellänne, kun minä olen  tullut vanhaksi ja harmaaksi - ovathan jo minun poikani teidän  keskellänne. Mutta minä olen käynyt teidän edellänne nuoruudestani tähän  päivään asti.</verse>
        <verse osisID='1Sam.12.3'>Tässä minä olen; todistakaa minua vastaan Herran ja hänen voideltunsa  edessä. Keneltä minä olen vienyt härän tai keneltä aasin? Kenelle minä  olen tehnyt vääryyttä, kenelle väkivaltaa?  Keneltä minä olen lahjuksia  ottanut ummistaakseni silmäni hänen hyväksensä? Todistakaa, niin minä  korvaan sen teille."</verse>
        <verse osisID='1Sam.12.4'>He vastasivat: "Et ole tehnyt meille vääryyttä etkä väkivaltaa, et  myös ole keneltäkään mitään ottanut".</verse>
        <verse osisID='1Sam.12.5'>Silloin hän sanoi heille: "Herra on todistaja teitä vastaan, ja hänen  voideltunsa on todistaja tänä päivänä, että te ette ole löytäneet mitään  minun kädestäni". He vastasivat: "Hän on todistaja".</verse>
        <verse osisID='1Sam.12.6'>Samuel sanoi kansalle: "Todistaja on Herra, joka kutsui Mooseksen ja  Aaronin ja johdatti teidän isänne Egyptin maasta.</verse>
        <verse osisID='1Sam.12.7'>Astukaa nyt esiin, minä haastan teidät tuomiolle Herran edessä  kaikista Herran vanhurskaista teoista, jotka hän on teille ja teidän  isillenne tehnyt.</verse>
        <verse osisID='1Sam.12.8'>Kun Jaakob oli tullut Egyptiin, huusivat teidän isänne Herraa, ja  Herra lähetti Mooseksen ja Aaronin viemään teidän isänne pois Egyptistä  ja sijoittamaan heidät tähän paikkaan.</verse>
        <verse osisID='1Sam.12.9'>Mutta he unhottivat Herran, Jumalansa. Silloin hän myi heidät  Siiseran, Haasorin sotapäällikön, käsiin ja filistealaisten käsiin ja  Mooabin kuninkaan käsiin, ja nämä sotivat heitä vastaan.</verse>
        <verse osisID='1Sam.12.10'>Niin he huusivat Herraa ja sanoivat: 'Me olemme syntiä tehneet, kun  hylkäsimme Herran ja palvelimme baaleja ja astarteja; mutta vapauta nyt  meidät vihollistemme käsistä, niin me palvelemme sinua'.</verse>
        <verse osisID='1Sam.12.11'>Ja Herra lähetti Jerubbaalin, Bedanin, Jeftan ja Samuelin ja  vapautti teidät ympärillä asuvain vihollistenne käsistä, niin että  saitte asua turvassa.</verse>
        <verse osisID='1Sam.12.12'>Mutta kun te näitte Naahaan, ammonilaisten kuninkaan, hyökkäävän  teitä vastaan, sanoitte te minulle: 'Ei, vaan kuningas hallitkoon  meitä', vaikka Herra, teidän Jumalanne, on kuninkaanne.</verse>
        <verse osisID='1Sam.12.13'>Tässä on nyt kuningas, jonka te valitsitte ja jota anoitte: katso,  Herra on antanut teille kuninkaan.</verse>
        <verse osisID='1Sam.12.14'>Jos te pelkäätte Herraa ja palvelette häntä, kuulette hänen ääntänsä  ettekä niskoittele hänen käskyjänsä vastaan, niin te seuraatte Herraa,  Jumalaanne, sekä te että kuningas, joka teitä hallitsee.</verse>
        <verse osisID='1Sam.12.15'>Mutta jollette kuule Herran ääntä, vaan niskoittelette hänen  käskyjänsä vastaan, niin Herran käsi on oleva teitä vastaan, niinkuin  oli myös teidän isiänne vastaan.</verse>
        <verse osisID='1Sam.12.16'>Astukaa nyt esiin ja katsokaa tätä suurta tekoa, jonka Herra tekee  teidän silmienne edessä.</verse>
        <verse osisID='1Sam.12.17'>Nythän on nisunleikkuun aika; mutta minä huudan Herraa, että hän  antaa ukkosenjylinän ja sateen, että ymmärtäisitte ja näkisitte, kuinka  paha Herran silmissä on se, minkä olette tehneet anoessanne itsellenne  kuningasta."</verse>
        <verse osisID='1Sam.12.18'>Ja Samuel huusi Herraa, ja Herra antoi ukkosenjylinän ja sateen sinä  päivänä. Ja kaikki kansa pelkäsi suuresti Herraa ja Samuelia.</verse>
        <verse osisID='1Sam.12.19'>Ja kaikki kansa sanoi Samuelille: "Rukoile palvelijaisi puolesta  Herraa, Jumalaasi, ettemme kuolisi; sillä me olemme tehneet kaikkien  muiden syntiemme lisäksi senkin pahan, että anoimme itsellemme  kuningasta".</verse>
        <verse osisID='1Sam.12.20'>Samuel sanoi kansalle: "Älkää peljätkö. Te olette tosin tehneet  kaiken tämän pahan, mutta älkää kuitenkaan poiketko pois seuraamasta  Herraa, vaan palvelkaa Herraa kaikesta sydämestänne.</verse>
        <verse osisID='1Sam.12.21'>Älkää poiketko seuraamaan turhia jumalia, joista ei ole hyötyä eikä  apua, sillä turhia ne ovat.</verse>
        <verse osisID='1Sam.12.22'>Suuren nimensä tähden Herra ei hylkää kansaansa, koska Herra on  tahtonut tehdä teidät omaksi kansaksensa.</verse>
        <verse osisID='1Sam.12.23'>Ja pois se minusta, että tekisin sen synnin Herraa vastaan, että  lakkaisin rukoilemasta teidän puolestanne ja opettamasta teille hyvää ja  oikeata tietä.</verse>
        <verse osisID='1Sam.12.24'>Peljätkää vain Herraa ja palvelkaa häntä uskollisesti kaikesta  sydämestänne. Sillä katsokaa, kuinka suuria hän on teille tehnyt.</verse>
        <verse osisID='1Sam.12.25'>Mutta jos teette pahaa, niin hukutte, sekä te itse että teidän  kuninkaanne."</verse>
      </chapter>
      <chapter osisID='1Sam.13'>
        <verse osisID='1Sam.13.1'>Saul oli ollut vuoden kuninkaana ja hallitsi Israelia toista vuotta,</verse>
        <verse osisID='1Sam.13.2'>kun Saul valitsi itsellensä kolmetuhatta miestä Israelista, ja näistä  oli kaksituhatta Saulin kanssa Mikmaassa ja Beetelin vuoristossa, ja  tuhat Joonatanin kanssa Benjaminin Gibeassa.  Mutta muun väen hän oli  päästänyt menemään, kunkin majallensa.</verse>
        <verse osisID='1Sam.13.3'>Mutta Joonatan, Saulin poika, löi kuoliaaksi filistealaisten  maaherran, joka asui Gebassa, ja filistealaiset saivat sen kuulla.  Silloin Saul puhallutti pasunaan kaikkialla maassa ja käski sanoa:  "Hebrealaiset kuulkoot tämän".</verse>
        <verse osisID='1Sam.13.4'>Ja koko Israel kuuli sen sanoman, että Saul oli lyönyt kuoliaaksi  filistealaisten maaherran ja että Israel oli joutunut filistealaisten  vihoihin. Niin kansa kutsuttiin koolle Gilgaliin, seuraamaan Saulia.</verse>
        <verse osisID='1Sam.13.5'>Sillä filistealaiset olivat kokoontuneet sotimaan Israelia vastaan:  kolmetkymmenet tuhannet sotavaunut, kuusituhatta ratsumiestä ja muuta  väkeä niin paljon kuin hiekkaa meren rannalla; ja he tulivat ylös ja  leiriytyivät Mikmaaseen, vastapäätä Beet-Aavenia.</verse>
        <verse osisID='1Sam.13.6'>Kun Israelin miehet näkivät joutuneensa hätään ja kansaa  ahdistettavan, piiloutuivat he luoliin, onkaloihin, kallionrotkoihin,  hautoihin ja kaivoihin.</verse>
        <verse osisID='1Sam.13.7'>Hebrealaisia meni myös Jordanin yli Gaadiin ja Gileadin maahan. Mutta  Saul oli vielä Gilgalissa, ja kaikki sotaväki seurasi häntä peloissaan.</verse>
        <verse osisID='1Sam.13.8'>Kun hän oli odottanut seitsemän päivää, sen ajan, jonka Samuel oli  määrännyt, eikä Samuel tullutkaan Gilgaliin, alkoi kansa hajaantua pois  hänen luotaan.</verse>
        <verse osisID='1Sam.13.9'>Silloin Saul sanoi: "Tuokaa minulle polttouhri ja yhteysuhri". Ja hän  uhrasi polttouhrin.</verse>
        <verse osisID='1Sam.13.10'>Mutta juuri kun hän oli saanut polttouhrin uhratuksi, niin katso,  Samuel tuli. Ja Saul meni häntä vastaan tervehtimään häntä.</verse>
        <verse osisID='1Sam.13.11'>Mutta Samuel sanoi: "Mitä olet tehnyt?" Saul vastasi: "Kun näin,  että kansa hajaantui pois minun luotani etkä sinä tullut määrättynä  aikana, vaikka filistealaiset olivat kokoontuneet Mikmaaseen,</verse>
        <verse osisID='1Sam.13.12'>niin minä ajattelin: nyt filistealaiset hyökkäävät minua vastaan  alas Gilgaliin, enkä minä ole etsinyt Herran mielisuosiota; ja minä  rohkaisin itseni ja uhrasin polttouhrin".</verse>
        <verse osisID='1Sam.13.13'>Samuel sanoi Saulille: "Sinä olet tehnyt tyhmästi. Et ole  noudattanut Herran, Jumalasi, käskyä, jonka hän antoi sinulle; muutoin  olisi Herra vahvistanut sinun kuninkuutesi Israelissa ikuisiksi ajoiksi.</verse>
        <verse osisID='1Sam.13.14'>Mutta nyt sinun kuninkuutesi ei ole pysyvä. Herra on etsinyt  itselleen mielensä mukaisen miehen, ja hänet on Herra määrännyt kansansa  ruhtinaaksi, koska sinä et noudattanut käskyä, minkä Herra sinulle  antoi."</verse>
        <verse osisID='1Sam.13.15'>Sitten Samuel nousi ja meni Gilgalista Benjaminin Gibeaan.  Ja Saul  piti mukanansa olevan väen katselmuksen: noin kuusisataa miestä.</verse>
        <verse osisID='1Sam.13.16'>Ja Saul ja hänen poikansa Joonatan ynnä väki, joka oli heidän  kanssansa, jäivät Benjaminin Gebaan, mutta filistealaiset olivat  leiriytyneet Mikmaaseen.</verse>
        <verse osisID='1Sam.13.17'>Ja filistealaisten leiristä lähti ryöstöosasto kolmena joukkona:  yksi joukko kääntyi Ofran tielle Suualin maahan päin,</verse>
        <verse osisID='1Sam.13.18'>toinen joukko kääntyi Beet-Hooronin tielle, ja kolmas joukko kääntyi  sille tielle, joka vie Seboimin laakson yli kohoavalle alueelle,  erämaahan päin.</verse>
        <verse osisID='1Sam.13.19'>Mutta ei yhtään seppää ollut löydettävissä koko Israelin maasta,  sillä filistealaiset ajattelivat, että hebrealaiset muutoin teettäisivät  miekkoja tai keihäitä.</verse>
        <verse osisID='1Sam.13.20'>Ja koko Israelin, joka miehen, oli mentävä filistealaisten luo  teroituttamaan vannastansa, kuokkaansa, kirvestänsä tai muuta  teräkaluansa,</verse>
        <verse osisID='1Sam.13.21'>kun vannasten, kuokkien, tadikkojen tai kirvesten terät olivat  tylsyneet, tahi kun häränpistimen tutkain oli oikaistava.</verse>
        <verse osisID='1Sam.13.22'>Niinpä ei taistelupäivänä ollut yhtään miekkaa eikä keihästä  kenelläkään siitä väestä, joka oli Saulin ja Joonatanin kanssa;  ainoastaan Saulilla ja hänen pojallansa Joonatanilla oli.</verse>
        <verse osisID='1Sam.13.23'>Mutta filistealaisten vartiosto lähti Mikmaan solatielle.</verse>
      </chapter>
      <chapter osisID='1Sam.14'>
        <verse osisID='1Sam.14.1'>Ja tapahtui eräänä päivänä, että Joonatan, Saulin poika, sanoi  palvelijalle, joka kantoi hänen aseitansa: "Tule, menkäämme lähelle  filistealaisten vartiostoa, joka on tuolla toisella puolella". Mutta hän  ei ilmoittanut sitä isällensä.</verse>
        <verse osisID='1Sam.14.2'>Saul istui silloin granaattiomenapuun juurella Migronissa Gibean  rajalla, ja väkeä oli hänellä kanssansa noin kuusisataa miestä.</verse>
        <verse osisID='1Sam.14.3'>Ja kasukankantajana oli Ahia, Ahitubin, Iikabodin veljen, poika, joka  oli Piinehaan poika, joka Eelin poika, sen, joka oli ollut Herran  pappina Siilossa. Mutta kansa ei tiennyt, että Joonatan oli lähtenyt.</verse>
        <verse osisID='1Sam.14.4'>Mutta kummallakin puolen solatietä, jota Joonatan koetti mennä  lähelle filistealaisten vartiostoa, oli jyrkkä kallionkieleke; toisen  nimi on Booses, toisen Sene.</verse>
        <verse osisID='1Sam.14.5'>Toinen kallionkieleke on kuin pylväs, pohjoisen puolella, Mikmaaseen  päin, toinen on etelän puolella, Gebaan päin.</verse>
        <verse osisID='1Sam.14.6'>Ja Joonatan sanoi palvelijalle, joka kantoi hänen aseitansa: "Tule,  menkäämme lähelle noiden ympärileikkaamattomain vartiostoa; ehkä Herra  on tekevä jotakin meidän puolestamme, sillä ei mikään estä Herraa  antamasta voittoa harvojen kautta yhtä hyvin kuin monien".</verse>
        <verse osisID='1Sam.14.7'>Hänen aseenkantajansa vastasi hänelle: "Tee, mitä mielessäsi on.  Lähde, minä seuraan sinua mielesi mukaan."</verse>
        <verse osisID='1Sam.14.8'>Niin Joonatan sanoi: "Katso, me menemme tuonne, lähelle noita miehiä,  ja näyttäydymme heille.</verse>
        <verse osisID='1Sam.14.9'>Jos he sanovat meille näin: 'Olkaa hiljaa, kunnes me tulemme teidän  luoksenne', niin me seisomme alallamme emmekä lähde nousemaan heidän  luoksensa.</verse>
        <verse osisID='1Sam.14.10'>Mutta jos he sanovat näin: 'Nouskaa tänne meidän luoksemme', niin me  nousemme, sillä silloin Herra on antanut heidät meidän käsiimme; tämä  olkoon meillä merkkinä."</verse>
        <verse osisID='1Sam.14.11'>Kun he sitten molemmat tulivat filistealaisten vartioston näkyviin,  sanoivat filistealaiset: "Katso, hebrealaiset tulevat esiin koloistansa,  joihin ovat piiloutuneet".</verse>
        <verse osisID='1Sam.14.12'>Ja vartioston miehet huusivat Joonatanille ja hänen  aseenkantajalleen ja sanoivat: "Nouskaa tänne meidän luoksemme, niin me  ilmoitamme teille jotakin". Silloin sanoi Joonatan aseenkantajallensa:  "Nouse minun perässäni, sillä Herra on antanut heidät Israelin käsiin".</verse>
        <verse osisID='1Sam.14.13'>Ja Joonatan kiipesi käsin ja jaloin ylöspäin, ja aseenkantaja hänen  perässään. Ja he kaatuivat Joonatanin edessä, ja aseenkantaja löi heidät  kuoliaaksi hänen jäljessänsä.</verse>
        <verse osisID='1Sam.14.14'>Tässä ensimmäisessä kahakassa surmasivat Joonatan ja hänen  aseenkantajansa noin kaksikymmentä miestä, noin puolen auranalan  suuruisella maa-alalla.</verse>
        <verse osisID='1Sam.14.15'>Silloin syntyi kauhu leirissä ja sen ulkopuolella, koko sotaväessä;  myös vartiosto ja ryöstöosasto joutuivat kauhun valtaan. Maakin järisi,  ja niin syntyi Jumalan kauhu.</verse>
        <verse osisID='1Sam.14.16'>Ja Saulin tähystäjät Benjaminin Gibeassa huomasivat lauman hajoavan  ja menevän sinne tänne.</verse>
        <verse osisID='1Sam.14.17'>Niin Saul sanoi väelle, joka oli hänen kanssansa: "Pitäkää katselmus  ja katsokaa, kuka on mennyt pois meidän luotamme". Ja kun katselmus  pidettiin, huomattiin, etteivät Joonatan ja hänen aseenkantajansa olleet  läsnä.</verse>
        <verse osisID='1Sam.14.18'>Ja Saul sanoi Ahialle: "Tuo tänne Jumalan arkki". Sillä Jumalan  arkki oli siihen aikaan israelilaisten hallussa.</verse>
        <verse osisID='1Sam.14.19'>Mutta Saulin vielä puhutellessa pappia kävi meteli filistealaisten  leirissä yhä suuremmaksi. Niin Saul sanoi papille: "Jätä sikseen".</verse>
        <verse osisID='1Sam.14.20'>Silloin Saul kutsutti koolle kaiken väen, joka oli hänen kanssaan,  ja he tulivat taistelupaikalle, ja katso, toisen miekka oli toista  vastaan, ja oli mitä suurin hämminki.</verse>
        <verse osisID='1Sam.14.21'>Myös ne hebrealaiset, jotka ennestään olivat filistealaisten  vallassa ja jotka olivat tulleet heidän kanssaan ja olivat leirissä,  menivät niiden israelilaisten puolelle, jotka olivat Saulin ja  Joonatanin kanssa.</verse>
        <verse osisID='1Sam.14.22'>Ja kun ne Israelin miehet, jotka olivat piiloutuneet Efraimin  vuoristoon, kuulivat filistealaisten pakenevan, yhtyivät hekin kaikki  ajamaan heitä takaa taistelussa.</verse>
        <verse osisID='1Sam.14.23'>Niin Herra antoi Israelille voiton sinä päivänä, ja taistelu levisi  Beet-Aavenin toiselle puolelle.</verse>
        <verse osisID='1Sam.14.24'>Israelin miehet olivat sinä päivänä ylen rasitetut, mutta Saul  vannotti kansan ja sanoi: "Kirottu olkoon se mies, joka syö mitään ennen  iltaa ja ennen kuin minä olen kostanut vihollisilleni". Ja koko kansa  oli ruokaa maistamatta.</verse>
        <verse osisID='1Sam.14.25'>Ja kun he kaikki tulivat metsään, oli maassa hunajata.</verse>
        <verse osisID='1Sam.14.26'>Kun kansa tuli kennokakkujen ääreen, niin katso, niistä vuoti  hunajata, mutta ei kukaan vienyt kättään suuhun, sillä kansa pelkäsi  valaa.</verse>
        <verse osisID='1Sam.14.27'>Mutta Joonatan ei ollut kuulemassa, kun hänen isänsä vannotti  kansan; niin hän ojensi sauvan, joka oli hänen kädessään, pisti sen  kärjen kennokakkuun ja vei sitten kätensä suuhunsa, ja silloin hänen  silmänsä kirkastuivat.</verse>
        <verse osisID='1Sam.14.28'>Mutta eräs mies väestä puhkesi puhumaan ja sanoi: "Sinun isäsi  vannotti väen ja sanoi: 'Kirottu olkoon se mies, joka tänä päivänä syö  mitään'". Ja väki oli näännyksissä.</verse>
        <verse osisID='1Sam.14.29'>Joonatan vastasi: "Isäni on syössyt maan onnettomuuteen.  Katsokaa,  kuinka minun silmäni kirkastuivat, kun vähän maistoin tätä hunajata.</verse>
        <verse osisID='1Sam.14.30'>Jos myös väki olisi tänä päivänä saanut syödä vihollisiltaan  ottamaansa saalista, niin eiköhän filistealaisten tappio olisi ollut  vieläkin suurempi?"</verse>
        <verse osisID='1Sam.14.31'>Ja he voittivat sinä päivänä filistealaiset ja ajoivat heitä takaa  Mikmaasta Aijaloniin asti; ja väki oli kovin näännyksissä.</verse>
        <verse osisID='1Sam.14.32'>Sentähden väki syöksyi saaliin kimppuun ja otti lampaita, raavaita  ja vasikoita ja teurasti niitä paljaan maan päällä; ja väki söi lihan  verinensä.</verse>
        <verse osisID='1Sam.14.33'>Niin Saulille ilmoitettiin tämä: "Katso, väki tekee syntiä Herraa  vastaan, kun syö lihaa verinensä". Hän sanoi: "Te olette menetelleet  uskottomasti; vierittäkää nyt tänne minun eteeni suuri kivi".</verse>
        <verse osisID='1Sam.14.34'>Ja Saul sanoi: "Menkää väen sekaan ja sanokaa heille: 'Tuokaa  jokainen härkänne ja lampaanne minun luokseni ja teurastakaa ne täällä.  Sitten syökää; älkääkä tehkö syntiä Herraa vastaan syömällä lihaa  verinensä.'" Niin väestä jokainen silloin yöllä toi omin käsin härkänsä  ja teurasti sen siellä.</verse>
        <verse osisID='1Sam.14.35'>Ja Saul rakensi alttarin Herralle; tämä oli ensimmäinen alttari,  jonka hän Herralle rakensi.</verse>
        <verse osisID='1Sam.14.36'>Ja Saul sanoi: "Lähtekäämme tänä yönä filistealaisten jälkeen ja  ryöstäkäämme heitä, kunnes aamu valkenee, ja älkäämme jättäkö heistä  jäljelle ainoatakaan". He vastasivat: "Tee kaikki, mitä hyväksi näet".  Mutta pappi sanoi: "Astukaamme tänne Jumalan eteen".</verse>
        <verse osisID='1Sam.14.37'>Silloin Saul kysyi Jumalalta: "Lähdenkö minä filistealaisten  jälkeen? Annatko sinä heidät Israelin käsiin?" Mutta hän ei vastannut  hänelle sinä päivänä.</verse>
        <verse osisID='1Sam.14.38'>Niin Saul sanoi: "Tulkaa tänne, kaikki kansan päämiehet, saadaksenne  tietää ja nähdä, mikä synti nyt on tähän syynä.</verse>
        <verse osisID='1Sam.14.39'>Sillä niin totta kuin Herra elää, hän, joka on antanut Israelille  voiton: vaikka syy olisi minun poikani Joonatanin, niin hänen on  kuoltava." Mutta ei kukaan koko kansasta vastannut hänelle.</verse>
        <verse osisID='1Sam.14.40'>Silloin hän sanoi koko Israelille: "Olkaa te toisella puolella, niin  minä ja minun poikani Joonatan olemme toisella puolella". Kansa vastasi  Saulille: "Tee, niinkuin hyväksi näet".</verse>
        <verse osisID='1Sam.14.41'>Ja Saul sanoi Herralle, Israelin Jumalalle: "Anna oikea arpa". Niin  arpa osui Joonataniin ja Sauliin, ja kansa pääsi vapaaksi.</verse>
        <verse osisID='1Sam.14.42'>Saul sanoi: "Heittäkää arpaa minun ja minun poikani Joonatanin  välillä". Niin arpa osui Joonataniin.</verse>
        <verse osisID='1Sam.14.43'>Ja Saul sanoi Joonatanille: "Ilmaise minulle, mitä olet tehnyt".  Joonatan ilmaisi sen hänelle ja sanoi: "Minä maistoin vähän hunajata  sauvan kärjellä, joka oli kädessäni; katso, minä olen valmis kuolemaan".</verse>
        <verse osisID='1Sam.14.44'>Ja Saul sanoi: "Jumala rangaiskoon minua nyt ja vasta: sinun on  kuolemalla kuoltava, Joonatan".</verse>
        <verse osisID='1Sam.14.45'>Mutta kansa sanoi Saulille: "Onko Joonatanin kuoltava, hänen, joka  on hankkinut tämän suuren voiton Israelille? Pois se! Niin totta kuin  Herra elää: ei saa hiuskarvakaan pudota maahan hänen päästänsä; sillä  Jumalan avulla hän on sen tänä päivänä tehnyt." Näin kansa vapahti  Joonatanin kuolemasta.</verse>
        <verse osisID='1Sam.14.46'>Sitten Saul meni eikä ajanut filistealaisia takaa; ja filistealaiset  menivät kotiinsa.</verse>
        <verse osisID='1Sam.14.47'>Kun nyt Saul oli saanut kuninkuuden Israelissa, soti hän kaikkia  vihollisiansa vastaan joka taholla: mooabilaisia, ammonilaisia,  edomilaisia, Sooban kuninkaita ja filistealaisia vastaan; ja minne  tahansa hän kääntyi, siellä hän rankaisi.</verse>
        <verse osisID='1Sam.14.48'>Ja hän teki väkeviä tekoja ja voitti amalekilaiset ja vapautti  Israelin sen ryöstäjäin käsistä.</verse>
        <verse osisID='1Sam.14.49'>Saulin pojat olivat Joonatan, Jisvi ja Malkisua; ja hänen kahden  tyttärensä nimet olivat: vanhemman nimi Meerab ja nuoremman nimi Miikal.</verse>
        <verse osisID='1Sam.14.50'>Ja Saulin vaimon nimi oli Ahinoam, Ahimaan tytär. Ja hänen  sotapäällikkönsä nimi oli Abner, Neerin, Saulin sedän, poika.</verse>
        <verse osisID='1Sam.14.51'>Sillä Kiis, Saulin isä, ja Neer, Abnerin isä, olivat Abielin poikia.</verse>
        <verse osisID='1Sam.14.52'>Mutta filistealaisia vastaan käytiin kiivaasti sotaa, niin kauan  kuin Saul eli. Ja kenen vain Saul tapasi urhoollisen ja sotakuntoisen  miehen, sen hän otti luoksensa.</verse>
      </chapter>
      <chapter osisID='1Sam.15'>
        <verse osisID='1Sam.15.1'>Mutta Samuel sanoi Saulille: "Minut Herra lähetti voitelemaan sinut  kansansa Israelin kuninkaaksi. Kuule siis Herran ääntä.</verse>
        <verse osisID='1Sam.15.2'>Näin sanoo Herra Sebaot: Minä kostan Amalekille sen, mitä hän teki  Israelille asettumalla hänen tielleen, kun hän tuli Egyptistä.</verse>
        <verse osisID='1Sam.15.3'>Mene siis ja voita amalekilaiset, ja vihkikää tuhon omaksi kaikki,  mitä heillä on; äläkä säästä heitä, vaan surmaa miehet ja naiset, lapset  ja imeväiset, raavaat ja lampaat, kamelit ja aasit."</verse>
        <verse osisID='1Sam.15.4'>Saul kuulutti kansan kokoon ja piti heistä katselmuksen Telaimissa:  kaksisataa tuhatta jalkamiestä ynnä kymmenentuhatta Juudan miestä.</verse>
        <verse osisID='1Sam.15.5'>Kun Saul tuli lähelle amalekilaisten kaupunkia, asettui hän laaksoon  väijyksiin.</verse>
        <verse osisID='1Sam.15.6'>Ja Saul sanoi keeniläisille: "Tulkaa, erotkaa ja siirtykää pois  amalekilaisten joukosta, etten minä hukuttaisi teitä heidän kanssansa;  sillä te teitte laupeuden kaikille israelilaisille, kun he tulivat  Egyptistä". Niin keeniläiset erosivat amalekilaisista.</verse>
        <verse osisID='1Sam.15.7'>Ja Saul voitti amalekilaiset ja ajoi heitä takaa Havilasta Suuriin  päin, joka on Egyptistä itään päin.</verse>
        <verse osisID='1Sam.15.8'>Ja hän otti Agagin, Amalekin kuninkaan, elävänä vangiksi, mutta  kaiken kansan hän vihki tuhon omaksi miekan terällä.</verse>
        <verse osisID='1Sam.15.9'>Mutta Saul ja väki säästivät Agagin sekä parhaimmat lampaat,  lihavimmat raavaat ja karitsat, kaiken, mikä oli arvokasta; sitä he  eivät tahtoneet vihkiä tuhon omaksi. Mutta kaiken karjan, mikä oli  halpaa ja arvotonta, he vihkivät tuhon omaksi.</verse>
        <verse osisID='1Sam.15.10'>Silloin Samuelille tuli tämä Herran sana:</verse>
        <verse osisID='1Sam.15.11'>"Minä kadun, että tein Saulin kuninkaaksi, sillä hän on kääntynyt  pois minusta eikä ole täyttänyt minun käskyjäni".  Samuel pahastui, ja  hän huusi Herraa kaiken sen yön.</verse>
        <verse osisID='1Sam.15.12'>Varhain seuraavana aamuna Samuel lähti tapaamaan Saulia.  Mutta  Samuelille ilmoitettiin: "Saul on mennyt Karmeliin ja pystyttänyt sinne  itsellensä muistomerkin; sitten hän on palannut sieltä ja mennyt alas  Gilgaliin".</verse>
        <verse osisID='1Sam.15.13'>Kun Samuel tuli Saulin luo, sanoi Saul hänelle: "Herra siunatkoon  sinua! Minä olen täyttänyt Herran käskyn."</verse>
        <verse osisID='1Sam.15.14'>Mutta Samuel sanoi: "Mitä tämä lammasten määkiminen sitten on, joka  kuuluu minun korviini, ja tämä raavaiden ammuminen, jonka kuulen?"</verse>
        <verse osisID='1Sam.15.15'>Saul vastasi: "Amalekilaisilta ne on tuotu; sillä kansa säästi  parhaat lampaat ja raavaat uhrataksensa ne Herralle, sinun Jumalallesi;  mutta muut me olemme vihkineet tuhon omiksi".</verse>
        <verse osisID='1Sam.15.16'>Silloin Samuel sanoi Saulille: "Lopeta; minä ilmoitan sinulle, mitä  Herra on minulle tänä yönä puhunut". Hän sanoi hänelle: "Puhu".</verse>
        <verse osisID='1Sam.15.17'>Samuel sanoi: "Sinä olet Israelin sukukuntien päämies, vaikka  oletkin vähäinen omissa silmissäsi: Herra on voidellut sinut Israelin  kuninkaaksi.</verse>
        <verse osisID='1Sam.15.18'>Ja Herra lähetti sinut matkaan ja sanoi: 'Mene ja vihi tuhon omiksi  nämä syntiset, amalekilaiset, ja sodi heitä vastaan, kunnes olet tehnyt  heistä lopun'.</verse>
        <verse osisID='1Sam.15.19'>Miksi et kuullut Herran ääntä, vaan syöksyit saaliin kimppuun ja  teit sitä, mikä on pahaa Herran silmissä?"</verse>
        <verse osisID='1Sam.15.20'>Saul vastasi Samuelille: "Minähän olen kuullut Herran ääntä ja  tehnyt sen matkan, jolle Herra minut lähetti. Minä olen tuonut tänne  Agagin, Amalekin kuninkaan, ja vihkinyt tuhon omiksi amalekilaiset.</verse>
        <verse osisID='1Sam.15.21'>Mutta väki on ottanut saaliista lampaita ja raavaita, parhaan osan  siitä, mikä oli vihitty tuhon omaksi, uhrataksensa ne Herralle, sinun  Jumalallesi, Gilgalissa."</verse>
        <verse osisID='1Sam.15.22'>Silloin Samuel sanoi: "Haluaako Herra polttouhreja ja teurasuhreja  yhtä hyvin kuin kuuliaisuutta Herran äänelle?  Katso, kuuliaisuus on  parempi kuin uhri ja tottelevaisuus parempi kuin oinasten rasva.</verse>
        <verse osisID='1Sam.15.23'>Sillä tottelemattomuus on taikuuden syntiä, ja niskoittelu on  valhetta ja kuin kotijumalain palvelusta. Koska sinä olet hyljännyt  Herran sanan, on myös hän hyljännyt sinut, etkä sinä enää saa olla  kuninkaana."</verse>
        <verse osisID='1Sam.15.24'>Saul sanoi Samuelille: "Minä olen tehnyt syntiä, kun olen rikkonut  Herran käskyn ja sinun sanasi; sillä minä pelkäsin kansaa ja kuulin  heidän ääntänsä.</verse>
        <verse osisID='1Sam.15.25'>Anna nyt minulle syntini anteeksi ja palaja minun kanssani, niin  minä kumartaen rukoilen Herraa."</verse>
        <verse osisID='1Sam.15.26'>Samuel sanoi Saulille: "Minä en palaja sinun kanssasi; sillä sinä  olet hyljännyt Herran sanan, ja Herra on myös hyljännyt sinut, niin että  et enää saa olla Israelin kuninkaana".</verse>
        <verse osisID='1Sam.15.27'>Kun sitten Samuel kääntyi menemään pois, tarttui Saul hänen  viittansa liepeeseen, niin että se repesi.</verse>
        <verse osisID='1Sam.15.28'>Ja Samuel sanoi hänelle: "Herra on tänä päivänä reväissyt Israelin  kuninkuuden sinulta ja antanut sen toiselle, joka on sinua parempi.</verse>
        <verse osisID='1Sam.15.29'>Ja hän, joka on Israelin kunnia, ei valhettele eikä kadu; sillä hän  ei ole ihminen, että hän katuisi."</verse>
        <verse osisID='1Sam.15.30'>Hän vastasi: "Minä olen syntiä tehnyt; mutta osoita minulle  kuitenkin se kunnia kansani vanhimpien edessä ja Israelin edessä, että  palajat minun kanssani, niin minä kumartaen rukoilisin Herraa, sinun  Jumalaasi".</verse>
        <verse osisID='1Sam.15.31'>Niin Samuel palasi Saulin jäljessä; ja Saul kumartaen rukoili  Herraa.</verse>
        <verse osisID='1Sam.15.32'>Ja Samuel sanoi: "Tuokaa minun eteeni Agag, Amalekin kuningas". Ja  Agag tuli iloisesti hänen eteensä; ja Agag sanoi: "Totisesti on katkera  kuolema väistynyt pois".</verse>
        <verse osisID='1Sam.15.33'>Mutta Samuel sanoi: "Niinkuin sinun miekkasi on tehnyt vaimoja  lapsettomiksi, niin on myös sinun äitisi tuleva lapsettomaksi ennen  muita vaimoja". Ja Samuel hakkasi Agagin kappaleiksi Herran edessä  Gilgalissa.</verse>
        <verse osisID='1Sam.15.34'>Sitten Samuel lähti Raamaan, mutta Saul meni kotiinsa Saulin  Gibeaan.</verse>
        <verse osisID='1Sam.15.35'>Eikä Samuel enää nähnyt Saulia kuolinpäiväänsä asti, ja Samuel suri  Saulia. Mutta Herra katui, että oli tehnyt Saulin Israelin kuninkaaksi.</verse>
      </chapter>
      <chapter osisID='1Sam.16'>
        <verse osisID='1Sam.16.1'>Ja Herra sanoi Samuelille: "Kuinka kauan sinä suret Saulia?  Minähän  olen hyljännyt hänet, niin ettei hän enää saa olla Israelin kuninkaana.  Täytä sarvesi öljyllä ja mene; minä lähetän sinut beetlehemiläisen  Iisain luo, sillä hänen pojistansa minä olen katsonut itselleni  kuninkaan."</verse>
        <verse osisID='1Sam.16.2'>Mutta Samuel sanoi: "Kuinka minä voisin mennä sinne? Jos Saul saa sen  kuulla, tappaa hän minut." Herra vastasi: "Ota mukaasi vasikka ja sano:  'Minä tulin uhraamaan Herralle'.</verse>
        <verse osisID='1Sam.16.3'>Kutsu sitten Iisai uhrille, niin minä ilmoitan sinulle, mitä sinun on  tehtävä; ja voitele minulle se, jonka minä sinulle osoitan."</verse>
        <verse osisID='1Sam.16.4'>Samuel teki, niinkuin Herra oli puhunut. Mutta kun hän tuli  Beetlehemiin, tulivat kaupungin vanhimmat vavisten häntä vastaan ja  kysyivät: "Tietääkö tulosi rauhaa?"</verse>
        <verse osisID='1Sam.16.5'>Hän vastasi: "Rauhaa. Minä olen tullut uhraamaan Herralle.  Pyhittäytykää ja tulkaa minun kanssani uhrille." Ja hän pyhitti Iisain  ja hänen poikansa ja kutsui heidät uhrille.</verse>
        <verse osisID='1Sam.16.6'>Kun he sitten tulivat ja hän näki Eliabin, ajatteli hän: "Varmaan on  nyt tässä Herran edessä hänen voideltunsa".</verse>
        <verse osisID='1Sam.16.7'>Mutta Herra sanoi Samuelille: "Älä katso hänen näköänsä äläkä  kookasta vartaloansa, sillä minä olen hänet hyljännyt. Sillä ei ole,  niinkuin ihminen näkee: ihminen näkee ulkomuodon, mutta Herra näkee  sydämen."</verse>
        <verse osisID='1Sam.16.8'>Niin Iisai kutsui Abinadabin ja toi hänet Samuelin eteen.  Mutta hän  sanoi: "Ei ole Herra tätäkään valinnut".</verse>
        <verse osisID='1Sam.16.9'>Silloin Iisai toi Samman esille. Mutta hän sanoi: "Ei ole Herra  tätäkään valinnut".</verse>
        <verse osisID='1Sam.16.10'>Niin toi Iisai seitsemän poikaansa Samuelin eteen. Mutta Samuel  sanoi Iisaille: "Herra ei ole valinnut ketään näistä".</verse>
        <verse osisID='1Sam.16.11'>Ja Samuel kysyi Iisailta: "Siinäkö olivat kaikki nuorukaiset?" Hän  vastasi: "Vielä on nuorin jäljellä, mutta hän on kaitsemassa lampaita".  Niin Samuel sanoi Iisaille: "Lähetä noutamaan hänet, sillä me emme istu  ruualle, ennenkuin hän tulee tänne".</verse>
        <verse osisID='1Sam.16.12'>Silloin tämä noudatti hänet; ja hän oli verevä, kaunissilmäinen ja  sorea nähdä. Ja Herra sanoi: "Nouse ja voitele tämä, sillä hän se on".</verse>
        <verse osisID='1Sam.16.13'>Niin Samuel otti öljysarven ja voiteli hänet hänen veljiensä  keskellä. Ja Herran henki tuli Daavidiin, siitä päivästä ja yhä  edelleen. Sitten Samuel nousi ja meni Raamaan.</verse>
        <verse osisID='1Sam.16.14'>Mutta Herran henki poistui Saulista, ja Herran lähettämä paha henki  vaivasi häntä.</verse>
        <verse osisID='1Sam.16.15'>Niin Saulin palvelijat sanoivat hänelle: "Katso, Jumalan lähettämä  paha henki vaivaa sinua.</verse>
        <verse osisID='1Sam.16.16'>Käskeköön vain herramme, niin palvelijasi, jotka ovat edessäsi,  etsivät miehen, joka taitaa soittaa kannelta, että hän, kun Jumalan  lähettämä paha henki tulee sinuun, soittaisi sitä, ja sinun olisi  parempi olla."</verse>
        <verse osisID='1Sam.16.17'>Silloin Saul sanoi palvelijoillensa: "Katsokaa minulle mies, joka on  taitava soittaja, ja tuokaa hänet minun luokseni".</verse>
        <verse osisID='1Sam.16.18'>Niin eräs nuorista miehistä vastasi ja sanoi: "Katso, minä olen  nähnyt beetlehemiläisellä Iisailla pojan, joka taitaa soittaa ja joka on  kelpo mies ja sotilas sekä ymmärtäväinen puheiltaan ja komea mies, ja  Herra on hänen kanssaan".</verse>
        <verse osisID='1Sam.16.19'>Niin Saul lähetti sanansaattajat Iisain luo ja käski sanoa: "Lähetä  minun luokseni poikasi Daavid, joka kaitsee lampaita".</verse>
        <verse osisID='1Sam.16.20'>Ja Iisai otti aasin sekä leipää, viinileilin ja vohlan ja lähetti ne  poikansa Daavidin mukana Saulille.</verse>
        <verse osisID='1Sam.16.21'>Ja Daavid tuli Saulin luo ja rupesi palvelemaan häntä; ja hän tuli  hänelle hyvin rakkaaksi ja pääsi hänen aseenkantajakseen.</verse>
        <verse osisID='1Sam.16.22'>Ja Saul lähetti sanan Iisaille ja käski sanoa: "Anna Daavidin jäädä  minua palvelemaan, sillä hän on saanut armon minun silmieni edessä".</verse>
        <verse osisID='1Sam.16.23'>Niin usein kuin Jumalan lähettämä henki tuli Sauliin, otti Daavid  kanteleen ja soitti sitä; silloin Saulin oli helpompi ja parempi olla,  ja paha henki väistyi hänestä.</verse>
      </chapter>
      <chapter osisID='1Sam.17'>
        <verse osisID='1Sam.17.1'>Mutta filistealaiset kokosivat joukkonsa sotaan, ja he kokoontuivat  lähelle Sookoa, joka on Juudassa. Ja he leiriytyivät Sookon ja Asekan  välille, Efes-Dammimiin.</verse>
        <verse osisID='1Sam.17.2'>Saul ja Israelin miehet olivat myös kokoontuneet ja leiriytyneet  Tammilaaksoon; ja he asettuivat sotarintaan filistealaisia vastaan.</verse>
        <verse osisID='1Sam.17.3'>Filistealaiset olivat vuorella, joka oli toisella puolella, ja  israelilaiset olivat vuorella, joka oli toisella puolella, ja laakso oli  heidän välillänsä.</verse>
        <verse osisID='1Sam.17.4'>Niin filistealaisten joukoista tuli kaksintaistelija nimeltä Goljat,  kotoisin Gatista. Hän oli kuuden kyynärän ja vaaksan pituinen.</verse>
        <verse osisID='1Sam.17.5'>Hänellä oli vaskikypäri päässänsä ja suomuspanssari yllänsä, ja  rintahaarniska, joka painoi viisituhatta sekeliä, oli vaskea.</verse>
        <verse osisID='1Sam.17.6'>Ja hänellä oli säärissään vaskivarukset ja selässään vaskikeihäs.</verse>
        <verse osisID='1Sam.17.7'>Hänen peitsensä varsi oli niinkuin kangastukki, ja hänen peitsensä  kärki, joka painoi kuusisataa sekeliä, oli rautaa. Ja kilvenkantaja kävi  hänen edellänsä.</verse>
        <verse osisID='1Sam.17.8'>Hän astui esiin ja huusi Israelin taisteluriveille sanoen: "Miksi te  lähditte sotaan ja asetuitte sotarintaan? Minä olen filistealainen, ja  te olette Saulin palvelijoita; valitkaa joukostanne mies, joka tulee  tänne minun luokseni.</verse>
        <verse osisID='1Sam.17.9'>Jos hän kykenee taistelemaan minua vastaan ja surmaa minut, niin me  olemme teidän palvelijanne; mutta jos minä voitan ja surmaan hänet, niin  te olette meidän palvelijamme ja palvelette meitä."</verse>
        <verse osisID='1Sam.17.10'>Ja filistealainen sanoi vielä: "Minä olen tänä päivänä häväissyt  Israelin taistelurivit. Antakaa tänne mies, niin me taistelemme  keskenämme."</verse>
        <verse osisID='1Sam.17.11'>Kun Saul ja koko Israel kuuli nämä filistealaisen puheet, valtasi  heidät kauhu, ja he pelkäsivät suuresti.</verse>
        <verse osisID='1Sam.17.12'>Mutta Daavid oli sen efratilaisen miehen poika Juudan Beetlehemistä,  jonka nimi oli Iisai, ja tällä oli kahdeksan poikaa; hän oli Saulin  aikana jo vanha, iäkäs mies.</verse>
        <verse osisID='1Sam.17.13'>Ja Iisain kolme vanhinta poikaa oli seurannut Saulia sotaan; ja  näiden hänen kolmen sotaan lähteneen poikansa nimet olivat: esikoisen  Eliab, toisen Abinadab ja kolmannen Samma.</verse>
        <verse osisID='1Sam.17.14'>Daavid oli nuorin. Ja nuo kolme vanhinta olivat seuranneet Saulia.</verse>
        <verse osisID='1Sam.17.15'>Mutta Daavid lähti tuontuostakin Saulin luota Beetlehemiin  kaitsemaan isänsä lampaita.</verse>
        <verse osisID='1Sam.17.16'>Ja filistealainen astui esiin haastaen taisteluun joka aamu ja ilta,  neljänäkymmenenä päivänä.</verse>
        <verse osisID='1Sam.17.17'>Ja Iisai sanoi pojallensa Daavidille: "Ota veljillesi eefa-mitta  näitä paahdettuja jyviä ja nämä kymmenen leipää, ja vie ne kiiruusti  leiriin veljillesi.</verse>
        <verse osisID='1Sam.17.18'>Ja vie nämä kymmenen juustoa tuhannenpäämiehelle. Tiedustele  veljiesi vointia ja hanki varmuus, että lähetys on heille saapunut.</verse>
        <verse osisID='1Sam.17.19'>Saul ja he ynnä kaikki Israelin miehet ovat Tammilaaksossa sotimassa  filistealaisia vastaan."</verse>
        <verse osisID='1Sam.17.20'>Varhain seuraavana aamuna Daavid jätti lampaat vartijan haltuun,  otti kantamuksensa ja lähti matkalle, niinkuin Iisai oli häntä käskenyt.  Kun hän tuli leiriin, lähti sotaväki taistelurintaan ja nosti  sotahuudon.</verse>
        <verse osisID='1Sam.17.21'>Ja Israel ja filistealaiset asettuivat sotarintaan toisiansa  vastaan.</verse>
        <verse osisID='1Sam.17.22'>Niin Daavid heitti tavarat selästänsä kuormaston vartijalle ja  riensi sotarintaan; ja sinne tultuaan hän tervehti veljiänsä.</verse>
        <verse osisID='1Sam.17.23'>Kun hän puhutteli heitä, niin katso, kaksintaistelija, Goljat  niminen filistealainen, kotoisin Gatista, tuli filistealaisten  taisteluriveistä ja puhui niinkuin ennenkin; ja Daavid kuuli sen.</verse>
        <verse osisID='1Sam.17.24'>Ja kun israelilaiset näkivät tuon miehen, pakenivat he häntä kaikki  ja pelkäsivät suuresti.</verse>
        <verse osisID='1Sam.17.25'>Ja Israelin miehet sanoivat: "Katsokaa miestä, joka tuolla tulee!  Hän tulee häpäisemään Israelia. Mutta sen miehen, joka surmaa hänet,  kuningas tekee hyvin rikkaaksi ja antaa hänelle tyttärensä ja tekee  hänen isänsä perheen veroista vapaaksi Israelissa."</verse>
        <verse osisID='1Sam.17.26'>Niin Daavid sanoi miehille, jotka seisoivat siinä hänen kanssaan:  "Mitä saa se mies, joka surmaa tuon filistealaisen ja poistaa  häväistyksen Israelista? Sillä mikä tuo ympärileikkaamaton  filistealainen on häpäisemään elävän Jumalan taistelurivejä?"</verse>
        <verse osisID='1Sam.17.27'>Väki sanoi hänelle saman, minkä ennenkin: sen ja sen saa se mies,  joka surmaa hänet.</verse>
        <verse osisID='1Sam.17.28'>Mutta kun hänen vanhin veljensä Eliab kuuli hänen puhuvan miesten  kanssa, vihastui Eliab Daavidiin ja sanoi: "Miksi sinä olet tullut  tänne, ja kenelle olet jättänyt sen pienen lammaslauman siellä  erämaassa? Minä tunnen sinun julkeutesi ja pahan sisusi; sinä olet  tullut tänne katsomaan sotaa."</verse>
        <verse osisID='1Sam.17.29'>Daavid vastasi: "Mitä minä sitten olen tehnyt? Saaneehan tuon verran  kysyä."</verse>
        <verse osisID='1Sam.17.30'>Ja hän kääntyi hänen luotansa toisen puoleen ja kysyi niinkuin  ennenkin; ja väki vastasi hänelle samoin kuin äsken.</verse>
        <verse osisID='1Sam.17.31'>Mutta tuli tunnetuksi, mitä Daavid oli puhunut; ja se kerrottiin  Saulille, ja tämä noudatti hänet luoksensa.</verse>
        <verse osisID='1Sam.17.32'>Ja Daavid sanoi Saulille: "Älköön kenenkään mieli masentuko hänen  tähtensä. Palvelijasi käy taistelemaan tuota filistealaista vastaan."</verse>
        <verse osisID='1Sam.17.33'>Saul sanoi Daavidille: "Et sinä voi mennä tuota filistealaista  vastaan etkä taistella hänen kanssaan, sillä sinä olet nuorukainen,  mutta hän on sotilas nuoruudestansa saakka".</verse>
        <verse osisID='1Sam.17.34'>Mutta Daavid sanoi Saulille: "Palvelijasi on ollut kaitsemassa  isänsä lampaita. Jos leijona tai karhu tuli ja vei lampaan laumasta,</verse>
        <verse osisID='1Sam.17.35'>niin minä hyökkäsin sen jälkeen, löin sen maahan ja tempasin saaliin  sen suusta; ja jos se karkasi minua vastaan, niin minä tartuin sen  partaan, löin sen maahan ja tapoin sen.</verse>
        <verse osisID='1Sam.17.36'>Kun palvelijasi on lyönyt maahan sekä leijonan että karhun, niin  tuolle ympärileikkaamattomalle filistealaiselle käy niinkuin niille;  sillä hän on häväissyt elävän Jumalan taistelurivejä."</verse>
        <verse osisID='1Sam.17.37'>Ja Daavid sanoi: "Herra, joka on pelastanut minut leijonan ja karhun  kynsistä, pelastaa minut myös tämän filistealaisen käsistä". Silloin  Saul sanoi Daavidille: "Mene; Herra olkoon sinun kanssasi".</verse>
        <verse osisID='1Sam.17.38'>Ja Saul puki takkinsa Daavidin ylle ja pani vaskikypärin hänen  päähänsä sekä panssarin hänen yllensä.</verse>
        <verse osisID='1Sam.17.39'>Ja Daavid sitoi hänen miekkansa vyölleen takin päälle ja yritti  käydä, sillä hän ei ollut koskaan sellaisia koettanut.  Niin Daavid  sanoi Saulille: "En minä voi näissä käydä, sillä en ole koskaan  tällaisia koettanut". Ja Daavid riisui ne päältänsä.</verse>
        <verse osisID='1Sam.17.40'>Ja hän otti sauvansa käteensä, valitsi purosta viisi sileätä kiveä,  pani ne paimenlaukkuun, joka hänellä oli linkokivisäiliönä, otti lingon  käteensä ja meni filistealaista vastaan.</verse>
        <verse osisID='1Sam.17.41'>Ja filistealainen tuli yhä lähemmäksi Daavidia, ja kilvenkantaja  kulki hänen edellänsä.</verse>
        <verse osisID='1Sam.17.42'>Kun filistealainen katsahti ja näki Daavidin, halveksi hän häntä;  sillä hän oli vielä nuorukainen, verevä ja kaunis näöltään.</verse>
        <verse osisID='1Sam.17.43'>Niin filistealainen sanoi Daavidille: "Olenko minä koira, kun tulet  sauva kädessä minua vastaan?" Ja filistealainen kiroili Daavidia vannoen  jumaliensa kautta.</verse>
        <verse osisID='1Sam.17.44'>Sitten filistealainen sanoi Daavidille: "Tule tänne minun luokseni,  niin minä annan sinun lihasi taivaan linnuille ja metsän eläimille".</verse>
        <verse osisID='1Sam.17.45'>Mutta Daavid sanoi filistealaiselle: "Sinä tulet minua vastaan  miekan, peitsen ja keihään voimalla, mutta minä tulen sinua vastaan  Herran Sebaotin nimeen, Israelin sotajoukon Jumalan, jota sinä olet  häväissyt.</verse>
        <verse osisID='1Sam.17.46'>Tänä päivänä Herra antaa sinut minun käsiini, ja minä surmaan sinut,  katkaisen sinulta pään ja annan filistealaisten sotajoukon ruumiit tänä  päivänä taivaan linnuille ja metsän pedoille; ja kaikki maat tulevat  tietämään, että Israelilla on Jumala.</verse>
        <verse osisID='1Sam.17.47'>Ja koko tämä suuri joukko tulee tietämään, ettei Herra anna voittoa  miekan eikä keihään voimalla; sillä sota on Herran, ja hän antaa teidät  meidän käsiimme."</verse>
        <verse osisID='1Sam.17.48'>Kun filistealainen lähti tulemaan ja lähestyi Daavidia, niin Daavid  juoksi nopeasti sotarintaan filistealaista vastaan.</verse>
        <verse osisID='1Sam.17.49'>Ja Daavid pisti kätensä reppuunsa ja otti sieltä kiven, linkosi ja  satutti filistealaista otsaan, niin että kivi upposi hänen otsaansa, ja  hän kaatui maahan kasvoillensa.</verse>
        <verse osisID='1Sam.17.50'>Niin sai Daavid voiton filistealaisesta lingolla ja kivellä ja löi  filistealaisen kuoliaaksi, eikä Daavidilla ollut miekkaa kädessään.</verse>
        <verse osisID='1Sam.17.51'>Sitten Daavid juoksi ja asettui filistealaisen ääreen, tarttui hänen  miekkaansa, veti sen tupesta ja tappoi hänet ja löi sillä häneltä pään  poikki. Kun filistealaiset näkivät, että heidän sankarinsa oli kuollut,  pakenivat he.</verse>
        <verse osisID='1Sam.17.52'>Mutta Israelin ja Juudan miehet nousivat, nostivat sotahuudon ja  ajoivat filistealaisia takaa laakson suulle ja Ekronin porteille saakka;  ja filistealaisia kaatui surmattuina Saaraimin tiellä, aina Gatiin ja  Ekroniin saakka.</verse>
        <verse osisID='1Sam.17.53'>Sitten israelilaiset palasivat ajamasta filistealaisia takaa ja  ryöstivät heidän leirinsä.</verse>
        <verse osisID='1Sam.17.54'>Ja Daavid otti filistealaisen pään ja vei sen Jerusalemiin, mutta  hänen aseensa hän asetti majaansa.</verse>
        <verse osisID='1Sam.17.55'>Kun Saul näki Daavidin menevän filistealaista vastaan, kysyi hän  sotapäälliköltään Abnerilta: "Kenen poika tuo nuorukainen on, Abner?"  Abner vastasi: "Niin totta kuin sinä, kuningas, elät, minä en sitä  tiedä".</verse>
        <verse osisID='1Sam.17.56'>Niin kuningas sanoi: "Kysele sitten, kenen poika tuo nuori mies on".</verse>
        <verse osisID='1Sam.17.57'>Ja kun Daavid palasi takaisin surmattuaan filistealaisen, otti Abner  hänet ja vei hänet Saulin eteen, ja hänellä oli kädessään filistealaisen  pää.</verse>
        <verse osisID='1Sam.17.58'>Niin Saul kysyi häneltä: "Kenen poika sinä olet, nuorukainen?"  Daavid vastasi: "Palvelijasi beetlehemiläisen Iisain poika".</verse>
      </chapter>
      <chapter osisID='1Sam.18'>
        <verse osisID='1Sam.18.1'>Kun hän oli lakannut puhumasta Saulin kanssa, kiintyi Joonatan  kaikesta sielustaan Daavidiin, ja Joonatan rakasti häntä niinkuin omaa  sieluansa.</verse>
        <verse osisID='1Sam.18.2'>Ja Saul otti hänet sinä päivänä luoksensa eikä sallinut hänen enää  palata isänsä kotiin.</verse>
        <verse osisID='1Sam.18.3'>Ja Joonatan teki liiton Daavidin kanssa, sillä hän rakasti häntä  niinkuin omaa sieluansa.</verse>
        <verse osisID='1Sam.18.4'>Ja Joonatan riisui viitan, joka hänellä oli yllänsä, ja antoi sen  Daavidille, ja samoin takkinsa, vieläpä miekkansa, jousensa ja vyönsä.</verse>
        <verse osisID='1Sam.18.5'>Daavid lähti, minne vain Saul hänet lähetti, ja hän menestyi.  Niin  Saul asetti hänet sotamiesten päälliköksi, ja se oli mieleen kaikelle  kansalle ja myös Saulin palvelijoille.</verse>
        <verse osisID='1Sam.18.6'>Ja kun he olivat tulossa, silloin kun Daavid palasi takaisin  surmattuansa filistealaisen, menivät naiset kaikista Israelin  kaupungeista laulaen ja karkeloiden kuningas Saulia vastaan, riemuiten,  vaskirumpuja ja kymbaaleja lyöden.</verse>
        <verse osisID='1Sam.18.7'>Ja karkeloivat naiset virittivät laulun ja sanoivat: "Saul voitti  tuhat, mutta Daavid kymmenen tuhatta".</verse>
        <verse osisID='1Sam.18.8'>Silloin Saul vihastui kovin, sillä hän pani sen puheen pahakseen, ja  hän sanoi: "Daavidille he antavat kymmenen tuhatta, ja minulle he  antavat tuhat; nyt puuttuu häneltä enää vain kuninkuus".</verse>
        <verse osisID='1Sam.18.9'>Ja Saul katsoi karsain silmin Daavidia siitä päivästä alkaen.</verse>
        <verse osisID='1Sam.18.10'>Seuraavana päivänä Jumalan lähettämä paha henki valtasi Saulin, niin  että hän raivosi kotonansa; mutta Daavid soitteli, niinkuin muulloinkin  joka päivä, ja Saulilla oli kädessänsä keihäs.</verse>
        <verse osisID='1Sam.18.11'>Niin Saul heitti keihään ja ajatteli: "Minä keihästän Daavidin  seinään". Mutta Daavid väisti häntä kaksi kertaa.</verse>
        <verse osisID='1Sam.18.12'>Ja Saul pelkäsi Daavidia, koska Herra oli hänen kanssansa, mutta oli  poistunut Saulista.</verse>
        <verse osisID='1Sam.18.13'>Sentähden Saul toimitti hänet pois luotansa ja teki hänet  tuhannenpäämieheksi; ja hän lähti ja tuli väen edellä.</verse>
        <verse osisID='1Sam.18.14'>Ja Daavid menestyi kaikilla teillään, ja Herra oli hänen kanssansa.</verse>
        <verse osisID='1Sam.18.15'>Kun Saul näki, että hänellä oli niin suuri menestys, rupesi hän  häntä kammomaan.</verse>
        <verse osisID='1Sam.18.16'>Mutta koko Israel ja Juuda rakasti Daavidia, koska hän lähti ja tuli  heidän edellänsä.</verse>
        <verse osisID='1Sam.18.17'>Ja Saul sanoi Daavidille: "Katso, vanhimman tyttäreni, Meerabin,  minä annan sinulle vaimoksi; ole vain urhoollinen ja käy Herran sotia".  Sillä Saul ajatteli: "Minun käteni älköön sattuko häneen, vaan sattukoon  häneen filistealaisten käsi".</verse>
        <verse osisID='1Sam.18.18'>Mutta Daavid vastasi Saulille: "Mikä minä olen, mikä on minun  elämäni ja mikä on isäni suku Israelissa, että minä tulisin kuninkaan  vävyksi?"</verse>
        <verse osisID='1Sam.18.19'>Kun aika tuli, että Saulin tytär Meerab oli annettava Daavidille,  annettiinkin hänet vaimoksi meholalaiselle Adrielille.</verse>
        <verse osisID='1Sam.18.20'>Mutta Saulin tytär Miikal rakasti Daavidia. Ja kun se ilmoitettiin  Saulille, oli se hänelle mieleen.</verse>
        <verse osisID='1Sam.18.21'>Sillä Saul ajatteli: "Minä annan hänet Daavidille, että hän tulisi  hänelle ansaksi ja filistealaisten käsi sattuisi häneen".  Niin Saul  sanoi Daavidille: "Nyt voit toisen kerran tulla minun vävykseni".</verse>
        <verse osisID='1Sam.18.22'>Ja Saul käski palvelijoitansa: "Puhukaa salaa Daavidille näin:  'Katso, kuningas on mieltynyt sinuun, ja kaikki hänen palvelijansa  rakastavat sinua; sinun on nyt tultava kuninkaan vävyksi'".</verse>
        <verse osisID='1Sam.18.23'>Niin Saulin palvelijat puhuivat nämä sanat Daavidille. Mutta Daavid  sanoi: "Onko teidän mielestänne niin pieni asia tulla kuninkaan vävyksi?  Minähän olen köyhä ja halpa mies."</verse>
        <verse osisID='1Sam.18.24'>Saulin palvelijat ilmoittivat hänelle tämän, sanoen: "Näin on Daavid  puhunut".</verse>
        <verse osisID='1Sam.18.25'>Niin Saul sanoi: "Sanokaa Daavidille näin: 'Kuningas ei halua muuta  morsiamenhintaa kuin sata filistealaisten esinahkaa, että kuninkaan  vihollisille kostettaisiin'". Sillä Saul ajatteli kaataa Daavidin  filistealaisten käden kautta.</verse>
        <verse osisID='1Sam.18.26'>Kun hänen palvelijansa ilmoittivat tämän Daavidille, miellytti  Daavidia tulla näin kuninkaan vävyksi; ja ennenkuin määräaika oli  kulunut umpeen,</verse>
        <verse osisID='1Sam.18.27'>nousi Daavid ja lähti miehineen ja kaatoi filistealaisia kaksisataa  miestä. Ja Daavid toi heidän esinahkansa, täyden määrän, kuninkaalle,  tullaksensa kuninkaan vävyksi. Silloin Saul antoi tyttärensä Miikalin  hänelle vaimoksi.</verse>
        <verse osisID='1Sam.18.28'>Ja Saul näki ja ymmärsi, että Herra oli Daavidin kanssa, ja Saulin  tytär Miikal rakasti häntä.</verse>
        <verse osisID='1Sam.18.29'>Niin Saul pelkäsi vielä enemmän Daavidia, ja Saulista tuli koko  elinajakseen Daavidin vihamies.</verse>
        <verse osisID='1Sam.18.30'>Mutta filistealaisten ruhtinaat lähtivät sotaan; ja niin usein kuin  he lähtivät sotaan, oli Daavidilla suurempi menestys kuin kaikilla  muilla Saulin palvelijoilla, niin että hänen nimensä tuli sangen  kuuluisaksi.</verse>
      </chapter>
      <chapter osisID='1Sam.19'>
        <verse osisID='1Sam.19.1'>Ja Saul puhui pojallensa Joonatanille ja kaikille palvelijoillensa,  että Daavid olisi surmattava. Mutta Saulin poika Joonatan oli suuresti  mieltynyt Daavidiin.</verse>
        <verse osisID='1Sam.19.2'>Sentähden Joonatan ilmaisi sen Daavidille ja sanoi: "Minun isäni Saul  koettaa saada sinut surmatuksi. Ole siis varuillasi huomenaamuna,  kätkeydy ja pysy piilossa.</verse>
        <verse osisID='1Sam.19.3'>Mutta minä menen ja asetun isäni viereen kedolle, sinne, missä sinä  olet, ja puhun sinusta isälleni; ja jos jotakin huomaan, niin minä  ilmaisen sen sinulle."</verse>
        <verse osisID='1Sam.19.4'>Niin Joonatan puhui hyvää Daavidista isällensä Saulille ja sanoi  hänelle: "Älköön kuningas rikkoko palvelijaansa Daavidia vastaan, sillä  hän ei ole rikkonut sinua vastaan, vaan hänen työnsä ovat olleet sinulle  suureksi hyödyksi.</verse>
        <verse osisID='1Sam.19.5'>Hänhän pani henkensä kämmenelleen ja surmasi sen filistealaisen, ja  niin Herra antoi suuren voiton koko Israelille; sinä olet itse nähnyt  sen ja iloinnut. Miksi siis rikkoisit viatonta verta vastaan surmaamalla  Daavidin syyttömästi?"</verse>
        <verse osisID='1Sam.19.6'>Saul kuuli Joonatanin ääntä; ja Saul vannoi: "Niin totta kuin Herra  elää, häntä ei surmata".</verse>
        <verse osisID='1Sam.19.7'>Niin Joonatan kutsui Daavidin, ja Joonatan ilmoitti hänelle kaiken  tämän. Ja sitten Joonatan vei Daavidin Saulin tykö, ja hän palveli häntä  niinkuin ennenkin.</verse>
        <verse osisID='1Sam.19.8'>Kun sitten sota alkoi uudestaan, lähti Daavid taistelemaan  filistealaisia vastaan ja tuotti heille suuren tappion, niin että he  pakenivat hänen edestään.</verse>
        <verse osisID='1Sam.19.9'>Mutta Herran lähettämä paha henki tuli Sauliin, kun hän istui  kotonaan keihäs kädessä ja Daavid soitteli.</verse>
        <verse osisID='1Sam.19.10'>Niin Saul koetti keihästää Daavidin seinään; mutta hän väisti  Saulia, ja tämä iski keihään seinään. Daavid pakeni ja pelastui sinä  yönä.</verse>
        <verse osisID='1Sam.19.11'>Niin Saul lähetti miehiä Daavidin kotiin vartioimaan häntä ja  surmaamaan hänet aamulla. Mutta Daavidin vaimo Miikal ilmaisi sen  hänelle ja sanoi: "Jollet tänä yönä pelasta henkeäsi, niin sinä huomenna  olet surman oma".</verse>
        <verse osisID='1Sam.19.12'>Ja Miikal laski Daavidin alas ikkunasta; ja hän lähti pakoon ja  pelastui.</verse>
        <verse osisID='1Sam.19.13'>Sitten Miikal otti kotijumalan ja asetti sen vuoteeseen, ja  levitettyään vuohenkarvoista tehdyn kärpäsverkon sen pään yli hän peitti  sen vaatteella.</verse>
        <verse osisID='1Sam.19.14'>Ja kun Saul lähetti miehiä ottamaan Daavidia, sanoi hän: "Hän on  sairas".</verse>
        <verse osisID='1Sam.19.15'>Niin Saul lähetti miehiä katsomaan Daavidia, sanoen: "Tuokaa hänet  vuoteessa tänne minun luokseni surmattavaksi".</verse>
        <verse osisID='1Sam.19.16'>Mutta kun miehet tulivat sisälle, niin katso, vuoteessa olikin  kotijumala, vuohenkarvoista tehty kärpäsverkko pään päällä.</verse>
        <verse osisID='1Sam.19.17'>Niin Saul sanoi Miikalille: "Miksi sinä olet minut näin pettänyt ja  olet päästänyt minun vihamieheni pelastumaan?"  Miikal vastasi Saulille:  "Hän sanoi minulle: 'Päästä minut, muutoin minä surmaan sinut'".</verse>
        <verse osisID='1Sam.19.18'>Kun Daavid oli paennut ja pelastunut, meni hän Samuelin luo Raamaan  ja kertoi hänelle kaikki, mitä Saul oli hänelle tehnyt.  Ja hän ja  Samuel menivät Naajotiin ja jäivät sinne.</verse>
        <verse osisID='1Sam.19.19'>Ja Saulille ilmoitettiin: "Katso, Daavid on Raaman Naajotissa".</verse>
        <verse osisID='1Sam.19.20'>Niin Saul lähetti miehiä ottamaan Daavidia. Mutta kun he näkivät  profeettain joukon hurmoksissa ja Samuelin seisovan johtamassa heitä,  tuli Jumalan henki Saulin miehiin, niin että hekin joutuivat hurmoksiin.</verse>
        <verse osisID='1Sam.19.21'>Kun se ilmoitettiin Saulille, lähetti hän toiset miehet; mutta hekin  joutuivat hurmoksiin. Ja Saul lähetti vielä kolmannet miehet, mutta  hekin joutuivat hurmoksiin.</verse>
        <verse osisID='1Sam.19.22'>Silloin hän itse lähti Raamaan. Ja kun hän tuli sen suuren  vesisäiliön luo, joka on Seekussa, kysyi hän: "Missä ovat Samuel ja  Daavid?" Hänelle vastattiin: "He ovat Raaman Naajotissa".</verse>
        <verse osisID='1Sam.19.23'>Mutta kun hän oli menossa sinne, Raaman Naajotiin, tuli Jumalan  henki häneenkin, niin että hän kulki hurmoksissa, kunnes tuli Raaman  Naajotiin.</verse>
        <verse osisID='1Sam.19.24'>Silloin hänkin riisui vaatteensa ja joutui hurmoksiin Samuelin  edessä; ja hän kaatui maahan ja makasi alastonna koko sen päivän ja koko  sen yön. Sentähden on tapana sanoa: "Onko Saulkin profeettain joukossa?"</verse>
      </chapter>
      <chapter osisID='1Sam.20'>
        <verse osisID='1Sam.20.1'>Mutta Daavid pakeni Raaman Naajotista, tuli ja puhui Joonatanille:  "Mitä minä olen tehnyt? Mitä vääryyttä, mitä syntiä minä olen tehnyt  sinun isääsi vastaan, kun hän väijyy henkeäni?"</verse>
        <verse osisID='1Sam.20.2'>Tämä vastasi hänelle: "Pois se! Et sinä kuole. Katso, isäni ei tee  mitään, suurta eikä pientä, ilmoittamatta minulle. Miksi sitten isäni  salaisi minulta tämän? Ei ole niin."</verse>
        <verse osisID='1Sam.20.3'>Mutta Daavid vielä vakuutti vannoen ja sanoi: "Isäsi tietää, että  minä olen saanut armon sinun silmiesi edessä; sentähden hän ajattelee:  'Älköön Joonatan saako tietää tätä, ettei hän tulisi murheelliseksi'.  Mutta niin totta kuin Herra elää ja niin totta kuin sinä itse elät: on  vain askel minun ja kuoleman välillä."</verse>
        <verse osisID='1Sam.20.4'>Niin Joonatan sanoi Daavidille: "Mitä sinä vain lausut toivovasi, sen  minä sinulle teen".</verse>
        <verse osisID='1Sam.20.5'>Daavid sanoi Joonatanille: "Katso, huomenna on uusikuu, ja minun  pitäisi istua aterioimassa kuninkaan kanssa; mutta salli minun mennä ja  kätkeytyä ulos kedolle ylihuomeniltaan asti.</verse>
        <verse osisID='1Sam.20.6'>Jos isäsi kaipaa minua, niin sano: 'Daavid pyysi minulta, että saisi  käväistä kaupungissaan Beetlehemissä, sillä koko suvulla on siellä  jokavuotiset teurasuhrit'.</verse>
        <verse osisID='1Sam.20.7'>Ja jos hän sanoo: 'Hyvä on', niin voi palvelijasi olla rauhassa.  Mutta jos hän vihastuu, niin tiedä, että hänellä on paha mielessä.</verse>
        <verse osisID='1Sam.20.8'>Tee siis laupeus palvelijallesi, koska olet ottanut palvelijasi  Herran liittoon kanssasi. Mutta jos minussa on vääryys, niin surmaa sinä  minut; sillä miksi sinä veisit minut isäsi eteen?"</verse>
        <verse osisID='1Sam.20.9'>Joonatan sanoi: "Pois se! Jos huomaan, että minun isälläni on paha  mielessä sinua vastaan, niin minä sen varmasti sinulle ilmoitan."</verse>
        <verse osisID='1Sam.20.10'>Mutta Daavid sanoi Joonatanille: "Kunpa sitten joku ilmoittaisi  minulle, antaako isäsi sinulle kovan vastauksen".</verse>
        <verse osisID='1Sam.20.11'>Joonatan sanoi Daavidille: "Tule, menkäämme ulos kedolle".  Niin he  menivät molemmat ulos kedolle.</verse>
        <verse osisID='1Sam.20.12'>Ja Joonatan sanoi Daavidille: "Minä vakuutan Herran, Israelin  Jumalan, kautta, että koetan huomenna tai ylihuomenna tähän aikaan  päästä selville isästäni; ja jos Daavidin asiat ovat hyvin, niin minä  varmasti lähetän siitä tiedon ja ilmoitan sen sinulle.</verse>
        <verse osisID='1Sam.20.13'>Herra rangaiskoon Joonatania nyt ja vasta, jollen minä, jos isäni  mielii tehdä sinulle pahaa, ilmoita sitä sinulle ja päästä sinua  menemään rauhassa. Herra olkoon sinun kanssasi, niinkuin hän on ollut  minun isäni kanssa.</verse>
        <verse osisID='1Sam.20.14'>Etkö sinäkin, jos minä silloin vielä elän, etkö sinäkin tee Herran  laupeutta minulle, niin ettei minun tarvitse kuolla?</verse>
        <verse osisID='1Sam.20.15'>Ethän koskaan kiellä laupeuttasi minun suvultani, et silloinkaan,  kun Herra hävittää Daavidin vihamiehet kaikki tyynni maan päältä?"</verse>
        <verse osisID='1Sam.20.16'>Niin Joonatan teki liiton Daavidin suvun kanssa. Ja Herra vaati  koston Daavidin vihamiehiltä.</verse>
        <verse osisID='1Sam.20.17'>Ja Joonatan vannotti vielä Daavidin heidän keskinäisen rakkautensa  kautta, sillä hän rakasti häntä niinkuin omaa sieluansa.</verse>
        <verse osisID='1Sam.20.18'>Ja Joonatan sanoi hänelle: "Huomenna on uusikuu, ja sinua kaivataan,  kun paikkasi on tyhjä.</verse>
        <verse osisID='1Sam.20.19'>Mutta ylihuomenna mene nopeasti siihen paikkaan, johon kätkeydyit  sinä päivänä, jona se teko tapahtui, ja istuudu Eselin kiven ääreen.</verse>
        <verse osisID='1Sam.20.20'>Niin minä ammun kolme nuolta sen laitaa kohti, niinkuin ampuisin  maaliin.</verse>
        <verse osisID='1Sam.20.21'>Sitten minä lähetän palvelijan sanoen: 'Mene ja hae nuolet'.  Jos  minä silloin sanon palvelijalle: 'Katso, nuolet ovat takanasi,  tännempänä, ota ne', niin tule kotiin, sillä silloin voit olla rauhassa  eikä mitään ole tekeillä; niin totta kuin Herra elää.</verse>
        <verse osisID='1Sam.20.22'>Mutta jos minä sanon sille nuorelle miehelle näin: 'Katso, nuolet  ovat edessäsi, sinnempänä', niin lähde, sillä Herra lähettää sinut pois.</verse>
        <verse osisID='1Sam.20.23'>Ja mitä minä ja sinä olemme keskenämme puhuneet, sen todistaja  meidän välillämme, minun ja sinun, on Herra iankaikkisesti."</verse>
        <verse osisID='1Sam.20.24'>Niin Daavid kätkeytyi kedolle. Ja kun uusikuu tuli, istuutui  kuningas aterialle.</verse>
        <verse osisID='1Sam.20.25'>Kuningas istui tavallisella istuimellansa, istuimella seinän  vieressä. Ja Joonatan nousi seisomaan, ja Abner istuutui Saulin viereen.  Mutta Daavidin paikka oli tyhjä.</verse>
        <verse osisID='1Sam.20.26'>Saul ei kuitenkaan sanonut mitään sinä päivänä, sillä hän ajatteli:  "Jotakin on hänelle tapahtunut: hän ei liene puhdas; varmaankaan hän ei  ole puhdas".</verse>
        <verse osisID='1Sam.20.27'>Mutta kun Daavidin paikka oli tyhjä seuraavanakin päivänä, toisena  uudenkuun päivänä, sanoi Saul pojallensa Joonatanille: "Miksi ei Iisain  poika ole eilen eikä tänään tullut aterialle?"</verse>
        <verse osisID='1Sam.20.28'>Joonatan vastasi Saulille: "Daavid pyysi minulta, että saisi mennä  Beetlehemiin;</verse>
        <verse osisID='1Sam.20.29'>hän sanoi: 'Salli minun mennä, sillä meillä on suvun teurasuhrit  kaupungissa, ja veljeni itse on käskenyt minut sinne; jos minä siis olen  saanut armon sinun silmiesi edessä, niin päästä minut katsomaan  veljiäni'. Sentähden hän ei ole tullut kuninkaan pöytään."</verse>
        <verse osisID='1Sam.20.30'>Silloin Saul vihastui Joonataniin ja sanoi hänelle: "Sinä  säädyttömän naisen poika! Tiesinhän minä, että sinä olet mieltynyt  Iisain poikaan, häpeäksi itsellesi ja häpeäksi äitisi hävylle.</verse>
        <verse osisID='1Sam.20.31'>Sillä niin kauan kuin Iisain poika elää maan päällä, et sinä eikä  sinun kuninkuutesi ole turvassa. Lähetä nyt noutamaan hänet minun  luokseni, sillä hän on kuoleman oma."</verse>
        <verse osisID='1Sam.20.32'>Joonatan vastasi isälleen Saulille ja sanoi hänelle: "Miksi hänet on  surmattava? Mitä hän on tehnyt?"</verse>
        <verse osisID='1Sam.20.33'>Silloin Saul heitti keihään häntä kohti surmataksensa hänet.  Niin  Joonatan ymmärsi, että hänen isänsä oli päättänyt tappaa Daavidin.</verse>
        <verse osisID='1Sam.20.34'>Ja Joonatan nousi pöydästä, vihasta hehkuen, eikä syönyt mitään  toisena uudenkuun päivänä, sillä hän oli murheissaan Daavidin tähden,  koska hänen isänsä oli häväissyt tätä.</verse>
        <verse osisID='1Sam.20.35'>Seuraavana aamuna Joonatan lähti ulos kedolle, niinkuin hän oli  sopinut Daavidin kanssa, ja hänellä oli mukanaan pieni poikanen.</verse>
        <verse osisID='1Sam.20.36'>Ja hän sanoi pojalle: "Juokse noutamaan nuolet, jotka minä ammun".  Ja pojan juostessa hän ampui nuolen hänen ylitsensä.</verse>
        <verse osisID='1Sam.20.37'>Ja kun poika oli tulemassa siihen paikkaan, missä Joonatanin ampuma  nuoli oli, huusi Joonatan pojalle ja sanoi: "Nuoli on edessäsi,  sinnempänä".</verse>
        <verse osisID='1Sam.20.38'>Ja Joonatan huusi vielä pojalle: "Riennä nopeasti, älä seisahtele!"  Niin Joonatanin poikanen otti nuolen ja tuli herransa luo.</verse>
        <verse osisID='1Sam.20.39'>Eikä poika tiennyt asiasta mitään; ainoastaan Joonatan ja Daavid  tiesivät sen.</verse>
        <verse osisID='1Sam.20.40'>Ja Joonatan antoi aseensa pojalle, joka hänellä oli mukanaan, ja  sanoi hänelle: "Mene ja vie nämä kaupunkiin".</verse>
        <verse osisID='1Sam.20.41'>Ja kun poika oli mennyt, nousi Daavid ylös etelän puolelta; ja hän  lankesi kasvoilleen maahan ja kumartui kolme kertaa; ja he suutelivat  toisiansa ja itkivät yhdessä; Daavid itki hillittömästi.</verse>
        <verse osisID='1Sam.20.42'>Ja Joonatan sanoi Daavidille: "Mene rauhassa. Niin on, kuin me  molemmat olemme vannoneet Herran nimeen ja sanoneet: 'Herra on todistaja  meidän välillämme, minun ja sinun, ja minun jälkeläisteni ja sinun  jälkeläistesi välillä iankaikkisesti'."</verse>
        <verse osisID='1Sam.20.43'>Sitten Daavid nousi ja lähti, mutta Joonatan palasi kaupunkiin.</verse>
      </chapter>
      <chapter osisID='1Sam.21'>
        <verse osisID='1Sam.21.1'>Ja Daavid tuli pappi Ahimelekin luo Noobiin. Mutta Ahimelek tuli  vavisten Daavidia vastaan ja kysyi häneltä: "Miksi sinä tulet yksin,  eikä ole ketään sinun kanssasi?"</verse>
        <verse osisID='1Sam.21.2'>Daavid vastasi pappi Ahimelekille: "Kuningas on käskenyt minut  asialle ja sanoi minulle: 'Älköön kukaan saako tietää mitään siitä  asiasta, jolle minä sinut lähetän, ja siitä käskystä, jonka minä olen  sinulle antanut'. Ja palvelijat minä olen määrännyt siihen ja siihen  paikkaan.</verse>
        <verse osisID='1Sam.21.3'>Anna nyt minulle, mitä sinulla on, viisi leipää, tahi mitä muuta  löytyy."</verse>
        <verse osisID='1Sam.21.4'>Pappi vastasi Daavidille ja sanoi: "Tavallista leipää minulla ei ole;  ainoastaan pyhää leipää on, jos vain palvelijat ovat karttaneet naisia".</verse>
        <verse osisID='1Sam.21.5'>Daavid vastasi papille ja sanoi hänelle: "Totisesti olivat naiset  eristettyinä meistä niinkuin ennenkin, milloin minä olen retkelle  lähtenyt; ovatpa palvelijain reputkin aina olleet pyhät, vaikka retki on  ollutkin tavallinen retki. Sitä enemmän leipä repuissa nyt pysyy  pyhänä."</verse>
        <verse osisID='1Sam.21.6'>Niin pappi antoi hänelle pyhää leipää; sillä siellä ei ollut muuta  leipää kuin näkyleipiä, jotka oli siirretty pois Herran edestä, että  sinne samana päivänä, jona ne oli otettu pois, pantaisiin tuoreet  leivät.</verse>
        <verse osisID='1Sam.21.7'>Mutta siellä oli sinä päivänä eristettynä Herran edessä eräs Saulin  palvelija, nimeltä Dooeg, edomilainen, Saulin paimenten päämies.</verse>
        <verse osisID='1Sam.21.8'>Ja Daavid kysyi vielä Ahimelekiltä: "Eikö sinulla ole täällä yhtään  keihästä tai miekkaa? Sillä minä en ottanut mukaani, en miekkaani enkä  muita aseitani, koska kuninkaan asia oli niin kiireellinen."</verse>
        <verse osisID='1Sam.21.9'>Pappi vastasi: "On, sen filistealaisen Goljatin miekka, jonka sinä  surmasit Tammilaaksossa; katso, se on vaippaan käärittynä tuolla kasukan  takana. Jos tahdot ottaa itsellesi sen, niin ota; sillä muuta kuin se ei  täällä ole." Daavid sanoi: "Ei ole toista sen vertaista; anna se  minulle".</verse>
        <verse osisID='1Sam.21.10'>Sitten Daavid nousi ja pakeni sinä päivänä Saulia ja tuli Aakiin,  Gatin kuninkaan, luo.</verse>
        <verse osisID='1Sam.21.11'>Mutta Aakiin palvelijat sanoivat hänelle: "Eikö tämä ole Daavid, sen  maan kuningas? Eivätkö he karkeloiden virittäneet hänelle tätä laulua:  'Saul voitti tuhat, mutta Daavid kymmenentuhatta'?"</verse>
        <verse osisID='1Sam.21.12'>Daavid pani mieleensä nämä sanat ja pelkäsi suuresti Aakista, Gatin  kuningasta.</verse>
        <verse osisID='1Sam.21.13'>Niin hän tekeytyi mielipuoleksi heidän silmiensä edessä ja raivosi  heidän käsissään ja piirusteli portin oviin ja valutti sylkeä partaansa.</verse>
        <verse osisID='1Sam.21.14'>Silloin Aakis sanoi palvelijoilleen: "Näettehän, että mies on hullu.  Miksi toitte hänet minun luokseni?</verse>
        <verse osisID='1Sam.21.15'>Puuttuuko minulta hulluja, kun toitte tämän hulluttelemaan minun  eteeni? Tällainenko saisi tulla minun hoviini?"</verse>
      </chapter>
      <chapter osisID='1Sam.22'>
        <verse osisID='1Sam.22.1'>Niin Daavid lähti sieltä ja pääsi pakoon Adullamin luolaan.  Ja kun  hänen veljensä ja koko hänen isänsä perhe kuulivat sen, tulivat he sinne  hänen luoksensa.</verse>
        <verse osisID='1Sam.22.2'>Ja hänen luoksensa kokoontui kaikenlaista ahdingossa olevaa,  velkaantunutta ja katkeroitunutta väkeä, ja hän rupesi heidän  päämiehekseen. Näin liittyi häneen noin neljäsataa miestä.</verse>
        <verse osisID='1Sam.22.3'>Sieltä Daavid meni Mooabin Mispeen. Ja hän sanoi Mooabin kuninkaalle:  "Salli minun isäni ja äitini tulla asumaan teidän luoksenne, kunnes saan  tietää, mitä Jumala minulle tekee".</verse>
        <verse osisID='1Sam.22.4'>Ja hän vei heidät Mooabin kuninkaan eteen; ja he jäivät tämän luo  kaikeksi aikaa, minkä Daavid oli vuorilinnassa.</verse>
        <verse osisID='1Sam.22.5'>Mutta profeetta Gaad sanoi Daavidille: "Älä jää vuorilinnaan; lähde  täältä ja mene Juudan maahan". Niin Daavid lähti ja tuli Jaar-Heretiin.</verse>
        <verse osisID='1Sam.22.6'>Ja Saul kuuli, että oli saatu vihiä Daavidista ja niistä miehistä,  jotka olivat hänen kanssaan; ja Saul istui Gibeassa tamariskipuun alla  kummulla, keihäs kädessä, ja kaikki hänen palvelijansa seisoivat hänen  luonaan.</verse>
        <verse osisID='1Sam.22.7'>Niin Saul sanoi palvelijoilleen, jotka seisoivat hänen luonaan:  "Kuulkaa, benjaminilaiset! Antaako Iisain poika teillekin kaikille  pellot ja viinitarhat, ja tekeekö hän teidät kaikki tuhannen- ja  sadanpäämiehiksi?</verse>
        <verse osisID='1Sam.22.8'>Tehän olette kaikki salaliitossa minua vastaan, eikä kukaan ole  ilmaissut minulle, että oma poikani on tehnyt liiton Iisain pojan  kanssa. Ei kukaan teistä välitä niin paljoa minusta, että olisi  ilmaissut sen minulle. Sillä minun poikani on yllyttänyt palvelijani  väijymään minua, niinkuin nyt tapahtuu."</verse>
        <verse osisID='1Sam.22.9'>Niin edomilainen Dooeg, joka seisoi siinä Saulin palvelijain kanssa,  vastasi ja sanoi: "Minä näin Iisain pojan tulevan Noobiin, Ahimelekin,  Ahitubin pojan, luo.</verse>
        <verse osisID='1Sam.22.10'>Tämä kysyi hänelle neuvoa Herralta ja evästi hänet ja antoi hänelle  filistealaisen Goljatin miekan."</verse>
        <verse osisID='1Sam.22.11'>Silloin kuningas lähetti kutsumaan pappi Ahimelekin, Ahitubin pojan,  ja koko hänen isänsä suvun, Noobin papit. Ja he tulivat kaikki kuninkaan  luo.</verse>
        <verse osisID='1Sam.22.12'>Niin Saul sanoi: "Kuule, Ahitubin poika!" Hän vastasi: "Tässä olen,  Herrani".</verse>
        <verse osisID='1Sam.22.13'>Saul sanoi hänelle: "Miksi te olette salaliitossa minua vastaan,  sinä ja Iisain poika, koska sinä olet antanut hänelle leipää ja miekan  ja kysynyt hänelle Herralta neuvoa, että hän ryhtyisi väijymään minua,  niinkuin nyt tapahtuu?"</verse>
        <verse osisID='1Sam.22.14'>Ahimelek vastasi kuninkaalle ja sanoi: "Kuka on kaikkien sinun  palvelijaisi joukossa niin uskottu kuin Daavid, joka on kuninkaan vävy  ja sinun henkivartiostosi päällikkö ja on korkeassa arvossa sinun  hovissasi?</verse>
        <verse osisID='1Sam.22.15'>Enhän minä nyt ensi kertaa kysynyt hänelle Jumalalta neuvoa.  Pois  se! Älköön kuningas lukeko mitään viaksi minulle, palvelijalleen,  älköönkä kaikelle minun isäni suvulle, sillä palvelijasi ei tietänyt  kaikesta tästä vähän vähääkään."</verse>
        <verse osisID='1Sam.22.16'>Mutta kuningas sanoi: "Sinun on kuolemalla kuoltava, Ahimelek, sinun  ja koko sinun isäsi suvun".</verse>
        <verse osisID='1Sam.22.17'>Ja kuningas sanoi henkivartijoille, jotka seisoivat hänen luonaan:  "Käykää tänne ja surmatkaa Herran papit, sillä hekin pitävät Daavidin  puolta; ja vaikka tiesivät hänen paenneen, eivät he ilmoittaneet sitä  minulle". Mutta kuninkaan palvelijat eivät tahtoneet ojentaa kättään  lyömään kuoliaaksi Herran pappeja.</verse>
        <verse osisID='1Sam.22.18'>Niin kuningas sanoi Dooegille: "Käy sinä tänne ja lyö papit  kuoliaaksi". Ja edomilainen Dooeg astui esiin ja löi papit kuoliaaksi;  ja hän tappoi sinä päivänä kahdeksankymmentä viisi pellavakasukkaa  kantavaa miestä.</verse>
        <verse osisID='1Sam.22.19'>Myös pappiskaupungin Noobin asukkaat hän surmasi miekan terällä,  sekä miehet että naiset, sekä lapset että imeväiset; jopa raavaat, aasit  ja lampaatkin hän tappoi miekan terällä.</verse>
        <verse osisID='1Sam.22.20'>Ainoastaan yksi Ahimelekin, Ahitubin pojan, poika, nimeltä Ebjatar,  pelastui ja pakeni Daavidin luo.</verse>
        <verse osisID='1Sam.22.21'>Ja Ebjatar kertoi Daavidille, että Saul oli tappanut Herran papit.</verse>
        <verse osisID='1Sam.22.22'>Niin Daavid sanoi Ebjatarille: "Minä ymmärsin jo silloin, että  edomilainen Dooeg, kun hän oli siellä, oli ilmaiseva sen Saulille. Minä  olen syypää koko sinun isäsi suvun, joka hengen, kuolemaan.</verse>
        <verse osisID='1Sam.22.23'>Jää minun luokseni, älä pelkää; sillä joka väijyy sinun henkeäsi, se  väijyy minun henkeäni. Minun luonani sinä olet turvassa."</verse>
      </chapter>
      <chapter osisID='1Sam.23'>
        <verse osisID='1Sam.23.1'>Daavidille ilmoitettiin: "Katso, filistealaiset ovat taistelemassa  Kegilaa vastaan ja ryöstävät puimatantereita".</verse>
        <verse osisID='1Sam.23.2'>Niin Daavid kysyi Herralta: "Menenkö minä ja lyönkö nämä  filistealaiset maahan?" Herra vastasi Daavidille: "Mene, lyö  filistealaiset maahan ja pelasta Kegila".</verse>
        <verse osisID='1Sam.23.3'>Mutta Daavidin miehet sanoivat hänelle: "Mehän elämme pelossa jo  täällä Juudassa. Menisimmekö vielä Kegilaan filistealaisten  taistelurivejä vastaan?"</verse>
        <verse osisID='1Sam.23.4'>Niin Daavid kysyi taas Herralta, ja Herra vastasi hänelle ja sanoi:  "Nouse ja mene alas Kegilaan; sillä minä annan filistealaiset sinun  käsiisi".</verse>
        <verse osisID='1Sam.23.5'>Ja Daavid meni miehinensä Kegilaan ja ryhtyi taisteluun  filistealaisia vastaan ja kuljetti heidän karjansa pois ja tuotti heille  suuren tappion. Näin Daavid pelasti Kegilan asukkaat.</verse>
        <verse osisID='1Sam.23.6'>Ja kun Ebjatar, Ahimelekin poika, pakeni Daavidin luo Kegilaan,  seurasi kasukka hänen mukanaan.</verse>
        <verse osisID='1Sam.23.7'>Saulille ilmoitettiin, että Daavid oli mennyt Kegilaan. Niin Saul  sanoi: "Jumala on jättänyt hänet minun käsiini, sillä hän on itse  sulkenut itsensä sisälle, kun on mennyt kaupunkiin, jossa on ovet ja  salvat".</verse>
        <verse osisID='1Sam.23.8'>Sitten Saul kuulutti kaiken kansan sotaan, menemään alas Kegilaan,  piirittämään Daavidia ja hänen miehiänsä.</verse>
        <verse osisID='1Sam.23.9'>Kun Daavid sai tietää, että Saul hankki hänelle tuhoa, sanoi hän  pappi Ebjatarille: "Tuo tänne kasukka".</verse>
        <verse osisID='1Sam.23.10'>Ja Daavid sanoi: "Herra, Israelin Jumala! Sinun palvelijasi on  kuullut, että Saul aikoo tulla Kegilaan hävittämään kaupungin minun  tähteni.</verse>
        <verse osisID='1Sam.23.11'>Luovuttavatko Kegilan miehet minut hänen käsiinsä? Tuleeko Saul,  niinkuin palvelijasi on kuullut? Herra, Israelin Jumala, ilmoita se  palvelijallesi." Herra vastasi: "Tulee".</verse>
        <verse osisID='1Sam.23.12'>Ja Daavid kysyi vielä: "Luovuttavatko Kegilan miehet minut ja minun  mieheni Saulin käsiin?" Herra vastasi: "Luovuttavat".</verse>
        <verse osisID='1Sam.23.13'>Niin Daavid nousi miehinensä, joita oli noin kuusisataa miestä, ja  he lähtivät Kegilasta ja kuljeskelivat paikasta toiseen. Mutta kun  Saulille kerrottiin, että Daavid oli päässyt pakoon Kegilasta, luopui  hän retkestänsä.</verse>
        <verse osisID='1Sam.23.14'>Ja Daavid oleskeli erämaassa vuorten huipuilla; hän oleskeli Siifin  erämaan vuoristossa. Ja Saul etsi häntä kaiken aikaa, mutta Jumala ei  antanut häntä tämän käsiin.</verse>
        <verse osisID='1Sam.23.15'>Daavid huomasi, että Saul oli lähtenyt väijymään hänen henkeänsä, ja  Daavid oli Hooreksessa, Siifin erämaassa.</verse>
        <verse osisID='1Sam.23.16'>Silloin Saulin poika Joonatan nousi ja meni Daavidin luo Hoorekseen  ja rohkaisi häntä Jumalassa.</verse>
        <verse osisID='1Sam.23.17'>Hän sanoi hänelle: "Älä pelkää; sillä minun isäni Saulin käsi ei ole  tapaava sinua, vaan sinusta tulee Israelin kuningas, ja minä tulen  olemaan lähinnä sinua. Myös minun isäni Saul tietää kyllä sen."</verse>
        <verse osisID='1Sam.23.18'>Sitten he molemmat tekivät liiton Herran edessä. Ja Daavid jäi  Hoorekseen, mutta Joonatan palasi kotiinsa.</verse>
        <verse osisID='1Sam.23.19'>Mutta siifiläisiä meni Saulin luo Gibeaan, ja he sanoivat: "Daavid  piileksii meillä päin, vuorten huipuilla Hooreksessa, Gibeat-Hakilassa,  joka on kallioerämaasta etelään.</verse>
        <verse osisID='1Sam.23.20'>Niin tule nyt sinne, kuningas, milloin vain haluat tulla; me kyllä  luovutamme hänet kuninkaan käsiin."</verse>
        <verse osisID='1Sam.23.21'>Saul sanoi: "Herra siunatkoon teitä, kun te säälitte minua.</verse>
        <verse osisID='1Sam.23.22'>Menkää, pitäkää häntä vielä silmällä, tiedustelkaa ja katsokaa,  missä paikassa hänen jalkansa liikkuu ja kuka hänet on siellä nähnyt;  sillä minulle on sanottu, että hän on hyvin kavala.</verse>
        <verse osisID='1Sam.23.23'>Katsokaa ja tiedustelkaa kaikki piilopaikat, joihin hän voi  piiloutua. Palatkaa sitten minun luokseni ja tuokaa varmat tiedot, niin  minä lähden teidän kanssanne. Ja jos hän on tässä maassa, niin minä  etsin hänet kaikkien Juudan sukujen seasta."</verse>
        <verse osisID='1Sam.23.24'>Ja he nousivat ja menivät Siifiin Saulin edellä. Mutta Daavid  miehineen oli Maaonin erämaassa, aromaassa, kallioerämaasta etelään.</verse>
        <verse osisID='1Sam.23.25'>Kun Saul miehineen meni etsimään Daavidia, ilmoitettiin se tälle, ja  hän laskeutui eräälle kalliolle ja jäi Maaonin erämaahan. Kun Saul kuuli  sen, lähti hän ajamaan Daavidia takaa Maaonin erämaahan.</verse>
        <verse osisID='1Sam.23.26'>Ja Saul kulki vuoren toista puolta ja Daavid miehineen vuoren toista  puolta. Ja kun Daavid riensi pakoon Saulin tieltä ja Saul miehinensä oli  kiertämässä Daavidia ja hänen miehiänsä, ottaaksensa heidät kiinni,</verse>
        <verse osisID='1Sam.23.27'>tuli sanansaattaja Saulin luo ja sanoi: "Tule kiiruusti, sillä  filistealaiset ovat hyökänneet maahan".</verse>
        <verse osisID='1Sam.23.28'>Silloin Saul lakkasi ajamasta takaa Daavidia ja lähti filistealaisia  vastaan. Siitä se paikka sai nimekseen Mahlekotkallio.</verse>
      </chapter>
      <chapter osisID='1Sam.24'>
        <verse osisID='1Sam.24.1'>Mutta Daavid lähti sieltä ja oleskeli Een-Gedin vuorten huipuilla.</verse>
        <verse osisID='1Sam.24.2'>Ja kun Saul palasi ajamasta filistealaisia takaa, ilmoitettiin  hänelle: "Katso, Daavid on Een-Gedin erämaassa".</verse>
        <verse osisID='1Sam.24.3'>Niin Saul otti kolmetuhatta valiomiestä koko Israelista ja meni  etsimään Daavidia ja hänen miehiään Kauriskallioiden itäpuolelta.</verse>
        <verse osisID='1Sam.24.4'>Ja kun hän tuli tien varrella oleville karjatarhoille, oli siellä  luola; ja Saul meni luolaan tarpeelleen. Mutta Daavid ja hänen miehensä  istuivat luolan perällä.</verse>
        <verse osisID='1Sam.24.5'>Niin Daavidin miehet sanoivat hänelle: "Katso, tämä on se päivä,  josta Herra on sanonut sinulle: 'Minä annan vihamiehesi sinun käsiisi,  tehdäksesi hänelle, mitä hyväksi näet'". Ja Daavid nousi ja leikkasi  salaa kappaleen Saulin viitan liepeestä.</verse>
        <verse osisID='1Sam.24.6'>Mutta sen jälkeen Daavidin omatunto soimasi häntä siitä, että hän oli  leikannut Saulin viitan lievettä.</verse>
        <verse osisID='1Sam.24.7'>Ja hän sanoi miehillensä: "Pois se! Herra varjelkoon minua tekemästä  sitä herralleni, Herran voidellulle, että satuttaisin käteni häneen;  sillä hän on Herran voideltu".</verse>
        <verse osisID='1Sam.24.8'>Ja Daavid kovisti miehiänsä eikä sallinut heidän hyökätä Saulin  kimppuun. Niin Saul nousi luolasta ja meni matkaansa.</verse>
        <verse osisID='1Sam.24.9'>Senjälkeen Daavid myös nousi, lähti luolasta ja huusi Saulin jälkeen:  "Minun herrani, kuningas!" Kun Saul katsahti taaksensa, kumartui Daavid  kasvoilleen maahan ja osoitti kunnioitusta.</verse>
        <verse osisID='1Sam.24.10'>Ja Daavid sanoi Saulille: "Miksi sinä kuuntelet ihmisten puhetta,  jotka sanovat: 'Daavid hankkii sinulle onnettomuutta'?</verse>
        <verse osisID='1Sam.24.11'>Katso, näethän nyt omin silmin, kuinka Herra tänä päivänä antoi  sinut minun käsiini luolassa, mutta minä säästin sinut, vaikka minua  neuvottiin tappamaan sinut; sillä minä ajattelin: 'Minä en satuta  kättäni herraani; sillä hän on Herran voideltu'.</verse>
        <verse osisID='1Sam.24.12'>Katso itse, isäni, katso tätä viittasi liepeen kappaletta, joka on  minun kädessäni. Kun minä leikkasin sen sinun viittasi liepeestä enkä  sinua tappanut, niin ymmärrä siitä ja näe, ettei minulla ole tekeillä  mitään pahaa tai rikollista ja etten minä ole sinua vastaan rikkonut,  vaikka sinä vainoat minua ottaaksesi minulta hengen.</verse>
        <verse osisID='1Sam.24.13'>Herra tuomitkoon meidän välillämme, minun ja sinun, ja Herra  kostakoon sinulle minun puolestani, mutta minun käteni ei sinuun satu.</verse>
        <verse osisID='1Sam.24.14'>On, niinkuin vanha sananlasku sanoo: 'Jumalattomuus tulee  jumalattomista'; mutta minun käteni ei sinuun satu.</verse>
        <verse osisID='1Sam.24.15'>Kenen jälkeen Israelin kuningas on lähtenyt? Ketä sinä ajat takaa?  Koiranraatoa, yhtä kirppua!</verse>
        <verse osisID='1Sam.24.16'>Herra olkoon tuomari ja tuomitkoon meidän välillämme, minun ja  sinun; hän nähköön ja ajakoon minun asiani ja auttakoon minut sinun  käsistäsi oikeuteeni."</verse>
        <verse osisID='1Sam.24.17'>Kun Daavid oli päättänyt tämän puheensa Saulille, sanoi Saul: "Eikö  se ole sinun äänesi, poikani Daavid?" Ja Saul korotti äänensä ja itki.</verse>
        <verse osisID='1Sam.24.18'>Ja hän sanoi Daavidille: "Sinä olet minua vanhurskaampi, sillä sinä  olet tehnyt minulle hyvää, vaikka minä olen tehnyt sinulle pahaa.</verse>
        <verse osisID='1Sam.24.19'>Sinä olet tänä päivänä osoittanut hyvyyttäsi minua kohtaan, kun et  tappanut minua, vaikka Herra oli antanut minut sinun käsiisi.</verse>
        <verse osisID='1Sam.24.20'>Sillä kun joku kohtaa vihollisensa, päästääkö hän hänet menemään  rauhassa? Herra palkitkoon sinulle runsaasti sen, mitä olet tänä päivänä  tehnyt minulle.</verse>
        <verse osisID='1Sam.24.21'>Ja katso, nyt minä tiedän, että sinä tulet kuninkaaksi ja että  Israelin kuninkuus on pysyvä sinun kädessäsi.</verse>
        <verse osisID='1Sam.24.22'>Niin vanno nyt minulle Herran kautta, ettet hukuta minun  jälkeläisiäni etkä hävitä minun nimeäni isäni suvusta."</verse>
        <verse osisID='1Sam.24.23'>Ja Daavid vannoi Saulille. Sitten Saul meni kotiinsa; mutta Daavid  ja hänen miehensä nousivat vuorilinnaan.</verse>
      </chapter>
      <chapter osisID='1Sam.25'>
        <verse osisID='1Sam.25.1'>Ja Samuel kuoli, ja koko Israel kokoontui pitämään hänen  valittajaisiaan, ja he hautasivat hänet hänen kotipaikkaansa Raamaan. Ja  Daavid nousi ja meni Paaranin erämaahan.</verse>
        <verse osisID='1Sam.25.2'>Ja Maaonissa oli mies, jolla oli karjataloutensa Karmelissa, ja se  mies oli hyvin rikas: hänellä oli kolmetuhatta lammasta ja tuhat vuohta.  Ja hän oli keritsemässä lampaitansa Karmelissa.</verse>
        <verse osisID='1Sam.25.3'>Miehen nimi oli Naabal, ja hänen vaimonsa nimi oli Abigail.  Vaimo  oli hyvin ymmärtäväinen ja vartaloltaan kaunis, mutta mies oli tyly ja  menoissaan raaka; hän oli kaalebilainen.</verse>
        <verse osisID='1Sam.25.4'>Ja kun Daavid kuuli erämaassa, että Naabal keritsi lampaitansa,</verse>
        <verse osisID='1Sam.25.5'>lähetti hän sinne kymmenen nuorta miestä, ja Daavid sanoi nuorille  miehille: "Menkää Karmeliin, ja kun tulette Naabalin luo, niin  tervehtikää häntä minun nimessäni</verse>
        <verse osisID='1Sam.25.6'>ja sanokaa sille eläjälle: 'Sinä elät rauhassa; rauhassa elää myös  sinun perheesi ja kaikki, mitä sinulla on.</verse>
        <verse osisID='1Sam.25.7'>Minä olen nyt kuullut, että sinulla on lammasten keritsiäiset. Sinun  paimenesi ovat olleet meidän läheisyydessämme; me emme ole heitä  loukanneet, eikä heiltä ole mitään hävinnyt koko sinä aikana, minkä ovat  olleet Karmelissa.</verse>
        <verse osisID='1Sam.25.8'>Kysy nuorilta miehiltäsi, niin he sanovat sen sinulle.  Saakoot siis  nämä miehet armon sinun silmiesi edessä, sillä mehän olemme tulleet  juhlapäivänä. Anna sentähden palvelijoillesi ja pojallesi Daavidille  sitä, mitä sinulla on käsillä.'"</verse>
        <verse osisID='1Sam.25.9'>Kun Daavidin miehet tulivat sinne, puhuivat he Daavidin nimessä  Naabalille tämän kaiken ja jäivät hiljaa odottamaan.</verse>
        <verse osisID='1Sam.25.10'>Mutta Naabal vastasi Daavidin palvelijoille ja sanoi: "Kuka Daavid  on, kuka on Iisain poika? Tätä nykyä on paljon orjia, jotka karkaavat  isäntäinsä luota.</verse>
        <verse osisID='1Sam.25.11'>Ottaisinko minä ruokani ja juomani ja teuraani, jotka olen  teurastanut keritsiäisiini, ja antaisin ne miehille, jotka ovat kotoisin  ties mistä?"</verse>
        <verse osisID='1Sam.25.12'>Niin Daavidin miehet kääntyivät ja menivät pois, ja tultuaan  takaisin he kertoivat hänelle tämän kaiken.</verse>
        <verse osisID='1Sam.25.13'>Niin Daavid sanoi miehillensä: "Jokainen sitokoon miekkansa  vyölleen". Ja jokainen sitoi miekkansa vyölleen; ja Daavid itsekin sitoi  miekkansa vyölleen. Ja noin neljäsataa miestä lähti seuraamaan Daavidia,  mutta kaksisataa jäi kuormaston luo.</verse>
        <verse osisID='1Sam.25.14'>Mutta eräs nuori mies toi sanan Abigailille, Naabalin vaimolle, ja  sanoi: "Katso, Daavid on lähettänyt sanansaattajia erämaasta  tervehtimään meidän isäntäämme, mutta hän vain haukkui heitä.</verse>
        <verse osisID='1Sam.25.15'>Ne miehet ovat kuitenkin olleet meille varsin hyviä: he eivät  loukanneet meitä, eikä meiltä mitään hävinnyt koko sinä aikana, minkä  kuljeskelimme heidän läheisyydessään ollessamme kedolla.</verse>
        <verse osisID='1Sam.25.16'>He olivat muurina meidän ympärillämme yöllä ja päivällä koko sen  ajan, minkä oleskelimme heidän läheisyydessään paimentaessamme lampaita.</verse>
        <verse osisID='1Sam.25.17'>Niin ajattele nyt sinä ja katso, mitä voit tehdä, sillä onnettomuus  uhkaa meidän isäntäämme ja koko hänen taloansa. Hän itse on kelvoton  mies, niin ettei hänelle auta puhua."</verse>
        <verse osisID='1Sam.25.18'>Niin Abigail otti joutuin kaksisataa leipää, kaksi leiliä viiniä,  viisi lampaanpaistia, viisi sea-mittaa paahdettuja jyviä, sata  rusinakakkua ja kaksisataa viikunakakkua ja pani ne aasien selkään.</verse>
        <verse osisID='1Sam.25.19'>Ja hän sanoi palvelijoillensa: "Menkää minun edelläni, minä tulen  jäljessänne". Mutta miehellensä Naabalille hän ei sitä ilmoittanut.</verse>
        <verse osisID='1Sam.25.20'>Kun hän sitten ratsasti aasilla alas mäkeä vuoren suojassa, niin  katso, Daavid miehinensä tuli toista mäkeä alas häntä vastaan, niin että  hän joutui kohtaamaan heidät.</verse>
        <verse osisID='1Sam.25.21'>Mutta Daavid oli sanonut: "Mitään saamatta minä olen suojellut  kaikkea, mitä tällä miehellä oli erämaassa, niin ettei mitään ole  hävinnyt kaikesta, mitä hänellä oli. Hän on palkinnut minulle hyvän  pahalla.</verse>
        <verse osisID='1Sam.25.22'>Jumala rangaiskoon Daavidin vihamiehiä nyt ja vasta: totisesti, minä  en jätä kaikesta hänen väestänsä huomenaamuksi henkiin yhtään  miehenpuolta."</verse>
        <verse osisID='1Sam.25.23'>Mutta kun Abigail näki Daavidin, laskeutui hän kiiruusti aasin  selästä maahan, lankesi kasvoilleen Daavidin eteen ja kumartui maahan.</verse>
        <verse osisID='1Sam.25.24'>Ja kun hän oli langennut hänen jalkainsa juureen, sanoi hän: "Minun  on syy, herrani. Mutta salli palvelijattaresi puhua sinulle ja kuule  palvelijattaresi sanoja.</verse>
        <verse osisID='1Sam.25.25'>Älköön herrani välittäkö mitään tuosta kelvottomasta miehestä,  Naabalista, sillä nimi on miestä myöten. Naabal on hänen nimensä, ja  houkkamainen hän on. Mutta minä, sinun palvelijattaresi, en ole nähnyt  niitä miehiä, jotka sinä, herrani, lähetit.</verse>
        <verse osisID='1Sam.25.26'>Ja nyt, herrani, niin totta kuin Herra elää ja niin totta kuin sinä  itse elät, jonka Herra on estänyt joutumasta verivelan alaiseksi ja  auttamasta itseäsi omalla kädelläsi: käyköön nyt sinun vihamiehillesi ja  kaikille, jotka hankkivat onnettomuutta minun herralleni, niinkuin  Naabalille.</verse>
        <verse osisID='1Sam.25.27'>Ja nyt annettakoon tämä tervehdyslahja, jonka palvelijattaresi on  herralleni tuonut, niille miehille, jotka seuraavat herraani.</verse>
        <verse osisID='1Sam.25.28'>Anna palvelijattaresi rikkomus anteeksi. Sillä Herra on rakentava  minun herralleni pysyväisen huoneen, koska minun herrani käy Herran  sotia; eikä mitään pahaa löydetä sinussa koko elinaikanasi.</verse>
        <verse osisID='1Sam.25.29'>Ja jos joku nousee vainoamaan sinua ja väijymään sinun henkeäsi,  niin herrani henki on tallella elävien kukkarossa Herran, sinun  Jumalasi, tykönä; mutta sinun vihollistesi hengen hän lingolla linkoaa  pois.</verse>
        <verse osisID='1Sam.25.30'>Ja kun Herra tekee minun herralleni kaiken hyvän, josta hän on  sinulle puhunut, ja määrää sinut Israelin ruhtinaaksi,</verse>
        <verse osisID='1Sam.25.31'>niin ei sinua kaada eikä herrani tuntoa vaivaa se, että olisit  aiheettomasti vuodattanut verta ja että herrani olisi itse auttanut  itseänsä. Mutta kun Herra on tekevä hyvää minun herralleni, niin muista  palvelijatartasi."</verse>
        <verse osisID='1Sam.25.32'>Niin Daavid sanoi Abigailille: "Kiitetty olkoon Herra, Israelin  Jumala, joka tänä päivänä lähetti sinut minua vastaan.</verse>
        <verse osisID='1Sam.25.33'>Ja siunattu olkoon sinun ymmärtäväisyytesi, ja siunattu ole sinä  itse, joka tänä päivänä estit minut joutumasta verivelan alaiseksi ja  auttamasta itseäni omalla kädelläni.</verse>
        <verse osisID='1Sam.25.34'>Mutta niin totta kuin Herra, Israelin Jumala, elää, hän, joka on  pidättänyt minut tekemästä sinulle pahaa: jollet sinä joutuin olisi  tullut minua vastaan, niin totisesti ei Naabalin väestä olisi huomenna  aamun valjetessa ollut jäljellä yhtään miehenpuolta."</verse>
        <verse osisID='1Sam.25.35'>Sitten Daavid otti häneltä, mitä hän oli hänelle tuonut, ja sanoi  hänelle: "Mene rauhassa kotiisi. Katso, minä olen kuullut sinua ja  tehnyt sinulle mieliksi."</verse>
        <verse osisID='1Sam.25.36'>Kun Abigail sitten tuli Naabalin luo, oli tällä talossansa pidot,  niinkuin kuninkaan pidot; ja Naabalin sydän oli iloinen, ja hän oli  kovin juovuksissa. Niin hän ei kertonut Naabalille mitään, ennenkuin  aamu valkeni.</verse>
        <verse osisID='1Sam.25.37'>Mutta seuraavana aamuna, kun Naabalista humala oli haihtunut, kertoi  hänen vaimonsa hänelle, mitä oli tapahtunut.  Silloin hänen sydämensä  kuoleutui hänen povessaan, ja hän ikäänkuin kivettyi.</verse>
        <verse osisID='1Sam.25.38'>Ja noin kymmenen päivän kuluttua Herra löi Naabalia, niin että hän  kuoli.</verse>
        <verse osisID='1Sam.25.39'>Kun Daavid kuuli, että Naabal oli kuollut, sanoi hän: "Kiitetty  olkoon Herra, joka on kostanut Naabalille minun häväistykseni ja  pidättänyt palvelijansa pahasta ja kääntänyt Naabalin pahuuden hänen  oman päänsä päälle". Senjälkeen Daavid lähetti sanomaan Abigailille,  että hän halusi ottaa hänet vaimokseen.</verse>
        <verse osisID='1Sam.25.40'>Ja kun Daavidin palvelijat tulivat Abigailin luo Karmeliin, puhuivat  he hänelle ja sanoivat: "Daavid lähetti meidät sinun luoksesi ottamaan  sinut hänelle vaimoksi".</verse>
        <verse osisID='1Sam.25.41'>Niin hän nousi ylös, kumartui kasvoilleen maahan ja sanoi: "Katso,  palvelijattaresi on valmis rupeamaan orjattareksi ja pesemään herrani  palvelijain jalat".</verse>
        <verse osisID='1Sam.25.42'>Sitten Abigail nousi kiiruusti ylös ja istuutui aasin selkään,  samoin hänen viisi palvelijatartansa, jotka olivat hänellä seuralaisina.  Ja niin hän seurasi Daavidin sanansaattajia ja tuli hänen vaimoksensa.</verse>
        <verse osisID='1Sam.25.43'>Daavid oli nainut myös Ahinoamin Jisreelistä, niin että he molemmat  tulivat hänen vaimoikseen.</verse>
        <verse osisID='1Sam.25.44'>Mutta Saul oli antanut tyttärensä Miikalin, Daavidin vaimon,  Paltille, Laiksen pojalle, joka oli kotoisin Gallimista.</verse>
      </chapter>
      <chapter osisID='1Sam.26'>
        <verse osisID='1Sam.26.1'>Siifiläiset tulivat Saulin luo Gibeaan ja sanoivat: "Daavid piileksii  Gibeat-Hakilassa, kallioerämaan puolella".</verse>
        <verse osisID='1Sam.26.2'>Niin Saul nousi ja meni Siifin erämaahan, ja hänen kanssansa  kolmetuhatta Israelin valiomiestä, etsimään Daavidia Siifin erämaasta.</verse>
        <verse osisID='1Sam.26.3'>Ja Saul leiriytyi Gibeat-Hakilaan, joka on kallioerämaan puolella  tien varrella. Mutta Daavid oleskeli erämaassa. Ja kun Daavid huomasi,  että Saul oli tullut hänen jäljessään erämaahan,</verse>
        <verse osisID='1Sam.26.4'>lähetti hän vakoojia ja sai varman tiedon Saulin tulosta.</verse>
        <verse osisID='1Sam.26.5'>Niin Daavid nousi ja meni siihen paikkaan, johon Saul oli  leiriytynyt; ja Daavid näki, missä paikassa Saul ja hänen  sotapäällikkönsä Abner, Neerin poika, makasivat. Saul näet makasi  leirissä, ja väki oli asettunut hänen ympärilleen.</verse>
        <verse osisID='1Sam.26.6'>Ja Daavid puhui heettiläiselle Ahimelekille ja Abisaille, Serujan  pojalle, Jooabin veljelle, ja sanoi: "Kuka lähtee minun kanssani Saulin  tykö leiriin?" Abisai vastasi: "Minä lähden sinun kanssasi".</verse>
        <verse osisID='1Sam.26.7'>Niin Daavid ja Abisai menivät yöllä väen luo ja näkivät, että Saul  makasi ja nukkui leirissä, ja hänen keihäänsä oli pistettynä maahan  hänen päänpohjiinsa; mutta Abner ja väki makasivat hänen ympärillänsä.</verse>
        <verse osisID='1Sam.26.8'>Ja Abisai sanoi Daavidille: "Jumala on tänä päivänä antanut  vihamiehesi sinun käsiisi. Salli nyt minun keihästää hänet maahan; yksi  isku vain, toista ei tarvita."</verse>
        <verse osisID='1Sam.26.9'>Mutta Daavid vastasi Abisaille: "Älä surmaa häntä; sillä kuka on  rankaisematta satuttanut kätensä Herran voideltuun?"</verse>
        <verse osisID='1Sam.26.10'>Ja Daavid sanoi vielä: "Niin totta kuin Herra elää: Herra itse lyö  hänet, tahi hänen kuolinpäivänsä tulee, tahi hän menee sotaan ja  tuhoutuu siellä.</verse>
        <verse osisID='1Sam.26.11'>Mutta minä en satuta kättäni Herran voideltuun. Pois se, Herra  varjelkoon! Vaan ota nyt keihäs hänen päänpohjistaan ja vesiastia, ja  sitten menkäämme."</verse>
        <verse osisID='1Sam.26.12'>Ja Daavid otti keihään ja vesiastian Saulin päänpohjista, ja sitten  he menivät tiehensä. Eikä kukaan nähnyt tai huomannut sitä, eikä kukaan  herännyt, vaan he nukkuivat kaikki; sillä Herran lähettämä raskas uni  oli vallannut heidät.</verse>
        <verse osisID='1Sam.26.13'>Kun sitten Daavid oli tullut toiselle puolelle, asettui hän kauas  vuoren laelle, pitkän välimatkan päähän.</verse>
        <verse osisID='1Sam.26.14'>Ja Daavid huusi väelle ja Abnerille, Neerin pojalle, ja sanoi: "Etkö  vastaa, Abner?" Abner vastasi ja sanoi: "Kuka sinä olet, joka niin  huudat kuninkaalle?"</verse>
        <verse osisID='1Sam.26.15'>Daavid sanoi Abnerille: "Sinähän olet mies, eikä sinun vertaistasi  ole Israelissa. Miksi et sitten vartioinut herraasi, kuningasta? Sillä  joku kansasta tuli surmaamaan kuningasta, sinun herraasi.</verse>
        <verse osisID='1Sam.26.16'>Ei ole hyvin tehty, mitä sinä olet tehnyt. Niin totta kuin Herra  elää: te olette kuoleman omat, koska ette vartioineet herraanne, Herran  voideltua. Katsohan nyt: missä ovat kuninkaan keihäs ja vesiastia, jotka  olivat hänen päänpohjissaan?"</verse>
        <verse osisID='1Sam.26.17'>Niin Saul tunsi Daavidin äänen ja sanoi: "Sehän on sinun äänesi,  poikani Daavid". Daavid vastasi: "Niin on, herrani, kuningas".</verse>
        <verse osisID='1Sam.26.18'>Ja hän sanoi vielä: "Miksi herrani vainoaa palvelijaansa?  Mitä minä  olen tehnyt, tahi mitä pahaa minulla on tekeillä?</verse>
        <verse osisID='1Sam.26.19'>Kuulkoon nyt herrani, kuningas, mitä hänen palvelijansa sanoo: Jos  Herra on yllyttänyt sinut minua vastaan, niin saakoon hän tuntea  ruokauhrin hajua; mutta jos sen ovat tehneet ihmiset, niin olkoot he  kirotut Herran edessä, koska tänä päivänä karkoittavat minut pois Herran  perintöosasta, sanoen: 'Mene ja palvele muita jumalia'.</verse>
        <verse osisID='1Sam.26.20'>Älköön kuitenkaan minun vereni vuotako maahan siellä kaukana Herran  kasvoista. Niin, Israelin kuningas on lähtenyt liikkeelle etsimään yhtä  kirppua, niinkuin ajetaan peltokanaa vuorilla."</verse>
        <verse osisID='1Sam.26.21'>Niin Saul sanoi: "Minä olen tehnyt syntiä. Tule takaisin, poikani  Daavid; sillä minä en enää tee sinulle pahaa, koska minun henkeni tänä  päivänä on ollut kallis sinun silmissäsi.  Katso, minä olen tehnyt  tyhmästi ja erehtynyt kovin pahoin."</verse>
        <verse osisID='1Sam.26.22'>Daavid vastasi ja sanoi: "Tässä on kuninkaan keihäs; tulkoon joku  miehistä tänne ottamaan sen.</verse>
        <verse osisID='1Sam.26.23'>Herra palkitsee jokaiselle hänen vanhurskautensa ja uskollisuutensa.  Sillä Herra antoi sinut tänä päivänä minun käsiini, mutta minä en  tahtonut satuttaa kättäni Herran voideltuun.</verse>
        <verse osisID='1Sam.26.24'>Katso, niinkuin sinun henkesi tänä päivänä on ollut suuriarvoinen  minun silmissäni, niin on myös minun henkeni oleva suuriarvoinen Herran  silmissä, ja hän on pelastava minut kaikesta hädästä."</verse>
        <verse osisID='1Sam.26.25'>Saul sanoi Daavidille: "Siunattu ole sinä, poikani Daavid!  Mihin  sinä ryhdyt, siihen sinä pystyt." Sitten Daavid meni pois, ja Saul  palasi kotiinsa.</verse>
      </chapter>
      <chapter osisID='1Sam.27'>
        <verse osisID='1Sam.27.1'>Mutta Daavid ajatteli mielessään: "Kerran Saulin käsi kuitenkin  tuhoaa minut. Minulla ei ole muuta neuvoa kuin pelastautua  filistealaisten maahan. Silloin Saul huomaa turhaksi enää etsiä minua  kaikkialta Israelin alueelta, ja niin minä pelastun hänen käsistänsä."</verse>
        <verse osisID='1Sam.27.2'>Niin Daavid nousi ja meni, hän ja ne kuusisataa miestä, jotka olivat  hänen kanssaan, Aakiin, Maaokin pojan, Gatin kuninkaan, luo.</verse>
        <verse osisID='1Sam.27.3'>Ja Daavid asettui miehinensä Aakiin luo Gatiin. Jokaisella oli  perheensä mukanaan, Daavidilla molemmat vaimonsa, jisreeliläinen Ahinoam  ja karmelilainen Abigail, Naabalin vaimo.</verse>
        <verse osisID='1Sam.27.4'>Kun sitten Saulille ilmoitettiin, että Daavid oli paennut Gatiin, ei  hän enää etsinyt häntä.</verse>
        <verse osisID='1Sam.27.5'>Ja Daavid sanoi Aakiille: "Jos minä olen saanut armon sinun silmiesi  edessä, niin annettakoon minulle paikka jossakin maaseutukaupungissa,  asuakseni siellä. Sillä miksi sinun palvelijasi asuisi kuninkaan  kaupungissa sinun luonasi?"</verse>
        <verse osisID='1Sam.27.6'>Niin Aakis antoi hänelle sinä päivänä Siklagin. Sentähden on Siklag  Juudan kuningasten oma vielä tänä päivänä.</verse>
        <verse osisID='1Sam.27.7'>Aika, jonka Daavid asui filistealaisten maassa, oli vuosi ja neljä  kuukautta.</verse>
        <verse osisID='1Sam.27.8'>Daavid lähti miehinensä, ja he tekivät ryöstöretkiä gesurilaisten,  geresiläisten ja amalekilaisten maahan. Sillä nämä asuivat siinä maassa,  joka muinoin ulottui Suuriin päin ja Egyptin maahan asti.</verse>
        <verse osisID='1Sam.27.9'>Ja hävittäessään maata Daavid ei jättänyt yhtään miestä eikä naista  henkiin, otti lampaat, raavaat, aasit, kamelit ja vaatteet ja palasi  sitten takaisin ja tuli Aakiin luo.</verse>
        <verse osisID='1Sam.27.10'>Ja kun Aakis kysyi: "Ette kai ole tänään tehneet ryöstöretkeä?"  vastasi Daavid: "Kyllä, Juudan Etelämaahan", tahi: "Jerahmeelilaisten  Etelämaahan", tahi: "Keeniläisten Etelämaahan".</verse>
        <verse osisID='1Sam.27.11'>Daavid ei jättänyt yhtään miestä eikä naista henkiin, vietäväksi  Gatiin, sillä hän ajatteli: "Ne voisivat kertoa meistä ja sanoa: 'Näin  on Daavid tehnyt, tämä on ollut hänen tapansa kaiken aikaa, minkä hän  asui filistealaisten maassa'".</verse>
        <verse osisID='1Sam.27.12'>Ja Aakis luotti Daavidiin ja ajatteli: "Hän on saattanut itsensä  kansansa Israelin vihoihin ja tulee olemaan minun palvelijani ainiaan".</verse>
      </chapter>
      <chapter osisID='1Sam.28'>
        <verse osisID='1Sam.28.1'>Siihen aikaan filistealaiset kokosivat joukkonsa sotaretkelle  Israelia vastaan. Ja Aakis sanoi Daavidille: "Tiedä, että sinun on  miehinesi lähdettävä minun kanssani sotajoukon mukana".</verse>
        <verse osisID='1Sam.28.2'>Daavid vastasi Aakiille: "Hyvä! Sinä tulet tietämään, mitä  palvelijasi saa aikaan." Aakis sanoi Daavidille: "Siispä minä asetan  sinut oman pääni vartijaksi koko täksi aikaa".</verse>
        <verse osisID='1Sam.28.3'>Samuel oli kuollut, ja koko Israel oli pitänyt hänelle valittajaiset;  ja he olivat haudanneet hänet hänen kaupunkiinsa Raamaan. Ja Saul oli  toimittanut pois maasta vainaja- ja tietäjähenkien manaajat.</verse>
        <verse osisID='1Sam.28.4'>Ja filistealaiset kokoontuivat, ja he tulivat ja leiriytyivät  Suunemiin. Niin Saulkin kokosi koko Israelin, ja he leiriytyivät  Gilboaan.</verse>
        <verse osisID='1Sam.28.5'>Mutta kun Saul näki filistealaisten leirin, peljästyi hän, ja hänen  sydämensä vapisi kovin.</verse>
        <verse osisID='1Sam.28.6'>Ja Saul kysyi Herralta, mutta Herra ei vastannut hänelle, ei unissa,  ei uurimin eikä profeettain kautta.</verse>
        <verse osisID='1Sam.28.7'>Niin Saul sanoi palvelijoillensa: "Etsikää minulle joku vaimo, jolla  on vallassaan vainajahenki, niin minä menen hänen luoksensa ja kysyn  häneltä". Hänen palvelijansa vastasivat hänelle: "Katso, Een-Doorissa on  vaimo, jolla on vallassaan vainajahenki".</verse>
        <verse osisID='1Sam.28.8'>Silloin Saul teki itsensä tuntemattomaksi, pukeutui toisiin  vaatteisiin ja lähti matkalle, mukanansa kaksi miestä. He tulivat yöllä  vaimon luo, ja hän sanoi: "Ennusta minulle vainajahengen avulla ja  nostata minulle se, jonka minä sinulle sanon".</verse>
        <verse osisID='1Sam.28.9'>Mutta vaimo vastasi hänelle: "Sinä tiedät kyllä, mitä Saul on tehnyt,  kuinka hän on hävittänyt vainaja- ja tietäjähenkien manaajat maasta.  Miksi virität minulle ansan tuottaaksesi minulle kuoleman?"</verse>
        <verse osisID='1Sam.28.10'>Niin Saul vannoi hänelle Herran kautta ja sanoi: "Niin totta kuin  Herra elää: tästä asiasta ei sinulle tule mitään syytä".</verse>
        <verse osisID='1Sam.28.11'>Vaimo kysyi: "Kenen minä nostatan sinulle?" Hän vastasi: "Nostata  minulle Samuel".</verse>
        <verse osisID='1Sam.28.12'>Mutta kun vaimo näki Samuelin, huudahti hän kovalla äänellä.  Ja  vaimo sanoi Saulille: "Miksi olet pettänyt minut? Sinähän olet Saul."</verse>
        <verse osisID='1Sam.28.13'>Kuningas sanoi hänelle: "Älä pelkää. Mitä sinä näet?" Vaimo vastasi  Saulille: "Minä näen jumal'olennon nousevan maasta".</verse>
        <verse osisID='1Sam.28.14'>Hän kysyi häneltä: "Minkä näköinen hän on?" Vaimo vastasi: "Vanha  mies nousee ylös, viittaan verhoutuneena". Niin Saul ymmärsi, että se  oli Samuel, ja kumartui kasvoilleen maahan ja osoitti kunnioitusta.</verse>
        <verse osisID='1Sam.28.15'>Ja Samuel sanoi Saulille: "Miksi sinä olet häirinnyt minua ja  nostattanut minut?" Saul vastasi: "Minä olen suuressa hädässä:  filistealaiset sotivat minua vastaan, ja Jumala on poistunut minusta  eikä vastaa minulle enää, ei profeettain kautta eikä unissa. Niin minä  kutsutin sinut, että ilmoittaisit minulle, mitä minun on tehtävä."</verse>
        <verse osisID='1Sam.28.16'>Mutta Samuel vastasi: "Miksi sinä minulta kysyt, kun Herra on  poistunut sinusta ja tullut vihamieheksesi?</verse>
        <verse osisID='1Sam.28.17'>Herra on tehnyt sen, minkä hän on minun kauttani puhunut: Herra on  reväissyt kuninkuuden sinun kädestäsi ja on antanut sen toiselle,  Daavidille.</verse>
        <verse osisID='1Sam.28.18'>Kun sinä et kuullut Herran ääntä etkä tehnyt Amalekille, mitä hänen  hehkuva vihansa vaati, sentähden Herra on tänä päivänä tehnyt sinulle  tämän.</verse>
        <verse osisID='1Sam.28.19'>Herra antaa myöskin Israelin yhdessä sinun kanssasi filistealaisten  käsiin, ja huomenna olet sinä poikinesi minun tykönäni; myös Israelin  leirin Herra antaa filistealaisten käsiin."</verse>
        <verse osisID='1Sam.28.20'>Niin Saul siinä tuokiossa kaatui pitkin koko pituuttaan maahan,  sillä hän peljästyi kovin Samuelin puheesta; myös olivat häneltä voimat  lopussa, sillä vuorokauteen hän ei ollut syönyt mitään.</verse>
        <verse osisID='1Sam.28.21'>Mutta vaimo meni Saulin luo, ja kun hän näki, että tämä oli kauhun  vallassa, sanoi hän hänelle: "Katso, palvelijattaresi kuuli sinua, minä  panin henkeni kämmenelleni ja tottelin käskyä, jonka sinä minulle  lausuit.</verse>
        <verse osisID='1Sam.28.22'>Niin kuule nyt sinäkin palvelijatartasi ja salli minun asettaa sinun  eteesi palanen leipää, ja syö, että olisit voimissasi, kun lähdet  matkalle."</verse>
        <verse osisID='1Sam.28.23'>Hän epäsi ja sanoi: "Minä en syö". Mutta kun hänen palvelijansa  yhdessä vaimon kanssa pyytämällä pyysivät häntä, kuuli hän heitä; ja hän  nousi maasta ja istui vuoteelle.</verse>
        <verse osisID='1Sam.28.24'>Ja vaimolla oli juottovasikka kotonaan; sen hän teurasti joutuin.  Sitten hän otti jauhoja, sotki ne ja leipoi niistä happamattomia leipiä.</verse>
        <verse osisID='1Sam.28.25'>Ja hän toi ruuan Saulin ja hänen palvelijainsa eteen, ja he söivät.  Sitten he nousivat ja lähtivät samana yönä.</verse>
      </chapter>
      <chapter osisID='1Sam.29'>
        <verse osisID='1Sam.29.1'>Filistealaiset kokosivat kaikki joukkonsa Afekiin, ja israelilaiset  olivat leiriytyneet lähteelle, joka on Jisreelissä.</verse>
        <verse osisID='1Sam.29.2'>Ja kun filistealaisten ruhtinaat tulivat satoineen ja tuhansineen, ja  Daavid miehineen tuli viimeiseksi Aakiin kanssa,</verse>
        <verse osisID='1Sam.29.3'>sanoivat filistealaisten päälliköt: "Mitä nuo hebrealaiset täällä  tekevät?" Aakis vastasi filistealaisten päälliköille: "Tämähän on  Daavid, Saulin, Israelin kuninkaan, palvelija, joka on ollut minun  luonani toista vuotta, enkä minä ole havainnut hänessä mitään siitä  päivästä alkaen, jona hän siirtyi minun luokseni, tähän päivään asti".</verse>
        <verse osisID='1Sam.29.4'>Niin filistealaisten päälliköt vihastuivat häneen; ja filistealaisten  päälliköt sanoivat hänelle: "Toimita tämä mies takaisin; palatkoon hän  siihen paikkaan, jonka sinä olet hänelle määrännyt. Älköön hän tulko  meidän kanssamme taisteluun, ettei hän taistelussa tulisi meidän  vastustajaksemme. Sillä miten hän voisi hankkia itselleen Herransa  suosion paremmin kuin näiden miesten päillä?</verse>
        <verse osisID='1Sam.29.5'>Eikö tämä ole se Daavid, jolle he karkeloiden virittivät tämän  laulun: 'Saul voitti tuhat, mutta Daavid kymmenentuhatta'?"</verse>
        <verse osisID='1Sam.29.6'>Niin Aakis kutsui Daavidin ja sanoi hänelle: "Niin totta kuin Herra  elää: sinä olet rehellinen, ja minulle olisi mieleen, että olisit täällä  leirissä, lähtisit ja tulisit minun kanssani; sillä minä en ole  havainnut mitään pahaa sinussa siitä päivästä alkaen, jona tulit minun  luokseni, tähän päivään asti. Mutta ruhtinaille sinä et ole mieluinen.</verse>
        <verse osisID='1Sam.29.7'>Lähde siis takaisin ja mene rauhassa, ettet tekisi mitään, joka ei  olisi filistealaisten ruhtinaille mieleen."</verse>
        <verse osisID='1Sam.29.8'>Daavid sanoi Aakiille: "Mitä minä olen tehnyt, ja mitä olet havainnut  palvelijassasi siitä päivästä alkaen, jona minä tulin sinun  palvelukseesi, tähän päivään asti, koska en saa tulla taistelemaan  herrani, kuninkaan, vihollisia vastaan?"</verse>
        <verse osisID='1Sam.29.9'>Aakis vastasi ja sanoi Daavidille: "Minä tiedän, että sinä olet  minulle mieluinen niinkuin Jumalan enkeli; mutta filistealaisten  päälliköt sanovat: 'Hän ei saa lähteä meidän kanssamme taisteluun'.</verse>
        <verse osisID='1Sam.29.10'>Nouse siis huomenaamuna varhain, sinä ja sinun herrasi palvelijat,  jotka ovat tulleet kanssasi, ja lähtekää matkaan huomenaamuna varhain,  kun päivä valkenee."</verse>
        <verse osisID='1Sam.29.11'>Niin Daavid miehinensä lähti varhain seuraavana aamuna matkalle  palatakseen filistealaisten maahan. Mutta filistealaiset menivät  Jisreeliin.</verse>
      </chapter>
      <chapter osisID='1Sam.30'>
        <verse osisID='1Sam.30.1'>Kun Daavid miehinensä kolmantena päivänä tuli Siklagiin, olivat  amalekilaiset tehneet ryöstöretken Etelämaahan ja Siklagiin, ja he  olivat vallanneet Siklagin ja polttaneet sen tulella.</verse>
        <verse osisID='1Sam.30.2'>Naiset, mitä siellä oli, sekä pienet että suuret, he olivat ottaneet  vangiksi, surmaamatta ketään; he olivat vieneet ne pois ja menneet  matkoihinsa.</verse>
        <verse osisID='1Sam.30.3'>Kun Daavid miehinensä tuli kaupunkiin, niin katso, se oli tulella  poltettu, ja heidän vaimonsa, poikansa ja tyttärensä oli otettu  vangiksi.</verse>
        <verse osisID='1Sam.30.4'>Silloin Daavid ja väki, joka oli hänen kanssaan, korottivat äänensä  ja itkivät, kunnes eivät enää jaksaneet itkeä.</verse>
        <verse osisID='1Sam.30.5'>Vangiksi oli otettu myös Daavidin molemmat vaimot, jisreeliläinen  Ahinoam ja Abigail, karmelilaisen Naabalin vaimo.</verse>
        <verse osisID='1Sam.30.6'>Ja Daavid joutui suureen hätään, sillä kansa aikoi kivittää hänet:  niin katkeroitunut oli koko kansa, kukin poikiensa ja tyttäriensä  tähden. Mutta Daavid rohkaisi mielensä Herrassa, Jumalassansa.</verse>
        <verse osisID='1Sam.30.7'>Ja Daavid sanoi pappi Ebjatarille, Ahimelekin pojalle: "Tuo minulle  kasukka". Niin Ebjatar toi kasukan Daavidille.</verse>
        <verse osisID='1Sam.30.8'>Ja Daavid kysyi Herralta: "Ajanko takaa tuota rosvojoukkoa?  Saavutanko minä sen?" Hän vastasi hänelle: "Aja, sillä sinä saavutat sen  ja pelastat pelastettavat".</verse>
        <verse osisID='1Sam.30.9'>Niin Daavid lähti, hän ja ne kuusisataa miestä, jotka olivat hänen  kanssaan, ja he tulivat Besorin purolle; siihen pysähtyivät ne, jotka  olivat jääneet muista jälkeen.</verse>
        <verse osisID='1Sam.30.10'>Mutta Daavid jatkoi takaa-ajoa neljänsadan miehen kanssa; sillä  niitä, jotka väsyneinä pysähtyivät eivätkä menneet Besorin puron poikki,  oli kaksisataa miestä.</verse>
        <verse osisID='1Sam.30.11'>Ja he tapasivat kedolla egyptiläisen miehen ja toivat hänet Daavidin  luo. He antoivat hänelle leipää syödä ja vettä juoda,</verse>
        <verse osisID='1Sam.30.12'>ja he antoivat vielä hänelle viikunakakun ja kaksi rusinakakkua  syödä. Silloin hän virkosi henkiin; sillä hän ei ollut syönyt eikä  juonut kolmeen vuorokauteen.</verse>
        <verse osisID='1Sam.30.13'>Ja Daavid kysyi häneltä: "Kenen olet miehiä ja mistä tulet?"  Hän  vastasi: "Minä olen egyptiläinen nuorukainen, erään amalekilaisen miehen  palvelija; mutta minun herrani jätti minut, sillä minä sairastuin kolme  päivää sitten.</verse>
        <verse osisID='1Sam.30.14'>Me teimme ryöstöretken kreettien, Juudan ja Kaalebin Etelämaahan ja  poltimme Siklagin tulella."</verse>
        <verse osisID='1Sam.30.15'>Daavid sanoi hänelle: "Vietkö minut tuon rosvojoukon luo?"  Hän  vastasi: "Vanno minulle Jumalan kautta, ettet surmaa minua etkä luovuta  minua herrani käsiin, niin minä vien sinut sen rosvojoukon luo".</verse>
        <verse osisID='1Sam.30.16'>Ja hän vei hänet sinne; ja katso, heitä oli hajallaan maassa  kaikkialla syömässä, juomassa ja juhlimassa kaikella sillä suurella  saaliilla, jonka olivat ottaneet filistealaisten maasta ja Juudan  maasta.</verse>
        <verse osisID='1Sam.30.17'>Niin Daavid kaatoi heitä aamuhämärästä iltaan asti; eikä heistä  pelastunut kuin neljäsataa nuorta miestä, jotka nousivat kamelien  selkään ja pakenivat.</verse>
        <verse osisID='1Sam.30.18'>Ja Daavid pelasti kaikki, mitä amalekilaiset olivat ottaneet; myös  molemmat vaimonsa Daavid pelasti.</verse>
        <verse osisID='1Sam.30.19'>Ei ketään puuttunut, ei pientä eikä suurta, ei kenenkään poikaa eikä  kenenkään tytärtä eikä saalista tai muuta, mitä he olivat ottaneet  itsellensä; kaiken Daavid toi takaisin.</verse>
        <verse osisID='1Sam.30.20'>Daavid otti myös kaikki lampaat ja raavaat, ja niitä ajettiin muun  karjan edellä ja huudettiin: "Tämä on Daavidin saalis!"</verse>
        <verse osisID='1Sam.30.21'>Ja kun Daavid tuli niiden kahdensadan miehen luo, jotka olivat  väsyneet, jaksamatta seurata Daavidia, ja jotka oli jätetty Besorin  purolle, tulivat he Daavidia vastaan ja sitä väkeä, joka oli hänen  kanssansa; ja kun Daavid väkineen lähestyi, tervehti hän heitä.</verse>
        <verse osisID='1Sam.30.22'>Mutta kaikenlaiset huonot ja kelvottomat miehet niiden joukosta,  jotka olivat kulkeneet Daavidin mukana, rupesivat sanomaan: "Koska nämä  eivät ole kulkeneet meidän mukanamme, emme me anna heille mitään  saaliista, jonka pelastimme, paitsi kunkin vaimon ja lapset; viekööt ne  ja menkööt matkoihinsa".</verse>
        <verse osisID='1Sam.30.23'>Mutta Daavid sanoi: "Älkää tehkö niin, veljeni, sen jälkeen, mitä  Herra on meille suonut, kun hän varjeli meidät ja antoi meidän käsiimme  rosvojoukon, joka hyökkäsi meidän kimppuumme.</verse>
        <verse osisID='1Sam.30.24'>Ja kukapa teitä kuulisi tässä asiassa? Sillä taisteluun menevällä ja  kuormaston luo jäävällä on oleva yhtäläinen osuus; heidän on jaettava  tasan."</verse>
        <verse osisID='1Sam.30.25'>Ja sillensä asia jäi silloin ja sen jälkeenkin: hän teki sen  säännöksi ja tavaksi Israelissa, aina tähän päivään asti.</verse>
        <verse osisID='1Sam.30.26'>Kun Daavid tuli Siklagiin, lähetti hän osan saaliista Juudan  vanhimmille, ystävillensä, sanoen: "Tässä on teille tervehdyslahja siitä  saaliista, joka otettiin Herran vihollisilta" -</verse>
        <verse osisID='1Sam.30.27'>lahja niille, jotka olivat Beetelissä, Etelämaan Raamotissa,  Jattirissa,</verse>
        <verse osisID='1Sam.30.28'>Aroerissa, Sifmotissa, Estemoassa,</verse>
        <verse osisID='1Sam.30.29'>Raakalissa, jerahmeelilaisten kaupungeissa, keeniläisten  kaupungeissa,</verse>
        <verse osisID='1Sam.30.30'>Hormassa, Boor-Aasanissa, Atakissa</verse>
        <verse osisID='1Sam.30.31'>ja Hebronissa, ja samoin lahja kaikille muille paikkakunnille,  joissa Daavid miehinensä oli kulkenut.</verse>
      </chapter>
      <chapter osisID='1Sam.31'>
        <verse osisID='1Sam.31.1'>Mutta filistealaiset taistelivat Israelia vastaan. Ja Israelin miehet  pakenivat filistealaisia, ja heitä kaatui surmattuina Gilboan vuorella.</verse>
        <verse osisID='1Sam.31.2'>Ja filistealaiset pääsivät Saulin ja hänen poikiensa kintereille, ja  filistealaiset surmasivat Joonatanin, Abinadabin ja Malkisuan, Saulin  pojat.</verse>
        <verse osisID='1Sam.31.3'>Ja kun taistelu kiihtyi ankaraksi Saulia vastaan ja jousimiehet  keksivät hänet, joutui hän suureen hätään jousimiesten ahdistaessa.</verse>
        <verse osisID='1Sam.31.4'>Ja Saul sanoi aseenkantajallensa: "Paljasta miekkasi ja lävistä sillä  minut, etteivät nuo ympärileikkaamattomat tulisi lävistämään minua ja  pitämään minua pilkkanaan". Mutta hänen aseenkantajansa ei tahtonut,  sillä hän pelkäsi kovin. Niin Saul itse otti miekan ja heittäytyi  siihen.</verse>
        <verse osisID='1Sam.31.5'>Mutta kun hänen aseenkantajansa näki, että Saul oli kuollut,  heittäytyi hänkin miekkaansa ja kuoli hänen kanssansa.</verse>
        <verse osisID='1Sam.31.6'>Niin kuolivat sinä päivänä yhdessä Saul, hänen kolme poikaansa ja  hänen aseenkantajansa ynnä kaikki hänen miehensä.</verse>
        <verse osisID='1Sam.31.7'>Ja kun Israelin miehet, jotka asuivat tuolla puolella laakson ja  tuolla puolella Jordanin, huomasivat, että Israelin miehet olivat  paenneet ja että Saul poikinensa oli kuollut, jättivät he kaupungit ja  pakenivat, ja filistealaiset tulivat ja asettuivat niihin.</verse>
        <verse osisID='1Sam.31.8'>Seuraavana päivänä filistealaiset tulivat ryöstämään surmattuja ja  löysivät Saulin ja hänen kolme poikaansa kaatuneina Gilboan vuorella.</verse>
        <verse osisID='1Sam.31.9'>Niin he löivät häneltä pään poikki, ryöstivät häneltä aseet ja  lähettivät ne ympäri filistealaisten maata, julistaaksensa voitonsanomaa  epäjumaliensa temppeleissä ja kansan seassa.</verse>
        <verse osisID='1Sam.31.10'>Ja he asettivat hänen aseensa Astarten temppeliin, mutta hänen  ruumiinsa he kiinnittivät Beet-Seanin muurille.</verse>
        <verse osisID='1Sam.31.11'>Kun Gileadin Jaabeksen asukkaat kuulivat, mitä filistealaiset olivat  tehneet Saulille,</verse>
        <verse osisID='1Sam.31.12'>nousivat he, kaikki sotakuntoiset miehet, kulkivat kaiken yötä ja  ottivat Saulin ja hänen poikiensa ruumiit alas Beet-Seanin muurilta,  menivät Jaabekseen ja polttivat ne siellä.</verse>
      </chapter>
    </div></osisText>
</osis>
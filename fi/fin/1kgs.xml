<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Kgs'>
      <chapter osisID='1Kgs.1'>
        <verse osisID='1Kgs.1.1'>Kun kuningas Daavid oli käynyt vanhaksi ja iäkkääksi, ei hän enää  voinut pysyä lämpimänä, vaikka häntä peitettiin peitteillä.</verse>
        <verse osisID='1Kgs.1.2'>Silloin hänen palvelijansa sanoivat hänelle: "Etsittäköön herralleni,  kuninkaalle, tyttö, neitsyt, palvelemaan kuningasta ja olemaan hänen  hoitajattarenaan. Jos hän makaa sinun sylissäsi, niin herrani, kuningas,  pysyy lämpimänä."</verse>
        <verse osisID='1Kgs.1.3'>Ja he etsivät koko Israelin alueelta kaunista tyttöä ja löysivät  suunemilaisen Abisagin ja veivät hänet kuninkaan tykö.</verse>
        <verse osisID='1Kgs.1.4'>Hän oli hyvin kaunis tyttö ja tuli kuninkaan hoitajattareksi ja  palveli häntä. Mutta kuningas ei yhtynyt häneen.</verse>
        <verse osisID='1Kgs.1.5'>Mutta Adonia, Haggitin poika, korotti itsensä ja sanoi: "Minä tahdon  tulla kuninkaaksi". Ja hän hankki itselleen sotavaunuja ja ratsumiehiä  ja viisikymmentä miestä, jotka juoksivat hänen edellään.</verse>
        <verse osisID='1Kgs.1.6'>Hänen isänsä ei koskaan elämässään ollut pahoittanut hänen mieltään  sanomalla: "Kuinka sinä noin teet?" Hän oli myöskin hyvin kaunis mies;  ja äiti oli synnyttänyt hänet Absalomin jälkeen.</verse>
        <verse osisID='1Kgs.1.7'>Hän neuvotteli Jooabin, Serujan pojan, ja pappi Ebjatarin kanssa; ja  he kannattivat Adonian puoluetta.</verse>
        <verse osisID='1Kgs.1.8'>Mutta pappi Saadok ja Benaja, Joojadan poika, sekä profeetta Naatan,  Siimei, Rei ja Daavidin urhot eivät olleet Adonian puolella.</verse>
        <verse osisID='1Kgs.1.9'>Ja Adonia teurasti lampaita, raavaita ja juottovasikoita  Soohelet-kiven luona, joka on Roogelin lähteen ääressä. Ja hän kutsui  kaikki veljensä, kuninkaan pojat, ja kaikki Juudan miehet, kuninkaan  palvelijat;</verse>
        <verse osisID='1Kgs.1.10'>mutta profeetta Naatanin, Benajan, urhot ja veljensä Salomon hän  jätti kutsumatta.</verse>
        <verse osisID='1Kgs.1.11'>Silloin Naatan sanoi Batseballe, Salomon äidille, näin: "Etkö ole  kuullut, että Adonia, Haggitin poika, on tullut kuninkaaksi, herramme  Daavidin siitä mitään tietämättä?</verse>
        <verse osisID='1Kgs.1.12'>Niin tule nyt, minä annan sinulle neuvon, että pelastat oman henkesi  ja poikasi Salomon hengen.</verse>
        <verse osisID='1Kgs.1.13'>Mene kuningas Daavidin tykö ja sano hänelle: Herrani, kuningas, etkö  sinä itse ole vannonut palvelijattarellesi ja sanonut: Sinun poikasi  Salomo on tuleva kuninkaaksi minun jälkeeni; hän on istuva minun  valtaistuimellani? Miksi siis Adonia on tullut kuninkaaksi?</verse>
        <verse osisID='1Kgs.1.14'>Ja katso, sinun vielä puhutellessasi kuningasta siellä, tulen minä  sinun jälkeesi sisään ja vahvistan sinun sanasi."</verse>
        <verse osisID='1Kgs.1.15'>Niin Batseba meni kuninkaan tykö makuuhuoneeseen. Kuningas oli hyvin  vanha; ja suunemilainen Abisag palveli kuningasta.</verse>
        <verse osisID='1Kgs.1.16'>Ja Batseba kumarsi ja osoitti kuninkaalle kunnioitusta.  Kuningas  sanoi: "Mikä sinun on?"</verse>
        <verse osisID='1Kgs.1.17'>Hän vastasi hänelle: "Herrani, sinä olet itse vannonut  palvelijattarellesi Herran, Jumalasi, kautta: 'Sinun poikasi Salomo on  tuleva kuninkaaksi minun jälkeeni; hän on istuva minun  valtaistuimellani'.</verse>
        <verse osisID='1Kgs.1.18'>Mutta katso, nyt on Adonia tullut kuninkaaksi, ja sinä, herrani,  kuningas, et tiedä siitä mitään.</verse>
        <verse osisID='1Kgs.1.19'>Hän on teurastanut paljon härkiä, juottovasikoita ja lampaita ja  kutsunut kaikki kuninkaan pojat, pappi Ebjatarin ja sotapäällikkö  Jooabin; mutta palvelijasi Salomon hän on jättänyt kutsumatta.</verse>
        <verse osisID='1Kgs.1.20'>Sinua kohti, herrani, kuningas, ovat nyt koko Israelin silmät  tähdätyt, että ilmoittaisit heille, kuka on istuva herrani, kuninkaan,  valtaistuimella hänen jälkeensä.</verse>
        <verse osisID='1Kgs.1.21'>Muuten käy niin, että kun herrani, kuningas, on mennyt lepoon  isiensä tykö, minua ja minun poikaani Salomoa pidetään rikollisina."</verse>
        <verse osisID='1Kgs.1.22'>Ja katso, hänen vielä puhutellessaan kuningasta tuli profeetta  Naatan.</verse>
        <verse osisID='1Kgs.1.23'>Ja kuninkaalle ilmoitettiin: "Katso, profeetta Naatan on täällä". Ja  tämä tuli kuninkaan eteen ja kumartui kasvoillensa maahan kuninkaan  eteen.</verse>
        <verse osisID='1Kgs.1.24'>Ja Naatan sanoi: "Herrani, kuningas, sinäkö olet sanonut: 'Adonia on  tuleva kuninkaaksi minun jälkeeni; hän on istuva minun  valtaistuimellani'?</verse>
        <verse osisID='1Kgs.1.25'>Sillä hän on tänä päivänä mennyt ja teurastanut paljon härkiä,  juottovasikoita ja lampaita ja kutsunut kaikki kuninkaan pojat,  sotapäälliköt ja pappi Ebjatarin; ja katso, he syövät ja juovat hänen  edessään, ja he huutavat: 'Eläköön kuningas Adonia!'</verse>
        <verse osisID='1Kgs.1.26'>Mutta minut, sinun palvelijasi, pappi Saadokin, Benajan, Joojadan  pojan, ja sinun palvelijasi Salomon hän on jättänyt kutsumatta.</verse>
        <verse osisID='1Kgs.1.27'>Onko tämä lähtenyt herrastani, kuninkaasta, sinun antamatta  palvelijasi tietää, kuka on istuva herrani, kuninkaan, valtaistuimella  hänen jälkeensä?"</verse>
        <verse osisID='1Kgs.1.28'>Kuningas Daavid vastasi ja sanoi: "Kutsukaa minun luokseni Batseba".  Kun hän tuli kuninkaan eteen ja seisoi kuninkaan edessä,</verse>
        <verse osisID='1Kgs.1.29'>vannoi kuningas ja sanoi: "Niin totta kuin Herra elää, joka on  pelastanut minut kaikesta hädästä:</verse>
        <verse osisID='1Kgs.1.30'>niinkuin minä vannoin sinulle Herran, Israelin Jumalan, kautta ja  sanoin: 'Sinun poikasi Salomo on tuleva kuninkaaksi minun jälkeeni, hän  on istuva minun valtaistuimellani minun sijassani', niin minä tänä  päivänä teen".</verse>
        <verse osisID='1Kgs.1.31'>Silloin Batseba kumartui kasvoillensa maahan ja  osoitti kuninkaalle kunnioitusta ja sanoi: "Herrani, kuningas Daavid,  eläköön iankaikkisesti!"</verse>
        <verse osisID='1Kgs.1.32'>Ja kuningas Daavid sanoi: "Kutsukaa minun luokseni pappi Saadok,  profeetta Naatan ja Benaja, Joojadan poika". Niin he tulivat kuninkaan  eteen.</verse>
        <verse osisID='1Kgs.1.33'>Ja kuningas sanoi heille: "Ottakaa mukaanne herranne palvelijat ja  pankaa poikani Salomo minun oman muulini selkään ja viekää hänet alas  Giihonille.</verse>
        <verse osisID='1Kgs.1.34'>Siellä pappi Saadok ja profeetta Naatan voidelkoot hänet Israelin  kuninkaaksi. Ja puhaltakaa pasunaan ja huutakaa: 'Eläköön kuningas  Salomo!'</verse>
        <verse osisID='1Kgs.1.35'>Seuratkaa sitten häntä tänne, että hän tulisi ja istuisi minun  valtaistuimelleni ja olisi kuninkaana minun sijassani.  Sillä hänet minä  olen määrännyt Israelin ja Juudan ruhtinaaksi."</verse>
        <verse osisID='1Kgs.1.36'>Silloin Benaja, Joojadan poika, vastasi kuninkaalle ja sanoi: "Amen!  Niin sanokoon Herra, minun herrani, kuninkaan, Jumala.</verse>
        <verse osisID='1Kgs.1.37'>Niinkuin Herra on ollut minun herrani, kuninkaan, kanssa, niin  olkoon hän Salomon kanssa ja tehköön hänen valtaistuimensa vielä  suuremmaksi kuin on herrani, kuningas Daavidin, valtaistuin."</verse>
        <verse osisID='1Kgs.1.38'>Niin pappi Saadok, profeetta Naatan ja Benaja, Joojadan poika, sekä  kreetit ja pleetit menivät sinne. He panivat Salomon kuningas Daavidin  muulin selkään ja saattoivat hänet Giihonille.</verse>
        <verse osisID='1Kgs.1.39'>Ja pappi Saadok otti öljysarven majasta ja voiteli Salomon.  Ja he  puhalsivat pasunaan, ja kaikki kansa huusi: "Eläköön kuningas Salomo!"</verse>
        <verse osisID='1Kgs.1.40'>Ja kaikki kansa seurasi häntä, ja kansa soitti huiluilla ja ratkesi  niin suureen riemuun, että maa oli haljeta heidän huudostansa.</verse>
        <verse osisID='1Kgs.1.41'>Mutta Adonia ja kaikki kutsuvieraat, jotka olivat hänen kanssaan,  kuulivat sen, juuri kun olivat lopettaneet syöntinsä.  Ja kun Jooab  kuuli pasunan äänen, sanoi hän: "Mitä tuo huuto ja pauhu kaupungissa  tietää?"</verse>
        <verse osisID='1Kgs.1.42'>Hänen vielä puhuessaan tuli Joonatan, pappi Ebjatarin poika; ja  Adonia sanoi: "Tule tänne, sillä sinä olet kunnon mies ja tuot hyviä  sanomia".</verse>
        <verse osisID='1Kgs.1.43'>Joonatan vastasi ja sanoi Adonialle: "Päinvastoin! Herramme,  kuningas Daavid, on tehnyt Salomon kuninkaaksi.</verse>
        <verse osisID='1Kgs.1.44'>Kuningas lähetti hänen kanssaan pappi Saadokin, profeetta Naatanin  ja Benajan, Joojadan pojan, sekä kreetit ja pleetit, ja he panivat hänet  kuninkaan muulin selkään.</verse>
        <verse osisID='1Kgs.1.45'>Ja pappi Saadok ja profeetta Naatan voitelivat hänet Giihonilla  kuninkaaksi, ja he tulivat sieltä riemuiten, ja koko kaupunki joutui  liikkeelle. Sitä oli se huuto, jonka te kuulitte.</verse>
        <verse osisID='1Kgs.1.46'>Onpa Salomo jo istunut kuninkaan valtaistuimellekin,</verse>
        <verse osisID='1Kgs.1.47'>ja kuninkaan palvelijat ovat tulleet onnittelemaan meidän herraamme,  kuningas Daavidia, ja sanoneet: 'Antakoon sinun Jumalasi Salomon nimen  tulla vielä mainehikkaammaksi kuin sinun nimesi ja tehköön hänen  valtaistuimensa vielä suuremmaksi kuin on sinun valtaistuimesi'. Ja  kuningas on rukoillut vuoteessansa.</verse>
        <verse osisID='1Kgs.1.48'>Ja vielä on kuningas puhunut näin: 'Kiitetty olkoon Herra, Israelin  Jumala, joka tänä päivänä on asettanut jälkeläisen istumaan minun  valtaistuimellani, niin että minä olen sen omin silmin nähnyt'."</verse>
        <verse osisID='1Kgs.1.49'>Silloin kaikki Adonian kutsuvieraat joutuivat kauhun valtaan ja  nousivat ja menivät kukin tiehensä.</verse>
        <verse osisID='1Kgs.1.50'>Mutta Adonia pelkäsi Salomoa, nousi, meni ja tarttui alttarin  sarviin.</verse>
        <verse osisID='1Kgs.1.51'>Ja Salomolle ilmoitettiin: "Katso, Adonia on peläten kuningas  Salomoa tarttunut alttarin sarviin ja sanonut: 'Kuningas Salomo  vannokoon minulle tänä päivänä, ettei hän miekalla surmaa  palvelijaansa'".</verse>
        <verse osisID='1Kgs.1.52'>Silloin Salomo sanoi: "Jos hän osoittautuu kunnon mieheksi, ei  hiuskarvakaan hänen päästään ole putoava maahan; mutta jos hänessä  huomataan jotakin pahaa, on hänen kuoltava".</verse>
        <verse osisID='1Kgs.1.53'>Ja kuningas Salomo lähetti tuomaan hänet pois alttarilta; niin hän  tuli ja kumarsi kuningas Salomoa. Ja Salomo sanoi hänelle: "Mene  kotiisi".</verse>
      </chapter>
      <chapter osisID='1Kgs.2'>
        <verse osisID='1Kgs.2.1'>Kun lähestyi aika, jolloin Daavidin oli kuoltava, käski hän poikaansa  Salomoa sanoen:</verse>
        <verse osisID='1Kgs.2.2'>"Minä menen kaiken maailman tietä; ole luja ja ole mies.</verse>
        <verse osisID='1Kgs.2.3'>Ja noudata Herran, Jumalasi, määräyksiä, niin että vaellat hänen  teitänsä ja noudatat hänen säädöksiänsä, käskyjänsä, oikeuksiansa ja  todistuksiansa, niinkuin on kirjoitettuna Mooseksen laissa, että  menestyisit kaikessa, mitä teet, ja kaikkialla, minne käännyt;</verse>
        <verse osisID='1Kgs.2.4'>että Herra täyttäisi tämän sanansa, jonka hän minusta puhui: 'Jos  sinun poikasi pitävät vaarin teistänsä, niin että vaeltavat minun  edessäni uskollisesti, kaikesta sydämestänsä ja kaikesta sielustansa,  niin on mies sinun suvustasi aina oleva Israelin valtaistuimella'.</verse>
        <verse osisID='1Kgs.2.5'>Sinä tiedät myöskin, mitä Jooab, Serujan poika, on tehnyt minulle -  tiedät, mitä hän teki kahdelle Israelin sotapäällikölle, Abnerille,  Neerin pojalle, ja Amasalle, Jeterin pojalle: kuinka hän tappoi heidät,  vuodattaen sotaverta rauhan aikana ja tahraten sotaverellä vyönsä, joka  hänellä oli vyötäisillään, ja kenkänsä, jotka hänellä oli jalassaan.</verse>
        <verse osisID='1Kgs.2.6'>Niin tee nyt viisautesi mukaan äläkä anna hänen harmaiden hapsiensa  rauhassa mennä alas tuonelaan.</verse>
        <verse osisID='1Kgs.2.7'>Mutta gileadilaisen Barsillain pojille osoita laupeutta, niin että he  pääsevät niiden joukkoon, jotka syövät sinun pöydästäsi, sillä hekin  tulivat minun avukseni, kun minä pakenin sinun veljeäsi Absalomia.</verse>
        <verse osisID='1Kgs.2.8'>Ja katso, vielä on sinun luonasi Siimei, Geeran poika,  benjaminilainen Bahurimista, joka hirveillä kirouksilla kiroili minua,  kun minä menin Mahanaimiin. Kun hän tuli minua vastaan alas Jordanille,  vannoin minä hänelle Herran kautta ja sanoin: 'Minä en surmaa sinua  miekalla'.</verse>
        <verse osisID='1Kgs.2.9'>Mutta älä sinä jätä häntä rankaisematta, sillä sinä olet viisas mies  ja tiedät, mitä sinun on hänelle tehtävä, saattaaksesi hänen harmaat  hapsensa verisinä alas tuonelaan."</verse>
        <verse osisID='1Kgs.2.10'>Sitten Daavid meni lepoon isiensä tykö, ja hänet haudattiin Daavidin  kaupunkiin.</verse>
        <verse osisID='1Kgs.2.11'>Ja aika, jonka Daavid hallitsi Israelia, oli neljäkymmentä vuotta:  Hebronissa hän hallitsi seitsemän vuotta, ja Jerusalemissa hän hallitsi  kolmekymmentä kolme vuotta.</verse>
        <verse osisID='1Kgs.2.12'>Ja Salomo istui isänsä Daavidin valtaistuimelle, ja hänen  kuninkuutensa tuli hyvin vahvaksi.</verse>
        <verse osisID='1Kgs.2.13'>Mutta Adonia, Haggitin poika, tuli Batseban, Salomon äidin, luo.  Tämä sanoi: "Rauhaako sinun tulosi tietää?" Hän vastasi: "Rauhaa".</verse>
        <verse osisID='1Kgs.2.14'>Sitten hän sanoi: "Minulla on asiaa sinulle". Batseba sanoi: "Puhu".</verse>
        <verse osisID='1Kgs.2.15'>Silloin hän sanoi: "Sinä tiedät, että kuninkuus oli minun, ja että  koko Israel oli kääntänyt katseensa minuun, että minusta tulisi  kuningas. Mutta sitten kuninkuus meni minulta pois ja joutui minun  veljelleni, sillä Herralta se hänelle tuli.</verse>
        <verse osisID='1Kgs.2.16'>Yhtä minä nyt sinulta pyydän; älä sitä minulta kiellä." Hän sanoi  hänelle: "Puhu".</verse>
        <verse osisID='1Kgs.2.17'>Hän sanoi: "Puhu kuningas Salomolle - sillä sinulta hän ei sitä  kiellä - että hän antaisi minulle suunemilaisen Abisagin vaimoksi".</verse>
        <verse osisID='1Kgs.2.18'>Batseba vastasi: "Hyvä. Minä puhun kuninkaalle sinun puolestasi."</verse>
        <verse osisID='1Kgs.2.19'>Silloin Batseba meni kuningas Salomon tykö puhumaan hänelle Adonian  puolesta. Niin kuningas nousi ja meni häntä vastaan ja kumarsi häntä ja  istui valtaistuimelleen. Ja myös kuninkaan äidille asetettiin istuin, ja  hän istui hänen oikealle puolellensa.</verse>
        <verse osisID='1Kgs.2.20'>Sitten hän sanoi: "Minulla on sinulle pieni pyyntö, älä sitä minulta  kiellä". Kuningas sanoi hänelle: "Pyydä, äiti, minä en sinulta kiellä".</verse>
        <verse osisID='1Kgs.2.21'>Silloin hän sanoi: "Annettakoon suunemilainen Abisag sinun  veljellesi Adonialle vaimoksi".</verse>
        <verse osisID='1Kgs.2.22'>Mutta kuningas Salomo vastasi ja sanoi äidillensä: "Miksi pyydät  vain suunemilaista Abisagia Adonialle? Pyydä myös kuninkuutta hänelle -  hänhän on minun vanhin veljeni - hänelle ja pappi Ebjatarille ja  Jooabille, Serujan pojalle."</verse>
        <verse osisID='1Kgs.2.23'>Ja kuningas Salomo vannoi Herran kautta, sanoen: "Jumala rangaiskoon  minua nyt ja vasta, jollei Adonia saa hengellään maksaa sitä, että on  puhunut näin.</verse>
        <verse osisID='1Kgs.2.24'>Ja nyt, niin totta kuin Herra elää, joka on minut vahvistanut ja on  asettanut minut isäni Daavidin valtaistuimelle ja joka lupauksensa  mukaan on perustanut minun sukuni: Adonia on tänä päivänä kuolemalla  rangaistava."</verse>
        <verse osisID='1Kgs.2.25'>Ja kuningas Salomo lähetti Benajan, Joojadan pojan, lyömään hänet  kuoliaaksi; ja hän kuoli.</verse>
        <verse osisID='1Kgs.2.26'>Ja pappi Ebjatarille kuningas sanoi: "Mene maatilallesi Anatotiin,  sillä sinä olet kuoleman oma. En minä sinua nyt surmaa, koska sinä olet  kantanut Herran Jumalan arkkia minun isäni Daavidin edessä ja koska olet  kärsinyt kaikkea, mitä isäni on kärsinyt."</verse>
        <verse osisID='1Kgs.2.27'>Niin Salomo karkoitti Ebjatarin olemasta Herran pappina ja täytti  sen sanan, minkä Herra oli Siilossa puhunut Eelin suvusta.</verse>
        <verse osisID='1Kgs.2.28'>Ja kun sanoma tästä tuli Jooabille - sillä Jooab oli liittynyt  Adoniaan, vaikka hän ei ollut liittynyt Absalomiin - pakeni Jooab Herran  majaan ja tarttui alttarin sarviin.</verse>
        <verse osisID='1Kgs.2.29'>Mutta kun kuningas Salomolle ilmoitettiin: "Jooab on paennut Herran  majaan ja on alttarin ääressä", lähetti Salomo Benajan, Joojadan pojan,  sanoen: "Mene ja lyö hänet kuoliaaksi".</verse>
        <verse osisID='1Kgs.2.30'>Benaja meni Herran majaan ja sanoi hänelle: "Näin käskee kuningas:  'Tule ulos'". Mutta hän vastasi: "En, tässä minä kuolen". Silloin Benaja  palasi kertomaan sitä kuninkaalle ja sanoi: "Näin Jooab puhui, ja näin  hän vastasi minulle".</verse>
        <verse osisID='1Kgs.2.31'>Kuningas sanoi hänelle: "Tee, niinkuin hän on puhunut, lyö hänet  kuoliaaksi ja hautaa hänet, että poistaisit minusta ja minun isäni  perheestä sen viattoman veren, jonka Jooab on vuodattanut.</verse>
        <verse osisID='1Kgs.2.32'>Ja Herra antakoon hänen verensä tulla hänen oman päänsä päälle,  koska hän löi kuoliaaksi kaksi miestä, jotka olivat häntä hurskaammat ja  paremmat, ja tappoi heidät miekalla, minun isäni Daavidin siitä mitään  tietämättä: Abnerin, Neerin pojan, Israelin sotapäällikön, ja Amasan,  Jeterin pojan, Juudan sotapäällikön.</verse>
        <verse osisID='1Kgs.2.33'>Heidän verensä tulkoon Jooabin pään päälle ja hänen jälkeläistensä  pään päälle, iankaikkisesti. Mutta Daavidilla ja hänen jälkeläisillään,  hänen suvullansa ja hänen valtaistuimellansa olkoon rauha Herralta  iankaikkisesti."</verse>
        <verse osisID='1Kgs.2.34'>Niin Benaja, Joojadan poika, meni ja löi hänet kuoliaaksi; ja hänet  haudattiin omaan taloonsa erämaahan.</verse>
        <verse osisID='1Kgs.2.35'>Ja kuningas asetti Benajan, Joojadan pojan, hänen sijaansa sotaväen  päälliköksi; ja pappi Saadokin kuningas asetti Ebjatarin sijalle.</verse>
        <verse osisID='1Kgs.2.36'>Sen jälkeen kuningas lähetti kutsumaan Siimein ja sanoi hänelle:  "Rakenna itsellesi talo Jerusalemiin ja asu siellä, menemättä sieltä  sinne tai tänne.</verse>
        <verse osisID='1Kgs.2.37'>Sillä jona päivänä sinä lähdet sieltä ja menet Kidronin laakson  poikki, sinä päivänä on sinun, tiedä se, kuolemalla kuoltava; sinun  veresi on tuleva oman pääsi päälle."</verse>
        <verse osisID='1Kgs.2.38'>Siimei sanoi kuninkaalle: "Hyvä on; niinkuin herrani, kuningas, on  puhunut, niin on sinun palvelijasi tekevä". Ja Siimei asui Jerusalemissa  kauan aikaa.</verse>
        <verse osisID='1Kgs.2.39'>Mutta kolmen vuoden kuluttua tapahtui, että Siimeiltä karkasi kaksi  palvelijaa Aakiin, Maakan pojan, Gatin kuninkaan, luo. Ja Siimeille  ilmoitettiin: "Katso, sinun palvelijasi ovat Gatissa".</verse>
        <verse osisID='1Kgs.2.40'>Niin Siimei nousi ja satuloi aasinsa ja lähti Aakiin luo Gatiin  etsimään palvelijoitaan; ja Siimei meni ja toi palvelijansa Gatista.</verse>
        <verse osisID='1Kgs.2.41'>Ja kun Salomolle ilmoitettiin, että Siimei oli mennyt Jerusalemista  Gatiin ja palannut takaisin,</verse>
        <verse osisID='1Kgs.2.42'>lähetti kuningas kutsumaan Siimein ja sanoi hänelle: "Enkö minä ole  vannottanut sinua Herran kautta ja varoittanut sinua sanoen: 'Jona  päivänä sinä lähdet ja menet sinne tai tänne, sinä päivänä on sinun,  tiedä se, kuolemalla kuoltava'? Ja sinä sanoit minulle: 'Hyvä on; minä  olen kuullut'.</verse>
        <verse osisID='1Kgs.2.43'>Miksi et ole pitänyt Herran valaa etkä sitä käskyä, jonka minä  sinulle annoin?"</verse>
        <verse osisID='1Kgs.2.44'>Ja kuningas sanoi vielä Siimeille: "Sinä tiedät, tunnossasi tiedät,  kaiken pahan, minkä olet tehnyt minun isälleni Daavidille; Herra kääntää  tekemäsi pahan omaan päähäsi.</verse>
        <verse osisID='1Kgs.2.45'>Mutta kuningas Salomo on oleva siunattu, ja Daavidin valtaistuin on  oleva iäti vahva Herran edessä."</verse>
        <verse osisID='1Kgs.2.46'>Ja kuningas käski Benajaa, Joojadan poikaa; niin tämä meni ja löi  hänet kuoliaaksi, ja hän kuoli. Niin kuninkuus vahvistui Salomon  käsissä.</verse>
      </chapter>
      <chapter osisID='1Kgs.3'>
        <verse osisID='1Kgs.3.1'>Ja Salomo tuli faraon, Egyptin kuninkaan, vävyksi: hän otti faraon  tyttären vaimokseen. Ja hän vei hänet Daavidin kaupunkiin, kunnes oli  saanut rakennetuksi oman linnansa, Herran temppelin ja Jerusalemin  ympärysmuurin.</verse>
        <verse osisID='1Kgs.3.2'>Mutta kansa uhrasi uhrikukkuloilla, koska niihin aikoihin ei vielä  oltu rakennettu temppeliä Herran nimelle.</verse>
        <verse osisID='1Kgs.3.3'>Ja Salomo rakasti Herraa ja vaelsi isänsä Daavidin käskyjen mukaan;  kuitenkin hän uhrasi ja suitsutti uhrikukkuloilla.</verse>
        <verse osisID='1Kgs.3.4'>Niin kuningas meni Gibeoniin, uhraamaan siellä, sillä se oli suurin  uhrikukkula. Tuhat polttouhria Salomo uhrasi sillä alttarilla.</verse>
        <verse osisID='1Kgs.3.5'>Gibeonissa Herra ilmestyi Salomolle yöllä unessa, ja Jumala sanoi:  "Ano, mitä tahdot, että minä sinulle antaisin".</verse>
        <verse osisID='1Kgs.3.6'>Salomo vastasi: "Sinä olet tehnyt suuren laupeuden palvelijallesi,  minun isälleni Daavidille, koska hän vaelsi sinun edessäsi totuudessa ja  vanhurskaudessa sekä vilpittömällä sydämellä sinua kohtaan. Ja sinä olet  säilyttänyt hänelle tämän suuren laupeuden ja antanut hänelle pojan,  joka istuu hänen valtaistuimellansa, niinkuin on laita tänä päivänä.</verse>
        <verse osisID='1Kgs.3.7'>Ja nyt, Herra, minun Jumalani, sinä olet tehnyt palvelijasi  kuninkaaksi minun isäni Daavidin sijaan; mutta minä olen kuin pieni  poikanen: en osaa lähteä enkä tulla.</verse>
        <verse osisID='1Kgs.3.8'>Ja palvelijasi on keskellä sinun kansaasi, jonka olet valinnut, niin  monilukuista kansaa, että sitä ei voi laskea eikä lukea sen paljouden  tähden.</verse>
        <verse osisID='1Kgs.3.9'>Anna sentähden palvelijallesi kuuliainen sydän tuomitakseni sinun  kansaasi ja erottaakseni hyvän pahasta; sillä kuka voi muuten tätä sinun  suurta kansaasi tuomita?"</verse>
        <verse osisID='1Kgs.3.10'>Herralle oli otollista, että Salomo tätä anoi.</verse>
        <verse osisID='1Kgs.3.11'>Ja Jumala sanoi hänelle: "Koska sinä anoit tätä etkä anonut  itsellesi pitkää ikää, et rikkautta etkä vihamiestesi henkeä, vaan anoit  itsellesi ymmärrystä kuullaksesi, mikä oikein on,</verse>
        <verse osisID='1Kgs.3.12'>niin katso, minä teen, niinkuin sanot: katso, minä annan sinulle  viisaan ja ymmärtäväisen sydämen, niin ettei sinun vertaistasi ole ollut  ennen sinua eikä tule sinun jälkeesi.</verse>
        <verse osisID='1Kgs.3.13'>Ja lisäksi minä annan sinulle, mitä et anonutkaan: sekä rikkautta  että kunniaa, niin ettei koko elinaikanasi ole kuningasten joukossa  oleva sinun vertaistasi.</verse>
        <verse osisID='1Kgs.3.14'>Ja jos sinä vaellat minun teitäni, noudattaen minun säädöksiäni ja  käskyjäni, niinkuin sinun isäsi Daavid vaelsi, niin minä suon sinulle  pitkän iän."</verse>
        <verse osisID='1Kgs.3.15'>Siihen Salomo heräsi; ja katso, se oli unta. Ja kun hän tuli  Jerusalemiin, astui hän Herran liitonarkin eteen, uhrasi polttouhreja ja  toimitti yhteysuhrin ja laittoi pidot kaikille palvelijoillensa.</verse>
        <verse osisID='1Kgs.3.16'>Siihen aikaan tuli kaksi porttoa kuninkaan luo, ja he astuivat hänen  eteensä.</verse>
        <verse osisID='1Kgs.3.17'>Ja toinen nainen sanoi: "Oi herrani, minä ja tämä nainen asumme  samassa huoneessa. Ja minä synnytin hänen luonansa siinä huoneessa.</verse>
        <verse osisID='1Kgs.3.18'>Ja kolmantena päivänä sen jälkeen, kun minä olin synnyttänyt,  synnytti myös tämä nainen. Me olimme yhdessä, eikä ketään vierasta ollut  meidän kanssamme huoneessa; ainoastaan me kahden olimme huoneessa.</verse>
        <verse osisID='1Kgs.3.19'>Mutta tämän naisen poika kuoli yöllä, sillä hän oli maannut sen.</verse>
        <verse osisID='1Kgs.3.20'>Niin hän nousi keskellä yötä ja otti minun poikani vierestäni  palvelijattaresi nukkuessa ja pani sen povellensa, mutta oman kuolleen  poikansa hän pani minun povelleni.</verse>
        <verse osisID='1Kgs.3.21'>Kun minä aamulla nousin imettämään poikaani, niin katso, se oli  kuollut. Mutta kun minä tarkastin sitä aamulla, niin katso, se ei  ollutkaan minun poikani, jonka minä olin synnyttänyt."</verse>
        <verse osisID='1Kgs.3.22'>Niin toinen nainen sanoi: "Ei ole niin; vaan tuo elossa oleva on  minun poikani, ja tämä kuollut on sinun poikasi". Mutta edellinen  vastasi: "Ei ole niin; tuo kuollut on sinun poikasi, ja tämä elossa  oleva on minun poikani". Näin he riitelivät kuninkaan edessä.</verse>
        <verse osisID='1Kgs.3.23'>Niin kuningas sanoi: "Toinen sanoo: 'Elossa oleva on minun poikani,  ja kuollut on sinun poikasi'. Ja toinen sanoo: 'Ei ole niin; vaan  kuollut on sinun poikasi, ja elossa oleva on minun poikani'."</verse>
        <verse osisID='1Kgs.3.24'>Sitten kuningas sanoi: "Antakaa minulle miekka". Ja kuninkaan eteen  tuotiin miekka.</verse>
        <verse osisID='1Kgs.3.25'>Ja kuningas sanoi: "Viiltäkää elossa oleva lapsi kahtia, ja antakaa  toinen puoli toiselle ja toinen puoli toiselle".</verse>
        <verse osisID='1Kgs.3.26'>Mutta silloin sanoi kuninkaalle se nainen, jonka oma elossa oleva  poika oli, sillä hänen sydämensä tuli liikutetuksi hänen poikansa tähden  - hän sanoi: "Oi herrani, antakaa tuolle elossa oleva lapsi; älkää  surmatko sitä". Mutta toinen sanoi: "Ei minulle eikä sinulle;  viiltäkää!"</verse>
        <verse osisID='1Kgs.3.27'>Niin kuningas vastasi ja sanoi: "Antakaa tälle elossa oleva lapsi;  älkää surmatko sitä. Hän on sen äiti."</verse>
        <verse osisID='1Kgs.3.28'>Ja koko Israel kuuli tästä tuomiosta, jonka kuningas oli antanut, ja  he pelkäsivät kuningasta; sillä he näkivät, että hänessä oli Jumalan  viisaus oikeuden jakamiseen.</verse>
      </chapter>
      <chapter osisID='1Kgs.4'>
        <verse osisID='1Kgs.4.1'>Kuningas Salomo oli koko Israelin kuningas.</verse>
        <verse osisID='1Kgs.4.2'>Ja nämä olivat hänen ylimmät virkamiehensä: Asarja, Saadokin poika,  oli ylipappina;</verse>
        <verse osisID='1Kgs.4.3'>Elihoref ja Ahia, Siisan pojat, olivat kirjureina; Joosafat, Ahiludin  poika, oli kanslerina;</verse>
        <verse osisID='1Kgs.4.4'>Benaja, Joojadan poika, oli sotaväen ylipäällikkönä; Saadok ja  Ebjatar olivat pappeina.</verse>
        <verse osisID='1Kgs.4.5'>Asarja, Naatanin poika, oli ylimaaherrana; Saabud, Naatanin poika,  pappi, oli kuninkaan ystävänä.</verse>
        <verse osisID='1Kgs.4.6'>Ahisar oli linnanpäällikkönä; Adoniram, Abdan poika, oli verotöiden  valvojana.</verse>
        <verse osisID='1Kgs.4.7'>Ja Salomolla oli kaksitoista maaherraa, yli koko Israelin, joiden oli  hankittava kuninkaan ja hänen hovinsa elintarpeet; yhtenä kuukautena  vuodessa oli kunkin hankittava elintarpeet.</verse>
        <verse osisID='1Kgs.4.8'>Nämä olivat heidän nimensä: Huurin poika Efraimin vuoristossa;</verse>
        <verse osisID='1Kgs.4.9'>Dekerin poika Maakaassa, Saalbimissa, Beet-Semeksessä, Eelonissa ja  Beet-Haananissa;</verse>
        <verse osisID='1Kgs.4.10'>Hesedin poika Arubbotissa; hänellä oli Sooko ja koko Heeferin maa;</verse>
        <verse osisID='1Kgs.4.11'>Abinadabin poika koko Doorin kukkula-alueella; hänellä oli vaimona  Taafat, Salomon tytär;</verse>
        <verse osisID='1Kgs.4.12'>Baana, Ahiludin poika, Taanakissa ja Megiddossa ja koko  Beet-Seanissa, joka on Saaretanin sivulla Jisreelin alapuolella,  Beet-Seanista aina Aabel-Meholaan, tuolle puolelle Jokmeamin;</verse>
        <verse osisID='1Kgs.4.13'>Geberin poika Gileadin Raamotissa; hänellä oli Jaairin, Manassen  pojan, leirikylät, jotka ovat Gileadissa; hänellä oli siis Argobin  seutu, joka on Baasanissa, kuusikymmentä suurta, muureilla ja  vaskisalvoilla varustettua kaupunkia;</verse>
        <verse osisID='1Kgs.4.14'>Ahinadab, Iddon poika, Mahanaimissa;</verse>
        <verse osisID='1Kgs.4.15'>Ahimaas Naftalissa; hänkin oli ottanut vaimokseen Salomon tyttären,  Baasematin;</verse>
        <verse osisID='1Kgs.4.16'>Baana, Huusain poika, Asserissa ja Bealotissa;</verse>
        <verse osisID='1Kgs.4.17'>Joosafat, Paaruahin poika, Isaskarissa;</verse>
        <verse osisID='1Kgs.4.18'>Siimei, Eelan poika, Benjaminissa;</verse>
        <verse osisID='1Kgs.4.19'>Geber, Uurin poika, Gileadin maassa, Siihonin, amorilaisten  kuninkaan, ja Oogin, Baasanin kuninkaan, maassa; sillä siinä maassa oli  yksi maaherra.</verse>
        <verse osisID='1Kgs.4.20'>Juudaa ja Israelia oli paljon, niin paljon kuin hiekkaa meren  rannalla; he söivät ja joivat ja olivat iloisia.</verse>
        <verse osisID='1Kgs.4.21'>Ja Salomo hallitsi kaikkia valtakuntia Eufrat-virrasta aina  filistealaisten maahan ja Egyptin rajaan asti. He toivat lahjoja ja  palvelivat Salomoa, niin kauan kuin hän eli.</verse>
        <verse osisID='1Kgs.4.22'>Ja Salomon jokapäiväinen muona oli: kolmekymmentä koor-mittaa  lestyjä jauhoja ja kuusikymmentä koor-mittaa muita jauhoja,</verse>
        <verse osisID='1Kgs.4.23'>kymmenen syöttöraavasta, kaksikymmentä laitumella käyvää raavasta ja  sata lammasta; näitten lisäksi peuroja, gaselleja, metsäkauriita ja  syötettyjä hanhia.</verse>
        <verse osisID='1Kgs.4.24'>Sillä hän vallitsi kaikkea Eufrat-virran senpuoleista maata,  Tifsahista aina Gassaan saakka, kaikkia Eufrat-virran senpuoleisia  kuninkaita; ja hänellä oli rauha joka puolelta yltympäri,</verse>
        <verse osisID='1Kgs.4.25'>niin että Juuda ja Israel asuivat turvallisesti, itsekukin  viinipuunsa ja viikunapuunsa alla, Daanista Beersebaan asti, niin kauan  kuin Salomo eli.</verse>
        <verse osisID='1Kgs.4.26'>Ja Salomolla oli neljäkymmentä tuhatta hevosvaljakkoa vaunujaan  varten ja kaksitoista tuhatta ratsuhevosta.</verse>
        <verse osisID='1Kgs.4.27'>Ja maaherrat hankkivat, kukin kuukautenaan, elintarpeet kuningas  Salomolle ja kaikille, joilla oli pääsy kuningas Salomon pöytään,  antamatta minkään puuttua.</verse>
        <verse osisID='1Kgs.4.28'>Myöskin ohrat ja oljet hevosille ja juoksijoille he toivat, kukin  vuorollaan, siihen paikkaan, missä hän oleskeli.</verse>
        <verse osisID='1Kgs.4.29'>Ja Jumala antoi Salomolle viisautta ja ymmärrystä ylen runsaasti ja  älyä niin laajalti, kuin on hiekkaa meren rannalla,</verse>
        <verse osisID='1Kgs.4.30'>niin että Salomon viisaus oli suurempi kuin kaikkien Idän miesten ja  kaikkien egyptiläisten viisaus.</verse>
        <verse osisID='1Kgs.4.31'>Hän oli viisaampi kaikkia ihmisiä, viisaampi kuin esrahilainen Eetan  ja Heeman, Kalkol ja Darda, Maaholin pojat; ja hänen nimensä tuli  kuuluksi kaikkien ympärillä olevien kansojen keskuudessa.</verse>
        <verse osisID='1Kgs.4.32'>Ja Salomo sepitti kolmetuhatta sananlaskua, ja hänen laulujansa oli  tuhatviisi.</verse>
        <verse osisID='1Kgs.4.33'>Hän puhui puista, Libanonin setripuusta alkaen isoppiin asti, joka  kasvaa seinän vieressä. Hän puhui myös karjaeläimistä, linnuista,  matelijoista ja kaloista.</verse>
        <verse osisID='1Kgs.4.34'>Ja Salomon viisautta tultiin kuulemaan kaikista kansoista, kaikkien  maan kuninkaiden luota, jotka olivat kuulleet hänen viisaudestansa.</verse>
      </chapter>
      <chapter osisID='1Kgs.5'>
        <verse osisID='1Kgs.5.1'>Hiiram, Tyyron kuningas, lähetti palvelijoitansa Salomon luo,  kuultuaan, että hänet oli voideltu kuninkaaksi isänsä sijaan; sillä  Hiiram oli aina ollut Daavidin likeinen ystävä.</verse>
        <verse osisID='1Kgs.5.2'>Ja Salomo lähetti Hiiramille tämän sanan:</verse>
        <verse osisID='1Kgs.5.3'>"Sinä tiedät, ettei minun isäni Daavid voinut rakentaa temppeliä  Herran, Jumalansa, nimelle niiden sotien tähden, joilla häntä joka  puolelta ahdistettiin, kunnes Herra oli laskenut viholliset hänen  jalkojensa alle.</verse>
        <verse osisID='1Kgs.5.4'>Mutta nyt Herra, minun Jumalani, on suonut minun päästä rauhaan joka  taholla; ei ole vastustajaa eikä vaaran uhkaa.</verse>
        <verse osisID='1Kgs.5.5'>Sentähden minä aion rakentaa temppelin Herran, Jumalani, nimelle,  niinkuin Herra puhui minun isälleni Daavidille, sanoen: 'Sinun poikasi,  jonka minä asetan valtaistuimellesi sinun sijaasi, on rakentava minun  nimelleni temppelin'.</verse>
        <verse osisID='1Kgs.5.6'>Niin käske nyt hakata minulle setripuita Libanonilta. Ja minun  palvelijani olkoot sinun palvelijaisi kanssa. Ja minä annan sinulle  palvelijaisi palkan, aivan niinkuin sinä määräät.  Sillä sinä tiedät,  ettei meillä ole ketään, joka osaisi niin hakata puita kuin  siidonilaiset."</verse>
        <verse osisID='1Kgs.5.7'>Kun Hiiram kuuli Salomon sanat, tuli hän hyvin iloiseksi ja sanoi:  "Kiitetty olkoon tänä päivänä Herra, joka on antanut Daavidille viisaan  pojan hallitsemaan tuota monilukuista kansaa".</verse>
        <verse osisID='1Kgs.5.8'>Ja Hiiram lähetti Salomolle tämän sanan: "Minä olen kuullut sanan,  jonka sinä minulle lähetit. Minä olen täyttävä kaikessa sinun  toivomuksesi, mitä tulee setripuihin ja kypressipuihin.</verse>
        <verse osisID='1Kgs.5.9'>Minun palvelijani vetäkööt ne Libanonilta alas mereen, ja minä  panetan ne meressä lauttoihin kuljetettaviksi paikkaan, minkä sinä  minulle määräät, ja hajotan ne siellä; sinä saat noutaa ne sieltä. Mutta  täytä sinä minun toivomukseni ja anna minun hovilleni muonaa."</verse>
        <verse osisID='1Kgs.5.10'>Niin Hiiram antoi Salomolle setripuita ja kypressipuita niin paljon,  kuin tämä toivoi.</verse>
        <verse osisID='1Kgs.5.11'>Mutta Salomo antoi Hiiramille kaksikymmentä tuhatta koor-mittaa  nisuja, ravinnoksi hänen hovillensa, ja kaksikymmentä koor-mittaa  survomalla saatua öljyä. Tämän Salomo antoi Hiiramille joka vuosi.</verse>
        <verse osisID='1Kgs.5.12'>Ja Herra oli antanut Salomolle viisautta, niinkuin hän oli hänelle  luvannut. Ja rauha vallitsi Hiiramin ja Salomon välillä, ja he tekivät  liiton keskenänsä.</verse>
        <verse osisID='1Kgs.5.13'>Ja kuningas Salomo otti verotyöläisiä koko Israelista, ja  verotyöläisiä oli kolmekymmentä tuhatta miestä.</verse>
        <verse osisID='1Kgs.5.14'>Nämä hän lähetti Libanonille vuorotellen, kymmenentuhatta kunakin  kuukautena, niin että he olivat yhden kuukauden Libanonilla ja kaksi  kuukautta kotonansa; ja Adoniram oli verotöiden valvojana.</verse>
        <verse osisID='1Kgs.5.15'>Ja Salomolla oli seitsemänkymmentä tuhatta taakankantajaa ja  kahdeksankymmentä tuhatta kivenhakkaajaa vuoristossa;</verse>
        <verse osisID='1Kgs.5.16'>sen lisäksi Salomon maaherrojen virkamiehiä, jotka valvoivat töitä,  kolmetuhatta kolmesataa miestä, vallitsemassa väkeä, joka teki työtä.</verse>
        <verse osisID='1Kgs.5.17'>Ja kuningas käski louhia suuria kiviä, kallisarvoisia kiviä,  laskeakseen temppelin perustuksen hakatuista kivistä.</verse>
        <verse osisID='1Kgs.5.18'>Niin Salomon ja Hiiramin rakentajat ja gebalilaiset hakkasivat niitä  ja valmistivat puut ja kivet temppelin rakentamiseksi.</verse>
      </chapter>
      <chapter osisID='1Kgs.6'>
        <verse osisID='1Kgs.6.1'>Neljäntenäsadantena kahdeksantenakymmenentenä vuotena siitä, kun  israelilaiset olivat lähteneet Egyptin maasta, neljäntenä vuotena siitä,  kun Salomo oli tullut Israelin kuninkaaksi, alkoi hän siiv-kuussa, joka  on toinen kuukausi, rakentaa temppeliä Herralle.</verse>
        <verse osisID='1Kgs.6.2'>Temppeli, jonka kuningas Salomo Herralle rakensi, oli kuuttakymmentä  kyynärää pitkä, kahtakymmentä kyynärää leveä ja kolmeakymmentä kyynärää  korkea.</verse>
        <verse osisID='1Kgs.6.3'>Temppelisalin eteinen, joka oli temppelin itäpäässä, oli  kahtakymmentä kyynärää pitkä, ja sen leveys, temppelin itäiseen  suuntaan, oli kymmenen kyynärää.</verse>
        <verse osisID='1Kgs.6.4'>Ja hän teki temppeliin sisäänpäin avartuvat ikkuna-aukot.</verse>
        <verse osisID='1Kgs.6.5'>Ja hän rakensi temppelin seinään kiinni kylkirakennuksen, ympäri  temppelin seinien, sekä temppelisalin että kaikkeinpyhimmän ympäri, ja  teki siihen sivukammioita yltympäri.</verse>
        <verse osisID='1Kgs.6.6'>Kylkirakennuksen alin kerros oli viittä kyynärää leveä, keskimmäinen  kuutta kyynärää leveä ja kolmas seitsemää kyynärää leveä; sillä hän teki  temppelin ulkomuurin ympärinsä penkerellisen, ettei vuoliaisia tarvinnut  upottaa temppelin seiniin.</verse>
        <verse osisID='1Kgs.6.7'>Ja kun temppeli rakennettiin, tehtiin se kivistä, jotka tulivat  valmiina louhimosta, niin ettei kuulunut vasaran, ei minkään rauta-aseen  kalketta temppeliä rakennettaessa.</verse>
        <verse osisID='1Kgs.6.8'>Alimman kerroksen ovi oli temppelin eteläsivussa; portaita myöten  noustiin keskimmäiseen kerrokseen ja keskimmäisestä kolmanteen.</verse>
        <verse osisID='1Kgs.6.9'>Rakennettuaan temppelin valmiiksi hän laudoitti sen sisältä  setripuisilla parruilla ja laudoilla.</verse>
        <verse osisID='1Kgs.6.10'>Ja hän rakensi kauttaaltaan kiinni temppeliin kylkirakennuksen,  jonka kerrokset olivat viiden kyynärän korkuiset ja joka oli kiinnitetty  temppeliin setripalkeilla.</verse>
        <verse osisID='1Kgs.6.11'>Ja Salomolle tuli tämä Herran sana:</verse>
        <verse osisID='1Kgs.6.12'>"Tälle temppelille, jota sinä rakennat, on käyvä näin: jos sinä  vaellat minun säädöksieni mukaan ja noudatat minun oikeuksiani, otat  vaarin kaikista minun käskyistäni ja vaellat niiden mukaan, niin minä  täytän sinulle sanani, jonka olen puhunut sinun isällesi Daavidille:</verse>
        <verse osisID='1Kgs.6.13'>minä asun israelilaisten keskellä enkä hylkää kansaani Israelia".</verse>
        <verse osisID='1Kgs.6.14'>Niin Salomo rakensi temppelin valmiiksi.</verse>
        <verse osisID='1Kgs.6.15'>Hän laudoitti temppelin seinät sisäpuolelta setrilaudoilla;  temppelin lattiasta kattopalkkeihin asti hän päällysti sen puulla  sisäpuolelta. Temppelin lattian hän päällysti kypressilaudoilla.</verse>
        <verse osisID='1Kgs.6.16'>Ja temppelin peräosan, kaksikymmentä kyynärää, hän laudoitti  erilleen setrilaudoilla lattiasta kattopalkkeihin asti; niin hän rakensi  siihen sisälle kuorin, kaikkeinpyhimmän.</verse>
        <verse osisID='1Kgs.6.17'>Ja temppeli, se on temppelisali kaikkeinpyhimmän edessä, oli  neljääkymmentä kyynärää pitkä.</verse>
        <verse osisID='1Kgs.6.18'>Ja temppeli oli sisäpuolelta setripuuta, koristettu metsäkurpitsi-  ja kukkakiehkura-leikkauksilla; kaikki oli setripuuta, kiveä ei näkynyt.</verse>
        <verse osisID='1Kgs.6.19'>Temppelin sisään hän laittoi kaikkeinpyhimmän, pannakseen sinne  Herran liitonarkin.</verse>
        <verse osisID='1Kgs.6.20'>Kaikkeinpyhin oli kahtakymmentä kyynärää pitkä, kahtakymmentä  kyynärää leveä ja kahtakymmentä kyynärää korkea; ja hän päällysti sen  sisältä puhtaalla kullalla, ja hän teki alttarin setripuusta.</verse>
        <verse osisID='1Kgs.6.21'>Ja Salomo päällysti temppelin sisäpuolelta puhtaalla kullalla. Ja  hän sulki kultavitjoilla kaikkeinpyhimmän, jonka oli päällystänyt  kullalla.</verse>
        <verse osisID='1Kgs.6.22'>Koko temppelin hän päällysti sisältä kullalla, koko temppelin  yltyleensä. Myöskin koko sen alttarin, joka oli kaikkeinpyhimmän edessä,  hän päällysti kullalla.</verse>
        <verse osisID='1Kgs.6.23'>Ja hän teki kaikkeinpyhimpään kaksi kerubia öljypuusta, kymmenen  kyynärän korkuista;</verse>
        <verse osisID='1Kgs.6.24'>ja kerubin toinen siipi oli viisikyynäräinen, ja kerubin toinen  siipi oli myöskin viisikyynäräinen, niin että oli kymmenen kyynärää  toisen siiven kärjestä toisen kärkeen.</verse>
        <verse osisID='1Kgs.6.25'>Toinen kerubi oli myöskin kymmenkyynäräinen. Molemmat kerubit olivat  yhtä suuret ja yhdenmuotoiset:</verse>
        <verse osisID='1Kgs.6.26'>toinen kerubi oli kymmentä kyynärää korkea ja samoin myöskin toinen  kerubi.</verse>
        <verse osisID='1Kgs.6.27'>Ja hän pani kerubit temppelin sisimpään osaan, ja kerubit levittivät  siipensä niin, että toisen siipi kosketti toista seinää ja toisen  kerubin siipi kosketti toista seinää; ja temppelin keskikohdalla  koskettivat niiden toiset siivet toisiaan.</verse>
        <verse osisID='1Kgs.6.28'>Ja hän päällysti kerubit kullalla.</verse>
        <verse osisID='1Kgs.6.29'>Ja kaikkiin temppelin seiniin yltympäri hän leikkautti veistoksia,  kerubeja, palmuja ja kukkakiehkuroita sekä perä- että etuosaan.</verse>
        <verse osisID='1Kgs.6.30'>Ja temppelin lattian hän päällysti kullalla, sekä perä- että etuosan  lattian.</verse>
        <verse osisID='1Kgs.6.31'>Ja kaikkeinpyhimmän oviaukkoon hän teki ovet öljypuusta; kamana ja  pielet muodostivat viisikulmion.</verse>
        <verse osisID='1Kgs.6.32'>Ja molempiin öljypuusta tehtyihin oviin hän leikkautti kerubeja,  palmuja ja kukkakiehkuroita, ja päällysti ne kullalla; hän levitti  kultaa kerubien ja palmujen päälle.</verse>
        <verse osisID='1Kgs.6.33'>Niin hän teki myös temppelisalin oviaukkoon öljypuusta pielet,  nelikulmion muotoiset,</verse>
        <verse osisID='1Kgs.6.34'>ja kypressipuusta kaksi ovea; toisen oven molemmat laudat olivat  kääntyviä, ja toisen oven molemmat laudat olivat kääntyviä.</verse>
        <verse osisID='1Kgs.6.35'>Ja hän leikkautti niihin kerubeja, palmuja ja kukkakiehkuroita ja  päällysti ne kullalla, joka levitettiin veistosten päälle.</verse>
        <verse osisID='1Kgs.6.36'>Sitten hän rakensi sisemmän esipihan muurin, jossa oli aina  rinnakkain kolme kivikertaa hakattuja kiviä ja yksi hirsikerta  veistettyjä setrihirsiä.</verse>
        <verse osisID='1Kgs.6.37'>Neljäntenä vuotena, siiv-kuussa, laskettiin Herran temppelin  perustus.</verse>
        <verse osisID='1Kgs.6.38'>Ja yhdentenätoista vuotena, buul-kuussa, joka on kahdeksas kuukausi,  temppeli oli kokonaan ja kaikkineen valmis. Hän rakensi sitä seitsemän  vuotta.</verse>
      </chapter>
      <chapter osisID='1Kgs.7'>
        <verse osisID='1Kgs.7.1'>Mutta omaa linnaansa Salomo rakensi kolmetoista vuotta ja sai niin  koko linnansa valmiiksi.</verse>
        <verse osisID='1Kgs.7.2'>Hän rakensi Libanoninmetsä-talon, sataa kyynärää pitkän,  viittäkymmentä kyynärää leveän ja kolmeakymmentä kyynärää korkean,  kolmen setripylväsrivin varaan, ja pylväiden päällä oli veistetyt  setriansaat.</verse>
        <verse osisID='1Kgs.7.3'>Ja siinä oli setripuukatto sivukammioiden päällä, jotka olivat  pylväiden varassa; pylväitä oli yhteensä neljäkymmentä viisi,  viisitoista kussakin rivissä.</verse>
        <verse osisID='1Kgs.7.4'>Ja siinä oli ikkunoita kolmessa rivissä, ja valoaukot olivat  vastakkain, aina kolme ja kolme.</verse>
        <verse osisID='1Kgs.7.5'>Kaikki oviaukot ja valoaukot olivat nelikulmaiset; ja oviaukot olivat  vastakkain, aina kolme ja kolme.</verse>
        <verse osisID='1Kgs.7.6'>Vielä hän teki pylvässalin, viittäkymmentä kyynärää pitkän ja  kolmeakymmentä kyynärää leveän, ja sen eteen eteisen pylväineen sekä  pylväiden eteen porraskatoksen.</verse>
        <verse osisID='1Kgs.7.7'>Sitten hän teki valtaistuinsalin, jossa hän jakoi oikeutta,  oikeussalin; se oli laudoitettu sisältä setripuulla lattiasta kattoon  asti.</verse>
        <verse osisID='1Kgs.7.8'>Ja hänen linnansa, jossa hän itse asui, oli toisella esipihalla,  salin takana, ja oli rakennettu samalla tavalla.  Salomo teki myöskin  faraon tyttärelle, jonka hän oli nainut, palatsin, samanlaisen kuin  sali.</verse>
        <verse osisID='1Kgs.7.9'>Kaikki nämä olivat rakennetut kallisarvoisista, mitan mukaan  hakatuista ja sisältä ja ulkoa sahalla sahatuista kivistä, perustuksesta  räystäisiin asti; samoin ulkopuolella suureen esipihaan saakka.</verse>
        <verse osisID='1Kgs.7.10'>Ja perustus oli laskettu kallisarvoisista kivistä, suurista kivistä,  kymmenkyynäräisistä ja kahdeksankyynäräisistä kivistä.</verse>
        <verse osisID='1Kgs.7.11'>Ja sen päällä oli kallisarvoisia, mitan mukaan hakattuja kiviä sekä  setripuuta.</verse>
        <verse osisID='1Kgs.7.12'>Ja suuren esipihan muurissa oli yltympäri, aina rinnakkain, kolme  kivikertaa hakattuja kiviä ja yksi hirsikerta veistettyjä setrihirsiä.  Samoin oli Herran temppelin sisemmän esipihan muuri ja myöskin palatsin  eteisen esipihan muuri rakennettu.</verse>
        <verse osisID='1Kgs.7.13'>Ja kuningas Salomo lähetti noutamaan Hiiramin Tyyrosta.</verse>
        <verse osisID='1Kgs.7.14'>Hän oli leskivaimon poika Naftalin sukukunnasta, ja hänen isänsä oli  ollut tyyrolainen, vaskiseppä. Hän oli täynnä taidollisuutta, ymmärrystä  ja tietoa, niin että hän kykeni valmistamaan kaikkinaisia vaskitöitä. Ja  hän tuli kuningas Salomon luo ja valmisti kaikki hänen työnsä.</verse>
        <verse osisID='1Kgs.7.15'>Hän teki vaskesta kaksi pylvästä. Toinen pylväs oli kahdeksantoista  kyynärän korkuinen, ja kahdentoista kyynärän pituinen nauha ulottui  toisen pylvään ympäri.</verse>
        <verse osisID='1Kgs.7.16'>Hän teki myös kaksi pylväänpäätä, vaskesta valettua, pylväiden  päähän pantavaksi. Kummankin pylväänpään korkeus oli viisi kyynärää.</verse>
        <verse osisID='1Kgs.7.17'>Verkon kaltaisia ristikkokoristeita, vitjan kaltaisia  riippukoristeita, oli pylväänpäissä, jotka olivat pylväiden päässä,  seitsemän kummassakin pylväänpäässä.</verse>
        <verse osisID='1Kgs.7.18'>Ja hän teki granaattiomenia kahteen riviin toisen ristikkokoristeen  päälle yltympäri, peittämään pylväänpäät, jotka olivat pylväiden päässä;  ja samoin hän teki niitä toiseen pylväänpäähän.</verse>
        <verse osisID='1Kgs.7.19'>Ja pylväänpäät, jotka olivat pylväiden päässä eteisessä, olivat  liljan muotoiset, nelikyynäräiset.</verse>
        <verse osisID='1Kgs.7.20'>Pylväänpäissä, ylhäällä kahden pylvään päässä, oli kupevat alaosat,  joihin ristikkokoriste ei ulottunut. Ja granaattiomenia oli kaksisataa,  rivittäin yltympäri toisen pylväänpään päällä.</verse>
        <verse osisID='1Kgs.7.21'>Ja hän pystytti pylväät temppelin eteisen eteen. Pylväälle, jonka  hän pystytti oikealle puolelle, hän antoi nimen Jaakin, ja pylväälle,  jonka hän pystytti vasemmalle puolelle, hän antoi nimen Booas.</verse>
        <verse osisID='1Kgs.7.22'>Ylinnä pylväiden päällä oli liljan muotoinen laite. Ja niin päättyi  pylväiden valmistus.</verse>
        <verse osisID='1Kgs.7.23'>Hän teki myös meren, valetun, kymmentä kyynärää leveän reunasta  reunaan, ympärinsä pyöreän ja viittä kyynärää korkean; ja kolmenkymmenen  kyynärän pituinen mittanuora ulottui sen ympäri.</verse>
        <verse osisID='1Kgs.7.24'>Sen reunan alla oli metsäkurpitsikoristeita, jotka kulkivat sen  ympäri. Ne ympäröivät merta yltympäri, kymmenen jokaisella kyynärällä.  Metsäkurpitsikoristeet olivat kahdessa rivissä, valettuina meren kanssa  yhteen.</verse>
        <verse osisID='1Kgs.7.25'>Ja se seisoi kahdentoista raavaan varassa, joista kolme oli  käännettynä pohjoiseen, kolme länteen, kolme etelään ja kolme itään  päin; meri oli niiden yläpuolella, niiden varassa, ja kaikkien niiden  takapuolet olivat sisäänpäin.</verse>
        <verse osisID='1Kgs.7.26'>Se oli kämmenen paksuinen, ja sen reuna oli maljan reunan kaltainen,  puhjenneen liljan muotoinen; se veti kaksituhatta bat-mittaa.</verse>
        <verse osisID='1Kgs.7.27'>Hän teki myös kymmenen telinettä vaskesta. Kukin teline oli neljää  kyynärää pitkä, neljää kyynärää leveä ja kolmea kyynärää korkea.</verse>
        <verse osisID='1Kgs.7.28'>Ja telineet olivat rakenteeltaan tällaiset: niissä oli kehäpienat,  ja myös poikkitankojen välissä oli kehäpienat.</verse>
        <verse osisID='1Kgs.7.29'>Kehäpienain päällä, jotka olivat poikkitankojen välissä, oli  leijonia, raavaita ja kerubeja, ja samoin poikkitankojen päällä, sekä  ylhäällä että alhaalla. Leijonissa ja raavaissa oli takomalla tehtyjä  punonnaiskoristeita.</verse>
        <verse osisID='1Kgs.7.30'>Kussakin telineessä oli neljä vaskipyörää ja vaskiakselit; ja niiden  neljässä jalkapylväässä oli olkapää. Olkapäät olivat valetut altaan  alle; kunkin ulkopuolella oli punonnaiskoristeita.</verse>
        <verse osisID='1Kgs.7.31'>Telineen aukko oli olkapäiden sisäpuolella, ja sen reuna oli  kyynärän korkuinen; aukko oli pyöreä, jalustan tapaan tehty,  puolitoistakyynäräinen. Myöskin aukon reunassa oli leikkauksia.  Kehäpienat olivat nelikulmaiset eivätkä pyöreät.</verse>
        <verse osisID='1Kgs.7.32'>Ja ne neljä pyörää olivat kehäpienain alla, ja pyöräin pitimet  olivat telineessä kiinni. Kukin pyörä oli puoltatoista kyynärää korkea.</verse>
        <verse osisID='1Kgs.7.33'>Pyörät olivat tehdyt niinkuin vaununpyörät; ja niiden pitimet,  kehät, puolat ja navat olivat kaikki valetut.</verse>
        <verse osisID='1Kgs.7.34'>Neljä olkapäätä oli kussakin telineessä, sen neljässä kulmassa;  olkapäät olivat yhtä telineen kanssa.</verse>
        <verse osisID='1Kgs.7.35'>Ylinnä telineen päällä oli puolen kyynärän korkuinen laite,  ympärinsä pyöreä; ja telineen pitimet ja kehäpienat olivat yhtä sen  kanssa.</verse>
        <verse osisID='1Kgs.7.36'>Ja sen kehäpienojen pintoihin hän kaiversi kerubeja, leijonia ja  palmuja, niin paljon kuin kussakin oli tilaa, sekä punonnaiskoristeita  yltympäri.</verse>
        <verse osisID='1Kgs.7.37'>Näin hän teki ne kymmenen telinettä; ne olivat kaikki valetut  samalla tavalla, yhtä suuret ja yhdenmuotoiset.</verse>
        <verse osisID='1Kgs.7.38'>Hän teki myös kymmenen vaskiallasta; kukin allas veti neljäkymmentä  bat-mittaa, ja kukin allas oli neljää kyynärää läpimitaten. Kullakin  kymmenellä telineellä oli altaansa.</verse>
        <verse osisID='1Kgs.7.39'>Ja hän asetti viisi telinettä temppelin oikealle sivulle ja viisi  temppelin vasemmalle sivulle; meren hän asetti temppelin oikealle  sivulle, kaakkoa kohti.</verse>
        <verse osisID='1Kgs.7.40'>Hiiram teki myös kattilat, lapiot ja maljat. Ja niin Hiiram sai  suoritetuksi kaiken työn, mikä hänen oli tehtävä kuningas Salomolle  Herran temppeliin:</verse>
        <verse osisID='1Kgs.7.41'>kaksi pylvästä ja ne kaksi pallonmuotoista pylväänpäätä, jotka  olivat pylväiden päässä, ja ne kaksi ristikkokoristetta peittämään niitä  kahta pallonmuotoista pylväänpäätä, jotka olivat pylväiden päässä;</verse>
        <verse osisID='1Kgs.7.42'>ja ne neljäsataa granaattiomenaa kahteen ristikkokoristeeseen, kaksi  riviä granaattiomenia kumpaankin ristikkokoristeeseen, peittämään niitä  kahta pallonmuotoista pylväänpäätä, jotka olivat pylväiden päässä;</verse>
        <verse osisID='1Kgs.7.43'>ja ne kymmenen telinettä ja ne kymmenen allasta telineiden päälle;</verse>
        <verse osisID='1Kgs.7.44'>ja sen yhden meren, ja ne kaksitoista raavasta meren alle; ja  kattilat, lapiot ja maljat.</verse>
        <verse osisID='1Kgs.7.45'>Kaikki nämä kalut, jotka Hiiram teki kuningas Salomolle Herran  temppeliin, olivat kiilloitetusta vaskesta.</verse>
        <verse osisID='1Kgs.7.46'>Jordanin lakeudella kuningas ne valatti savimuotteihin, Sukkotin ja  Saaretanin välillä.</verse>
        <verse osisID='1Kgs.7.47'>Ja Salomo jätti kaikki kalut punnitsematta, koska niitä oli ylen  paljon; vasken painoa ei määrätty.</verse>
        <verse osisID='1Kgs.7.48'>Salomo teetti myös kaikki muut kalut, mitä Herran temppelissä on:  kulta-alttarin, pöydän, jolla näkyleivät ovat, kullasta,</verse>
        <verse osisID='1Kgs.7.49'>lampunjalat, viisi oikealle puolelle ja viisi vasemmalle puolelle  kaikkeinpyhimmän eteen, puhtaasta kullasta, kultaisine kukkalehtineen,  lamppuineen ja lamppusaksineen,</verse>
        <verse osisID='1Kgs.7.50'>vadit, veitset, maljat, kupit ja hiilipannut, puhtaasta kullasta,  sekä kultasaranat niihin temppelin sisäosan oviin, jotka vievät  kaikkeinpyhimpään, ja niihin temppelin oviin, jotka vievät  temppelisaliin.</verse>
        <verse osisID='1Kgs.7.51'>Kun kaikki työ, minkä kuningas Salomo teetti Herran temppeliin, oli  valmis, vei Salomo sinne isänsä Daavidin pyhät lahjat; hopean, kullan ja  kalut hän pani Herran temppelin aarrekammioihin.</verse>
      </chapter>
      <chapter osisID='1Kgs.8'>
        <verse osisID='1Kgs.8.1'>Sitten Salomo kokosi Israelin vanhimmat ja kaikki sukukuntien  johtomiehet, israelilaisten perhekunta-päämiehet, kuningas Salomon luo  Jerusalemiin, tuomaan Herran liitonarkkia Daavidin kaupungista, se on  Siionista.</verse>
        <verse osisID='1Kgs.8.2'>Niin kokoontuivat kuningas Salomon luo kaikki Israelin miehet  juhlapäivänä eetanim-kuussa, joka on seitsemäs kuukausi.</verse>
        <verse osisID='1Kgs.8.3'>Ja kun kaikki Israelin vanhimmat olivat tulleet saapuville, nostivat  papit arkin,</verse>
        <verse osisID='1Kgs.8.4'>ja he veivät Herran arkin ja ilmestysmajan sinne, sekä kaiken pyhän  kaluston, joka oli majassa; papit ja leeviläiset veivät ne sinne.</verse>
        <verse osisID='1Kgs.8.5'>Ja kuningas Salomo seisoi arkin edessä ja hänen kanssaan koko  Israelin kansa, joka oli kokoontunut hänen luoksensa; ja he uhrasivat  lampaita ja raavaita niin paljon, että niitä ei voitu lukea, ei laskea.</verse>
        <verse osisID='1Kgs.8.6'>Ja papit toivat Herran liitonarkin paikoilleen temppelin kuoriin,  kaikkeinpyhimpään, kerubien siipien alle.</verse>
        <verse osisID='1Kgs.8.7'>Sillä kerubit levittivät siipensä sen paikan yli, missä arkki oli, ja  kerubit suojasivat ylhäältä päin arkkia ja sen korentoja.</verse>
        <verse osisID='1Kgs.8.8'>Ja korennot olivat niin pitkät, että niiden päät voi nähdä  kaikkeinpyhimmästä, kuorin edestä; mutta ulkoa niitä ei voinut nähdä. Ja  ne jäivät sinne, tähän päivään asti.</verse>
        <verse osisID='1Kgs.8.9'>Arkissa ei ollut muuta kuin ne kaksi kivitaulua, jotka Mooses oli  pannut sinne Hoorebilla, kun Herra teki liiton israelilaisten kanssa,  heidän lähdettyänsä Egyptin maasta.</verse>
        <verse osisID='1Kgs.8.10'>Ja kun papit lähtivät pyhäköstä, täytti pilvi Herran temppelin,</verse>
        <verse osisID='1Kgs.8.11'>niin että papit eivät voineet astua toimittamaan virkaansa pilven  tähden; sillä Herran kirkkaus täytti Herran temppelin.</verse>
        <verse osisID='1Kgs.8.12'>Silloin Salomo sanoi: "Herra on sanonut tahtovansa asua pimeässä.</verse>
        <verse osisID='1Kgs.8.13'>Minä olen rakentanut huoneen sinulle asunnoksi, asuinsijan,  asuaksesi siinä iäti."</verse>
        <verse osisID='1Kgs.8.14'>Sitten kuningas käänsi kasvonsa ja siunasi koko Israelin  seurakunnan; ja koko Israelin seurakunta seisoi.</verse>
        <verse osisID='1Kgs.8.15'>Hän sanoi: "Kiitetty olkoon Herra, Israelin Jumala, joka kädellänsä  on täyttänyt sen, mitä hän suullansa puhui minun isälleni Daavidille,  sanoen:</verse>
        <verse osisID='1Kgs.8.16'>'Siitä päivästä saakka, jona minä vein kansani Israelin pois  Egyptistä, en ole mistään Israelin sukukunnasta valinnut yhtään  kaupunkia, että siihen rakennettaisiin temppeli, missä minun nimeni  asuisi; mutta minä olen valinnut Daavidin vallitsemaan kansaani  Israelia'.</verse>
        <verse osisID='1Kgs.8.17'>Ja minun isäni Daavid aikoi rakentaa temppelin Herran, Israelin  Jumalan, nimelle.</verse>
        <verse osisID='1Kgs.8.18'>Mutta Herra sanoi minun isälleni Daavidille: 'Kun sinä aiot rakentaa  temppelin minun nimelleni, niin tosin teet siinä hyvin, että sitä aiot;</verse>
        <verse osisID='1Kgs.8.19'>kuitenkaan et sinä ole sitä temppeliä rakentava, vaan sinun poikasi,  joka lähtee sinun kupeistasi, hän on rakentava temppelin minun  nimelleni'.</verse>
        <verse osisID='1Kgs.8.20'>Ja Herra on täyttänyt sanansa, jonka hän puhui: minä olen noussut  isäni Daavidin sijalle ja istun Israelin valtaistuimella, niinkuin Herra  puhui, ja minä olen rakentanut temppelin Herran, Israelin Jumalan,  nimelle.</verse>
        <verse osisID='1Kgs.8.21'>Ja minä olen valmistanut siihen sijan arkille, jossa on se Herran  liitto, minkä hän teki meidän isiemme kanssa viedessään heidät pois  Egyptin maasta."</verse>
        <verse osisID='1Kgs.8.22'>Sitten Salomo astui Herran alttarin eteen koko Israelin seurakunnan  nähden, ojensi kätensä taivasta kohti</verse>
        <verse osisID='1Kgs.8.23'>ja sanoi: "Herra, Israelin Jumala, ei ole sinun vertaistasi jumalaa,  ei ylhäällä taivaassa eikä alhaalla maan päällä, sinun, joka pidät  liiton ja säilytät laupeuden palvelijoitasi kohtaan, jotka vaeltavat  sinun edessäsi kaikesta sydämestänsä,</verse>
        <verse osisID='1Kgs.8.24'>sinun, joka olet pitänyt, mitä puhuit palvelijallesi Daavidille,  minun isälleni. Mitä suullasi puhuit, sen sinä kädelläsi täytit,  niinkuin nyt on tapahtunut.</verse>
        <verse osisID='1Kgs.8.25'>Niin pidä nytkin, Herra, Israelin Jumala, mitä puhuit palvelijallesi  Daavidille, minun isälleni, sanoen: 'Aina on mies sinun suvustasi istuva  minun edessäni Israelin valtaistuimella, jos vain sinun poikasi pitävät  vaarin tiestänsä, niin että he vaeltavat minun edessäni, niinkuin sinä  olet minun edessäni vaeltanut'.</verse>
        <verse osisID='1Kgs.8.26'>Niin toteutukoot nyt, Israelin Jumala, sinun sanasi, jotka puhuit  palvelijallesi Daavidille, minun isälleni.</verse>
        <verse osisID='1Kgs.8.27'>Mutta asuuko todella Jumala maan päällä? Katso, taivaisiin ja  taivasten taivaisiin sinä et mahdu; kuinka sitten tähän temppeliin,  jonka minä olen rakentanut!</verse>
        <verse osisID='1Kgs.8.28'>Käänny kuitenkin palvelijasi rukouksen ja anomisen puoleen, Herra,  minun Jumalani, niin että kuulet huudon ja rukouksen, jonka palvelijasi  tänä päivänä rukoilee sinun edessäsi,</verse>
        <verse osisID='1Kgs.8.29'>ja että silmäsi ovat yöt ja päivät avoinna tätä temppeliä kohti,  tätä paikkaa kohti, josta sinä olet sanonut: 'Minun nimeni on asuva  siellä', niin että kuulet rukouksen, jonka palvelijasi tähän paikkaan  päin kääntyneenä rukoilee.</verse>
        <verse osisID='1Kgs.8.30'>Kuule palvelijasi ja kansasi Israelin rukous, jonka he rukoilevat  tähän paikkaan päin kääntyneinä; kuule asuinpaikastasi, taivaasta, ja  kun kuulet, niin anna anteeksi.</verse>
        <verse osisID='1Kgs.8.31'>Jos joku rikkoo lähimmäistänsä vastaan ja hänet pannaan valalle ja  vannotetaan, ja jos hän tulee ja vannoo sinun alttarisi edessä tässä  temppelissä,</verse>
        <verse osisID='1Kgs.8.32'>niin kuule taivaasta ja auta palvelijasi oikeuteensa; tee niin, että  tuomitset syyllisen syylliseksi ja annat hänen tekojensa tulla hänen  päänsä päälle, mutta julistat syyttömän syyttömäksi ja annat hänelle  hänen vanhurskautensa mukaan.</verse>
        <verse osisID='1Kgs.8.33'>Jos vihollinen voittaa sinun kansasi, Israelin, sentähden että he  ovat tehneet syntiä sinua vastaan, mutta he palajavat sinun tykösi,  kiittävät sinun nimeäsi, rukoilevat sinua ja anovat sinulta armoa tässä  temppelissä,</verse>
        <verse osisID='1Kgs.8.34'>niin kuule taivaasta ja anna anteeksi kansasi Israelin synti ja tuo  heidät takaisin tähän maahan, jonka olet antanut heidän isillensä.</verse>
        <verse osisID='1Kgs.8.35'>Jos taivas suljetaan, niin ettei tule sadetta, koska he ovat tehneet  syntiä sinua vastaan, mutta he rukoilevat kääntyneinä tähän paikkaan  päin, ja kiittävät sinun nimeäsi ja kääntyvät synnistään, koska sinä  kuulet heitä,</verse>
        <verse osisID='1Kgs.8.36'>niin kuule taivaasta ja anna anteeksi palvelijaisi ja kansasi  Israelin synti - sillä sinä osoitat heille hyvän tien, jota heidän on  vaeltaminen - ja suo sade maallesi, jonka olet antanut kansallesi  perintöosaksi.</verse>
        <verse osisID='1Kgs.8.37'>Jos maahan tulee nälänhätä, rutto, jos tulee nokitähkä ja  viljanruoste, jos tulevat heinäsirkat ja tuhosirkat, jos vihollinen  ahdistaa sitä maassa, jossa sen portit ovat, jos tulee mikä tahansa  vitsaus tai vaiva,</verse>
        <verse osisID='1Kgs.8.38'>ja jos silloin joku ihminen, kuka hyvänsä, tai koko sinun kansasi  Israel rukoilee ja anoo armoa, kun he kukin tuntevat omantunnon vaivoja  ja ojentavat kätensä tähän temppeliin päin,</verse>
        <verse osisID='1Kgs.8.39'>niin kuule silloin taivaasta, asuinpaikastasi, ja anna anteeksi ja  tee niin, että annat jokaiselle aivan hänen tekojensa mukaan, koska sinä  tunnet hänen sydämensä - sillä sinä yksin tunnet kaikkien ihmislasten  sydämet -</verse>
        <verse osisID='1Kgs.8.40'>jotta he sinua pelkäisivät niin kauan kuin he elävät tässä maassa,  jonka sinä olet meidän isillemme antanut.</verse>
        <verse osisID='1Kgs.8.41'>Myös jos joku muukalainen, joka ei ole sinun kansaasi Israelia, tulee  kaukaisesta maasta sinun nimesi tähden -</verse>
        <verse osisID='1Kgs.8.42'>sillä sielläkin kuullaan sinun suuresta nimestäsi, väkevästä  kädestäsi ja ojennetusta käsivarrestasi - jos hän tulee ja rukoilee  kääntyneenä tähän temppeliin päin,</verse>
        <verse osisID='1Kgs.8.43'>niin kuule taivaasta, asuinpaikastasi, häntä ja tee kaikki, mitä  muukalainen sinulta rukoilee, että kaikki maan kansat tuntisivat sinun  nimesi ja pelkäisivät sinua, samoin kuin sinun kansasi Israel, ja  tulisivat tietämään, että sinä olet ottanut nimiisi tämän temppelin,  jonka minä olen rakentanut.</verse>
        <verse osisID='1Kgs.8.44'>Jos sinun kansasi lähtee sotaan vihollistansa vastaan sitä tietä,  jota sinä heidät lähetät, ja he rukoilevat Herraa kääntyneinä tähän  kaupunkiin päin, jonka sinä olet valinnut, ja tähän temppeliin päin,  jonka minä olen sinun nimellesi rakentanut,</verse>
        <verse osisID='1Kgs.8.45'>niin kuule taivaasta heidän rukouksensa ja anomisensa ja hanki  heille oikeus.</verse>
        <verse osisID='1Kgs.8.46'>Jos he tekevät syntiä sinua vastaan - sillä ei ole ihmistä, joka ei  syntiä tee - ja sinä vihastut heihin ja annat heidät vihollisen valtaan,  niin että heidän vangitsijansa vievät heidät vangeiksi vihollismaahan,  kaukaiseen tai läheiseen,</verse>
        <verse osisID='1Kgs.8.47'>mutta jos he sitten menevät itseensä siinä maassa, johon heidät on  vangeiksi viety, kääntyvät ja anovat sinulta armoa vangitsijainsa  maassa, sanoen: 'Me olemme tehneet syntiä, tehneet väärin ja olleet  jumalattomat',</verse>
        <verse osisID='1Kgs.8.48'>ja palajavat sinun tykösi kaikesta sydämestään ja kaikesta  sielustaan vihollistensa maassa, jotka veivät heidät vangeiksi, ja  rukoilevat sinua kääntyneinä tähän maahan päin, jonka sinä olet antanut  heidän isillensä, tähän kaupunkiin päin, jonka olet valinnut, ja tähän  temppeliin päin, jonka minä olen sinun nimellesi rakentanut,</verse>
        <verse osisID='1Kgs.8.49'>niin kuule taivaasta, asuinsijastasi, heidän rukouksensa ja  anomisensa, hanki heille oikeus</verse>
        <verse osisID='1Kgs.8.50'>ja anna anteeksi kansallesi, mitä he ovat rikkoneet sinua vastaan,  ja kaikki heidän syntinsä, jotka he ovat tehneet sinua vastaan; ja suo,  että heidän vangitsijansa olisivat laupiaat heitä kohtaan ja  armahtaisivat heitä.</verse>
        <verse osisID='1Kgs.8.51'>Sillä ovathan he sinun kansasi ja sinun perintöosasi, jonka olet  vienyt pois Egyptistä, rautapätsistä.</verse>
        <verse osisID='1Kgs.8.52'>Olkoot siis sinun silmäsi avoinna palvelijasi ja sinun kansasi  Israelin anomisen puoleen, niin että kuulet heitä kaikessa, mitä he  sinulta rukoilevat.</verse>
        <verse osisID='1Kgs.8.53'>Sillä sinä olet erottanut heidät perintöosaksesi kaikista maan  kansoista, niinkuin sinä puhuit palvelijasi Mooseksen kautta, viedessäsi  isämme pois Egyptistä, Herra, Herra."</verse>
        <verse osisID='1Kgs.8.54'>Ja kun Salomo oli lakannut rukoilemasta ja anomasta Herralta kaikkea  tätä, nousi hän Herran alttarin edestä, jossa hän oli ollut polvillaan  kädet ojennettuina taivasta kohti,</verse>
        <verse osisID='1Kgs.8.55'>astui esille ja siunasi koko Israelin seurakunnan suurella äänellä,  sanoen:</verse>
        <verse osisID='1Kgs.8.56'>"Kiitetty olkoon Herra, joka on antanut levon kansallensa  Israelille, aivan niinkuin hän on puhunut. Ei ole jäänyt täyttämättä  ainoakaan kaikista lupauksista, jotka Herra on antanut palvelijansa  Mooseksen kautta.</verse>
        <verse osisID='1Kgs.8.57'>Olkoon Herra, meidän Jumalamme, meidän kanssamme, niinkuin hän on  ollut meidän isiemme kanssa. Älköön hän meitä jättäkö älköönkä hyljätkö,</verse>
        <verse osisID='1Kgs.8.58'>vaan kääntäköön meidän sydämemme puoleensa, niin että aina vaellamme  hänen teitänsä ja noudatamme hänen käskyjänsä, säädöksiänsä ja  oikeuksiansa, jotka hän on antanut meidän isillemme.</verse>
        <verse osisID='1Kgs.8.59'>Ja olkoot nämä minun sanani, joilla minä olen armoa anonut Herran  edessä, päivät ja yöt likellä Herraa, meidän Jumalaamme, että hän  hankkisi oikeuden palvelijallensa ja kansallensa Israelille, kunkin  päivän tarpeen mukaan,</verse>
        <verse osisID='1Kgs.8.60'>niin että kaikki maan kansat tulisivat tietämään, että Herra on  Jumala eikä muuta jumalaa ole.</verse>
        <verse osisID='1Kgs.8.61'>Ja antautukaa te ehyin sydämin Herralle, Jumalallenne, niin että  vaellatte hänen säädöksiensä mukaan ja noudatatte hänen käskyjänsä  samoin kuin nytkin."</verse>
        <verse osisID='1Kgs.8.62'>Sitten kuningas ja koko Israel hänen kanssansa uhrasivat teurasuhrin  Herran edessä.</verse>
        <verse osisID='1Kgs.8.63'>Ja Salomo uhrasi yhteysuhrina, jonka hän Herralle uhrasi,  kaksikymmentäkaksi tuhatta raavasta ja satakaksikymmentä tuhatta  lammasta. Niin he, kuningas ja kaikki israelilaiset, vihkivät Herran  temppelin.</verse>
        <verse osisID='1Kgs.8.64'>Sinä päivänä kuningas pyhitti Herran temppelin edessä olevan  esipihan keskiosan, sillä hänen oli siellä uhrattava polttouhri,  ruokauhri ja yhteysuhrin rasvat. Vaskialttari, joka oli Herran edessä,  oli näet liian pieni, että polttouhri, ruokauhri ja yhteysuhrin rasvat  olisivat siihen mahtuneet.</verse>
        <verse osisID='1Kgs.8.65'>Näin Salomo siihen aikaan vietti juhlaa, ja koko Israel hänen  kanssansa, Herran, meidän Jumalamme, edessä seitsemän päivää ja vielä  toiset seitsemän päivää, yhteensä neljätoista päivää. Se oli suuri  kokous, johon kokoonnuttiin aina sieltä, mistä mennään Hamatiin, ja aina  Egyptin purolta asti.</verse>
        <verse osisID='1Kgs.8.66'>Kahdeksantena päivänä hän päästi kansan menemään, ja he hyvästelivät  kuninkaan. Sitten he menivät majoillensa iloiten ja hyvillä mielin  kaikesta hyvästä, mitä Herra oli tehnyt palvelijallensa Daavidille ja  kansallensa Israelille.</verse>
      </chapter>
      <chapter osisID='1Kgs.9'>
        <verse osisID='1Kgs.9.1'>Kun Salomo oli saanut rakennetuksi Herran temppelin ja kuninkaan  linnan ja kaiken, mitä Salomo oli halunnut tehdä,</verse>
        <verse osisID='1Kgs.9.2'>ilmestyi Herra Salomolle toisen kerran,</verse>
        <verse osisID='1Kgs.9.3'>niinkuin hän oli ilmestynyt hänelle Gibeonissa. Ja Herra sanoi  hänelle: "Minä olen kuullut sinun rukouksesi ja anomisesi, kun sinä  anoit armoa minun edessäni. Minä olen pyhittänyt tämän temppelin, jonka  sinä olet rakentanut sitä varten, että minä sijoittaisin nimeni siihen  ainiaaksi; ja minun silmäni ja sydämeni tulevat alati olemaan siellä.</verse>
        <verse osisID='1Kgs.9.4'>Ja jos sinä vaellat minun edessäni, niinkuin sinun isäsi Daavid  vaelsi, vilpittömällä sydämellä ja oikeamielisesti, niin että teet  kaiken, mitä minä olen käskenyt sinun tehdä, ja noudatat minun käskyjäni  ja oikeuksiani,</verse>
        <verse osisID='1Kgs.9.5'>niin minä pidän pystyssä sinun kuninkaallisen valtaistuimesi  Israelissa ikuisesti, niinkuin minä puhuin isällesi Daavidille sanoen:  'Aina on mies sinun suvustasi oleva Israelin valtaistuimella'.</verse>
        <verse osisID='1Kgs.9.6'>Mutta jos te käännytte pois minusta, te ja teidän lapsenne, ettekä  noudata minun käskyjäni ja säädöksiäni, jotka minä olen teille antanut,  vaan menette ja palvelette muita jumalia ja kumarratte niitä,</verse>
        <verse osisID='1Kgs.9.7'>niin minä hävitän Israelin siitä maasta, jonka olen antanut heille,  ja temppelin, jonka minä olen pyhittänyt nimelleni, minä heitän pois  kasvojeni edestä; ja Israel tulee sananparreksi ja pistopuheeksi  kaikille kansoille.</verse>
        <verse osisID='1Kgs.9.8'>Ja tämä temppeli on tosin korkein, mutta jokainen, joka kulkee siitä  ohi, on tyrmistyvä ja viheltävä; ja kun kysytään: 'Miksi on Herra tehnyt  näin tälle maalle ja tälle temppelille?'</verse>
        <verse osisID='1Kgs.9.9'>niin vastataan: 'Siksi, että he hylkäsivät Herran, Jumalansa, joka  oli vienyt heidän isänsä pois Egyptin maasta, ja liittyivät muihin  jumaliin ja kumarsivat niitä ja palvelivat niitä; sentähden Herra on  antanut kaiken tämän pahan kohdata heitä'."</verse>
        <verse osisID='1Kgs.9.10'>Kun olivat loppuun kuluneet ne kaksikymmentä vuotta, joiden kuluessa  Salomo oli rakentanut ne kaksi rakennusta, Herran temppelin ja kuninkaan  linnan,</verse>
        <verse osisID='1Kgs.9.11'>Hiiramin, Tyyron kuninkaan, avustaessa Salomoa setripuilla,  kypressipuilla ja kullalla, niin paljolla kuin tämä halusi, silloin  kuningas Salomo antoi Hiiramille kaksikymmentä kaupunkia Galilean  maakunnasta.</verse>
        <verse osisID='1Kgs.9.12'>Niin Hiiram lähti Tyyrosta katsomaan niitä kaupunkeja, jotka Salomo  oli antanut hänelle, mutta ne eivät miellyttäneet häntä.</verse>
        <verse osisID='1Kgs.9.13'>Hän sanoi: "Mitä kaupunkeja nämä ovat, jotka sinä olet antanut  minulle, veljeni!" Ja niin kutsutaan niitä Kaabulin maaksi vielä tänäkin  päivänä.</verse>
        <verse osisID='1Kgs.9.14'>Mutta Hiiram lähetti kuninkaalle sata kaksikymmentä talenttia  kultaa.</verse>
        <verse osisID='1Kgs.9.15'>Ja näin on sen työveron laita, jonka kuningas Salomo otatti  rakentaaksensa Herran temppeliä, omaa linnaansa, Milloa ja Jerusalemin  muuria sekä Haasoria, Megiddoa ja Geseriä.</verse>
        <verse osisID='1Kgs.9.16'>Farao, Egyptin kuningas, oli näet tullut ja valloittanut Geserin,  polttanut sen tulella ja surmannut kanaanilaiset, jotka asuivat  kaupungissa, ja antanut sen myötäjäisiksi tyttärellensä, Salomon  puolisolle.</verse>
        <verse osisID='1Kgs.9.17'>Ja Salomo linnoitti Geserin, alisen Beet-Hooronin,</verse>
        <verse osisID='1Kgs.9.18'>Baalatin ja Taamarin sen maan erämaassa</verse>
        <verse osisID='1Kgs.9.19'>ja kaikki varastokaupungit, jotka hänellä oli, ja kaikki  vaunukaupungit ja ratsumiesten kaupungit ja mitä muuta Salomo oli  tahtonut linnoittaa Jerusalemissa ja Libanonilla ja koko hallitsemassaan  maassa.</verse>
        <verse osisID='1Kgs.9.20'>Kaiken kansan, mitä oli jäänyt jäljelle amorilaisista,  heettiläisistä, perissiläisistä, hivviläisistä ja jebusilaisista,  kaikki, jotka eivät olleet israelilaisia,</verse>
        <verse osisID='1Kgs.9.21'>ne niiden jälkeläiset, jotka vielä olivat jäljellä maassa ja joita  israelilaiset eivät olleet kyenneet vihkimään tuhon omiksi, ne Salomo  saattoi työveron alaisiksi, aina tähän päivään asti.</verse>
        <verse osisID='1Kgs.9.22'>Mutta israelilaisista Salomo ei tehnyt ketään orjaksi, vaan heitä  oli sotilaina, hänen palvelijoinaan, päällikköinään, vaunusotureinaan ja  hänen sotavaunujensa ja ratsumiestensä päällikköinä.</verse>
        <verse osisID='1Kgs.9.23'>Maaherrojen virkamiehiä, jotka valvoivat Salomon töitä, oli  viisisataa viisikymmentä miestä, vallitsemassa väkeä, joka teki työtä.</verse>
        <verse osisID='1Kgs.9.24'>Heti kun faraon tytär oli muuttanut Daavidin kaupungista omaan  linnaansa, jonka hän oli hänelle rakentanut, rakensi hän Millon.</verse>
        <verse osisID='1Kgs.9.25'>Ja Salomo uhrasi kolme kertaa vuodessa polttouhreja ja yhteysuhreja  alttarilla, jonka hän oli rakentanut Herralle, ja suitsutti alttarin  ääressä, joka oli Herran edessä. Ja niin hän oli saanut temppelin  valmiiksi.</verse>
        <verse osisID='1Kgs.9.26'>Kuningas Salomo rakensi myös laivaston Esjon-Geberissä, joka on  lähellä Eelatia Kaislameren rannalla Edomin maassa.</verse>
        <verse osisID='1Kgs.9.27'>Tähän laivastoon Hiiram lähetti palvelijoitaan, meritaitoisia  laivamiehiä, Salomon palvelijain mukaan.</verse>
        <verse osisID='1Kgs.9.28'>He menivät Oofiriin ja noutivat sieltä kultaa neljäsataa  kaksikymmentä talenttia ja toivat sen kuningas Salomolle.</verse>
      </chapter>
      <chapter osisID='1Kgs.10'>
        <verse osisID='1Kgs.10.1'>Kun Saban kuningatar kuuli, mitä Salomosta kerrottiin Herran nimen  kunniaksi, tuli hän koettelemaan häntä arvoituksilla.</verse>
        <verse osisID='1Kgs.10.2'>Hän tuli Jerusalemiin sangen suuren seurueen kanssa, mukanaan  kameleja, jotka kantoivat hajuaineita, kultaa ylen paljon ja kalliita  kiviä. Ja kun hän tuli Salomon luo, puhui hän tälle kaikki, mitä hänellä  oli mielessänsä.</verse>
        <verse osisID='1Kgs.10.3'>Mutta Salomo selitti hänelle kaikki hänen kysymyksensä; kuninkaalle  ei mikään jäänyt ongelmaksi, jota hän ei olisi hänelle selittänyt.</verse>
        <verse osisID='1Kgs.10.4'>Kun Saban kuningatar näki kaiken Salomon viisauden, linnan, jonka hän  oli rakentanut,</verse>
        <verse osisID='1Kgs.10.5'>ruuat hänen pöydällänsä, kuinka hänen palvelijansa asuivat ja hänen  palvelusväkensä palveli ja kuinka he olivat puetut, ja näki hänen  juomanlaskijansa ja hänen polttouhrinsa, jotka hän uhrasi Herran  temppelissä, meni hän miltei hengettömäksi.</verse>
        <verse osisID='1Kgs.10.6'>Sitten hän sanoi kuninkaalle: "Totta oli se puhe, jonka minä  kotimaahani sinusta ja sinun viisaudestasi kuulin.</verse>
        <verse osisID='1Kgs.10.7'>Minä en uskonut, mitä sanottiin, ennenkuin itse tulin ja sain omin  silmin nähdä; ja katso, ei puoltakaan oltu minulle kerrottu. Sinulla on  paljon enemmän viisautta ja rikkautta, kuin minä olin kuullut  huhuttavan.</verse>
        <verse osisID='1Kgs.10.8'>Onnellisia ovat sinun miehesi, onnellisia nämä palvelijasi, jotka  aina saavat olla sinun edessäsi ja kuulla sinun viisauttasi.</verse>
        <verse osisID='1Kgs.10.9'>Kiitetty olkoon Herra, sinun Jumalasi, joka sinuun on niin  mielistynyt, että on asettanut sinut Israelin valtaistuimelle.  Sentähden, että Herra rakastaa Israelia ainiaan, hän on pannut sinut  kuninkaaksi, tekemään sitä, mikä oikeus ja vanhurskaus on."</verse>
        <verse osisID='1Kgs.10.10'>Ja hän antoi kuninkaalle sata kaksikymmentä talenttia kultaa, hyvin  paljon hajuaineita ja kalliita kiviä. Niin paljon hajuaineita, kuin mitä  Saban kuningatar antoi kuningas Salomolle, ei sinne ole sen jälkeen  tullut.</verse>
        <verse osisID='1Kgs.10.11'>Myöskin Hiiramin laivat, jotka kuljettivat kultaa Oofirista, toivat  Oofirista hyvin paljon santelipuuta ja kalliita kiviä.</verse>
        <verse osisID='1Kgs.10.12'>Ja kuningas teetti santelipuusta kalustoa Herran temppeliin ja  kuninkaan linnaan ja kanteleita ja harppuja laulajille.  Sellaista  santelipuumäärää ei ole tuotu eikä nähty tähän päivään asti.</verse>
        <verse osisID='1Kgs.10.13'>Kuningas Salomo taas antoi Saban kuningattarelle kaiken, mitä tämä  halusi ja pyysi, ja sen lisäksi hän antoi muutakin kuninkaallisella  anteliaisuudella. Sitten tämä lähti ja meni palvelijoineen omaan  maahansa.</verse>
        <verse osisID='1Kgs.10.14'>Sen kullan paino, mikä yhtenä vuotena tuli Salomolle, oli kuusisataa  kuusikymmentä kuusi talenttia kultaa,</verse>
        <verse osisID='1Kgs.10.15'>paitsi mitä tuli kauppamiehiltä ja kaupustelijain kaupanteosta ja  kaikilta Erebin kuninkailta ja maan käskynhaltijoilta.</verse>
        <verse osisID='1Kgs.10.16'>Ja kuningas Salomo teetti pakotetusta kullasta kaksisataa suurta  kilpeä ja käytti jokaiseen kilpeen kuusisataa sekeliä kultaa;</verse>
        <verse osisID='1Kgs.10.17'>ja pakotetusta kullasta kolmesataa pienempää kilpeä, ja käytti  jokaiseen kilpeen kolme miinaa kultaa. Ja kuningas asetti ne  Libanoninmetsä-taloon.</verse>
        <verse osisID='1Kgs.10.18'>Vielä kuningas teetti suuren norsunluisen valtaistuimen ja päällysti  sen puhdistetulla kullalla.</verse>
        <verse osisID='1Kgs.10.19'>Valtaistuimessa oli kuusi porrasta, ja valtaistuimen selusta oli  ylhäältä pyöreä. Istuimen kummallakin puolella oli käsinoja, ja kaksi  leijonaa seisoi käsinojain vieressä.</verse>
        <verse osisID='1Kgs.10.20'>Ja kaksitoista leijonaa seisoi siinä kuudella portaalla, kummallakin  puolella. Senkaltaista ei ole tehty missään muussa valtakunnassa.</verse>
        <verse osisID='1Kgs.10.21'>Ja kaikki kuningas Salomon juoma-astiat olivat kultaa, ja kaikki  Libanoninmetsä-talon astiat olivat puhdasta kultaa.  Hopeata ei siellä  ollut, eikä sitä Salomon päivinä pidetty minkään arvoisena.</verse>
        <verse osisID='1Kgs.10.22'>Kuninkaalla oli Tarsiin-laivasto merellä Hiiramin laivaston kanssa.  Kerran kolmessa vuodessa Tarsiin-laivasto tuli ja toi kultaa ja hopeata,  norsunluuta, apinoita ja riikinkukkoja.</verse>
        <verse osisID='1Kgs.10.23'>Ja kuningas Salomo oli kaikkia maan kuninkaita suurempi rikkaudessa  ja viisaudessa.</verse>
        <verse osisID='1Kgs.10.24'>Ja kaikki maa pyrki näkemään Salomoa kuullakseen hänen viisauttaan,  jonka Jumala oli antanut hänen sydämeensä.</verse>
        <verse osisID='1Kgs.10.25'>Ja he toivat kukin lahjansa: hopea- ja kultakaluja, vaatteita,  aseita, hajuaineita, hevosia ja muuleja, joka vuosi vuoden tarpeen.</verse>
        <verse osisID='1Kgs.10.26'>Salomo kokosi sotavaunuja ja ratsumiehiä, niin että hänellä oli  tuhannet neljätsadat sotavaunut ja kaksitoista tuhatta ratsumiestä; ne  hän sijoitti vaunukaupunkeihin ja Jerusalemiin kuninkaan luo.</verse>
        <verse osisID='1Kgs.10.27'>Ja kuningas toimitti niin, että Jerusalemissa oli hopeata kuin  kiviä, ja setripuuta niin paljon kuin metsäviikunapuita Alankomaassa.</verse>
        <verse osisID='1Kgs.10.28'>Ja hevoset, mitä Salomolla oli, tuotiin Egyptistä ja Kuvesta.  Kuninkaan kauppiaat noutivat niitä Kuvesta maksua vastaan.</verse>
        <verse osisID='1Kgs.10.29'>Egyptistä tuodut vaunut maksoivat kuusisataa hopeasekeliä ja hevonen  sata viisikymmentä. Samoin tuotiin niitä heidän välityksellään kaikille  heettiläisten ja aramilaisten kuninkaille.</verse>
      </chapter>
      <chapter osisID='1Kgs.11'>
        <verse osisID='1Kgs.11.1'>Mutta kuningas Salomolla oli paitsi faraon tytärtä monta muuta  muukalaista vaimoa, joita hän rakasti: mooabilaisia, ammonilaisia,  edomilaisia, siidonilaisia ja heettiläisiä,</verse>
        <verse osisID='1Kgs.11.2'>niiden kansain naisia, joista Herra oli sanonut israelilaisille:  "Älkää yhtykö heihin, älköötkä hekään yhtykö teihin; he varmasti  taivuttavat teidän sydämenne seuraamaan heidän jumaliansa". Näihin  Salomo kiintyi rakkaudella.</verse>
        <verse osisID='1Kgs.11.3'>Hänellä oli seitsemänsataa ruhtinaallista puolisoa ja kolmesataa  sivuvaimoa; ja hänen vaimonsa taivuttivat hänen sydämensä.</verse>
        <verse osisID='1Kgs.11.4'>Ja kun Salomo vanheni, taivuttivat hänen vaimonsa hänen sydämensä  seuraamaan muita jumalia, niin ettei hän antautunut ehyin sydämin  Herralle, Jumalallensa, niinkuin hänen isänsä Daavidin sydän oli ollut.</verse>
        <verse osisID='1Kgs.11.5'>Niin Salomo lähti seuraamaan Astartea, siidonilaisten jumalatarta, ja  Milkomia, ammonilais-iljetystä.</verse>
        <verse osisID='1Kgs.11.6'>Ja Salomo teki sitä, mikä on pahaa Herran silmissä, eikä uskollisesti  seurannut Herraa niinkuin hänen isänsä Daavid.</verse>
        <verse osisID='1Kgs.11.7'>Silloin Salomo rakensi Kemokselle, mooabilais-iljetykselle,  uhrikukkulan sille vuorelle, joka on itään päin Jerusalemista, ja samoin  Moolokille, ammonilais-iljetykselle.</verse>
        <verse osisID='1Kgs.11.8'>Näin hän teki kaikkien muukalaisten vaimojen mieliksi, jotka  suitsuttivat ja uhrasivat jumalilleen.</verse>
        <verse osisID='1Kgs.11.9'>Niin Herra vihastui Salomoon, koska hänen sydämensä oli kääntynyt  pois Herrasta, Israelin Jumalasta, joka kahdesti oli ilmestynyt hänelle</verse>
        <verse osisID='1Kgs.11.10'>ja nimenomaan kieltänyt häntä seuraamasta muita jumalia, ja koska  hän ei ollut noudattanut Herran kieltoa.</verse>
        <verse osisID='1Kgs.11.11'>Sentähden Herra sanoi Salomolle: "Koska sinun on käynyt näin, ja  koska et ole pitänyt minun liittoani etkä noudattanut minun käskyjäni,  jotka minä sinulle annoin, niin minä repäisen valtakunnan sinulta ja  annan sen sinun palvelijallesi.</verse>
        <verse osisID='1Kgs.11.12'>Mutta isäsi Daavidin tähden minä en tee tätä sinun päivinäsi; sinun  poikasi kädestä minä sen repäisen.</verse>
        <verse osisID='1Kgs.11.13'>Kuitenkaan en minä repäise koko valtakuntaa: yhden sukukunnan minä  annan sinun pojallesi palvelijani Daavidin tähden ja Jerusalemin tähden,  jonka minä olen valinnut."</verse>
        <verse osisID='1Kgs.11.14'>Niin Herra nostatti Salomolle vastustajaksi edomilaisen Hadadin;  tämä oli edomilaista kuningassukua.</verse>
        <verse osisID='1Kgs.11.15'>Kun Daavid oli sodassa Edomin kanssa ja sotapäällikkö Jooab meni  hautaamaan kaatuneita ja surmasi kaikki miehenpuolet Edomissa -</verse>
        <verse osisID='1Kgs.11.16'>sillä Jooab ja koko Israel viipyi siellä kuusi kuukautta, kunnes  olivat hävittäneet kaikki miehenpuolet Edomista -</verse>
        <verse osisID='1Kgs.11.17'>pakeni Hadad ja hänen kanssaan muutamat edomilaiset miehet, hänen  isänsä palvelijat, Egyptiin päin; Hadad oli vielä pieni poikanen.</verse>
        <verse osisID='1Kgs.11.18'>He lähtivät liikkeelle Midianista ja tulivat Paaraniin. Ja he  ottivat mukaansa miehiä Paaranista ja tulivat Egyptiin faraon, Egyptin  kuninkaan, luo. Tämä antoi hänelle talon ja määräsi hänelle elatuksen ja  antoi hänelle myös maata.</verse>
        <verse osisID='1Kgs.11.19'>Ja Hadad pääsi faraon suureen suosioon, niin että hän antoi hänelle  vaimoksi kälynsä, kuningatar Tahpeneen sisaren.</verse>
        <verse osisID='1Kgs.11.20'>Tahpeneen sisar synnytti hänelle hänen poikansa Genubatin, ja  Tahpenes vieroitti hänet faraon palatsissa; ja niin jäi Genubat faraon  palatsiin, faraon lasten joukkoon.</verse>
        <verse osisID='1Kgs.11.21'>Kun Hadad Egyptissä kuuli, että Daavid oli mennyt lepoon isiensä  tykö ja että sotapäällikkö Jooab oli kuollut, sanoi Hadad faraolle:  "Päästä minut menemään omaan maahani".</verse>
        <verse osisID='1Kgs.11.22'>Mutta farao sanoi hänelle: "Mitä sinulta puuttuu minun luonani,  koska haluat mennä omaan maahasi?" Hän vastasi: "Ei mitään, mutta päästä  minut".</verse>
        <verse osisID='1Kgs.11.23'>Ja Jumala nostatti Salomolle vastustajaksi Resonin, Eljadan pojan,  joka oli paennut herransa Hadadeserin, Sooban kuninkaan, luota.</verse>
        <verse osisID='1Kgs.11.24'>Tämä kokosi miehiä ympärilleen ja oli partiojoukon päällikkönä  silloin, kun Daavid surmasi heitä. He menivät sitten Damaskoon,  asettuivat sinne ja hallitsivat Damaskossa.</verse>
        <verse osisID='1Kgs.11.25'>Ja hän oli Israelin vastustaja, niin kauan kuin Salomo eli, ja teki  sille pahaa samoin kuin Hadadkin. Hän inhosi Israelia; ja hänestä tuli  Aramin kuningas.</verse>
        <verse osisID='1Kgs.11.26'>Myöskin Salomon palvelija Jerobeam, Nebatin poika, efraimilainen  Seredasta, jonka äiti oli nimeltään Serua ja oli leskivaimo, kohotti  kätensä kuningasta vastaan.</verse>
        <verse osisID='1Kgs.11.27'>Hän joutui kohottamaan kätensä kuningasta vastaan seuraavalla  tavalla. Salomo rakensi Milloa ja sulki siten aukon isänsä Daavidin  kaupungissa.</verse>
        <verse osisID='1Kgs.11.28'>Ja Jerobeam oli kelpo mies; ja kun Salomo näki, kuinka tämä nuori  mies teki työtä, asetti hän hänet kaiken sen pakkotyön valvojaksi, mikä  oli Joosefin heimon osalla.</verse>
        <verse osisID='1Kgs.11.29'>Siihen aikaan tapahtui, kun Jerobeam kerran oli lähtenyt  Jerusalemista, että siilolainen Ahia, profeetta, kohtasi hänet tiellä.  Tämä oli puettuna uuteen vaippaan, ja he olivat kahdenkesken kedolla.</verse>
        <verse osisID='1Kgs.11.30'>Silloin Ahia tarttui siihen uuteen vaippaan, joka hänellä oli  yllään, ja repäisi sen kahdeksitoista kappaleeksi</verse>
        <verse osisID='1Kgs.11.31'>ja sanoi Jerobeamille: "Ota itsellesi kymmenen kappaletta, sillä  näin sanoo Herra, Israelin Jumala: Katso, minä repäisen valtakunnan  Salomon kädestä ja annan kymmenen sukukuntaa sinulle.</verse>
        <verse osisID='1Kgs.11.32'>Yksi sukukunta jääköön hänelle minun palvelijani Daavidin tähden ja  Jerusalemin kaupungin tähden, jonka minä olen valinnut kaikista Israelin  sukukunnista.</verse>
        <verse osisID='1Kgs.11.33'>Näin on tapahtuva, koska he ovat hyljänneet minut ja kumartaneet  Astartea, siidonilaisten jumalatarta, ja Kemosta, Mooabin jumalaa, ja  Milkomia, ammonilaisten jumalaa, eivätkä ole vaeltaneet minun teitäni  eivätkä tehneet sitä, mikä on oikein minun silmissäni, eivätkä  noudattaneet minun käskyjäni ja oikeuksiani niinkuin Salomon isä Daavid.</verse>
        <verse osisID='1Kgs.11.34'>Kuitenkaan en minä ota hänen kädestään koko valtakuntaa, vaan annan  hänen olla ruhtinaana koko elinaikansa palvelijani Daavidin tähden,  jonka minä valitsin, koska hän noudatti minun käskyjäni ja säädöksiäni.</verse>
        <verse osisID='1Kgs.11.35'>Mutta hänen poikansa kädestä minä otan kuninkuuden ja annan sen  sinulle, nimittäin ne kymmenen sukukuntaa,</verse>
        <verse osisID='1Kgs.11.36'>ja hänen pojallensa minä annan yhden sukukunnan, että minun  palvelijallani Daavidilla aina olisi lamppu palamassa minun edessäni  Jerusalemissa, siinä kaupungissa, jonka minä olen itselleni valinnut,  asettaakseni nimeni siihen.</verse>
        <verse osisID='1Kgs.11.37'>Mutta sinut minä otan, ja sinä saat hallittavaksesi kaikki, joita  haluat; sinusta tulee Israelin kuningas.</verse>
        <verse osisID='1Kgs.11.38'>Jos sinä olet kuuliainen kaikessa, mitä minä käsken sinun tehdä, ja  vaellat minun tietäni ja teet sitä, mikä on oikein minun silmissäni, ja  noudatat minun säädöksiäni ja käskyjäni, niinkuin minun palvelijani  Daavid teki, niin minä olen sinun kanssasi ja rakennan sinulle  pysyväisen huoneen, niinkuin minä Daavidille rakensin, ja annan Israelin  sinulle.</verse>
        <verse osisID='1Kgs.11.39'>Siitä syystä minä nöyryytän Daavidin jälkeläiset, en kuitenkaan  ainiaaksi."</verse>
        <verse osisID='1Kgs.11.40'>Salomo koetti saada surmatuksi Jerobeamin; mutta Jerobeam lähti ja  pakeni Egyptiin, Suusakin, Egyptin kuninkaan, luo. Ja hän oli Egyptissä  Salomon kuolemaan asti.</verse>
        <verse osisID='1Kgs.11.41'>Mitä muuta Salomosta on kerrottavaa, kaikesta, mitä hän teki, ja  hänen viisaudestansa, se on kirjoitettuna Salomon historiassa.</verse>
        <verse osisID='1Kgs.11.42'>Ja aika, minkä Salomo hallitsi Jerusalemissa koko Israelia, oli  neljäkymmentä vuotta.</verse>
        <verse osisID='1Kgs.11.43'>Sitten Salomo meni lepoon isiensä tykö ja hänet haudattiin isänsä  Daavidin kaupunkiin. Ja hänen poikansa Rehabeam tuli kuninkaaksi hänen  sijaansa.</verse>
      </chapter>
      <chapter osisID='1Kgs.12'>
        <verse osisID='1Kgs.12.1'>Rehabeam meni Sikemiin, sillä koko Israel oli tullut Sikemiin  tekemään häntä kuninkaaksi.</verse>
        <verse osisID='1Kgs.12.2'>Kun Jerobeam, Nebatin poika, kuuli sen - hän oli vielä Egyptissä,  jonne hän oli paennut kuningas Salomoa, ja Jerobeam asui Egyptissä,</verse>
        <verse osisID='1Kgs.12.3'>mutta he lähettivät kutsumaan hänet - niin Jerobeam ja koko Israelin  seurakunta tuli saapuville, ja he puhuivat Rehabeamille sanoen:</verse>
        <verse osisID='1Kgs.12.4'>"Sinun isäsi teki meidän ikeemme raskaaksi; mutta huojenna sinä nyt  se kova työ, jota isäsi teetti, ja se raskas ies, jonka hän pani meidän  niskaamme, niin me palvelemme sinua".</verse>
        <verse osisID='1Kgs.12.5'>Hän vastasi heille: "Menkää ja odottakaa kolme päivää ja tulkaa  sitten takaisin minun tyköni". Ja kansa meni.</verse>
        <verse osisID='1Kgs.12.6'>Kuningas Rehabeam neuvotteli vanhain kanssa, jotka olivat palvelleet  hänen isäänsä Salomoa, kun tämä vielä eli, ja kysyi: "Kuinka te neuvotte  vastaamaan tälle kansalle?"</verse>
        <verse osisID='1Kgs.12.7'>He vastasivat hänelle ja sanoivat: "Jos sinä tänä päivänä rupeat  tämän kansan palvelijaksi ja palvelet heitä, jos kuulet heitä ja puhut  heille hyviä sanoja, niin he ovat sinun palvelijoitasi kaiken  elinaikasi".</verse>
        <verse osisID='1Kgs.12.8'>Mutta hän hylkäsi tämän neuvon, jonka vanhat hänelle antoivat, ja  neuvotteli nuorten miesten kanssa, jotka olivat kasvaneet hänen kanssaan  ja jotka palvelivat häntä.</verse>
        <verse osisID='1Kgs.12.9'>Hän kysyi heiltä: "Kuinka te neuvotte meitä vastaamaan tälle  kansalle, joka on puhunut minulle sanoen: 'Huojenna se ies, jonka sinun  isäsi on pannut meidän niskaamme'?"</verse>
        <verse osisID='1Kgs.12.10'>Niin nuoret miehet, jotka olivat kasvaneet hänen kanssaan,  vastasivat hänelle sanoen: "Sano näin tälle kansalle, joka on puhunut  sinulle sanoen: 'Sinun isäsi teki meidän ikeemme raskaaksi, mutta  huojenna sinä sitä meiltä' - puhu heille näin: 'Minun pikkusormeni on  paksumpi kuin minun isäni lantio.</verse>
        <verse osisID='1Kgs.12.11'>Jos siis isäni on sälyttänyt teidän selkäänne raskaan ikeen, niin  minä teen teidän ikeenne vielä raskaammaksi; jos isäni on kurittanut  teitä raipoilla, niin minä kuritan teitä piikkiruoskilla.'"</verse>
        <verse osisID='1Kgs.12.12'>Niin Jerobeam ja kaikki kansa tuli Rehabeamin tykö kolmantena  päivänä, niinkuin kuningas oli käskenyt sanoen: "Tulkaa takaisin minun  tyköni kolmantena päivänä".</verse>
        <verse osisID='1Kgs.12.13'>Ja kuningas antoi kansalle kovan vastauksen, hyljäten sen neuvon,  jonka vanhat olivat hänelle antaneet.</verse>
        <verse osisID='1Kgs.12.14'>Ja hän puhui heille nuorten miesten neuvon mukaan, sanoen: "Jos  minun isäni on tehnyt teidän ikeenne raskaaksi, niin minä teen ikeenne  vielä raskaammaksi; jos minun isäni on kurittanut teitä raipoilla, niin  minä kuritan teitä piikkiruoskilla".</verse>
        <verse osisID='1Kgs.12.15'>Kuningas ei siis kuullut kansaa; sillä Herra sen niin salli  täyttääkseen sanansa, jonka Herra oli puhunut Jerobeamille, Nebatin  pojalle, siilolaisen Ahian kautta.</verse>
        <verse osisID='1Kgs.12.16'>Kun koko Israel huomasi, ettei kuningas heitä kuullut, vastasi kansa  kuninkaalle näin: "Mitä osaa meillä on Daavidiin?  Ei meillä ole  perintöosaa Iisain poikaan. Majoillesi, Israel!  Valvo nyt huonettasi,  Daavid!" Ja Israel meni majoillensa.</verse>
        <verse osisID='1Kgs.12.17'>Niin Rehabeam tuli ainoastaan niiden israelilaisten kuninkaaksi,  jotka asuivat Juudan kaupungeissa.</verse>
        <verse osisID='1Kgs.12.18'>Ja kun kuningas Rehabeam lähetti matkaan verotöiden valvojan  Adoramin, kivitti koko Israel hänet kuoliaaksi. Silloin kuningas  Rehabeam nousi nopeasti vaunuihinsa ja pakeni Jerusalemiin.</verse>
        <verse osisID='1Kgs.12.19'>Näin Israel luopui Daavidin suvusta, aina tähän päivään asti.</verse>
        <verse osisID='1Kgs.12.20'>Mutta kun koko Israel kuuli, että Jerobeam oli tullut takaisin,  lähettivät he kutsumaan hänet kansankokoukseen ja tekivät hänet koko  Israelin kuninkaaksi. Daavidin sukua ei seurannut kukaan muu kuin Juudan  sukukunta yksin.</verse>
        <verse osisID='1Kgs.12.21'>Ja kun Rehabeam tuli Jerusalemiin, kokosi hän koko Juudan heimon ja  Benjaminin sukukunnan, satakahdeksankymmentä tuhatta sotakuntoista  valiomiestä, sotimaan Israelin heimoa vastaan ja palauttamaan  kuninkuutta Rehabeamille Salomon pojalle.</verse>
        <verse osisID='1Kgs.12.22'>Mutta Jumalan miehelle Semajalle tuli tämä Jumalan sana:</verse>
        <verse osisID='1Kgs.12.23'>"Sano Rehabeamille, Salomon pojalle, Juudan kuninkaalle, ja koko  Juudan ja Benjaminin heimoille sekä muulle kansalle näin:</verse>
        <verse osisID='1Kgs.12.24'>'Näin sanoo Herra: Älkää menkö sotimaan veljiänne, israelilaisia,  vastaan. Palatkaa kukin kotiinne, sillä minä olen sallinut tämän  tapahtua.'" Niin he kuulivat Herran sanaa, kääntyivät takaisin ja  menivät pois Herran sanan mukaan.</verse>
        <verse osisID='1Kgs.12.25'>Mutta Jerobeam linnoitti Sikemin Efraimin vuoristossa ja asettui  sinne. Sitten hän lähti sieltä ja linnoitti Penuelin.</verse>
        <verse osisID='1Kgs.12.26'>Ja Jerobeam ajatteli sydämessänsä: "Nyt valtakunta joutuu takaisin  Daavidin suvulle.</verse>
        <verse osisID='1Kgs.12.27'>Jos tämä kansa menee ja uhraa teurasuhreja Herran temppelissä  Jerusalemissa, niin tämän kansan sydän kääntyy jälleen heidän herransa  Rehabeamin, Juudan kuninkaan, puolelle; ja he tappavat minut ja palaavat  takaisin Rehabeamin, Juudan kuninkaan, luo."</verse>
        <verse osisID='1Kgs.12.28'>Mietittyään asiaa kuningas teetti kaksi kultaista vasikkaa ja sanoi  heille: "Te olette jo tarpeeksi kauan kulkeneet Jerusalemissa. Katso,  Israel, tässä on sinun Jumalasi, joka on johdattanut sinut Egyptin  maasta."</verse>
        <verse osisID='1Kgs.12.29'>Ja hän pystytti toisen Beeteliin, ja toisen hän asetti Daaniin.</verse>
        <verse osisID='1Kgs.12.30'>Ja tämä koitui synniksi. Ja kansa kulki sen toisen kuvan luo Daaniin  saakka.</verse>
        <verse osisID='1Kgs.12.31'>Hän rakensi myös uhrikukkulatemppeleitä ja teki kansan keskuudesta  papeiksi kaikenkaltaisia miehiä, jotka eivät olleet leeviläisiä.</verse>
        <verse osisID='1Kgs.12.32'>Ja Jerobeam laittoi juhlan kahdeksannessa kuussa, kuukauden  viidentenätoista päivänä, sen juhlan kaltaisen, jota vietetään Juudassa,  ja nousi silloin itse alttarille; niin hän teki Beetelissä ja uhrasi  niille vasikoille, jotka hän oli teettänyt.  Ja tekemiänsä  uhrikukkulapappeja hän asetti virkaan Beeteliin.</verse>
        <verse osisID='1Kgs.12.33'>Hän nousi sille alttarille, jonka oli teettänyt Beeteliin,  viidentenätoista päivänä kahdeksatta kuuta, jonka kuukauden hän oli  omasta päästään keksinyt. Hän laittoi silloin juhlan israelilaisille ja  nousi alttarille polttamaan uhreja.</verse>
      </chapter>
      <chapter osisID='1Kgs.13'>
        <verse osisID='1Kgs.13.1'>Ja katso, Juudasta Beeteliin tuli Herran käskystä Jumalan mies, juuri  kun Jerobeam seisoi alttarin ääressä polttamassa uhreja.</verse>
        <verse osisID='1Kgs.13.2'>Ja hän huusi alttaria kohti Herran käskystä ja sanoi: "Alttari,  alttari, näin sanoo Herra: Katso, Daavidin suvusta on syntyvä poika,  nimeltä Joosia. Hän on teurastava sinun päälläsi uhrikukkulapapit, jotka  polttavat uhreja sinun päälläsi, ja sinun päälläsi tullaan polttamaan  ihmisten luita."</verse>
        <verse osisID='1Kgs.13.3'>Ja hän antoi sinä päivänä ennusmerkin, sanoen: "Ennusmerkki siitä,  että Herra on puhunut, on tämä: alttari halkeaa, ja tuhka, joka on sen  päällä, hajoaa".</verse>
        <verse osisID='1Kgs.13.4'>Kun kuningas Jerobeam kuuli Jumalan miehen sanan, jonka hän huusi  alttaria kohti Beetelissä, ojensi hän kätensä alttarilta ja sanoi:  "Ottakaa hänet kiinni". Silloin hänen kätensä, jonka hän oli ojentanut  häntä vastaan, kuivettui, eikä hän enää voinut vetää sitä takaisin.</verse>
        <verse osisID='1Kgs.13.5'>Ja alttari halkesi ja tuhka hajosi alttarilta, niinkuin Jumalan mies  Herran käskystä oli ennusmerkin antanut.</verse>
        <verse osisID='1Kgs.13.6'>Silloin kuningas puhkesi puhumaan ja sanoi Jumalan miehelle: "Lepytä  Herraa, Jumalaasi, ja rukoile minun puolestani, että minä voisin vetää  käteni takaisin". Ja Jumalan mies lepytti Herraa; niin kuningas voi  vetää kätensä takaisin, ja se tuli entiselleen.</verse>
        <verse osisID='1Kgs.13.7'>Ja kuningas puhui Jumalan miehelle: "Tule minun kanssani kotiini  virkistämään itseäsi; minä annan sinulle lahjan".</verse>
        <verse osisID='1Kgs.13.8'>Mutta Jumalan mies sanoi kuninkaalle: "Vaikka antaisit minulle puolet  linnastasi, en minä tulisi sinun kanssasi. Tässä paikassa en minä syö  leipää enkä juo vettä.</verse>
        <verse osisID='1Kgs.13.9'>Sillä niin käski minua Herra sanallansa, sanoen: Älä syö leipää, älä  juo vettä äläkä palaa samaa tietä, jota olet tullut."</verse>
        <verse osisID='1Kgs.13.10'>Ja hän meni toista tietä eikä palannut samaa tietä, jota oli tullut  Beeteliin.</verse>
        <verse osisID='1Kgs.13.11'>Mutta Beetelissä asui vanha profeetta; ja hänen poikansa tuli ja  kertoi hänelle kaiken, mitä Jumalan mies sinä päivänä oli tehnyt  Beetelissä ja mitä hän oli puhunut kuninkaalle. Kun he olivat kertoneet  sen isällensä,</verse>
        <verse osisID='1Kgs.13.12'>kysyi heidän isänsä heiltä, mitä tietä hän oli mennyt. Ja hänen  poikansa olivat nähneet, mitä tietä Juudasta tullut Jumalan mies oli  lähtenyt.</verse>
        <verse osisID='1Kgs.13.13'>Silloin hän sanoi pojilleen: "Satuloikaa minulle aasi". Ja kun he  olivat satuloineet hänelle aasin, istui hän sen selkään</verse>
        <verse osisID='1Kgs.13.14'>ja lähti Jumalan miehen jälkeen ja tapasi hänet istumassa tammen  alla. Ja hän kysyi häneltä: "Sinäkö olet se Juudasta tullut Jumalan  mies?" Hän vastasi: "Minä".</verse>
        <verse osisID='1Kgs.13.15'>Hän sanoi hänelle: "Tule kanssani minun kotiini syömään".</verse>
        <verse osisID='1Kgs.13.16'>Hän vastasi: "En voi palata enkä tulla sinun kanssasi, en voi syödä  leipää enkä juoda vettä sinun kanssasi tässä paikassa,</verse>
        <verse osisID='1Kgs.13.17'>sillä minulle on tullut sana, Herran sana: 'Älä syö leipää äläkä juo  vettä siellä, älä myöskään tule takaisin samaa tietä, jota olet  mennyt'".</verse>
        <verse osisID='1Kgs.13.18'>Hän sanoi hänelle: "Minäkin olen profeetta niinkuin sinä, ja enkeli  on puhunut minulle Herran käskystä, sanoen: 'Vie hänet kanssasi takaisin  kotiisi syömään leipää ja juomaan vettä'".  Mutta sen hän valhetteli  hänelle.</verse>
        <verse osisID='1Kgs.13.19'>Niin tämä palasi hänen kanssansa ja söi leipää ja joi vettä hänen  kodissaan.</verse>
        <verse osisID='1Kgs.13.20'>Mutta heidän istuessaan pöydässä tuli Herran sana profeetalle, joka  oli tuonut hänet takaisin.</verse>
        <verse osisID='1Kgs.13.21'>Ja hän huusi Juudasta tulleelle Jumalan miehelle, sanoen: "Näin  sanoo Herra: Koska sinä olet niskoitellut Herran käskyä vastaan etkä ole  noudattanut sitä määräystä, jonka Herra, sinun Jumalasi, sinulle antoi,</verse>
        <verse osisID='1Kgs.13.22'>vaan olet palannut syömään leipää ja juomaan vettä siinä paikassa,  josta sinulle oli sanottu: 'Älä siellä syö leipää äläkä juo vettä', niin  älköön sinun ruumiisi tulko isiesi hautaan".</verse>
        <verse osisID='1Kgs.13.23'>Ja kun hän oli syönyt leipää ja juonut, satuloi hän aasin  profeetalle, jonka hän oli tuonut takaisin.</verse>
        <verse osisID='1Kgs.13.24'>Kun tämä oli lähtenyt, kohtasi hänet leijona tiellä ja tappoi hänet.  Ja hänen ruumiinsa oli pitkänään tiellä, ja aasi seisoi hänen  vieressään, ja leijona seisoi ruumiin ääressä.</verse>
        <verse osisID='1Kgs.13.25'>Ja katso, siitä kulki ohitse miehiä, ja he näkivät ruumiin pitkänään  tiellä ja leijonan seisomassa ruumiin ääressä. He menivät ja puhuivat  siitä kaupungissa, jossa vanha profeetta asui.</verse>
        <verse osisID='1Kgs.13.26'>Kun profeetta, joka oli palauttanut hänet tieltä, kuuli sen, sanoi  hän: "Se on se Jumalan mies, joka niskoitteli Herran käskyä vastaan.  Sentähden Herra on antanut hänet leijonalle, ja se on ruhjonut ja  tappanut hänet sen Herran sanan mukaan, jonka hän oli hänelle puhunut."</verse>
        <verse osisID='1Kgs.13.27'>Ja hän puhui pojilleen, sanoen: "Satuloikaa minulle aasi".  Ja he  satuloivat.</verse>
        <verse osisID='1Kgs.13.28'>Ja hän lähti ja löysi hänen ruumiinsa, joka oli pitkänään tiellä, ja  aasin ja leijonan seisomasta ruumiin ääressä; leijona ei ollut syönyt  ruumista eikä myöskään ruhjonut aasia.</verse>
        <verse osisID='1Kgs.13.29'>Niin profeetta otti Jumalan miehen ruumiin, pani sen aasin selkään  ja vei sen takaisin; ja vanha profeetta tuli kaupunkiin pitämään  valittajaisia ja hautaamaan häntä.</verse>
        <verse osisID='1Kgs.13.30'>Ja hän pani ruumiin omaan hautaansa; ja he pitivät valittajaiset  hänelle ja huusivat: "Voi, minun veljeni!"</verse>
        <verse osisID='1Kgs.13.31'>Ja kun hän oli haudannut hänet, sanoi hän pojilleen näin: "Kun minä  kuolen, niin haudatkaa minut siihen hautaan, johon Jumalan mies on  haudattu, ja pankaa minun luuni hänen luittensa viereen.</verse>
        <verse osisID='1Kgs.13.32'>Sillä toteutuva on sana, jonka hän Herran käskystä huusi Beetelissä  olevaa alttaria vastaan ja kaikkia Samarian kaupungeissa olevia  uhrikukkulatemppeleitä vastaan."</verse>
        <verse osisID='1Kgs.13.33'>Ei tämänkään jälkeen Jerobeam kääntynyt pahalta tieltään, vaan teki  taas uhrikukkulapapeiksi kaikenkaltaisia miehiä kansan keskuudesta. Kuka  vain halusi, sen hän vihki papin virkaan, ja niin siitä tuli  uhrikukkulapappi.</verse>
        <verse osisID='1Kgs.13.34'>Ja tällä tavalla tämä tuli synniksi Jerobeamin suvulle ja syyksi  siihen, että se hävitettiin ja hukutettiin maan päältä.</verse>
      </chapter>
      <chapter osisID='1Kgs.14'>
        <verse osisID='1Kgs.14.1'>Siihen aikaan sairastui Abia, Jerobeamin poika.</verse>
        <verse osisID='1Kgs.14.2'>Niin Jerobeam sanoi vaimollensa: "Nouse ja pukeudu niin, ettei sinua  tunneta Jerobeamin vaimoksi, ja mene Siiloon. Katso, siellä on profeetta  Ahia, joka ilmoitti, että minusta on tuleva tämän kansan kuningas.</verse>
        <verse osisID='1Kgs.14.3'>Ja ota mukaasi kymmenen leipää sekä pieniä leivoksia ja ruukullinen  hunajaa ja mene hänen luoksensa. Hän ilmaisee sinulle, kuinka pojan  käy."</verse>
        <verse osisID='1Kgs.14.4'>Jerobeamin vaimo teki niin: hän nousi ja meni Siiloon ja tuli Ahian  taloon. Ja Ahia ei voinut nähdä, sillä hänellä oli vanhuuttaan kaihi  silmissä.</verse>
        <verse osisID='1Kgs.14.5'>Mutta Herra oli sanonut Ahialle: "Katso, Jerobeamin vaimo tulee  sinulta kysymään pojastaan, sillä hän on sairaana. Niin ja niin on sinun  puhuttava hänelle." Ja kun hän tuli tekeytyen tuntemattomaksi,</verse>
        <verse osisID='1Kgs.14.6'>ja kun Ahia kuuli hänen askeleensa hänen tullessaan ovessa, sanoi  hän: "Tule sisään, Jerobeamin vaimo; miksi sinä tekeydyt  tuntemattomaksi? Minä olen saanut ilmoittaakseni sinulle kovan sanoman.</verse>
        <verse osisID='1Kgs.14.7'>Mene ja sano Jerobeamille: 'Näin sanoo Herra, Israelin Jumala: Minä  olen korottanut sinut kansan seasta ja asettanut sinut kansani Israelin  ruhtinaaksi</verse>
        <verse osisID='1Kgs.14.8'>ja reväissyt valtakunnan Daavidin suvulta ja antanut sen sinulle.  Mutta sinä et ole ollut niinkuin minun palvelijani Daavid, joka noudatti  minun käskyjäni ja seurasi minua kaikesta sydämestänsä, niin että hän  teki ainoastaan sitä, mikä oli oikeata minun silmissäni.</verse>
        <verse osisID='1Kgs.14.9'>Vaan sinä olet tehnyt enemmän pahaa kuin kaikki sinun edeltäjäsi:  sinä olet mennyt ja tehnyt itsellesi muita jumalia, valettuja kuvia, ja  olet vihoittanut minut ja heittänyt minut selkäsi taakse.</verse>
        <verse osisID='1Kgs.14.10'>Katso, sentähden minä annan onnettomuuden kohdata Jerobeamin sukua  ja hävitän Israelista Jerobeamin miespuoliset jälkeläiset, kaikki  tyynni, ja minä lakaisen pois Jerobeamin suvun, niinkuin saasta  lakaistaan, kunnes siitä on tullut loppu.</verse>
        <verse osisID='1Kgs.14.11'>Joka Jerobeamin jälkeläisistä kuolee kaupungissa, sen koirat syövät,  ja joka kuolee kedolle, sen syövät taivaan linnut. Sillä Herra on  puhunut.'</verse>
        <verse osisID='1Kgs.14.12'>Niin nouse nyt ja mene kotiisi. Kun sinun jalkasi astuu kaupunkiin,  kuolee lapsi.</verse>
        <verse osisID='1Kgs.14.13'>Ja koko Israel on pitävä valittajaiset hänelle, ja hänet haudataan.  Sillä Jerobeamin jälkeläisistä on hän yksin tuleva hautaan, koska  Jerobeamin suvussa on vain hänessä havaittu jotakin Herralle, Israelin  Jumalalle, otollista.</verse>
        <verse osisID='1Kgs.14.14'>Mutta Herra on herättävä itsellensä Israeliin kuninkaan, joka  hävittää Jerobeamin suvun. Se on se päivä; ja mitä sitten?</verse>
        <verse osisID='1Kgs.14.15'>Herra on lyövä Israelia, niin että se tulee ruovon kaltaiseksi, joka  häilyy vedessä. Ja hän kiskaisee Israelin irti tästä hyvästä maasta,  jonka hän on antanut heidän isillensä, ja hajottaa heidät tuolle  puolelle Eufrat-virran, koska he ovat tehneet itsellensä  asera-karsikkoja ja siten vihoittaneet Herran.</verse>
        <verse osisID='1Kgs.14.16'>Ja hän antaa alttiiksi Israelin niiden syntien tähden, jotka  Jerobeam on tehnyt ja joilla hän on saattanut Israelin tekemään syntiä."</verse>
        <verse osisID='1Kgs.14.17'>Niin Jerobeamin vaimo nousi, meni matkaansa ja tuli Tirsaan.  Juuri  kun hän tuli huoneen kynnykselle, kuoli poika.</verse>
        <verse osisID='1Kgs.14.18'>Ja hänet haudattiin, ja koko Israel piti valittajaiset hänelle, sen  sanan mukaan, jonka Herra oli puhunut palvelijansa, profeetta Ahian,  kautta.</verse>
        <verse osisID='1Kgs.14.19'>Mitä muuta on kerrottavaa Jerobeamista, kuinka hän soti ja kuinka hän  hallitsi, katso, se on kirjoitettuna Israelin kuningasten aikakirjassa.</verse>
        <verse osisID='1Kgs.14.20'>Ja aika, minkä Jerobeam hallitsi, oli kaksikymmentä kaksi vuotta.  Sitten hän meni lepoon isiensä tykö. Ja hänen poikansa Naadab tuli  kuninkaaksi hänen sijaansa.</verse>
        <verse osisID='1Kgs.14.21'>Mutta Rehabeam, Salomon poika, tuli Juudan kuninkaaksi.  Neljänkymmenen yhden vuoden vanha oli Rehabeam tullessaan kuninkaaksi,  ja hän hallitsi seitsemäntoista vuotta Jerusalemissa, siinä kaupungissa,  jonka Herra oli valinnut kaikista Israelin sukukunnista, asettaakseen  nimensä siihen.  Hänen äitinsä oli nimeltään Naema, ammonilainen.</verse>
        <verse osisID='1Kgs.14.22'>Ja Juuda teki sitä, mikä oli pahaa Herran silmissä.  Synneillänsä,  joita he tekivät, he vihoittivat Herraa paljon enemmän, kuin heidän  isänsä olivat tehneet.</verse>
        <verse osisID='1Kgs.14.23'>Hekin tekivät itsellensä uhrikukkuloita, patsaita ja  asera-karsikkoja kaikille korkeille kukkuloille ja jokaisen viheriän  puun alle.</verse>
        <verse osisID='1Kgs.14.24'>Ja maassa oli myöskin haureellisia pyhäkköpoikia. He jäljittelivät  niiden kansojen kaikkia kauhistavia tekoja, jotka Herra oli karkoittanut  israelilaisten tieltä.</verse>
        <verse osisID='1Kgs.14.25'>Mutta kuningas Rehabeamin viidentenä hallitusvuotena hyökkäsi  Suusak, Egyptin kuningas, Jerusalemin kimppuun.</verse>
        <verse osisID='1Kgs.14.26'>Ja hän otti Herran temppelin aarteet ja kuninkaan palatsin aarteet;  otti kaikki tyynni. Hän otti myös kaikki ne kultakilvet, jotka Salomo  oli teettänyt.</verse>
        <verse osisID='1Kgs.14.27'>Kuningas Rehabeam teetti niiden sijaan vaskikilvet ja jätti ne  henkivartijain päälliköiden haltuun, jotka vartioivat kuninkaan linnan  ovella.</verse>
        <verse osisID='1Kgs.14.28'>Ja niin usein kuin kuningas meni Herran temppeliin, kantoivat  henkivartijat niitä ja veivät ne sitten takaisin henkivartijain  huoneeseen.</verse>
        <verse osisID='1Kgs.14.29'>Mitä muuta on kerrottavaa Rehabeamista ja kaikesta, mitä hän teki,  se on kirjoitettuna Juudan kuningasten aikakirjassa.</verse>
        <verse osisID='1Kgs.14.30'>Mutta Rehabeam ja Jerobeam olivat kaiken aikaa sodassa keskenään.</verse>
        <verse osisID='1Kgs.14.31'>Sitten Rehabeam meni lepoon isiensä tykö, ja hänet haudattiin  isiensä viereen Daavidin kaupunkiin. Hänen äitinsä oli nimeltään Naema,  ammonilainen. Ja hänen poikansa Abiam tuli kuninkaaksi hänen sijaansa.</verse>
      </chapter>
      <chapter osisID='1Kgs.15'>
        <verse osisID='1Kgs.15.1'>Ja kuningas Jerobeamin, Nebatin pojan, kahdeksantenatoista  hallitusvuotena tuli Abiam Juudan kuninkaaksi.</verse>
        <verse osisID='1Kgs.15.2'>Hän hallitsi kolme vuotta Jerusalemissa. Hänen äitinsä oli nimeltään  Maaka, Abisalomin tytär.</verse>
        <verse osisID='1Kgs.15.3'>Ja hän vaelsi kaikissa isänsä synneissä, joita tämä oli tehnyt ennen  häntä, eikä hänen sydämensä ollut ehyesti antautunut Herralle, hänen  Jumalallensa, niinkuin hänen isänsä Daavidin sydän oli ollut.</verse>
        <verse osisID='1Kgs.15.4'>Mutta Daavidin tähden Herra, hänen Jumalansa, antoi hänen lamppunsa  palaa Jerusalemissa, korottamalla hänen jälkeläisekseen hänen poikansa  ja pitämällä Jerusalemia pystyssä -</verse>
        <verse osisID='1Kgs.15.5'>koska Daavid oli tehnyt sitä, mikä on oikein Herran silmissä, eikä  koko elinaikanaan ollut poikennut mistään, mitä hän on käskenyt, paitsi  heettiläisen Uurian asiassa.</verse>
        <verse osisID='1Kgs.15.6'>Ja Abiam oli koko elinaikansa sodassa Jerobeamin kanssa.</verse>
        <verse osisID='1Kgs.15.7'>Mitä muuta on kerrottavaa Abiamista ja kaikesta, mitä hän teki, se on  kirjoitettuna Juudan kuningasten aikakirjassa.  Mutta Abiam ja Jerobeam  olivat sodassa keskenään.</verse>
        <verse osisID='1Kgs.15.8'>Ja Abiam meni lepoon isiensä tykö, ja hänet haudattiin Daavidin  kaupunkiin. Ja Aasa, hänen poikansa, tuli kuninkaaksi hänen sijaansa.</verse>
        <verse osisID='1Kgs.15.9'>Israelin kuninkaan Jerobeamin kahdentenakymmenentenä hallitusvuotena  tuli Aasa Juudan kuninkaaksi.</verse>
        <verse osisID='1Kgs.15.10'>Hän hallitsi neljäkymmentä yksi vuotta Jerusalemissa. Hänen äitinsä  oli nimeltään Maaka, Abisalomin tytär.</verse>
        <verse osisID='1Kgs.15.11'>Ja Aasa teki sitä, mikä oli oikein Herran silmissä, niinkuin hänen  isänsä Daavid,</verse>
        <verse osisID='1Kgs.15.12'>ja toimitti haureelliset pyhäkköpojat pois maasta ja hävitti kaikki  ne kivijumalat, jotka hänen isänsä olivat tehneet.</verse>
        <verse osisID='1Kgs.15.13'>Jopa hän erotti äitinsä Maakan kuningattaren arvosta, koska tämä oli  pystyttänyt inhotuksen Aseralle; ja Aasa kukisti inhotuksen ja poltti  sen Kidronin laaksossa.</verse>
        <verse osisID='1Kgs.15.14'>Mutta uhrikukkulat eivät hävinneet. Kuitenkin oli Aasan sydän  ehyesti antautunut Herralle, niin kauan kuin hän eli.</verse>
        <verse osisID='1Kgs.15.15'>Ja hän vei Herran temppeliin isänsä pyhät lahjat ja omat pyhät  lahjansa: hopeata, kultaa ja kaluja.</verse>
        <verse osisID='1Kgs.15.16'>Mutta Aasa ja Israelin kuningas Baesa olivat kaiken aikansa sodassa  keskenään.</verse>
        <verse osisID='1Kgs.15.17'>Baesa, Israelin kuningas, lähti Juudaa vastaan ja linnoitti Raaman,  estääkseen ketään pääsemästä Aasan, Juudan kuninkaan, luota tai hänen  luokseen.</verse>
        <verse osisID='1Kgs.15.18'>Ja Aasa otti kaiken hopean ja kullan, mikä vielä oli jäljellä Herran  temppelin ja kuninkaan linnan aarrekammioissa, ja antoi sen  palvelijainsa haltuun; ja kuningas Aasa lähetti heidät Benhadadin,  Tabrimmonin pojan, Hesjonin pojanpojan, Aramin kuninkaan, luo, joka asui  Damaskossa, ja käski sanoa hänelle:</verse>
        <verse osisID='1Kgs.15.19'>"Onhan liitto meidän välillämme, minun ja sinun, niinkuin oli minun  isäni ja sinun isäsi välillä. Katso, minä lähetän sinulle hopeata ja  kultaa lahjaksi; mene ja riko Baesan, Israelin kuninkaan, kanssa  tekemäsi liitto, että hän lähtisi pois minun kimpustani."</verse>
        <verse osisID='1Kgs.15.20'>Niin Benhadad kuuli kuningas Aasaa ja lähetti sotajoukkojensa  päälliköt Israelin kaupunkeja vastaan ja valtasi Iijonin, Daanin,  Aabel-Beet-Maakan ja koko Kinnerotin ynnä koko Naftalin maan.</verse>
        <verse osisID='1Kgs.15.21'>Kun Baesa kuuli sen, lakkasi hän linnoittamasta Raamaa ja jäi  Tirsaan.</verse>
        <verse osisID='1Kgs.15.22'>Mutta kuningas Aasa kutsui kokoon kaiken Juudan, vapauttamatta  ketään. Ja he veivät pois kivet ja puut, joilla Baesa oli linnoittanut  Raamaa. Niillä kuningas Aasa linnoitti Geban, joka on Benjaminissa, ja  Mispan.</verse>
        <verse osisID='1Kgs.15.23'>Mitä muuta kaikkea on kerrottavaa Aasasta, kaikista hänen  urotöistään, kaikesta, mitä hän teki, ja kaupungeista, jotka hän  rakensi, se on kirjoitettuna Juudan kuningasten aikakirjassa.  Mutta  vanhuutensa päivinä hän oli sairas jaloistaan.</verse>
        <verse osisID='1Kgs.15.24'>Sitten Aasa meni lepoon isiensä tykö, ja hänet haudattiin isiensä  viereen hänen isänsä Daavidin kaupunkiin. Ja hänen poikansa Joosafat  tuli kuninkaaksi hänen sijaansa.</verse>
        <verse osisID='1Kgs.15.25'>Ja Naadab, Jerobeamin poika, tuli Israelin kuninkaaksi Aasan, Juudan  kuninkaan, toisena hallitusvuotena, ja hän hallitsi Israelia kaksi  vuotta.</verse>
        <verse osisID='1Kgs.15.26'>Hän teki sitä, mikä on pahaa Herran silmissä, ja vaelsi isänsä teitä  ja hänen synnissänsä, jolla hän oli saattanut Israelin tekemään syntiä.</verse>
        <verse osisID='1Kgs.15.27'>Mutta Baesa, Ahian poika, Isaskarin sukua, teki salaliiton häntä  vastaan, ja Baesa surmasi hänet Gibbetonin luona, joka oli  filistealaisilla; sillä Naadab ja koko Israel piirittivät Gibbetonia.</verse>
        <verse osisID='1Kgs.15.28'>Baesa tappoi hänet Juudan kuninkaan Aasan kolmantena hallitusvuotena  ja tuli kuninkaaksi hänen sijaansa.</verse>
        <verse osisID='1Kgs.15.29'>Kuninkaaksi tultuaan hän surmasi koko Jerobeamin suvun jättämättä  Jerobeamin jälkeläisistä eloon ainoatakaan henkeä: hän hävitti heidät  Herran sanan mukaan, jonka hän oli puhunut palvelijansa, siilolaisen  Ahian, kautta -</verse>
        <verse osisID='1Kgs.15.30'>niiden syntien tähden, jotka Jerobeam oli tehnyt ja joilla hän oli  saattanut Israelin tekemään syntiä, siten vihoittaen Herran, Israelin  Jumalan.</verse>
        <verse osisID='1Kgs.15.31'>Mitä muuta on kerrottavaa Naadabista ja kaikesta, mitä hän teki, se  on kirjoitettuna Israelin kuningasten aikakirjassa.</verse>
        <verse osisID='1Kgs.15.32'>Mutta Aasa ja Israelin kuningas Baesa olivat kaiken aikansa sodassa  keskenään.</verse>
        <verse osisID='1Kgs.15.33'>Aasan, Juudan kuninkaan, kolmantena hallitusvuotena tuli Baesa,  Ahian poika, koko Israelin kuninkaaksi Tirsassa, ja hän hallitsi  kaksikymmentä neljä vuotta.</verse>
        <verse osisID='1Kgs.15.34'>Hän teki sitä, mikä on pahaa Herran silmissä, ja vaelsi Jerobeamin  teitä ja hänen synneissänsä, joilla hän oli saattanut Israelin tekemään  syntiä.</verse>
      </chapter>
      <chapter osisID='1Kgs.16'>
        <verse osisID='1Kgs.16.1'>Ja Jeehulle, Hananin pojalle, tuli tämä Herran sana Baesaa vastaan:</verse>
        <verse osisID='1Kgs.16.2'>"Sentähden, että sinä, vaikka minä olen korottanut sinut tomusta ja  pannut sinut kansani Israelin ruhtinaaksi, olet vaeltanut Jerobeamin  teitä ja saattanut minun kansani Israelin tekemään syntiä, niin että he  ovat vihoittaneet minut synneillänsä,</verse>
        <verse osisID='1Kgs.16.3'>katso, minä lakaisen pois Baesan ja hänen sukunsa. Minä teen sinun  suvullesi, niinkuin minä tein Jerobeamin, Nebatin pojan, suvulle.</verse>
        <verse osisID='1Kgs.16.4'>Joka Baesan jälkeläisistä kuolee kaupungissa, sen koirat syövät, ja  joka kuolee kedolle, sen syövät taivaan linnut."</verse>
        <verse osisID='1Kgs.16.5'>Mitä muuta on kerrottavaa Baesasta, siitä, mitä hän teki, ja hänen  urotöistänsä, se on kirjoitettuna Israelin kuningasten aikakirjassa.</verse>
        <verse osisID='1Kgs.16.6'>Ja Baesa meni lepoon isiensä tykö, ja hänet haudattiin Tirsaan. Ja  hänen poikansa Eela tuli kuninkaaksi hänen sijaansa.</verse>
        <verse osisID='1Kgs.16.7'>Mutta profeetta Jeehun, Hananin pojan, kautta oli tullut Herran sana  Baesaa ja hänen sukuansa vastaan kaiken sen tähden, mitä hän oli tehnyt  ja mikä oli pahaa Herran silmissä, hänen kättensä tekojen tähden, joilla  hän oli vihoittanut Herran, niin että hänen kävi niinkuin Jerobeamin  suvun, kuin myöskin sen tähden, että hän oli surmannut tämän suvun.</verse>
        <verse osisID='1Kgs.16.8'>Aasan, Juudan kuninkaan, kahdentenakymmenentenä kuudentena  hallitusvuotena tuli Eela, Baesan poika, Israelin kuninkaaksi Tirsassa,  ja hän hallitsi kaksi vuotta.</verse>
        <verse osisID='1Kgs.16.9'>Mutta hänen palvelijansa Simri, jolla oli johdossaan puolet  sotavaunuista, teki salaliiton häntä vastaan. Ja kun hän Tirsassa kerran  oli juonut itsensä juovuksiin Tirsassa olevan linnan päällikön Arsan  talossa,</verse>
        <verse osisID='1Kgs.16.10'>tuli Simri sinne ja löi hänet kuoliaaksi Juudan kuninkaan Aasan  kahdentenakymmenentenä seitsemäntenä hallitusvuotena; ja hän tuli  kuninkaaksi hänen sijaansa.</verse>
        <verse osisID='1Kgs.16.11'>Ja kun hän oli tullut kuninkaaksi ja istunut valtaistuimelleen,  surmasi hän koko Baesan suvun eikä jättänyt hänen jälkeläisistään eloon  ainoatakaan miehenpuolta, ei sukulunastajaa eikä ystävää.</verse>
        <verse osisID='1Kgs.16.12'>Ja niin tuhosi Simri koko Baesan suvun, Herran sanan mukaan, jonka  hän oli puhunut Baesaa vastaan profeetta Jeehun kautta,</verse>
        <verse osisID='1Kgs.16.13'>kaikkien Baesan ja hänen poikansa Eelan syntien tähden, jotka nämä  olivat tehneet ja joilla he olivat saattaneet Israelin tekemään syntiä;  he olivat vihoittaneet Herran, Israelin Jumalan, turhilla jumalilla,  joita he palvelivat.</verse>
        <verse osisID='1Kgs.16.14'>Mitä muuta on kerrottavaa Eelasta ja kaikesta, mitä hän teki, se on  kirjoitettuna Israelin kuningasten aikakirjassa.</verse>
        <verse osisID='1Kgs.16.15'>Juudan kuninkaan Aasan kahdentenakymmenentenä seitsemäntenä  hallitusvuotena tuli Simri kuninkaaksi, ja hän hallitsi Tirsassa  seitsemän päivää. Väki oli silloin asettuneena leiriin Gibbetonin  edustalle, joka oli filistealaisilla.</verse>
        <verse osisID='1Kgs.16.16'>Kun leiriin asettunut väki kuuli sanottavan: "Simri on tehnyt  salaliiton ja on myös surmannut kuninkaan", niin koko Israel teki sinä  päivänä leirissä Omrin, Israelin sotapäällikön, kuninkaaksi.</verse>
        <verse osisID='1Kgs.16.17'>Ja Omri ja koko Israel hänen kanssaan lähti Gibbetonista, ja he  saarsivat Tirsan.</verse>
        <verse osisID='1Kgs.16.18'>Ja kun Simri näki, että kaupunki oli valloitettu, meni hän kuninkaan  linnan palatsiin ja poltti kuninkaan linnan päänsä päältä tulella, ja  niin hän kuoli,</verse>
        <verse osisID='1Kgs.16.19'>syntiensä tähden, jotka hän oli tehnyt, kun oli tehnyt sitä, mikä on  pahaa Herran silmissä, vaeltamalla Jerobeamin teitä ja hänen synnissään,  jota tämä oli tehnyt ja jolla hän oli saattanut Israelin tekemään  syntiä.</verse>
        <verse osisID='1Kgs.16.20'>Mitä muuta on kerrottavaa Simristä ja salaliitosta, jonka hän teki,  se on kirjoitettuna Israelin kuningasten aikakirjassa.</verse>
        <verse osisID='1Kgs.16.21'>Silloin Israelin kansa jakaantui kahtia. Toinen puoli kansaa seurasi  Tibniä, Giinatin poikaa, tehdäkseen hänet kuninkaaksi, toinen puoli  seurasi Omria.</verse>
        <verse osisID='1Kgs.16.22'>Mutta se osa kansaa, joka seurasi Omria, sai voiton siitä osasta  kansaa, joka seurasi Tibniä, Giinatin poikaa. Ja Tibni kuoli, ja Omri  tuli kuninkaaksi.</verse>
        <verse osisID='1Kgs.16.23'>Juudan kuninkaan Aasan kolmantenakymmenentenä ensimmäisenä  hallitusvuotena tuli Omri Israelin kuninkaaksi, ja hän hallitsi  kaksitoista vuotta; Tirsassa hän hallitsi kuusi vuotta.</verse>
        <verse osisID='1Kgs.16.24'>Hän osti Samarian vuoren Semeriltä kahdella talentilla hopeata ja  rakensi vuorelle kaupungin ja kutsui rakentamansa kaupungin Samariaksi  Semerin, vuoren omistajan, nimen mukaan.</verse>
        <verse osisID='1Kgs.16.25'>Ja Omri teki sitä, mikä on pahaa Herran silmissä, teki enemmän pahaa  kuin kaikki hänen edeltäjänsä.</verse>
        <verse osisID='1Kgs.16.26'>Ja hän vaelsi kaikessa Jerobeamin, Nebatin pojan, tietä ja hänen  synneissänsä, joilla hän oli saattanut Israelin tekemään syntiä, niin  että he vihoittivat Herran, Israelin Jumalan, turhilla jumalillaan.</verse>
        <verse osisID='1Kgs.16.27'>Mitä muuta on kerrottavaa Omrista, siitä, mitä hän teki, ja hänen  tekemistään urotöistä, se on kirjoitettuna Israelin kuningasten  aikakirjassa.</verse>
        <verse osisID='1Kgs.16.28'>Omri meni lepoon isiensä tykö, ja hänet haudattiin Samariaan. Ja  hänen poikansa Ahab tuli kuninkaaksi hänen sijaansa.</verse>
        <verse osisID='1Kgs.16.29'>Ahab, Omrin poika, tuli Israelin kuninkaaksi Aasan, Juudan  kuninkaan, kolmantenakymmenentenä kahdeksantena hallitusvuotena; sitten  Ahab, Omrin poika, hallitsi Israelia Samariassa kaksikymmentä kaksi  vuotta.</verse>
        <verse osisID='1Kgs.16.30'>Mutta Ahab, Omrin poika, teki sitä, mikä on pahaa Herran silmissä,  enemmän kuin kaikki hänen edeltäjänsä.</verse>
        <verse osisID='1Kgs.16.31'>Ei ollut siinä kylliksi, että hän vaelsi Jerobeamin, Nebatin pojan,  synneissä, vaan hän otti myös vaimokseen Iisebelin, siidonilaisten  kuninkaan Etbaalin tyttären, ja rupesi palvelemaan Baalia ja kumartamaan  sitä.</verse>
        <verse osisID='1Kgs.16.32'>Ja hän pystytti alttarin Baalille Baalin temppeliin, jonka hän oli  rakentanut Samariaan.</verse>
        <verse osisID='1Kgs.16.33'>Ahab teki myös aseran. Ja Ahab teki vielä paljon muuta ja vihoitti  Herraa, Israelin Jumalaa, enemmän kuin kukaan niistä Israelin  kuninkaista, jotka olivat olleet ennen häntä.</verse>
        <verse osisID='1Kgs.16.34'>Hänen aikanansa beeteliläinen Hiiel rakensi uudelleen Jerikon. Sen  perustuksen laskemisesta hän menetti esikoisensa Abiramin, ja sen ovien  pystyttämisestä hän menetti nuorimpansa Segubin, Herran sanan mukaan,  jonka hän oli puhunut Joosuan, Nuunin pojan, kautta.</verse>
      </chapter>
      <chapter osisID='1Kgs.17'>
        <verse osisID='1Kgs.17.1'>Tisbeläinen Elia, eräs Gileadiin asettuneita siirtolaisia, sanoi  Ahabille: "Niin totta kuin Herra, Israelin Jumala, elää, jonka edessä  minä seison: näinä vuosina ei tule kastetta eikä sadetta muutoin kuin  minun sanani kautta".</verse>
        <verse osisID='1Kgs.17.2'>Ja hänelle tuli tämä Herran sana:</verse>
        <verse osisID='1Kgs.17.3'>"Mene pois täältä ja käänny itään päin ja kätkeydy Keritin purolle,  joka on Jordanin itäpuolella.</verse>
        <verse osisID='1Kgs.17.4'>Sinä saat juoda purosta, ja minä olen käskenyt kaarneiden elättää  sinua siellä."</verse>
        <verse osisID='1Kgs.17.5'>Niin hän meni ja teki Herran sanan mukaan: hän meni ja asettui  Keritin purolle, joka on Jordanin itäpuolella.</verse>
        <verse osisID='1Kgs.17.6'>Ja kaarneet toivat hänelle leipää ja lihaa aamuin sekä leipää ja  lihaa illoin, ja hän joi purosta.</verse>
        <verse osisID='1Kgs.17.7'>Mutta jonkun ajan kuluttua puro kuivui, koska siinä maassa ei ollut  satanut.</verse>
        <verse osisID='1Kgs.17.8'>Ja hänelle tuli tämä Herran sana:</verse>
        <verse osisID='1Kgs.17.9'>"Nouse ja mene Sarpatiin, joka on Siidonin aluetta, ja asetu sinne.  Katso, minä olen käskenyt leskivaimon elättää sinua siellä."</verse>
        <verse osisID='1Kgs.17.10'>Niin hän nousi ja meni Sarpatiin. Ja kun hän tuli kaupungin  portille, niin katso, siellä oli leskivaimo keräilemässä puita. Hän  huusi tälle ja sanoi: "Tuo minulle vähän vettä astiassa juodakseni".</verse>
        <verse osisID='1Kgs.17.11'>Kun hän meni hakemaan, huusi hän hänelle ja sanoi: "Tuo minulle myös  palanen leipää kädessäsi".</verse>
        <verse osisID='1Kgs.17.12'>Mutta hän vastasi: "Niin totta kuin Herra, sinun Jumalasi, elää,  minulla ei ole leipäkakkuakaan, vaan ainoastaan kourallinen jauhoja  ruukussa ja vähän öljyä astiassa. Ja katso, kerättyäni pari puuta minä  menen leipomaan itselleni ja pojalleni, syödäksemme ja sitten  kuollaksemme."</verse>
        <verse osisID='1Kgs.17.13'>Niin Elia sanoi hänelle: "Älä pelkää; mene ja tee, niinkuin olet  sanonut. Mutta leivo minulle ensin pieni kaltiainen ja tuo se minulle.  Leivo sitten itsellesi ja pojallesi.</verse>
        <verse osisID='1Kgs.17.14'>Sillä näin sanoo Herra, Israelin Jumala: Jauhot eivät lopu ruukusta,  eikä öljyä ole puuttuva astiasta siihen päivään asti, jona Herra antaa  sateen maan päälle."</verse>
        <verse osisID='1Kgs.17.15'>Niin hän meni ja teki, niinkuin Elia oli sanonut. Ja hänellä sekä  myös Elialla ja vaimon perheellä oli syötävää pitkäksi aikaa.</verse>
        <verse osisID='1Kgs.17.16'>Jauhot eivät loppuneet ruukusta, eikä öljyä puuttunut astiasta, sen  Herran sanan mukaan, jonka hän oli Elian kautta puhunut.</verse>
        <verse osisID='1Kgs.17.17'>Sen jälkeen vaimon, talon emännän, poika sairastui; ja hänen  tautinsa kävi hyvin kovaksi, niin ettei hänessä enää ollut henkeä.</verse>
        <verse osisID='1Kgs.17.18'>Silloin vaimo sanoi Elialle: "Mitä minulla on tekemistä sinun  kanssasi, Jumalan mies? Sinä olet tullut minun luokseni saattamaan minun  pahat tekoni muistoon ja tuottamaan kuoleman minun pojalleni."</verse>
        <verse osisID='1Kgs.17.19'>Mutta hän sanoi hänelle: "Anna poikasi minulle". Ja hän otti tämän  hänen sylistään ja vei hänet yliskammioon, jossa asui, ja pani hänet  vuoteellensa.</verse>
        <verse osisID='1Kgs.17.20'>Ja hän huusi Herraa ja sanoi: "Herra, minun Jumalani, oletko tehnyt  niin pahoin tätä leskeä kohtaan, jonka vieraana minä olen, että olet  surmannut hänen poikansa?"</verse>
        <verse osisID='1Kgs.17.21'>Sitten hän ojentautui pojan yli kolme kertaa, huusi Herraa ja sanoi:  "Herra, minun Jumalani, anna tämän pojan sielun tulla häneen takaisin".</verse>
        <verse osisID='1Kgs.17.22'>Ja Herra kuuli Eliaa, ja pojan sielu tuli häneen takaisin, ja hän  virkosi henkiin.</verse>
        <verse osisID='1Kgs.17.23'>Ja Elia otti pojan ja toi hänet yliskammiosta alas huoneeseen ja  antoi hänet hänen äidillensä. Ja Elia sanoi: "Katso, poikasi elää".</verse>
        <verse osisID='1Kgs.17.24'>Niin vaimo sanoi Elialle: "Nyt minä tiedän, että sinä olet Jumalan  mies ja että Herran sana sinun suussasi on tosi".</verse>
      </chapter>
      <chapter osisID='1Kgs.18'>
        <verse osisID='1Kgs.18.1'>Pitkän ajan kuluttua, kolmantena vuotena, tuli Elialle tämä Herran  sana: "Mene ja näyttäydy Ahabille, niin minä annan sateen maan päälle".</verse>
        <verse osisID='1Kgs.18.2'>Niin Elia meni näyttäytymään Ahabille. Mutta Samariassa oli kova  nälänhätä.</verse>
        <verse osisID='1Kgs.18.3'>Ja Ahab kutsui Obadjan, joka oli palatsin päällikkönä. Mutta Obadja  oli hyvin Herraa pelkääväinen mies;</verse>
        <verse osisID='1Kgs.18.4'>niinpä Obadja oli silloin, kun Iisebel hävitti Herran profeetat,  ottanut sata profeettaa ja piilottanut heidät luolaan, viisikymmentä  kerrallaan, ja elättänyt heitä leivällä ja vedellä.</verse>
        <verse osisID='1Kgs.18.5'>Ahab sanoi Obadjalle: "Kulje maa, kaikki vesilähteet ja kaikki purot.  Kenties me löydämme ruohoa pitääksemme hevoset ja muulit hengissä, niin  ettei meidän tarvitse hävittää elukoita."</verse>
        <verse osisID='1Kgs.18.6'>Ja he jakoivat keskenään kuljettavansa maan. Ahab kulki toista tietä  yksinänsä, ja Obadja kulki toista tietä yksinänsä.</verse>
        <verse osisID='1Kgs.18.7'>Kun nyt Obadja oli matkalla, niin katso, Elia tuli häntä vastaan.  Tuntiessaan tämän hän heittäytyi kasvoillensa ja sanoi: "Sinäkö se olet,  herrani Elia?"</verse>
        <verse osisID='1Kgs.18.8'>Tämä vastasi hänelle: "Minä. Mene ja sano herrallesi: 'Katso, Elia on  täällä'."</verse>
        <verse osisID='1Kgs.18.9'>Niin hän sanoi: "Mitä minä olen rikkonut, koska annat palvelijasi  Ahabin käsiin, hänen surmattavakseen?</verse>
        <verse osisID='1Kgs.18.10'>Niin totta kuin Herra, sinun Jumalasi, elää, ei ole sitä kansaa eikä  sitä valtakuntaa, josta minun herrani ei olisi lähettänyt etsimään  sinua, mutta kun on vastattu: 'Ei hän ole täällä', on hän vannottanut  sillä valtakunnalla ja sillä kansalla valan, ettei sinua ole löydetty.</verse>
        <verse osisID='1Kgs.18.11'>Ja nyt sinä sanot: 'Mene ja sano herrallesi: Katso, Elia on täällä'.</verse>
        <verse osisID='1Kgs.18.12'>Kun minä lähden pois luotasi, niin Herran Henki kuljettaa sinut, en  tiedä minne, ja kun minä menen ilmoittamaan Ahabille eikä hän löydä  sinua, niin hän tappaa minut. Ja kuitenkin palvelijasi on peljännyt  Herraa nuoruudestaan asti.</verse>
        <verse osisID='1Kgs.18.13'>Eikö herralleni ole kerrottu, mitä minä tein, kun Iisebel tappoi  Herran profeetat: kuinka minä piilotin luolaan sata Herran profeettaa,  viisikymmentä kerrallaan, ja elätin heitä leivällä ja vedellä?</verse>
        <verse osisID='1Kgs.18.14'>Ja nyt sinä sanot: 'Mene ja sano herrallesi: Katso, Elia on täällä',  ja niin hän tappaa minut."</verse>
        <verse osisID='1Kgs.18.15'>Mutta Elia sanoi: "Niin totta kuin Herra Sebaot elää, jonka edessä  minä seison, minä näyttäydyn tänä päivänä hänelle".</verse>
        <verse osisID='1Kgs.18.16'>Niin Obadja meni Ahabia vastaan ja ilmoitti hänelle tämän.  Ahab  meni silloin Eliaa vastaan.</verse>
        <verse osisID='1Kgs.18.17'>Ja nähdessään Elian Ahab sanoi hänelle: "Siinäkö sinä olet, sinä,  joka syökset Israelin onnettomuuteen?"</verse>
        <verse osisID='1Kgs.18.18'>Tämä vastasi: "En minä syökse Israelia onnettomuuteen, vaan sinä ja  sinun isäsi suku, koska te hylkäätte Herran käskyt ja koska sinä seuraat  baaleja.</verse>
        <verse osisID='1Kgs.18.19'>Mutta lähetä nyt kokoamaan kaikki Israel minun luokseni  Karmel-vuorelle, sekä neljäsataa viisikymmentä Baalin profeettaa ja  neljäsataa Aseran profeettaa, jotka syövät Iisebelin pöydästä."</verse>
        <verse osisID='1Kgs.18.20'>Niin Ahab lähetti sanan kaikille israelilaisille ja kokosi profeetat  Karmel-vuorelle.</verse>
        <verse osisID='1Kgs.18.21'>Ja Elia astui kaiken kansan eteen ja sanoi: "Kuinka kauan te onnutte  molemmille puolille? Jos Herra on Jumala, seuratkaa häntä; mutta jos  Baal on Jumala, seuratkaa häntä." Eikä kansa vastannut hänelle mitään.</verse>
        <verse osisID='1Kgs.18.22'>Niin Elia sanoi kansalle: "Minä olen ainoa jäljelle jäänyt Herran  profeetta, mutta Baalin profeettoja on neljäsataa viisikymmentä.</verse>
        <verse osisID='1Kgs.18.23'>Antakaa meille kaksi mullikkaa, ja valitkoot he itselleen toisen  mullikan, paloitelkoot sen ja pankoot kappaleet puiden päälle, mutta  älkööt panko tulta; ja minä valmistan toisen mullikan ja asetan sen  puiden päälle, mutta en pane tulta.</verse>
        <verse osisID='1Kgs.18.24'>Sitten huutakaa te jumalanne nimeä, ja minä huudan Herran nimeä. Se  jumala, joka vastaa tulella, on Jumala." Kaikki kansa vastasi ja sanoi:  "Niin on hyvä".</verse>
        <verse osisID='1Kgs.18.25'>Ja Elia sanoi Baalin profeetoille: "Valitkaa itsellenne toinen  mullikka ja valmistakaa se ensin, sillä teitä on enemmän.  Huutakaa  sitten jumalanne nimeä, mutta älkää panko tulta".</verse>
        <verse osisID='1Kgs.18.26'>Niin he ottivat sen mullikan, jonka hän antoi heille, ja valmistivat  sen. Sitten he huusivat Baalin nimeä aamusta puolipäivään asti, sanoen:  "Baal, vastaa meille!" Mutta ei ääntä, ei vastausta! Ja he hyppelivät  alttarin ääressä, joka oli tehty.</verse>
        <verse osisID='1Kgs.18.27'>Puolipäivän aikana Elia pilkkasi heitä ja sanoi: "Huutakaa kovemmin;  hän on tosin jumala, mutta hänellä voi olla jotakin toimittamista, tahi  hän on poistunut johonkin, tahi on matkalla; kenties hän nukkuu, mutta  kyllä hän herää".</verse>
        <verse osisID='1Kgs.18.28'>Niin he huusivat vielä kovemmin ja viileksivät itseään tapansa  mukaan miekoilla ja keihäillä, niin että heistä vuoti verta.</verse>
        <verse osisID='1Kgs.18.29'>Kun puolipäivä oli kulunut, joutuivat he hurmoksiin, aina siihen  hetkeen asti, jolloin ruokauhri uhrataan. Mutta ei ääntä, ei vastausta,  ei vaarinottoa!</verse>
        <verse osisID='1Kgs.18.30'>Niin Elia sanoi kaikelle kansalle: "Astukaa minun luokseni".  Ja  kaikki kansa astui hänen luoksensa. Niin hän korjasi Herran alttarin,  joka oli hajotettu.</verse>
        <verse osisID='1Kgs.18.31'>Ja Elia otti kaksitoista kiveä, yhtä monta kuin oli Jaakobin poikien  sukukuntia, hänen, jolle oli tullut tämä Herran sana: "Israel on oleva  sinun nimesi".</verse>
        <verse osisID='1Kgs.18.32'>Ja hän rakensi kivistä alttarin Herran nimeen ja teki alttarin  ympärille ojan, johon olisi mahtunut kaksi sea-mittaa jyviä.</verse>
        <verse osisID='1Kgs.18.33'>Sitten hän latoi puut, paloitteli mullikan ja pani kappaleet puiden  päälle.</verse>
        <verse osisID='1Kgs.18.34'>Ja hän sanoi: "Täyttäkää neljä ruukkua vedellä ja vuodattakaa se  polttouhrin ja puiden päälle". Ja hän sanoi: "Tehkää se toinen kerta".  Ja he tekivät niin toisen kerran.  Vielä hän sanoi: "Tehkää se kolmas  kerta". Ja he tekivät niin kolmannen kerran.</verse>
        <verse osisID='1Kgs.18.35'>Niin vesi juoksi ympäri alttarin; ojankin hän täytti vedellä.</verse>
        <verse osisID='1Kgs.18.36'>Ja kun oli tullut hetki, jolloin ruokauhri uhrataan, astui profeetta  Elia esille ja sanoi: "Herra, Aabrahamin, Iisakin ja Israelin Jumala,  tulkoon tänä päivänä tiettäväksi, että sinä olet Jumala Israelissa ja  että minä olen sinun palvelijasi ja että minä olen sinun käskystäsi  tehnyt kaiken tämän.</verse>
        <verse osisID='1Kgs.18.37'>Vastaa minulle, Herra, vastaa minulle, että tämä kansa tulisi  näkemään, että sinä, Herra, olet Jumala ja että sinä käännät heidän  sydämensä takaisin."</verse>
        <verse osisID='1Kgs.18.38'>Silloin Herran tuli iski alas ja kulutti polttouhrin, puut, kivet ja  mullan sekä nuoli veden, joka oli ojassa.</verse>
        <verse osisID='1Kgs.18.39'>Kun kaikki kansa näki tämän, lankesivat he kasvoillensa ja sanoivat:  "Herra on Jumala! Herra on Jumala!"</verse>
        <verse osisID='1Kgs.18.40'>Mutta Elia sanoi heille: "Ottakaa Baalin profeetat kiinni; älköön  yksikään heistä pääskö pakoon". Ja he ottivat heidät kiinni. Ja Elia vei  heidät Kiisonin purolle ja tappoi heidät siellä.</verse>
        <verse osisID='1Kgs.18.41'>Ja Elia sanoi Ahabille: "Nouse, syö ja juo, sillä sateen kohina  kuuluu".</verse>
        <verse osisID='1Kgs.18.42'>Niin Ahab nousi syömään ja juomaan. Mutta Elia nousi Karmelin  huipulle, kumartui maahan ja painoi kasvonsa polviensa väliin.</verse>
        <verse osisID='1Kgs.18.43'>Ja hän sanoi palvelijallensa: "Nouse ja katso merelle päin".  Tämä  nousi ja katsoi, mutta sanoi: "Ei näy mitään". Hän sanoi: "Mene  takaisin". Näin seitsemän kertaa.</verse>
        <verse osisID='1Kgs.18.44'>Seitsemännellä kerralla palvelija sanoi: "Katso, pieni pilvi, miehen  kämmenen kokoinen, nousee merestä". Niin Elia sanoi: "Nouse ja sano  Ahabille: 'Valjasta ja lähde alas, ettei sade sinua pidättäisi'".</verse>
        <verse osisID='1Kgs.18.45'>Ja tuossa tuokiossa taivas kävi mustaksi pilvistä ja myrskytuulesta,  ja tuli ankara sade. Mutta Ahab nousi vaunuihinsa ja lähti Jisreeliin.</verse>
        <verse osisID='1Kgs.18.46'>Ja Herran käsi tuli Elian päälle, ja niin hän vyötti kupeensa ja  juoksi Ahabin edellä Jisreeliin saakka.</verse>
      </chapter>
      <chapter osisID='1Kgs.19'>
        <verse osisID='1Kgs.19.1'>Mutta kun Ahab kertoi Iisebelille kaiken, mitä Elia oli tehnyt ja  kuinka hän oli tappanut miekalla kaikki profeetat,</verse>
        <verse osisID='1Kgs.19.2'>lähetti Iisebel sanansaattajan Elian luo ja käski sanoa: "Jumalat  rangaiskoot minua nyt ja vasta, jollen minä huomenna tähän aikaan tee  sinulle samaa, mikä jokaiselle näistä on tehty".</verse>
        <verse osisID='1Kgs.19.3'>Kun tämä näki sen, nousi hän ja lähti matkaan pelastaakseen henkensä  ja tuli Beersebaan, joka on Juudan aluetta.</verse>
        <verse osisID='1Kgs.19.4'>Sinne hän jätti palvelijansa, mutta meni itse erämaahan päivänmatkan  päähän. Hän tuli ja istuutui kinsteripensaan juureen. Ja hän toivotti  itsellensä kuolemaa ja sanoi: "Jo riittää, Herra; ota minun henkeni,  sillä minä en ole isiäni parempi".</verse>
        <verse osisID='1Kgs.19.5'>Ja hän paneutui maata ja nukkui kinsteripensaan juurelle.  Mutta  katso, enkeli kosketti häntä ja sanoi hänelle: "Nouse ja syö".</verse>
        <verse osisID='1Kgs.19.6'>Ja kun hän katsahti, niin katso, hänen päänsä pohjissa oli  kuumennetuilla kivillä paistettu kaltiainen ja vesiastia.  Niin hän söi  ja joi ja paneutui jälleen maata.</verse>
        <verse osisID='1Kgs.19.7'>Mutta Herran enkeli kosketti häntä vielä toisen kerran ja sanoi:  "Nouse ja syö, sillä muutoin käy matka sinulle liian pitkäksi".</verse>
        <verse osisID='1Kgs.19.8'>Niin hän nousi ja söi ja joi. Ja hän kulki sen ruuan voimalla  neljäkymmentä päivää ja neljäkymmentä yötä Jumalan vuorelle, Hoorebille,  asti.</verse>
        <verse osisID='1Kgs.19.9'>Siellä hän meni luolaan ja oli siinä yötä. Ja katso, Herran sana tuli  hänelle; hän kysyi häneltä: "Mitä sinä täällä teet, Elia?"</verse>
        <verse osisID='1Kgs.19.10'>Hän vastasi: "Minä olen kiivailemalla kiivaillut Herran, Jumalan  Sebaotin, puolesta. Sillä israelilaiset ovat hyljänneet sinun liittosi,  hajottaneet sinun alttarisi ja tappaneet miekalla sinun profeettasi.  Minä yksin olen jäänyt jäljelle, mutta minunkin henkeäni he väijyvät,  ottaaksensa sen."</verse>
        <verse osisID='1Kgs.19.11'>Hän sanoi: "Mene ulos ja asetu vuorelle Herran eteen". Ja katso,  Herra kulki ohitse, ja suuri ja raju myrsky, joka halkoi vuoret ja särki  kalliot, kävi Herran edellä; mutta ei Herra ollut myrskyssä. Myrskyn  jälkeen tuli maanjäristys; mutta ei Herra ollut maanjäristyksessä.</verse>
        <verse osisID='1Kgs.19.12'>Maanjäristyksen jälkeen tuli tulta; mutta ei Herra ollut tulessa.  Tulen jälkeen tuli hiljainen tuulen hyminä.</verse>
        <verse osisID='1Kgs.19.13'>Kun Elia sen kuuli, peitti hän kasvonsa vaipallansa, meni ulos ja  asettui luolan suulle. Ja katso, hänelle puhui ääni ja sanoi: "Mitä sinä  täällä teet, Elia?"</verse>
        <verse osisID='1Kgs.19.14'>Hän vastasi: "Minä olen kiivailemalla kiivaillut Herran, Jumalan  Sebaotin, puolesta. Sillä israelilaiset ovat hyljänneet sinun liittosi,  hajottaneet sinun alttarisi ja tappaneet miekalla sinun profeettasi.  Minä yksin olen jäänyt jäljelle, mutta minunkin henkeäni he väijyvät,  ottaaksensa sen."</verse>
        <verse osisID='1Kgs.19.15'>Herra sanoi hänelle: "Lähde takaisin samaa tietä, jota tulit,  erämaan kautta Damaskoon. Mene ja voitele Hasael Aramin kuninkaaksi.</verse>
        <verse osisID='1Kgs.19.16'>Ja voitele Jeehu, Nimsin poika, Israelin kuninkaaksi. Ja voitele  sijaasi profeetaksi Elisa, Saafatin poika, Aabel-Meholasta.</verse>
        <verse osisID='1Kgs.19.17'>Ja on tapahtuva näin: joka välttää Hasaelin miekan, sen surmaa  Jeehu, ja joka välttää Jeehun miekan, sen surmaa Elisa.</verse>
        <verse osisID='1Kgs.19.18'>Mutta minä jätän jäljelle Israeliin seitsemäntuhatta: kaikki polvet,  jotka eivät ole notkistuneet Baalille, ja kaikki suut, jotka eivät ole  hänelle suuta antaneet."</verse>
        <verse osisID='1Kgs.19.19'>Niin hän lähti sieltä ja kohtasi Elisan, Saafatin pojan, kun tämä  oli kyntämässä; kaksitoista härkäparia kulki hänen edellänsä, ja itse  hän ajoi kahdettatoista. Kulkiessaan hänen ohitsensa Elia heitti  vaippansa hänen päällensä.</verse>
        <verse osisID='1Kgs.19.20'>Niin hän jätti härät, riensi Elian jälkeen ja sanoi: "Salli minun  ensin antaa suuta isälleni ja äidilleni; sitten minä seuraan sinua".  Elia sanoi hänelle: "Mene, mutta tule takaisin; tiedäthän, mitä minä  olen sinulle tehnyt".</verse>
        <verse osisID='1Kgs.19.21'>Niin hän meni hänen luotaan takaisin, otti härkäparinsa ja teurasti  sen, ja härkäin ikeellä hän keitti lihat; ne hän antoi väelle, ja he  söivät. Sitten hän nousi ja seurasi Eliaa ja palveli häntä.</verse>
      </chapter>
      <chapter osisID='1Kgs.20'>
        <verse osisID='1Kgs.20.1'>Ja Benhadad, Aramin kuningas, kokosi kaiken sotajoukkonsa.  Hänellä  oli mukanaan kolmekymmentä kaksi kuningasta sekä hevosia ja sotavaunuja.  Ja hän meni ja piiritti Samariaa ja ryhtyi taisteluun sitä vastaan.</verse>
        <verse osisID='1Kgs.20.2'>Ja hän lähetti sanansaattajat kaupunkiin Ahabin, Israelin kuninkaan,  luo</verse>
        <verse osisID='1Kgs.20.3'>ja käski sanoa hänelle: "Näin sanoo Benhadad: 'Sinun hopeasi ja  kultasi ovat minun, ja sinun kauneimmat vaimosi ja lapsesi ovat myöskin  minun'".</verse>
        <verse osisID='1Kgs.20.4'>Israelin kuningas vastasi ja sanoi: "Niinkuin sinä olet sanonut,  herrani, kuningas, minä olen sinun, minä ja kaikki, mitä minulla on".</verse>
        <verse osisID='1Kgs.20.5'>Mutta sanansaattajat tulivat takaisin ja sanoivat: "Näin sanoo  Benhadad: 'Minä olen lähettänyt sinulle tämän sanan: Anna minulle  hopeasi ja kultasi, vaimosi ja lapsesi.</verse>
        <verse osisID='1Kgs.20.6'>Totisesti minä lähetän huomenna tähän aikaan palvelijani sinun  luoksesi tutkimaan sinun taloasi ja sinun palvelijaisi taloja; ja  kaiken, mikä on sinun silmiesi ihastus, he ottavat haltuunsa ja  vievät.'"</verse>
        <verse osisID='1Kgs.20.7'>Silloin Israelin kuningas kutsui kaikki maan vanhimmat ja sanoi:  "Ymmärtäkää ja nähkää, että hän hankkii meille onnettomuutta; sillä kun  hän lähetti vaatimaan minulta vaimojani ja lapsiani, hopeatani ja  kultaani, en minä niitä häneltä kieltänyt".</verse>
        <verse osisID='1Kgs.20.8'>Kaikki vanhimmat ja kaikki kansa sanoivat hänelle: "Älä kuule häntä  äläkä suostu".</verse>
        <verse osisID='1Kgs.20.9'>Niin hän sanoi Benhadadin sanansaattajille: "Sanokaa herralleni,  kuninkaalle: 'Kaiken, mitä sinä ensi kerralla käskit palvelijasi tehdä,  minä teen; mutta tätä minä en voi tehdä'". Ja sanansaattajat menivät ja  veivät tämän vastauksen hänelle.</verse>
        <verse osisID='1Kgs.20.10'>Niin Benhadad lähetti hänelle sanan: "Jumalat rangaiskoot minua nyt  ja vasta, jos Samarian tomu riittää täyttämään kaiken sen väen kourat,  joka minua seuraa".</verse>
        <verse osisID='1Kgs.20.11'>Mutta Israelin kuningas vastasi ja sanoi: "Sanokaa hänelle: 'Älköön  se, joka vyöttäytyy miekkaan, kerskatko niinkuin se, joka sen riisuu'".</verse>
        <verse osisID='1Kgs.20.12'>Kun hän, juodessaan kuninkaitten kanssa lehtimajoissa, kuuli tämän  vastauksen, sanoi hän palvelijoilleen: "Piiritys käyntiin!" Ja he  panivat piirityksen käyntiin kaupunkia vastaan.</verse>
        <verse osisID='1Kgs.20.13'>Ja katso, eräs profeetta astui Ahabin, Israelin kuninkaan, eteen ja  sanoi: "Näin sanoo Herra: Näetkö kaiken tuon suuren lauman? Katso, minä  annan sen tänä päivänä sinun käsiisi, että sinä tulisit tietämään, että  minä olen Herra."</verse>
        <verse osisID='1Kgs.20.14'>Ahab kysyi: "Kenen avulla?" Hän vastasi: "Näin sanoo Herra:  Maaherrain palvelijoitten avulla". Ahab kysyi vielä: "Kuka alottaa  taistelun?" Hän vastasi: "Sinä".</verse>
        <verse osisID='1Kgs.20.15'>Niin hän katsasti herrain palvelijat, ja niitä oli kaksisataa  kolmekymmentä kaksi. Niitten jälkeen hän katsasti kaiken väen, kaikki  israelilaiset, joita oli seitsemäntuhatta.</verse>
        <verse osisID='1Kgs.20.16'>Ja he tekivät hyökkäyksen puolenpäivän aikana, kun Benhadad oli  juovuksissa ja joi lehtimajoissa, hän ja ne kolmekymmentä kaksi  kuningasta, jotka olivat tulleet hänen avuksensa.</verse>
        <verse osisID='1Kgs.20.17'>Maaherrain palvelijat hyökkäsivät ensimmäisinä. Silloin Benhadad  lähetti tiedustelemaan, ja hänelle ilmoitettiin: "Miehiä on lähtenyt  liikkeelle Samariasta".</verse>
        <verse osisID='1Kgs.20.18'>Hän sanoi: "Jos he ovat lähteneet liikkeelle rauha mielessä, niin  ottakaa heidät kiinni elävinä; ja jos he ovat lähteneet taistellakseen,  ottakaa heidät silloinkin kiinni elävinä".</verse>
        <verse osisID='1Kgs.20.19'>Mutta kun maaherrain palvelijat ja sotajoukko, joka seurasi heitä,  olivat hyökänneet kaupungista,</verse>
        <verse osisID='1Kgs.20.20'>surmasivat he miehen kukin. Niin aramilaiset pakenivat, ja Israel  ajoi heitä takaa. Mutta Benhadad, Aramin kuningas, pääsi muutamien  ratsumiesten kanssa pakoon hevosen selässä.</verse>
        <verse osisID='1Kgs.20.21'>Mutta Israelin kuningas lähti liikkeelle ja valtasi hevoset ja  sotavaunut; ja niin hän tuotti aramilaisille suuren tappion.</verse>
        <verse osisID='1Kgs.20.22'>Ja profeetta astui Israelin kuninkaan eteen ja sanoi hänelle:  "Vahvista itsesi, ymmärrä ja katso, mitä sinun on tehtävä, sillä vuoden  vaihteessa hyökkää Aramin kuningas sinun kimppuusi".</verse>
        <verse osisID='1Kgs.20.23'>Aramin kuninkaan palvelijat sanoivat tälle: "Heidän jumalansa on  vuorijumala; sentähden he saivat meistä voiton.  Mutta taistelkaamme  heitä vastaan tasangolla, silloin me varmasti saamme heistä voiton.</verse>
        <verse osisID='1Kgs.20.24'>Ja tee näin: Pane pois kuninkaat, kukin paikaltaan, ja aseta  käskynhaltijat heidän sijaansa.</verse>
        <verse osisID='1Kgs.20.25'>Hanki sitten itsellesi sotajoukko, yhtä suuri kuin menettämäsi oli,  yhtä monta hevosta ja yhtä monet sotavaunut; ja taistelkaamme heitä  vastaan tasangolla, niin me varmasti saamme heistä voiton." Niin hän  kuuli heitä ja teki niin.</verse>
        <verse osisID='1Kgs.20.26'>Vuoden vaihteessa Benhadad katsasti aramilaiset ja lähti Afekiin  taistelemaan Israelia vastaan.</verse>
        <verse osisID='1Kgs.20.27'>Ja israelilaiset katsastettiin ja muonitettiin, ja he lähtivät heitä  vastaan. Israelilaiset leiriytyivät heidän eteensä niinkuin kaksi pientä  vuohilaumaa, mutta aramilaiset täyttivät maan.</verse>
        <verse osisID='1Kgs.20.28'>Silloin Jumalan mies astui Israelin kuninkaan eteen ja sanoi: "Näin  sanoo Herra: Sentähden, että aramilaiset ovat sanoneet: 'Herra on  vuorijumala eikä laaksojumala', annan minä koko tämän suuren lauman  sinun käsiisi, tullaksenne tietämään, että minä olen Herra."</verse>
        <verse osisID='1Kgs.20.29'>Ja he olivat leiriytyneinä vastakkain seitsemän päivää.  Seitsemäntenä päivänä sukeutui taistelu, ja israelilaiset surmasivat  aramilaisia satatuhatta jalkamiestä yhtenä päivänä.</verse>
        <verse osisID='1Kgs.20.30'>Jäljellejääneet pakenivat Afekiin, kaupunkiin. Ja muuri kaatui  kahdenkymmenen seitsemän tuhannen jäljellejääneen miehen päälle. Mutta  Benhadad pakeni, tuli kaupunkiin ja juoksi huoneesta huoneeseen.</verse>
        <verse osisID='1Kgs.20.31'>Silloin hänen palvelijansa sanoivat hänelle: "Katso, me olemme  kuulleet, että Israelin heimon kuninkaat ovat laupiaita kuninkaita.  Pankaamme säkit lanteillemme ja nuorat päämme ympärille ja antautukaamme  Israelin kuninkaalle; ehkä hän jättää sinut henkiin."</verse>
        <verse osisID='1Kgs.20.32'>Ja he käärivät säkit lanteilleen ja panivat nuorat päänsä ympärille  ja tulivat Israelin kuninkaan luo ja sanoivat: "Palvelijasi Benhadad  sanoo: 'Salli minun elää'." Hän sanoi: "Vieläkö hän elää? Hän on minun  veljeni."</verse>
        <verse osisID='1Kgs.20.33'>Niin miehet katsoivat sen hyväksi enteeksi, tarttuivat kiiruusti  hänen sanaansa ja sanoivat: "Benhadad on sinun veljesi". Hän sanoi:  "Menkää ja noutakaa hänet". Silloin Benhadad antautui hänelle, ja hän  antoi hänen nousta vaunuihinsa.</verse>
        <verse osisID='1Kgs.20.34'>Ja Benhadad sanoi hänelle: "Kaupungit, jotka minun isäni otti sinun  isältäsi, minä annan takaisin. Laita itsellesi katumyymälöitä Damaskoon,  niinkuin minun isäni laittoi Samariaan." Ahab vastasi: "Minä päästän  sinut menemään sillä välipuheella". Ja hän teki liiton hänen kanssaan ja  päästi hänet menemään.</verse>
        <verse osisID='1Kgs.20.35'>Silloin eräs profeetanoppilaista sanoi Herran käskystä toverilleen:  "Lyö minua". Mutta mies ei tahtonut lyödä häntä.</verse>
        <verse osisID='1Kgs.20.36'>Niin hän sanoi tälle: "Koska et kuullut Herran ääntä, niin katso,  leijona surmaa sinut, kun lähdet minun luotani". Ja kun hän lähti hänen  luotansa, kohtasi leijona hänet ja surmasi hänet.</verse>
        <verse osisID='1Kgs.20.37'>Sitten hän tapasi toisen miehen ja sanoi: "Lyö minua". Ja mies löi  hänet haavoille.</verse>
        <verse osisID='1Kgs.20.38'>Niin profeetta meni ja asettui tielle, jota kuninkaan oli  kuljettava, ja teki itsensä tuntemattomaksi panemalla siteen silmilleen.</verse>
        <verse osisID='1Kgs.20.39'>Kun kuningas kulki ohitse, huusi hän kuninkaalle ja sanoi:  "Palvelijasi oli lähtenyt keskelle taistelua; ja katso, sieltä tuli mies  ja toi toisen miehen minun luokseni ja sanoi: 'Vartioitse tätä miestä.  Jos hän katoaa, menee sinun henkesi hänen hengestään, tahi sinä maksat  talentin hopeata.'</verse>
        <verse osisID='1Kgs.20.40'>Palvelijallasi oli tehtävää siellä ja täällä, ja sitten ei miestä  enää ollut." Israelin kuningas sanoi hänelle: "Tuomiosi on siis se; sinä  olet itse julistanut sen".</verse>
        <verse osisID='1Kgs.20.41'>Silloin hän nopeasti poisti siteen silmiltään, ja Israelin kuningas  tunsi hänet, että hän oli profeettoja.</verse>
        <verse osisID='1Kgs.20.42'>Ja tämä sanoi hänelle: "Näin sanoo Herra: Koska sinä päästit  käsistäsi menemään minulle tuhon omaksi vihityn miehen, menee sinun  henkesi hänen hengestänsä ja sinun kansasi hänen kansastaan."</verse>
        <verse osisID='1Kgs.20.43'>Niin Israelin kuningas meni kotiinsa pahastuneena ja alakuloisena ja  tuli Samariaan.</verse>
      </chapter>
      <chapter osisID='1Kgs.21'>
        <verse osisID='1Kgs.21.1'>Näiden tapausten jälkeen tapahtui tämä. Jisreeliläisellä Naabotilla  oli viinitarha, joka oli Jisreelissä Samarian kuninkaan Ahabin palatsin  vieressä.</verse>
        <verse osisID='1Kgs.21.2'>Ja Ahab puhui Naabotille sanoen: "Anna minulle viinitarhasi  vihannestarhaksi, koska se on niin likellä minun linnaani; minä annan  sinulle sen sijaan paremman viinitarhan, tahi, jos niin tahdot, minä  annan sinulle sen hinnan rahana".</verse>
        <verse osisID='1Kgs.21.3'>Mutta Naabot vastasi Ahabille: "Pois se, Herra varjelkoon minua  antamasta sinulle isieni perintöosaa".</verse>
        <verse osisID='1Kgs.21.4'>Niin Ahab tuli kotiinsa pahastuneena ja alakuloisena vastauksesta,  jonka jisreeliläinen Naabot oli hänelle antanut, kun tämä oli sanonut:  "En minä anna sinulle isieni perintöosaa".  Ja hän pani maata  vuoteellensa, käänsi kasvonsa pois eikä syönyt mitään.</verse>
        <verse osisID='1Kgs.21.5'>Niin hänen vaimonsa Iisebel tuli hänen luokseen ja puhui hänelle:  "Miksi olet niin pahoilla mielin ja miksi et syö mitään?"</verse>
        <verse osisID='1Kgs.21.6'>Ahab vastasi hänelle: "Siksi, että puhuttelin jisreeliläistä Naabotia  ja sanoin hänelle: 'Anna minulle viinitarhasi rahasta, tahi jos haluat,  annan minä sinulle toisen viinitarhan sen sijaan', mutta hän vastasi:  'En minä anna sinulle viinitarhaani'".</verse>
        <verse osisID='1Kgs.21.7'>Niin hänen vaimonsa Iisebel sanoi hänelle: "Sinäkö olet käyttävinäsi  kuninkaanvaltaa Israelissa? Nouse ja syö, ja olkoon sydämesi iloinen;  minä kyllä toimitan sinulle jisreeliläisen Naabotin viinitarhan."</verse>
        <verse osisID='1Kgs.21.8'>Ja hän kirjoitti kirjeen Ahabin nimessä, sinetöi sen hänen  sinetillään ja lähetti kirjeen vanhimmille ja ylimyksille, jotka olivat  Naabotin kaupungissa ja asuivat siellä hänen kanssaan.</verse>
        <verse osisID='1Kgs.21.9'>Ja kirjeessä hän kirjoitti näin: "Kuuluttakaa paasto ja asettakaa  Naabot istumaan etumaiseksi kansan joukkoon.</verse>
        <verse osisID='1Kgs.21.10'>Ja asettakaa kaksi kelvotonta miestä istumaan häntä vastapäätä, että  he todistaisivat hänestä näin: 'Sinä olet kironnut Jumalaa ja  kuningasta'. Viekää hänet sitten ulos ja kivittäkää hänet kuoliaaksi."</verse>
        <verse osisID='1Kgs.21.11'>Ja kaupungin miehet, vanhimmat ja ylimykset, jotka asuivat hänen  kaupungissansa, tekivät, niinkuin Iisebel oli käskenyt heitä ja niinkuin  oli kirjoitettu kirjeessä, jonka hän oli heille lähettänyt.</verse>
        <verse osisID='1Kgs.21.12'>He kuuluttivat paaston ja asettivat Naabotin istumaan etumaiseksi  kansan joukkoon.</verse>
        <verse osisID='1Kgs.21.13'>Ja kaksi kelvotonta miestä tuli ja istui häntä vastapäätä.  Ja ne  kelvottomat miehet todistivat Naabotista kansan edessä sanoen: "Naabot  on kironnut Jumalaa ja kuningasta". Silloin he veivät hänet kaupungin  ulkopuolelle ja kivittivät hänet kuoliaaksi.</verse>
        <verse osisID='1Kgs.21.14'>Sitten he lähettivät Iisebelille tämän sanan: "Naabot on kivitetty  kuoliaaksi".</verse>
        <verse osisID='1Kgs.21.15'>Kun Iisebel kuuli, että Naabot oli kivitetty kuoliaaksi, sanoi  Iisebel Ahabille: "Nouse ja ota haltuusi jisreeliläisen Naabotin  viinitarha, jota hän ei tahtonut antaa sinulle rahasta; sillä Naabot ei  ole enää elossa, vaan on kuollut".</verse>
        <verse osisID='1Kgs.21.16'>Kun Ahab kuuli, että Naabot oli kuollut, nousi hän ja lähti  jisreeliläisen Naabotin viinitarhalle ottaakseen sen haltuunsa.</verse>
        <verse osisID='1Kgs.21.17'>Mutta tisbeläiselle Elialle tuli tämä Herran sana:</verse>
        <verse osisID='1Kgs.21.18'>"Nouse ja mene tapaamaan Ahabia, Israelin kuningasta, joka asuu  Samariassa. Katso, hän on Naabotin viinitarhassa, jota hän on mennyt  ottamaan haltuunsa.</verse>
        <verse osisID='1Kgs.21.19'>Ja puhu hänelle ja sano: 'Näin sanoo Herra: Oletko sinä sekä  tappanut että anastanut perinnön?' Ja puhu sitten hänelle ja sano: 'Näin  sanoo Herra: Siinä paikassa, missä koirat nuoleskelivat Naabotin veren,  tulevat koirat nuoleskelemaan sinunkin veresi'."</verse>
        <verse osisID='1Kgs.21.20'>Ahab sanoi Elialle: "Joko löysit minut, sinä vihamieheni?"  Hän  vastasi: "Jo löysin. Koska sinä olet myynyt itsesi tekemään sitä, mikä  on pahaa Herran silmissä,</verse>
        <verse osisID='1Kgs.21.21'>niin katso, minä annan onnettomuuden kohdata sinua ja lakaisen sinut  pois ja hävitän Israelista Ahabin miespuoliset jälkeläiset, kaikki  tyynni.</verse>
        <verse osisID='1Kgs.21.22'>Ja minä teen sinun suvullesi niinkuin Jerobeamin, Nebatin pojan,  suvulle ja niinkuin Baesan, Ahian pojan, suvulle, koska sinä olet  vihoittanut minut ja saattanut Israelin tekemään syntiä.</verse>
        <verse osisID='1Kgs.21.23'>Myöskin Iisebelistä on Herra puhunut sanoen: Koirat syövät Iisebelin  Jisreelin muurin luona.</verse>
        <verse osisID='1Kgs.21.24'>Joka Ahabin jälkeläisistä kuolee kaupungissa, sen koirat syövät, ja  joka kuolee kedolle, sen syövät taivaan linnut."</verse>
        <verse osisID='1Kgs.21.25'>Totisesti ei ole ollut ketään, joka olisi niin myynyt itsensä  tekemään sitä, mikä on pahaa Herran silmissä, kuin Ahab, kun hänen  vaimonsa Iisebel vietteli häntä.</verse>
        <verse osisID='1Kgs.21.26'>Hän teki ylen kauhistavasti, kun lähti seuraamaan kivijumalia, aivan  niinkuin amorilaiset tekivät, jotka Herra karkoitti israelilaisten  tieltä.</verse>
        <verse osisID='1Kgs.21.27'>Mutta kun Ahab kuuli nämä sanat, repäisi hän vaatteensa, pani  paljaalle iholleen säkin ja paastosi. Ja hän makasi säkki yllänsä ja  liikkui hiljaa.</verse>
        <verse osisID='1Kgs.21.28'>Niin tisbeläiselle Elialle tuli tämä Herran sana:</verse>
        <verse osisID='1Kgs.21.29'>"Oletko nähnyt, kuinka Ahab on nöyrtynyt minun edessäni?  Koska hän  on nöyrtynyt minun edessäni, en minä anna onnettomuuden tulla hänen  aikanansa: hänen poikansa aikana minä annan onnettomuuden kohdata hänen  sukuansa."</verse>
      </chapter>
      <chapter osisID='1Kgs.22'>
        <verse osisID='1Kgs.22.1'>He olivat alallaan kolme vuotta: ei ollut sotaa Aramin ja Israelin  välillä.</verse>
        <verse osisID='1Kgs.22.2'>Mutta kolmantena vuotena tuli Joosafat, Juudan kuningas, Israelin  kuninkaan luo.</verse>
        <verse osisID='1Kgs.22.3'>Ja Israelin kuningas sanoi palvelijoillensa: "Tiedättehän, että  Gileadin Raamot on meidän. Ja kuitenkin me olemme toimettomat emmekä ota  sitä pois Aramin kuninkaan käsistä."</verse>
        <verse osisID='1Kgs.22.4'>Ja hän sanoi Joosafatille: "Lähdetkö sinä minun kanssani sotaan  Gileadin Raamotiin?" Joosafat vastasi Israelin kuninkaalle: "Minä  niinkuin sinä, minun kansani niinkuin sinun kansasi, minun hevoseni  niinkuin sinun hevosesi!"</verse>
        <verse osisID='1Kgs.22.5'>Mutta Joosafat sanoi Israelin kuninkaalle: "Kysy kuitenkin ensin,  mitä Herra sanoo".</verse>
        <verse osisID='1Kgs.22.6'>Niin Israelin kuningas kokosi profeetat, noin neljäsataa miestä, ja  sanoi heille: "Onko minun lähdettävä sotaan Gileadin Raamotia vastaan  vai oltava lähtemättä?" He vastasivat: "Lähde; Herra antaa sen kuninkaan  käsiin".</verse>
        <verse osisID='1Kgs.22.7'>Mutta Joosafat sanoi: "Eikö täällä ole enää ketään muuta Herran  profeettaa, jolta voisimme kysyä?"</verse>
        <verse osisID='1Kgs.22.8'>Israelin kuningas vastasi Joosafatille: "On täällä vielä mies, jolta  voisimme kysyä Herran mieltä, mutta minä vihaan häntä, sillä hän ei  koskaan ennusta minulle hyvää, vaan aina pahaa; se on Miika, Jimlan  poika". Joosafat sanoi: "Älköön kuningas niin puhuko".</verse>
        <verse osisID='1Kgs.22.9'>Niin Israelin kuningas kutsui erään hoviherran ja sanoi: "Nouda  kiiruusti Miika, Jimlan poika".</verse>
        <verse osisID='1Kgs.22.10'>Mutta Israelin kuningas ja Joosafat, Juudan kuningas, istuivat  kumpikin valtaistuimellansa, puettuina kuninkaallisiin pukuihinsa,  puimatantereella Samarian portin ovella; ja kaikki profeetat olivat  hurmoksissa heidän edessänsä.</verse>
        <verse osisID='1Kgs.22.11'>Ja Sidkia, Kenaanan poika, teki itsellensä rautasarvet ja sanoi:  "Näin sanoo Herra: Näillä sinä pusket aramilaisia, kunnes teet heistä  lopun".</verse>
        <verse osisID='1Kgs.22.12'>Ja kaikki profeetat ennustivat samalla tavalla, sanoen: "Mene  Gileadin Raamotiin, niin sinä saat voiton; Herra antaa sen kuninkaan  käsiin".</verse>
        <verse osisID='1Kgs.22.13'>Ja sanansaattaja, joka oli mennyt kutsumaan Miikaa, puhui hänelle  sanoen: "Katso, kaikki profeetat ovat yhdestä suusta luvanneet  kuninkaalle hyvää; olkoon sinun sanasi heidän sanansa kaltainen, ja  lupaa sinäkin hyvää".</verse>
        <verse osisID='1Kgs.22.14'>Mutta Miika vastasi: "Niin totta kuin Herra elää, sen minä puhun,  minkä Herra minulle sanoo".</verse>
        <verse osisID='1Kgs.22.15'>Kun hän tuli kuninkaan eteen, sanoi kuningas hänelle: "Miika, onko  meidän lähdettävä sotaan Gileadin Raamotiin vai oltava lähtemättä?" Hän  vastasi hänelle: "Lähde, niin saat voiton; Herra antaa sen kuninkaan  käsiin".</verse>
        <verse osisID='1Kgs.22.16'>Mutta kuningas sanoi hänelle: "Kuinka monta kertaa minun on  vannotettava sinua, ettet puhu minulle muuta kuin totuutta Herran  nimessä?"</verse>
        <verse osisID='1Kgs.22.17'>Silloin hän sanoi: "Minä näin koko Israelin hajallaan vuorilla  niinkuin lampaat, joilla ei ole paimenta.  Ja Herra sanoi: 'Näillä ei  ole isäntää; palatkoot he kukin rauhassa kotiinsa'."</verse>
        <verse osisID='1Kgs.22.18'>Niin Israelin kuningas sanoi Joosafatille: "Enkö minä sanonut  sinulle, ettei tämä koskaan ennusta minulle hyvää, vaan aina pahaa?"</verse>
        <verse osisID='1Kgs.22.19'>Mutta hän sanoi: "Kuule siis Herran sana: Minä näin Herran istuvan  istuimellansa ja kaiken taivaan joukon seisovan hänen edessään, hänen  oikealla ja vasemmalla puolellansa.</verse>
        <verse osisID='1Kgs.22.20'>Ja Herra sanoi: 'Kuka viekoittelisi Ahabin lähtemään sotaan, että  hän kaatuisi Gileadin Raamotissa?' Mikä vastasi niin, mikä näin.</verse>
        <verse osisID='1Kgs.22.21'>Silloin tuli henki ja asettui Herran eteen ja sanoi: 'Minä  viekoittelen hänet'. Herra kysyi häneltä: 'Miten?'</verse>
        <verse osisID='1Kgs.22.22'>Hän vastasi: 'Minä menen valheen hengeksi kaikkien hänen  profeettainsa suuhun'. Silloin Herra sanoi: 'Saat viekoitella, siihen  sinä pystyt; mene ja tee niin'.</verse>
        <verse osisID='1Kgs.22.23'>Katso, nyt Herra on pannut valheen hengen kaikkien näiden sinun  profeettaisi suuhun, sillä Herra on päättänyt sinun osaksesi  onnettomuuden."</verse>
        <verse osisID='1Kgs.22.24'>Silloin astui esille Sidkia, Kenaanan poika, löi Miikaa poskelle ja  sanoi: "Mitä tietä Herran henki on poistunut minusta puhuakseen sinun  kanssasi?"</verse>
        <verse osisID='1Kgs.22.25'>Miika vastasi: "Sen saat nähdä sinä päivänä, jona kuljet huoneesta  huoneeseen piiloutuaksesi".</verse>
        <verse osisID='1Kgs.22.26'>Mutta Israelin kuningas sanoi: "Ota Miika ja vie hänet takaisin  Aamonin, kaupungin päällikön, ja Jooaan, kuninkaan pojan, luo.</verse>
        <verse osisID='1Kgs.22.27'>Ja sano: 'Näin sanoo kuningas: Pankaa tämä vankilaan ja elättäkää  häntä vaivaisella vedellä ja leivällä, kunnes minä palaan voittajana  takaisin'."</verse>
        <verse osisID='1Kgs.22.28'>Miika vastasi: "Jos sinä palaat voittajana takaisin, niin ei Herra  ole puhunut minun kauttani". Ja hän sanoi vielä: "Kuulkaa tämä, kaikki  kansat".</verse>
        <verse osisID='1Kgs.22.29'>Niin Israelin kuningas ja Joosafat, Juudan kuningas, menivät  Gileadin Raamotiin.</verse>
        <verse osisID='1Kgs.22.30'>Ja Israelin kuningas sanoi Joosafatille: "Täytyypä pukeutua  tuntemattomaksi, kun käy taisteluun, mutta ole sinä omissa  vaatteissasi". Ja Israelin kuningas pukeutui tuntemattomaksi ja kävi  taisteluun.</verse>
        <verse osisID='1Kgs.22.31'>Mutta Aramin kuningas oli käskenyt sotavaunujen päälliköitä, joita  hänellä oli kolmekymmentä kaksi, sanoen: "Älkää ryhtykö taisteluun  kenenkään muun kanssa, olkoon alempi tai ylempi, kuin ainoastaan  Israelin kuninkaan kanssa".</verse>
        <verse osisID='1Kgs.22.32'>Kun sotavaunujen päälliköt näkivät Joosafatin, ajattelivat he: "Tuo  on varmaankin Israelin kuningas", ja kääntyivät hyökkäämään häntä  vastaan. Silloin Joosafat huusi.</verse>
        <verse osisID='1Kgs.22.33'>Kun sotavaunujen päälliköt näkivät, ettei se ollutkaan Israelin  kuningas, vetäytyivät he hänestä pois.</verse>
        <verse osisID='1Kgs.22.34'>Mutta eräs mies, joka oli jännittänyt jousensa ja ampui umpimähkään,  satutti Israelin kuningasta vyöpanssarin ja rintahaarniskan väliin. Niin  tämä sanoi vaunujensa ohjaajalle: "Käännä vaunut ja vie minut pois  sotarinnasta, sillä minä olen haavoittunut".</verse>
        <verse osisID='1Kgs.22.35'>Mutta kun taistelu sinä päivänä yltyi yltymistään, jäi kuningas  seisomaan vaunuihinsa, päin aramilaisia. Illalla hän kuoli; ja verta oli  vuotanut haavasta vaununpohjaan.</verse>
        <verse osisID='1Kgs.22.36'>Ja auringon laskiessa kaikui kautta sotajoukon huuto: "Joka mies  kaupunkiinsa! Joka mies maahansa!"</verse>
        <verse osisID='1Kgs.22.37'>Näin kuoli kuningas, ja hänet vietiin Samariaan; ja kuningas  haudattiin Samariaan.</verse>
        <verse osisID='1Kgs.22.38'>Ja kun vaunut huuhdottiin Samarian lammikolla, nuoleskelivat koirat  hänen vertansa, ja portot peseytyivät siinä, sen sanan mukaan, jonka  Herra oli puhunut.</verse>
        <verse osisID='1Kgs.22.39'>Mitä muuta on kerrottavaa Ahabista ja kaikesta, mitä hän teki, siitä  norsunluisesta palatsista, jonka hän rakensi, ja kaikista kaupungeista,  jotka hän linnoitti, se on kirjoitettuna Israelin kuningasten  aikakirjassa.</verse>
        <verse osisID='1Kgs.22.40'>Ja niin Ahab meni lepoon isiensä tykö. Ja hänen poikansa Ahasja tuli  kuninkaaksi hänen sijaansa.</verse>
        <verse osisID='1Kgs.22.41'>Joosafat, Aasan poika, tuli Juudan kuninkaaksi Ahabin, Israelin  kuninkaan, neljäntenä hallitusvuotena.</verse>
        <verse osisID='1Kgs.22.42'>Joosafat oli kolmenkymmenen viiden vuoden vanha tullessaan  kuninkaaksi, ja hän hallitsi kaksikymmentä viisi vuotta Jerusalemissa.  Hänen äitinsä oli nimeltään Asuba, Silhin tytär.</verse>
        <verse osisID='1Kgs.22.43'>Ja hän vaelsi kaikessa isänsä Aasan tietä, siltä poikkeamatta, ja  teki sitä, mikä oli oikein Herran silmissä.</verse>
        <verse osisID='1Kgs.22.44'>Mutta uhrikukkulat eivät hävinneet, vaan kansa uhrasi ja suitsutti  yhä edelleen uhrikukkuloilla.</verse>
        <verse osisID='1Kgs.22.45'>Ja Joosafat teki rauhan Israelin kuninkaan kanssa.</verse>
        <verse osisID='1Kgs.22.46'>Mitä muuta on kerrottavaa Joosafatista, hänen urotöistään ja hänen  sodistaan, se on kirjoitettuna Juudan kuningasten aikakirjassa.</verse>
        <verse osisID='1Kgs.22.47'>Hän hävitti maasta viimeiset niistä haureellisista pyhäkköpojista,  jotka olivat jääneet jäljelle hänen isänsä Aasan ajoilta.</verse>
        <verse osisID='1Kgs.22.48'>Edomissa ei siihen aikaan ollut kuningasta; maaherra oli kuninkaana.</verse>
        <verse osisID='1Kgs.22.49'>Ja Joosafat oli teettänyt Tarsiin-laivoja, joiden oli määrä kulkea  Oofiriin kultaa noutamaan; mutta laivat eivät päässeet lähtemään, sillä  ne särkyivät Esjon-Geberissä.</verse>
        <verse osisID='1Kgs.22.50'>Silloin Ahasja, Ahabin poika, sanoi Joosafatille: "Anna minun  palvelijaini kulkea sinun palvelijaisi kanssa laivoissa".  Mutta  Joosafat ei tahtonut.</verse>
        <verse osisID='1Kgs.22.51'>Ja Joosafat meni lepoon isiensä tykö, ja hänet haudattiin isiensä  viereen hänen isänsä Daavidin kaupunkiin. Ja hänen poikansa Jooram tuli  kuninkaaksi hänen sijaansa.</verse>
        <verse osisID='1Kgs.22.52'>Ahasja, Ahabin poika, tuli Israelin kuninkaaksi Samariassa  Joosafatin, Juudan kuninkaan, seitsemäntenätoista hallitusvuotena, ja  hän hallitsi Israelia kaksi vuotta.</verse>
        <verse osisID='1Kgs.22.53'>Hän teki sitä, mikä on pahaa Herran silmissä, ja vaelsi isänsä ja  äitinsä tietä ja Jerobeamin, Nebatin pojan, tietä, hänen, joka oli  saattanut Israelin tekemään syntiä.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ruth'>
      <chapter osisID='Ruth.1'>
        <verse osisID='Ruth.1.1'>Siihen aikaan kun tuomarit hallitsivat, tuli nälänhätä maahan.  Silloin muuan Juudan Beetlehemin mies lähti sieltä ja asettui vaimonsa  ja kahden poikansa kanssa muukalaisena asumaan Mooabin maahan.</verse>
        <verse osisID='Ruth.1.2'>Miehen nimi oli Elimelek, hänen vaimonsa nimi oli Noomi ja hänen  kahden poikansa nimet Mahlon ja Kiljon; he olivat efratilaisia Juudan  Beetlehemistä. Niin he tulivat Mooabin maahan ja oleskelivat siellä.</verse>
        <verse osisID='Ruth.1.3'>Ja Elimelek, Noomin mies, kuoli, ja Noomi jäi jälkeen kahden poikansa  kanssa.</verse>
        <verse osisID='Ruth.1.4'>Nämä ottivat itselleen mooabilaiset vaimot; toisen nimi oli Orpa ja  toisen nimi Ruut. Ja he asuivat siellä noin kymmenen vuotta.</verse>
        <verse osisID='Ruth.1.5'>Ja myös nuo molemmat, Mahlon ja Kiljon, kuolivat, niin että vaimo jäi  yksin jälkeen kahdesta pojastaan ja miehestään.</verse>
        <verse osisID='Ruth.1.6'>Silloin hän nousi miniöineen palataksensa takaisin Mooabin maasta,  sillä hän oli kuullut Mooabin maassa, että Herra oli pitänyt kansastansa  huolen ja antanut sille leipää.</verse>
        <verse osisID='Ruth.1.7'>Niin hän lähti yhdessä molempien miniäinsä kanssa siitä paikasta,  jossa oli oleskellut. Ja heidän tietä käydessään matkalla Juudan maahan</verse>
        <verse osisID='Ruth.1.8'>sanoi Noomi molemmille miniöillensä: "Menkää, palatkaa kumpikin  äitinne kotiin. Herra tehköön teille laupeuden, niinkuin te olette  vainajille ja minulle tehneet.</verse>
        <verse osisID='Ruth.1.9'>Herra suokoon, että saisitte turvan kumpikin miehenne kodissa." Ja  hän suuteli heitä. Mutta he korottivat äänensä ja itkivät</verse>
        <verse osisID='Ruth.1.10'>ja sanoivat hänelle: "Me seuraamme sinua sinun kansasi luo".</verse>
        <verse osisID='Ruth.1.11'>Mutta Noomi vastasi: "Kääntykää takaisin, tyttäreni; miksi te  lähtisitte minun kanssani? Voinko minä enää saada poikia miehiksi  teille?</verse>
        <verse osisID='Ruth.1.12'>Kääntykää takaisin, tyttäreni, menkää, sillä minä olen liian vanha  joutuakseni miehelään. Vaikka ajattelisinkin: 'Minulla on vielä toivoa',  ja vaikka vielä tänä yönä joutuisin miehelään ja synnyttäisin poikia,</verse>
        <verse osisID='Ruth.1.13'>ette kai te kuitenkaan odottaisi, kunnes he kasvaisivat suuriksi,  ette kai te kuitenkaan sulkeutuisi huoneeseen ja olisi miehelään  menemättä. Ei, tyttäreni; minä olen hyvin murheissani teidän tähtenne,  sillä Herran käsi on sattunut minuun."</verse>
        <verse osisID='Ruth.1.14'>Niin he korottivat vielä äänensä ja itkivät. Silloin Orpa suuteli  anoppiaan jäähyväisiksi, mutta Ruut riippui kiinni hänessä.</verse>
        <verse osisID='Ruth.1.15'>Ja Noomi sanoi: "Katso, kälysi on kääntynyt takaisin oman kansansa  ja jumalansa luo, käänny sinäkin kälysi kanssa".</verse>
        <verse osisID='Ruth.1.16'>Mutta Ruut vastasi: "Älä vaadi minua jättämään sinua ja kääntymään  takaisin, pois sinun tyköäsi. Sillä mihin sinä menet, sinne minäkin  menen, ja mihin sinä jäät, sinne minäkin jään; sinun kansasi on minun  kansani, sinun Jumalasi on minun Jumalani.</verse>
        <verse osisID='Ruth.1.17'>Missä sinä kuolet, siellä minäkin tahdon kuolla ja sinne tulla  haudatuksi. Herra rangaiskoon minua nyt ja vasta, jos muu kuin kuolema  erottaa meidät."</verse>
        <verse osisID='Ruth.1.18'>Kun Noomi näki, että hän oli lujasti päättänyt seurata häntä, ei hän  enää puhunut siitä hänen kanssansa.</verse>
        <verse osisID='Ruth.1.19'>Niin he kulkivat molemmat yhdessä, kunnes tulivat Beetlehemiin. Ja  kun he tulivat Beetlehemiin, joutui koko kaupunki liikkeelle heidän  tähtensä, ja vaimot sanoivat: "Onko tämä Noomi?"</verse>
        <verse osisID='Ruth.1.20'>Mutta hän vastasi heille: "Älkää kutsuko minua Noomiksi, kutsukaa  minua Maaraksi, sillä Kaikkivaltias on antanut minulle paljon katkerata  murhetta.</verse>
        <verse osisID='Ruth.1.21'>Rikkaana minä lähdin, mutta tyhjänä Herra antaa minun palata. Miksi  siis kutsutte minua Noomiksi, kun Herra on minua vastaan todistanut ja  Kaikkivaltias on tuottanut minulle onnettomuutta?"</verse>
        <verse osisID='Ruth.1.22'>Niin Noomi palasi miniänsä, mooabilaisen Ruutin, kanssa, joka tuli  Mooabin maasta; ja he saapuivat Beetlehemiin ohranleikkuun alussa.</verse>
      </chapter>
      <chapter osisID='Ruth.2'>
        <verse osisID='Ruth.2.1'>Noomilla oli miehensä puolelta sukulainen, hyvin varakas mies,  Elimelekin sukua, nimeltä Booas.</verse>
        <verse osisID='Ruth.2.2'>Ja mooabilainen Ruut sanoi Noomille: "Anna minun mennä pellolle  poimimaan tähkiä jonkun jäljessä, jonka silmien edessä saan armon".  Noomi vastasi hänelle: "Mene, tyttäreni!"</verse>
        <verse osisID='Ruth.2.3'>Niin hän lähti ja meni poimimaan eräälle pellolle leikkuuväen  jäljessä; ja hänelle sattui niin, että se peltopalsta oli Booaan, joka  oli Elimelekin sukua.</verse>
        <verse osisID='Ruth.2.4'>Ja katso, Booas tuli Beetlehemistä, ja hän sanoi leikkuuväelle:  "Herra olkoon teidän kanssanne!" He vastasivat hänelle: "Herra  siunatkoon sinua!"</verse>
        <verse osisID='Ruth.2.5'>Sitten Booas sanoi palvelijallensa, joka oli leikkuuväen  päällysmiehenä: "Kenen tuo nuori nainen on?"</verse>
        <verse osisID='Ruth.2.6'>Palvelija, joka oli leikkuuväen päällysmiehenä, vastasi ja sanoi: "Se  on se nuori mooabitar, joka tuli Noomin mukana Mooabin maasta.</verse>
        <verse osisID='Ruth.2.7'>Hän sanoi: 'Salli minun poimia ja koota tähkiä lyhteiden väliltä  leikkuuväen jäljessä'. Niin hän tuli ja on ahertanut aamusta varhain  tähän saakka; vasta äsken hän hiukan levähti tuolla majassa."</verse>
        <verse osisID='Ruth.2.8'>Niin Booas sanoi Ruutille: "Kuules, tyttäreni! Älä mene muiden  pelloille poimimaan äläkä lähde pois täältä, vaan pysyttele täällä minun  palvelijattarieni mukana.</verse>
        <verse osisID='Ruth.2.9'>Pidä silmällä, millä pellolla leikataan, ja kulje heidän jäljessään.  Minä olen kieltänyt palvelijoitani koskemasta sinuun. Jos sinun tulee  jano, niin mene astioille ja juo vettä, jota palvelijat ammentavat."</verse>
        <verse osisID='Ruth.2.10'>Silloin Ruut heittäytyi kasvoilleen, kumartui maahan ja sanoi  hänelle: "Miten olen saanut armon sinun silmiesi edessä, niin että  huolehdit minusta, vaikka olen vieras?"</verse>
        <verse osisID='Ruth.2.11'>Booas vastasi ja sanoi hänelle: "Minulle on kerrottu kaikki, mitä  sinä olet tehnyt anopillesi miehesi kuoltua, kuinka jätit isäsi ja  äitisi ja synnyinmaasi ja lähdit kansan luo, jota et ennen tuntenut.</verse>
        <verse osisID='Ruth.2.12'>Herra palkitkoon sinulle tekosi; tulkoon sinulle täysi palkka  Herralta, Israelin Jumalalta, jonka siipien alta olet tullut turvaa  etsimään."</verse>
        <verse osisID='Ruth.2.13'>Ruut sanoi: "Minä olen saanut armon sinun silmiesi edessä, herrani,  sillä sinä olet lohduttanut minua ja puhutellut palvelijatartasi  ystävällisesti, vaikka en ole yhdenkään sinun palvelijattaresi  vertainen".</verse>
        <verse osisID='Ruth.2.14'>Ruoka-ajan tultua Booas sanoi hänelle: "Käy tänne ruualle ja kasta  palasesi hapanviiniin". Niin Ruut istui leikkuuväen viereen; ja Booas  pani hänen eteensä paahdettuja jyviä, niin että hän söi tarpeeksensa ja  jäi tähteeksikin.</verse>
        <verse osisID='Ruth.2.15'>Kun hän sitten nousi poimimaan, käski Booas palvelijoitaan sanoen:  "Hän saa poimia myöskin lyhteiden väliltä; ja te ette saa loukata häntä.</verse>
        <verse osisID='Ruth.2.16'>Voittepa vetää sitomistakin joitakin tähkiä ja jättää ne hänen  poimittavikseen; ja te ette saa nuhdella häntä."</verse>
        <verse osisID='Ruth.2.17'>Niin Ruut poimi pellolla iltaan asti; sitten hän pui, mitä oli  saanut poimituksi, ja siitä tuli noin eefa-mitan verta ohria.</verse>
        <verse osisID='Ruth.2.18'>Ja hän otti ne ja tuli kaupunkiin ja näytti anopillensa, mitä oli  poiminut. Sen jälkeen Ruut otti esille tähteet ruuasta, josta oli syönyt  tarpeekseen, ja antoi ne hänelle.</verse>
        <verse osisID='Ruth.2.19'>Silloin hänen anoppinsa sanoi hänelle: "Missä olet tänään poiminut  ja missä olet tehnyt työtä? Siunattu olkoon se, joka on sinusta  huolehtinut." Sitten hän ilmoitti anopillensa, kenen luona hän oli ollut  työssä, sanoen: "Se mies, jonka luona olin tänä päivänä työssä, on  nimeltään Booas".</verse>
        <verse osisID='Ruth.2.20'>Noomi sanoi miniällensä: "Siunatkoon häntä Herra, joka on osoittanut  laupeutta eläviä ja kuolleita kohtaan". Ja Noomi sanoi vielä: "Hän on  sukulaisemme ja meidän sukulunastajiamme".</verse>
        <verse osisID='Ruth.2.21'>Silloin mooabilainen Ruut sanoi: "Vielä hän sanoi minulle:  'Pysyttele vain minun palvelijaini mukana siihen asti, että he saavat  kaiken minun leikkuuni lopetetuksi'".</verse>
        <verse osisID='Ruth.2.22'>Niin Noomi sanoi miniällensä Ruutille: "Hyvä on, tyttäreni, lähde  hänen palvelijattariensa mukana, niin et joudu sysittäväksi muiden  pelloilla".</verse>
        <verse osisID='Ruth.2.23'>Ja hän pysytteli Booaan palvelijattarien seurassa poimien tähkiä,  kunnes ohran- ja nisunleikkuu oli lopussa. Sitten hän jäi olemaan  anoppinsa luo.</verse>
      </chapter>
      <chapter osisID='Ruth.3'>
        <verse osisID='Ruth.3.1'>Niin Noomi, hänen anoppinsa, sanoi hänelle: "Tyttäreni, minäpä hankin  sinulle turvapaikan, että sinun kävisi hyvin.</verse>
        <verse osisID='Ruth.3.2'>Onhan Booas, jonka palvelijattarien kanssa olit, sukulaisemme; katso,  hän viskaa tänä yönä ohria puimatantereella.</verse>
        <verse osisID='Ruth.3.3'>Niin peseydy nyt ja voitele itsesi ja pukeudu ja mene  puimatantereelle; mutta älä näyttäydy hänelle, ennenkuin hän on syönyt  ja juonut.</verse>
        <verse osisID='Ruth.3.4'>Kun hän panee maata, niin katso, mihin paikkaan hän panee maata, ja  mene ja nosta peitettä hänen jalkojensa kohdalta ja pane siihen maata;  hän sanoo sitten sinulle, mitä sinun on tehtävä."</verse>
        <verse osisID='Ruth.3.5'>Ruut vastasi hänelle: "Minä teen kaiken, mitä sanot".</verse>
        <verse osisID='Ruth.3.6'>Niin hän meni alas puimatantereelle ja teki aivan niin, kuin hänen  anoppinsa oli häntä käskenyt.</verse>
        <verse osisID='Ruth.3.7'>Ja kun Booas oli syönyt ja juonut, tuli hänen sydämensä iloiseksi, ja  hän meni maata viljakasan ääreen. Ja Ruut tuli hiljaa ja nosti peitettä  hänen jalkojensa kohdalta ja pani siihen maata.</verse>
        <verse osisID='Ruth.3.8'>Puoliyön aikana mies säikähti ja kumartui eteenpäin; ja katso, nainen  makasi hänen jalkapohjissaan.</verse>
        <verse osisID='Ruth.3.9'>Ja hän kysyi: "Kuka sinä olet?" Hän vastasi: "Minä olen Ruut,  palvelijattaresi. Levitä liepeesi palvelijattaresi yli, sillä sinä olet  minun sukulunastajani."</verse>
        <verse osisID='Ruth.3.10'>Hän sanoi: "Herra siunatkoon sinua, tyttäreni! Sinä olet osoittanut  sukurakkauttasi nyt viimeksi vielä kauniimmin kuin aikaisemmin, kun et  ole kulkenut nuorten miesten jäljessä, et köyhien etkä rikkaitten.</verse>
        <verse osisID='Ruth.3.11'>Ja nyt, tyttäreni, älä pelkää; kaiken, mitä sanot, teen minä  sinulle. Sillä minun kansani portissa jokainen tietää sinut  kunnialliseksi naiseksi.</verse>
        <verse osisID='Ruth.3.12'>Totta on, että minä olen sinun sukulunastajasi, mutta on vielä  toinen sukulunastaja, joka on läheisempi kuin minä.</verse>
        <verse osisID='Ruth.3.13'>Jää tähän yöksi; jos hän huomenna lunastaa sinut, niin hyvä;  lunastakoon. Mutta jollei hän halua lunastaa sinua, niin minä lunastan  sinut, niin totta kuin Herra elää. Lepää siinä aamuun asti."</verse>
        <verse osisID='Ruth.3.14'>Niin hän lepäsi hänen jalkapohjissaan aamuun asti, mutta nousi,  ennenkuin kukaan vielä voi tuntea toisensa. Ja Booas ajatteli: "Älköön  tulko tunnetuksi, että tuo nainen on tullut tänne puimatantereelle".</verse>
        <verse osisID='Ruth.3.15'>Ja hän sanoi: "Anna tänne vaippa, joka on ylläsi, ja pidä sitä". Ja  Ruut piti sitä. Silloin hän mittasi siihen kuusi mittaa ohria ja pani ne  hänen selkäänsä. Ja hän meni kaupunkiin.</verse>
        <verse osisID='Ruth.3.16'>Ja Ruut tuli anoppinsa luo, joka sanoi: "Kuinka kävi, tyttäreni?"  Niin hän kertoi hänelle kaikki, mitä mies oli hänelle tehnyt;</verse>
        <verse osisID='Ruth.3.17'>ja hän sanoi: "Nämä kuusi mittaa ohria hän antoi minulle, sanoen:  'Et saa mennä tyhjin käsin anoppisi luo'".</verse>
        <verse osisID='Ruth.3.18'>Silloin Noomi sanoi: "Pysy alallasi, tyttäreni, kunnes saat tietää,  kuinka asia päättyy; sillä mies ei suo itselleen lepoa, ennenkuin hän  tänä päivänä saattaa asian päätökseen".</verse>
      </chapter>
      <chapter osisID='Ruth.4'>
        <verse osisID='Ruth.4.1'>Mutta Booas meni kaupungin porttiin ja istuutui sinne. Ja katso,  sukulunastaja, josta Booas oli puhunut, kulki siitä ohitse; ja Booas  sanoi: "Sinä siellä, poikkea tänne istumaan".  Hän poikkesi ja istui  siihen.</verse>
        <verse osisID='Ruth.4.2'>Senjälkeen Booas otti kaupungin vanhimpia kymmenen miestä ja sanoi:  "Istukaa tähän". Ja he istuivat.</verse>
        <verse osisID='Ruth.4.3'>Sitten Booas sanoi sukulunastajalle: "Sen peltopalstan, joka oli  veljellämme Elimelekillä, on Noomi, joka on palannut Mooabin maasta,  myynyt.</verse>
        <verse osisID='Ruth.4.4'>Sentähden ajattelin: minä ilmoitan siitä sinulle ja sanon: osta se  tässä saapuvilla olevien ja minun kansani vanhimpien läsnäollessa. Jos  tahdot sen lunastaa sukuun, niin lunasta.  Mutta ellet tahdo sitä  lunastaa, niin ilmoita minulle, että saan sen tietää; sillä ei ole  ketään muuta sukulunastajaa kuin sinä, ja sinun jälkeesi minä." Hän  sanoi: "Minä lunastan sen".</verse>
        <verse osisID='Ruth.4.5'>Niin Booas sanoi: "Ostaessasi pellon Noomilta ostat sen myöskin  mooabilaiselta Ruutilta, vainajan leskeltä, ja sinun on pysytettävä  vainajan nimi hänen perintöosassaan".</verse>
        <verse osisID='Ruth.4.6'>Silloin sanoi sukulunastaja: "En voi lunastaa sitä itselleni, sillä  siten minä turmelisin oman perintöosani. Lunasta sinä itsellesi, mitä  minun olisi lunastettava; minä en voi sitä tehdä."</verse>
        <verse osisID='Ruth.4.7'>Muinoin oli Israelissa lunastus- ja vaihtokauppoja vahvistettaessa  tapa tällainen: riisuttiin kenkä ja annettiin toiselle; tätä käytettiin  Israelissa todistuksena.</verse>
        <verse osisID='Ruth.4.8'>Niin sukulunastaja sanoi Booaalle: "Osta sinä se itsellesi".  Ja hän  veti kengän jalastaan.</verse>
        <verse osisID='Ruth.4.9'>Silloin sanoi Booas vanhimmille ja kaikelle kansalle: "Te olette  tänään todistajina, että minä ostan Noomilta kaiken Elimelekin ja kaiken  Kiljonin ja Mahlonin omaisuuden.</verse>
        <verse osisID='Ruth.4.10'>Samalla minä olen ostanut myös mooabilaisen Ruutin, Mahlonin lesken,  vaimokseni, pysyttääkseni vainajan nimen hänen perintöosassaan, ettei  vainajan nimi häviäisi hänen veljiensä keskuudesta eikä hänen  kotipaikkansa portista; sen todistajat te olette tänä päivänä."</verse>
        <verse osisID='Ruth.4.11'>Niin kaikki kansa, joka oli portissa saapuvilla, ja vanhimmat  sanoivat: "Me olemme sen todistajat. Suokoon Herra, että vaimo, joka  tulee taloosi, tulisi Raakelin ja Leean kaltaiseksi, jotka molemmat  rakensivat Israelin huoneen. Tee väkeviä tekoja Efratassa ja saata  nimesi kuuluisaksi Beetlehemissä.</verse>
        <verse osisID='Ruth.4.12'>Ja tulkoon niistä jälkeläisistä, jotka Herra antaa sinulle tästä  nuoresta naisesta, sinulle suku, Pereksen suvun kaltainen, hänen, jonka  Taamar synnytti Juudalle."</verse>
        <verse osisID='Ruth.4.13'>Niin Booas otti Ruutin, ja tämä tuli hänen vaimokseen. Ja hän yhtyi  häneen; ja Herra antoi hänen tulla raskaaksi, ja hän synnytti pojan.</verse>
        <verse osisID='Ruth.4.14'>Silloin vaimot sanoivat Noomille: "Kiitetty olkoon Herra, joka tänä  päivänä salli sinun saada sukulunastajan. Hänen nimensä tulee  kuuluisaksi Israelissa.</verse>
        <verse osisID='Ruth.4.15'>Hän on virvoittava sinua, ja hänestä on tuleva sinun vanhuutesi  tuki, sillä miniäsi, joka rakastaa sinua, on hänet synnyttänyt, hän,  joka on sinulle parempi kuin seitsemän poikaa."</verse>
        <verse osisID='Ruth.4.16'>Niin Noomi otti lapsen, pani sen helmaansa ja rupesi sen hoitajaksi.</verse>
        <verse osisID='Ruth.4.17'>Ja naapurivaimot antoivat lapselle nimen, sanoen: "Noomille on  syntynyt poika". Ja he panivat hänen nimekseen Oobed. Hänestä tuli  Iisain, Daavidin isän, isä.</verse>
        <verse osisID='Ruth.4.18'>Tämä on Pereksen sukuluettelo: Perekselle syntyi Hesron.</verse>
        <verse osisID='Ruth.4.19'>Hesronille syntyi Raam, ja Raamille syntyi Amminadab.</verse>
        <verse osisID='Ruth.4.20'>Amminadabille syntyi Nahson, ja Nahsonille syntyi Salma.</verse>
        <verse osisID='Ruth.4.21'>Salmalle syntyi Booas, ja Booaalle syntyi Oobed.</verse>
      </chapter>
    </div></osisText>
</osis>
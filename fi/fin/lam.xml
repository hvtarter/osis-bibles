<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lam'>
      <chapter osisID='Lam.1'>
        <verse osisID='Lam.1.1'>Kuinka istuukaan yksinänsä tuo väkirikas kaupunki! Kuinka onkaan  lesken kaltaiseksi tullut se, joka oli suuri kansakuntien joukossa!  Ruhtinatar maakuntien joukossa on tullut työveron alaiseksi.</verse>
        <verse osisID='Lam.1.2'>Se katkerasti itkee yössä, ja sillä on kyyneleet poskillansa.  Ei ole  sillä lohduttajaa kaikkien sen rakastajain seassa.  Uskottomia ovat  sille olleet kaikki sen ystävät, ovat sille vihamiehiksi tulleet.</verse>
        <verse osisID='Lam.1.3'>Juuda on siirtynyt maastansa kurjuutta ja työn kovuutta pakoon.  Se  istuu pakanakansain seassa eikä lepoa löydä. Kaikki sen vainoojat  saavuttivat sen, kun se oli ahdistuksien keskellä.</verse>
        <verse osisID='Lam.1.4'>Siionin tiet surevat, sillä juhlilletulijoita ei ole. Kaikki sen  portit ovat autioina, sen papit huokailevat, sen neitsyet ovat  murheissaan, ja sillä itsellään on katkera mieli.</verse>
        <verse osisID='Lam.1.5'>Sen viholliset ovat voitolle päässeet, sen vihamiehet menestyvät.  Sillä Herra on saattanut sen murheelliseksi sen rikkomusten paljouden  tähden. Sen pienet lapset ovat menneet vankeuteen vihollisen vieminä.</verse>
        <verse osisID='Lam.1.6'>Mennyt on tytär Siionilta kaikki hänen kauneutensa. Hänen ruhtinaansa  ovat kuin peurat, jotka eivät laidunta löydä; he kulkivat voimattomina  vainoojan edessä.</verse>
        <verse osisID='Lam.1.7'>Jerusalem muistelee kurjuutensa päivinä ja kodittomuudessaan kaikkea  kallisarvoista, mitä sillä oli muinaisista päivistä asti.  Kun sen kansa  sortui vihollisen käsiin eikä sillä ollut auttajaa, katsoivat viholliset  sitä ja nauroivat sen turmiota.</verse>
        <verse osisID='Lam.1.8'>Jerusalem on raskaasti syntiä tehnyt, sentähden se on saastaksi  tullut. Kaikki, jotka sitä kunnioittivat, halveksivat sitä nyt, kun ovat  nähneet sen alastomuuden. Itsekin se huokaa ja kääntyy poispäin.</verse>
        <verse osisID='Lam.1.9'>Sen tahrat ovat sen liepeissä. Se ei ajatellut, mikä sille tuleva  oli, ja niin se sortui hämmästyttävästi. Ei ole sillä lohduttajaa.  Katso, Herra, minun kurjuuttani, sillä vihamies ylvästelee.</verse>
        <verse osisID='Lam.1.10'>Vihollinen levitti kätensä kaikkia sen kalleuksia kohti. Niin, sen  täytyi nähdä, kuinka pakanat tunkeutuivat sen pyhäkköön, ne, jotka sinä  olit kieltänyt tulemasta sinun seurakuntaasi.</verse>
        <verse osisID='Lam.1.11'>Kaikki sen kansa huokaa etsiessänsä leipää: he antavat, mitä heillä  kallista on, ruuasta, saadakseen nälkänsä tyydytetyksi.  Katso, Herra,  ja näe, kuinka halveksittu minä olen.</verse>
        <verse osisID='Lam.1.12'>Eikö tämä koske teihin, kaikki ohikulkijat? Katsokaa ja nähkää: onko  kipua, minun kipuni vertaista, joka on minun kannettavakseni pantu,  jolla Herra on murehduttanut minut vihansa hehkun päivänä?</verse>
        <verse osisID='Lam.1.13'>Hän lähetti tulen korkeudesta minun luihini ja kuritti niitä.  Hän  viritti verkon minun jalkaini varalle, hän pani minut peräytymään, hän  teki minut autioksi, ainiaan sairaaksi.</verse>
        <verse osisID='Lam.1.14'>Hänen kätensä sitoi minun rikosteni ikeen: ne kiedottiin yhteen,  tulivat minun niskalleni; hän saattoi horjumaan minun voimani. Herra  antoi minut niiden käsiin, joita minä en voi vastustaa.</verse>
        <verse osisID='Lam.1.15'>Herra hylkäsi kaikki minun urhoni, joita minun keskuudessani oli;  hän kutsui kokoon juhlan minua vastaan murskatakseen minun nuorukaiseni.  Herra polki viinikuurnan neitsyelle, tytär Juudalle.</verse>
        <verse osisID='Lam.1.16'>Näitä minä itken, minun silmäni, silmäni vuotaa vettä; sillä kaukana  on minusta lohduttaja, joka virvoittaisi minun sieluani.  Hävitetyt ovat  minun lapseni, sillä vihamies on väkevä.</verse>
        <verse osisID='Lam.1.17'>Siion levittää käsiänsä: ei ole hänellä lohduttajaa. Herra on  nostattanut Jaakobia vastaan sen viholliset joka taholta; Jerusalem on  tullut saastaksi heidän keskellänsä.</verse>
        <verse osisID='Lam.1.18'>Vanhurskas on hän, Herra; sillä hänen käskyänsä vastaan minä olen  niskoitellut. Kuulkaa, te kansat kaikki, ja katsokaa minun kipuani:  minun neitsyeni ja nuorukaiseni ovat vankeuteen menneet.</verse>
        <verse osisID='Lam.1.19'>Minä kutsuin rakastajiani: ne pettivät minut. Minun pappini ja  vanhimpani ovat kuolleet kaupungissa, kun he etsivät ruokaa  tyydyttääkseen nälkäänsä.</verse>
        <verse osisID='Lam.1.20'>Katso, Herra, kuinka ahdistettu minä olen, minun sisukseni kuohuvat,  sydämeni vääntyy rinnassani, sillä minä olen ollut ylen uppiniskainen.  Ulkona on miekka minulta riistänyt lapset, sisällä rutto.</verse>
        <verse osisID='Lam.1.21'>He ovat kuulleet, kuinka minä huokailen. Ei ole minulla lohduttajaa.  Kaikki minun vihamieheni ovat kuulleet minun onnettomuuteni; he  iloitsevat, kun sinä olet tämän tehnyt: sinä olet antanut tulla sen  päivän, jonka olit ilmoittanut. Mutta käyköön heidän samoin kuin minun.</verse>
        <verse osisID='Lam.1.22'>Tulkoon kaikki heidän pahuutensa sinun kasvojesi eteen, ja pane  heille kannettavaksi se, minkä olet minulle pannut kaikkien minun  rikoksieni tähden. Sillä monet ovat minun huokaukseni, ja minun sydämeni  on sairas.</verse>
      </chapter>
      <chapter osisID='Lam.2'>
        <verse osisID='Lam.2.1'>Kuinka onkaan Herra vihassaan pilvillä peittänyt tytär Siionin!  Hän  heitti taivaasta maahan Israelin kunnian eikä muistanut jalkainsa  astinlautaa vihansa päivänä.</verse>
        <verse osisID='Lam.2.2'>Herra on hävittänyt säälimättä kaikki Jaakobin majat, on hajottanut  vihastuksissaan tytär Juudan linnoitukset, pannut ne maan tasalle. Hän  on häväissyt valtakunnan ja sen ruhtinaat.</verse>
        <verse osisID='Lam.2.3'>Hän on vihan hehkussa hakannut poikki Israelin sarven kokonansa. Hän  veti oikean kätensä takaisin vihamiehen edestä ja poltti Jaakobia kuin  liekitsevä tuli, joka kuluttaa kaiken yltympäri.</verse>
        <verse osisID='Lam.2.4'>Hän jännitti jousensa kuin vihamies, seisoi oikea käsi koholla kuin  vihollinen ja tappoi kaiken, mihin silmä oli ihastunut. Tytär Siionin  majaan hän vuodatti kiivautensa kuin tulen.</verse>
        <verse osisID='Lam.2.5'>Herra on ollut niinkuin vihamies, on hävittänyt Israelin: hän hävitti  kaikki sen palatsit, turmeli sen linnoitukset ja antoi tytär Juudalle  paljon valitusta ja vaikerrusta.</verse>
        <verse osisID='Lam.2.6'>Hän särki aitauksensa niinkuin puutarhan aidan, hävitti  juhlanviettopaikkansa. Herra on saattanut unhotuksiin Siionissa  juhla-ajat ja sapatit ja on kiivaassa suuttumuksessaan pitänyt halpana  kuninkaat ja papit.</verse>
        <verse osisID='Lam.2.7'>Herra on hyljännyt alttarinsa, syössyt häväistykseen pyhäkkönsä,  luovuttanut vihamiehen käteen palatsiensa muurit. He nostivat huudon  Herran huoneessa, huudon kuin juhlapäivänä.</verse>
        <verse osisID='Lam.2.8'>Herra oli päättänyt turmella tytär Siionin muurit: hän jännitti  mittanuoran, ei pidättänyt kättänsä hävittämästä, saattoi murheeseen  varustukset ja muurit; ne yhdessä nääntyvät.</verse>
        <verse osisID='Lam.2.9'>Sen portit ovat vajonneet maahan, hän poisti ja särki sen salvat. Sen  kuningas ja ruhtinaat ovat pakanain seassa; lakia ei ole, eivätkä sen  profeetat saa näkyjä Herralta.</verse>
        <verse osisID='Lam.2.10'>Maassa istuvat ääneti tytär Siionin vanhimmat. He ovat heittäneet  tomua päänsä päälle, vyöttäytyneet säkkeihin; maata kohden ovat  painaneet päänsä Jerusalemin neitsyet.</verse>
        <verse osisID='Lam.2.11'>Minun silmäni ovat itkusta hiuenneet, minun sisukseni kuohuvat,  minun maksani on maahan vuodatettu tyttären, minun kansani, sortumisen  tähden. Sillä lapset ja imeväiset nääntyvät kaupungin kaduilla.</verse>
        <verse osisID='Lam.2.12'>He sanovat äideillensä: "Missä on leipää ja viiniä?" kun he  nääntyvät niinkuin kaatuneet kaupungin kaduilla, heittävät henkensä  äitiensä syliin.</verse>
        <verse osisID='Lam.2.13'>Minkä sinulle mainitsisin, mihin vertaisin sinua, tytär Jerusalem?  Minkä asettaisin rinnallesi lohduttaakseni sinua, neitsyt, tytär Siion?  Sillä suuri niinkuin meri on sinun sortumisesi; kuka voi sinut parantaa?</verse>
        <verse osisID='Lam.2.14'>Profeettasi ovat sinulle nähneet petollisia, äiteliä näkyjä.  Eivät  he ole paljastaneet sinun syntiäsi, niin että olisivat kääntäneet sinun  kohtalosi, vaan ovat nähneet sinulle petollisia, eksyttäväisiä  ennustuksia.</verse>
        <verse osisID='Lam.2.15'>Sinulle paukuttavat kämmeniänsä kaikki ohikulkijat, he viheltävät ja  nyökyttävät ilkkuen päätänsä tytär Jerusalemille: "Tämäkö on kaupunki,  jota sanottiin kauneuden täydellisyydeksi, kaiken maan ihastukseksi?"</verse>
        <verse osisID='Lam.2.16'>Suu ammollaan sinua vastaan ovat kaikki sinun vihamiehesi. He  viheltävät, kiristelevät hampaitaan ja sanovat: "Me olemme sen  hävittäneet. Tämä on juuri se päivä, jota olemme toivoneet; se on meille  tullut, olemme sen nähneet."</verse>
        <verse osisID='Lam.2.17'>Herra on tehnyt, mitä oli aikonut. Hän on täyttänyt sanansa, sen,  mitä oli päättänyt muinaisista päivistä asti: hän on repinyt alas  säälimättä, on antanut vihamiesten iloita sinusta ja kohottanut sinun  vihollistesi sarven.</verse>
        <verse osisID='Lam.2.18'>Heidän sydämensä huutaa Herran puoleen. Sinä, tytär Siionin muuri,  anna kyyneltesi virtana vuotaa yötä päivää! Älä suo itsellesi lepoa,  älköön silmäteräsi ummistuko.</verse>
        <verse osisID='Lam.2.19'>Nouse, kohota valitushuuto yöllä, kun alkavat yövartiot.  Anna  sydämesi vuotaa kuin vesi Herran kasvojen edessä. Kohota kätesi häntä  kohden pienten lastesi elämän puolesta, kun ne nääntyvät nälkään  kaikkien katujen kulmissa.</verse>
        <verse osisID='Lam.2.20'>Katso, Herra, ja tarkkaa, ketä olet antanut tämän kohdata: pitäisikö  vaimojen syödä oma hedelmänsä, vaalimansa pienet lapset; pitäisikö  Herran pyhäkössä tapettaman papit ja profeetat?</verse>
        <verse osisID='Lam.2.21'>Maassa, kaduilla, makaa nuorta ja vanhaa; minun neitsyeni ja  nuorukaiseni ovat kaatuneet miekkaan. Sinä olet surmannut vihasi  päivänä, olet teurastanut säälimättä.</verse>
        <verse osisID='Lam.2.22'>Sinä kutsuit kuin juhlapäivän viettoon minun peljättäjäni joka  taholta; eikä jäänyt Herran vihan päivänä pelastunutta, ei  pakoonpäässyttä. Jotka minä olin vaalinut ja isoiksi saanut, ne minun  vihamieheni lopetti.</verse>
      </chapter>
      <chapter osisID='Lam.3'>
        <verse osisID='Lam.3.1'>Minä olen se mies, joka olen kurjuutta nähnyt hänen vihastuksensa  vitsan alla.</verse>
        <verse osisID='Lam.3.2'>Minut hän on johdattanut ja kuljettanut pimeyteen eikä valkeuteen.</verse>
        <verse osisID='Lam.3.3'>Juuri minua vastaan hän kääntää kätensä, yhäti, kaiken päivää.</verse>
        <verse osisID='Lam.3.4'>Hän on kalvanut minun lihani ja nahkani, musertanut minun luuni.</verse>
        <verse osisID='Lam.3.5'>Hän on rakentanut varustukset minua vastaan ja piirittänyt minut  myrkyllä ja vaivalla.</verse>
        <verse osisID='Lam.3.6'>Hän on pannut minut asumaan pimeydessä niinkuin ikiaikojen kuolleet.</verse>
        <verse osisID='Lam.3.7'>Hän on tehnyt muurin minun ympärilleni, niin etten pääse ulos, on  pannut minut raskaisiin vaskikahleisiin.</verse>
        <verse osisID='Lam.3.8'>Vaikka minä huudan ja parun, hän vaientaa minun rukoukseni.</verse>
        <verse osisID='Lam.3.9'>Hakatuista kivistä hän on tehnyt minun teilleni muurin, on  mutkistanut minun polkuni.</verse>
        <verse osisID='Lam.3.10'>Vaaniva karhu on hän minulle, piilossa väijyvä leijona.</verse>
        <verse osisID='Lam.3.11'>Hän on vienyt harhaan minun tieni ja repinyt minut kappaleiksi, hän  on minut autioksi tehnyt.</verse>
        <verse osisID='Lam.3.12'>Hän on jännittänyt jousensa ja asettanut minut nuoltensa  maalitauluksi.</verse>
        <verse osisID='Lam.3.13'>Hän on ampunut munuaisiini nuolet, viinensä lapset.</verse>
        <verse osisID='Lam.3.14'>Minä olen joutunut koko kansani nauruksi, heidän jokapäiväiseksi  pilkkalauluksensa.</verse>
        <verse osisID='Lam.3.15'>Hän on ravinnut minua katkeruudella, juottanut minua koiruoholla.</verse>
        <verse osisID='Lam.3.16'>Hän on purettanut minulla hampaat rikki soraan, painanut minut alas  tomuun.</verse>
        <verse osisID='Lam.3.17'>Sinä olet syössyt minun sieluni ulos, rauhasta pois, minä olen  unhottanut onnen.</verse>
        <verse osisID='Lam.3.18'>Ja minä sanon: mennyt on minulta kunnia ja Herran odotus.</verse>
        <verse osisID='Lam.3.19'>Muista minun kurjuuttani ja kodittomuuttani, koiruohoa ja myrkkyä.</verse>
        <verse osisID='Lam.3.20'>Sinä kyllä muistat sen, että minun sieluni on alaspainettu.</verse>
        <verse osisID='Lam.3.21'>Tämän minä painan sydämeeni, sentähden minä toivon.</verse>
        <verse osisID='Lam.3.22'>Herran armoa on, ettemme ole aivan hävinneet, sillä hänen  laupeutensa ei ole loppunut:</verse>
        <verse osisID='Lam.3.23'>se on joka aamu uusi, ja suuri on hänen uskollisuutensa.</verse>
        <verse osisID='Lam.3.24'>Minun osani on Herra, sanoo minun sieluni; sentähden minä panen  toivoni häneen.</verse>
        <verse osisID='Lam.3.25'>Hyvä on Herra häntä odottaville, sille sielulle, joka häntä etsii.</verse>
        <verse osisID='Lam.3.26'>Hyvä on hiljaisuudessa toivoa Herran apua.</verse>
        <verse osisID='Lam.3.27'>Hyvä on miehelle, että hän kantaa iestä nuoruudessaan.</verse>
        <verse osisID='Lam.3.28'>Istukoon hän yksin ja hiljaa, kun Herra on sen hänen päällensä  pannut.</verse>
        <verse osisID='Lam.3.29'>Laskekoon suunsa tomuun - ehkä on vielä toivoa.</verse>
        <verse osisID='Lam.3.30'>Ojentakoon hän posken sille, joka häntä lyö, saakoon kyllälti  häväistystä.</verse>
        <verse osisID='Lam.3.31'>Sillä ei Herra hylkää iankaikkisesti;</verse>
        <verse osisID='Lam.3.32'>vaan jos hän on murheelliseksi saattanut, hän osoittaa laupeutta  suuressa armossansa.</verse>
        <verse osisID='Lam.3.33'>Sillä ei hän sydämensä halusta vaivaa eikä murehduta ihmislapsia.</verse>
        <verse osisID='Lam.3.34'>Kun jalkojen alle poljetaan kaikki vangit maassa,</verse>
        <verse osisID='Lam.3.35'>kun väännetään miehen oikeutta Korkeimman kasvojen edessä,</verse>
        <verse osisID='Lam.3.36'>kun ihmiselle tehdään vääryyttä hänen riita-asiassaan - eikö Herra  sitä näkisi?</verse>
        <verse osisID='Lam.3.37'>Onko kukaan sanonut, ja se on tapahtunut, jos ei Herra ole käskenyt?</verse>
        <verse osisID='Lam.3.38'>Eikö lähde Korkeimman suusta paha ja hyvä?</verse>
        <verse osisID='Lam.3.39'>Miksi tuskittelee ihminen eläessään, mies syntiensä palkkaa?</verse>
        <verse osisID='Lam.3.40'>Koetelkaamme teitämme, tutkikaamme niitä ja palatkaamme Herran tykö.</verse>
        <verse osisID='Lam.3.41'>Kohottakaamme sydämemme ynnä kätemme Jumalan puoleen, joka on  taivaassa.</verse>
        <verse osisID='Lam.3.42'>Me olemme luopuneet pois ja olleet kapinalliset; sinä et ole antanut  anteeksi,</verse>
        <verse osisID='Lam.3.43'>olet peittänyt itsesi vihassasi, ajanut meitä takaa, surmannut  säälimättä;</verse>
        <verse osisID='Lam.3.44'>olet peittänyt itsesi pilvellä, niin ettei rukous pääse lävitse.</verse>
        <verse osisID='Lam.3.45'>Tunkioksi ja hylyksi sinä olet meidät tehnyt kansojen seassa.</verse>
        <verse osisID='Lam.3.46'>Suut ammollaan meitä vastaan ovat kaikki meidän vihamiehemme.</verse>
        <verse osisID='Lam.3.47'>Osaksemme on tullut kauhu ja kuoppa, turmio ja sortuminen.</verse>
        <verse osisID='Lam.3.48'>Vesipurot juoksevat minun silmistäni tyttären, minun kansani,  sortumisen tähden.</verse>
        <verse osisID='Lam.3.49'>Minun silmäni vuotaa lakkaamatta, hellittämättä</verse>
        <verse osisID='Lam.3.50'>siihen asti, kunnes katsoo, kunnes näkee Herra taivaasta.</verse>
        <verse osisID='Lam.3.51'>Silmäni tuottaa tuskaa minun sielulleni kaikkien minun kaupunkini  tyttärien tähden.</verse>
        <verse osisID='Lam.3.52'>Kiihkeästi pyydystivät minua kuin lintua ne, jotka syyttä ovat  vihamiehiäni.</verse>
        <verse osisID='Lam.3.53'>He sulkivat kuoppaan minun elämäni ja heittivät päälleni kiviä.</verse>
        <verse osisID='Lam.3.54'>Vedet tulvivat minun pääni ylitse; minä sanoin: olen hukassa.</verse>
        <verse osisID='Lam.3.55'>Minä huusin sinun nimeäsi, Herra, kuopan syvyydestä.</verse>
        <verse osisID='Lam.3.56'>Sinä kuulit minun huutoni: "Älä peitä korvaasi minun avunhuudoltani,  että saisin hengähtää".</verse>
        <verse osisID='Lam.3.57'>Sinä olit läsnä silloin, kun minä sinua huusin; sinä sanoit: "Älä  pelkää".</verse>
        <verse osisID='Lam.3.58'>Sinä, Herra, ajoit minun riita-asiani, lunastit minun henkeni.</verse>
        <verse osisID='Lam.3.59'>Olethan nähnyt, Herra, minun kärsimäni sorron: hanki minulle oikeus.</verse>
        <verse osisID='Lam.3.60'>Olethan nähnyt kaiken heidän kostonhimonsa, kaikki heidän juonensa  minua vastaan.</verse>
        <verse osisID='Lam.3.61'>Sinä olet kuullut heidän häväistyksensä, Herra, kaikki heidän  juonensa minua vastaan.</verse>
        <verse osisID='Lam.3.62'>Minun vastustajaini huulet ja heidän aikeensa ovat minua vastaan  kaiken päivää.</verse>
        <verse osisID='Lam.3.63'>Istuivatpa he tai nousivat, katso: minä olen heillä pilkkalauluna.</verse>
        <verse osisID='Lam.3.64'>Kosta heille, Herra, heidän kättensä teot.</verse>
        <verse osisID='Lam.3.65'>Paaduta heidän sydämensä, kohdatkoon heitä sinun kirouksesi.</verse>
        <verse osisID='Lam.3.66'>Aja heitä takaa vihassasi ja hävitä heidät Herran taivaan alta.</verse>
      </chapter>
      <chapter osisID='Lam.4'>
        <verse osisID='Lam.4.1'>Kuinka onkaan kulta tummunut, muuttunut hyvä kulta; kuinka ovat pyhät  kivet viskeltyinä kaikkien katujen kulmiin!</verse>
        <verse osisID='Lam.4.2'>Siionin pojat, nuo kalliit, punnitut puhtaimman kullan arvoisiksi -  kuinka he ovatkaan saviastiain arvossa, savenvalajan kätten tekojen!</verse>
        <verse osisID='Lam.4.3'>Aavikkosudetkin taritsevat nisiänsä, imettävät pentujansa; mutta  tytär, minun kansani, on tullut tylyksi kuin kamelikurki erämaassa.</verse>
        <verse osisID='Lam.4.4'>Imeväisen kieli tarttuu suulakeen janon tähden. Lapsukaiset pyytävät  leipää; ei ole, kuka sitä heille taittaisi.</verse>
        <verse osisID='Lam.4.5'>Jotka herkkuja söivät, ne nääntyvät kaduilla. Joita punapurppuran  päällä kanneltiin, ne tunkioita syleilevät.</verse>
        <verse osisID='Lam.4.6'>Tyttären, minun kansani, syntivelka on Sodoman syntiä suurempi;  Sodoma hävitettiin yhtäkkiä kätten siellä riehumatta.</verse>
        <verse osisID='Lam.4.7'>Siionin ruhtinaat olivat lunta puhtaammat, maitoa valkoisemmat,  heidän ruumiinsa oli koralleja rusottavampi, heidän hahmonsa oli kuin  safiiri.</verse>
        <verse osisID='Lam.4.8'>Nyt on heidän muotonsa nokea mustempi, ei voi heitä tuntea kaduilla.  Rypyssä on heillä nahka luitten päällä, se on kuivettunut kuin puu.</verse>
        <verse osisID='Lam.4.9'>Parempi oli miekan kaatamien kuin nälän kaatamien, jotka menehtyivät,  kuin lävitsepistetyt, pellon viljaa vailla.</verse>
        <verse osisID='Lam.4.10'>Armeliaat vaimot keittivät omin käsin lapsiansa: ne tulivat heille  ruuaksi tyttären, minun kansani, sortuessa.</verse>
        <verse osisID='Lam.4.11'>Herra on pannut täytäntöön kiivautensa, vuodattanut vihansa hehkun;  hän on sytyttänyt Siioniin tulen, joka on kuluttanut sen perustukset.</verse>
        <verse osisID='Lam.4.12'>Eivät olisi uskoneet maan kuninkaat, ei maanpiirin asukkaista  kenkään, että vihollinen ja vainomies hyökkää sisään Jerusalemin  porteista.</verse>
        <verse osisID='Lam.4.13'>Sen profeettain syntien tähden kävi näin, sen pappien pahain tekojen  tähden, niiden, jotka siellä olivat vuodattaneet vanhurskaitten verta.</verse>
        <verse osisID='Lam.4.14'>He harhailivat sokeina kaduilla, verellä tahrattuina, niin ettei  voinut koskea heidän vaatteisiinsa.</verse>
        <verse osisID='Lam.4.15'>"Väistykää! Saastainen!" huudettiin heistä. "Väistykää, väistykää,  älkää koskeko!" Paettuaankin he yhä harhailivat; pakanain seassa  sanottiin: "Eivät he saa kauemmin asustaa täällä".</verse>
        <verse osisID='Lam.4.16'>Herran kasvot ovat hajottaneet heidät, hän ei heihin enää katso.  Papeista ei välitetty, vanhimpia ei armahdettu.</verse>
        <verse osisID='Lam.4.17'>Vieläkin me, silmät rauenneina, turhaan odotimme apua;  tähystyspaikastamme me tähyilimme kansaa, josta ei pelastusta tullut.</verse>
        <verse osisID='Lam.4.18'>Meidän askeleitamme vaanittiin, niin ettemme voineet kulkea  kaduillamme. Meidän loppumme lähestyi, päivämme täyttyivät - niin,  loppumme tuli.</verse>
        <verse osisID='Lam.4.19'>Meidän vainoojamme olivat nopeammat kuin kotkat taivaalla.  Vuorilla  he ajoivat meitä takaa, väijyivät meitä erämaassa.</verse>
        <verse osisID='Lam.4.20'>Hän, meidän elämänhenkemme, Herran voideltu, joutui vangiksi heidän  kuoppiinsa, hän, josta me olimme sanoneet: hänen varjossaan me saamme  elää pakanakansain seassa.</verse>
        <verse osisID='Lam.4.21'>Iloitse ja riemuitse, tytär Edom, joka asut Uusin maassa!  Mutta  malja on tuleva sinunkin kohdallesi: sinä juovut ja paljastat itsesi.</verse>
        <verse osisID='Lam.4.22'>Sinun syntivelkasi, tytär Siion, on loppunut: ei Herra ole enää  siirtävä sinua pois. Sinun syntivelkasi, tytär Edom, hän on etsiskelevä,  on paljastava sinun syntisi.</verse>
      </chapter>
      <chapter osisID='Lam.5'>
        <verse osisID='Lam.5.1'>Muista, Herra, mitä meille on tapahtunut; katso ja näe meidän  häväistyksemme.</verse>
        <verse osisID='Lam.5.2'>Meidän perintöosamme on siirtynyt vieraille, meidän talomme  muukalaisille.</verse>
        <verse osisID='Lam.5.3'>Me olemme tulleet orvoiksi, isättömiksi, meidän äitimme ovat kuin  lesket.</verse>
        <verse osisID='Lam.5.4'>Oman juomavetemme me ostamme rahalla; omat puumme saamme, jos  maksamme hinnan.</verse>
        <verse osisID='Lam.5.5'>Vainoojamme ovat meidän niskassamme; kun uuvumme, ei meille lepoa  suoda.</verse>
        <verse osisID='Lam.5.6'>Egyptille me lyömme kättä ja Assurille saadaksemme leipää ravinnoksi.</verse>
        <verse osisID='Lam.5.7'>Meidän isämme ovat syntiä tehneet; heitä ei enää ole. Me kannamme  heidän syntivelkaansa.</verse>
        <verse osisID='Lam.5.8'>Orjat hallitsevat meitä; ei ole sitä, joka tempaisi meidät heidän  käsistänsä.</verse>
        <verse osisID='Lam.5.9'>Henkemme kaupalla me noudamme leipämme, väistäen miekkaa erämaassa.</verse>
        <verse osisID='Lam.5.10'>Meidän ihomme halkeilee kuin uuni nälän poltteiden takia.</verse>
        <verse osisID='Lam.5.11'>Naisia raiskataan Siionissa, neitsyitä Juudan kaupungeissa.</verse>
        <verse osisID='Lam.5.12'>Ruhtinaita heidän kätensä hirttävät, vanhinten kasvoja ei pidetä  arvossa.</verse>
        <verse osisID='Lam.5.13'>Nuorukaiset kantavat myllynkiviä, poikaset kompastelevat  puutaakkojen alla.</verse>
        <verse osisID='Lam.5.14'>Poissa ovat vanhukset porteista, nuorukaiset kielisoittimiensa  äärestä.</verse>
        <verse osisID='Lam.5.15'>Poissa on ilo sydämistämme, karkelomme on valitukseksi muuttunut.</verse>
        <verse osisID='Lam.5.16'>Pudonnut on päästämme kruunu. Voi meitä, sillä me olemme syntiä  tehneet!</verse>
        <verse osisID='Lam.5.17'>Tästä syystä on sydämemme tullut sairaaksi, näitten tähden ovat  silmämme pimenneet -</verse>
        <verse osisID='Lam.5.18'>Siionin vuoren tähden, joka on autiona, jolla ketut juoksentelevat.</verse>
        <verse osisID='Lam.5.19'>Sinä, Herra, hallitset iankaikkisesti, sinun valtaistuimesi pysyy  suvusta sukuun.</verse>
        <verse osisID='Lam.5.20'>Miksi unhotat meidät ainiaaksi, hylkäät meidät ikipäiviksi?</verse>
        <verse osisID='Lam.5.21'>Palauta meidät, Herra, tykösi, niin me palajamme; uudista meidän  päivämme muinaiselleen.</verse>
      </chapter>
    </div></osisText>
</osis>
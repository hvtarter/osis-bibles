<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lev'>
      <chapter osisID='Lev.1'>
        <verse osisID='Lev.1.1'>Ja Herra kutsui Mooseksen ja puhui hänelle sisältä ilmestysmajasta  sanoen:</verse>
        <verse osisID='Lev.1.2'>"Puhu israelilaisille ja sano heille: Jos joku teistä tahtoo tuoda  uhrilahjan Herralle, niin tuokaa uhrilahjanne karjasta, joko raavaista  tai lampaista.</verse>
        <verse osisID='Lev.1.3'>Jos hänen uhrilahjansa on raavaspolttouhri, tuokoon virheettömän  urospuolen; ilmestysmajan ovelle hän tuokoon sen, että Herran  mielisuosio tulisi hänen osaksensa.</verse>
        <verse osisID='Lev.1.4'>Ja hän laskekoon kätensä polttouhriteuraan pään päälle; niin se on  oleva otollinen ja tuottava hänelle sovituksen.</verse>
        <verse osisID='Lev.1.5'>Ja hän teurastakoon mullikan Herran kasvojen edessä, ja papit,  Aaronin pojat, tuokoot veren ja vihmokoot veren ympärinsä alttarille,  joka on ilmestysmajan ovella.</verse>
        <verse osisID='Lev.1.6'>Ja hän nylkeköön polttouhriteuraan ja leikelköön sen  määräkappaleiksi.</verse>
        <verse osisID='Lev.1.7'>Ja pappi Aaronin pojat tehkööt tulen alttarille ja pankoot halkoja  tuleen.</verse>
        <verse osisID='Lev.1.8'>Ja papit, Aaronin pojat, asettakoot kappaleet ynnä pään ja rasvan  halkojen päälle, jotka ovat tulessa alttarilla.</verse>
        <verse osisID='Lev.1.9'>Mutta sisälmykset ja jalat hän pesköön vedessä, ja pappi polttakoon  kaiken alttarilla; se on polttouhri, suloisesti tuoksuva uhri Herralle.</verse>
        <verse osisID='Lev.1.10'>Ja jos hänen uhrilahjansa, joka on tarkoitettu polttouhriksi, on  otettu pikkukarjasta, lampaista tai vuohista, tuokoon virheettömän  urospuolen.</verse>
        <verse osisID='Lev.1.11'>Ja teurastakoon sen alttarin pohjoissivulla, Herran edessä; ja  papit, Aaronin pojat, vihmokoot sen veren alttarille ympärinsä.</verse>
        <verse osisID='Lev.1.12'>Ja hän leikelköön sen määräkappaleiksi, ja pappi asettakoon ne ynnä  pään ja rasvan halkojen päälle, jotka ovat tulessa alttarilla.</verse>
        <verse osisID='Lev.1.13'>Mutta sisälmykset ja jalat hän pesköön vedessä, ja pappi tuokoon sen  kaiken ja polttakoon alttarilla; se on polttouhri, suloisesti tuoksuva  uhri Herralle.</verse>
        <verse osisID='Lev.1.14'>Ja jos hänen uhrilahjansa Herralle on lintupolttouhri, tuokoon  uhrilahjanaan metsäkyyhkysiä tai kyyhkysenpoikia.</verse>
        <verse osisID='Lev.1.15'>Ja pappi tuokoon sen alttarille, vääntäköön siltä niskat poikki ja  polttakoon sen alttarilla, ja puserrettakoon sen veri alttarin seinään.</verse>
        <verse osisID='Lev.1.16'>Ja hän ottakoon sen kuvun rapoineen pois ja heittäköön sen alttarin  viereen itäpuolelle, tuhkaläjälle.</verse>
        <verse osisID='Lev.1.17'>Sitten hän reväisköön sen auki siipien kohdalta, niitä kuitenkaan  irroittamatta, ja pappi polttakoon sen alttarilla halkojen päällä, jotka  ovat tulessa; se on polttouhri, suloisesti tuoksuva uhri Herralle."</verse>
      </chapter>
      <chapter osisID='Lev.2'>
        <verse osisID='Lev.2.1'>"Jos joku tahtoo tuoda Herralle lahjaksi ruokauhrin, olkoon hänen  uhrilahjanaan lestyjä jauhoja; ja hän vuodattakoon siihen öljyä ja  pankoon sen päälle suitsuketta</verse>
        <verse osisID='Lev.2.2'>ja vieköön sen papeille, Aaronin pojille, ja pappi ottakoon  kourallisen niitä jauhoja ja sitä öljyä ynnä kaiken suitsukkeen ja  polttakoon tämän alttariuhriosan alttarilla suloisesti tuoksuvana uhrina  Herralle.</verse>
        <verse osisID='Lev.2.3'>Mutta se, mikä jää tähteeksi ruokauhrista, olkoon Aaronin ja hänen  poikiensa oma; se on korkeasti-pyhää, Herran uhria.</verse>
        <verse osisID='Lev.2.4'>Mutta jos tahdot tuoda ruokauhrilahjan uunissa paistetusta, olkoon  uhrinasi lestyistä jauhoista valmistetut, öljyyn leivotut happamattomat  kakut tai öljyllä voidellut happamattomat ohukaiset.</verse>
        <verse osisID='Lev.2.5'>Jos taas uhrilahjasi on ruokauhri, joka leivinlevyllä paistetaan,  olkoon se valmistettu lestyistä jauhoista, öljyyn leivottu ja  happamaton.</verse>
        <verse osisID='Lev.2.6'>Paloittele se palasiksi ja vuodata öljyä sen päälle; se on ruokauhri.</verse>
        <verse osisID='Lev.2.7'>Ja jos uhrilahjasi on ruokauhri, joka paistetaan pannussa,  valmistettakoon se lestyistä jauhoista ynnä öljystä.</verse>
        <verse osisID='Lev.2.8'>Ja vie ruokauhri, joka näin on valmistettu, Herralle; se vietäköön  papille, ja hän tuokoon sen alttarin ääreen.</verse>
        <verse osisID='Lev.2.9'>Ja pappi erottakoon ruokauhrista alttariuhriosan ja polttakoon sen  alttarilla suloisesti tuoksuvana uhrina Herralle.</verse>
        <verse osisID='Lev.2.10'>Mutta se, mikä jää tähteeksi ruokauhrista, olkoon Aaronin ja hänen  poikiensa oma; se on korkeasti-pyhää, Herran uhria.</verse>
        <verse osisID='Lev.2.11'>Mitään ruokauhria, jonka te tuotte Herralle, älköön valmistettako  happamesta; älkää polttako uhria Herralle mistään happamesta taikinasta  tai hunajasta.</verse>
        <verse osisID='Lev.2.12'>Uutisuhrilahjana saatte tuoda niitä Herralle, mutta älkööt ne tulko  alttarille suloiseksi tuoksuksi.</verse>
        <verse osisID='Lev.2.13'>Ja jokainen ruokauhrilahjasi suolaa suolalla, äläkä anna Jumalasi  liitonsuolan puuttua ruokauhristasi; jokaiseen uhrilahjaasi sinun on  tuotava suolaa.</verse>
        <verse osisID='Lev.2.14'>Mutta jos tahdot tuoda uutisesta ruokauhrin Herralle, niin tuo  uutisruokauhrinasi tulessa paahdettuja tähkäpäitä tai survottuja jyviä  tuleentumattomasta viljasta.</verse>
        <verse osisID='Lev.2.15'>Ja vuodata siihen öljyä ja pane siihen suitsuketta; se on ruokauhri.</verse>
        <verse osisID='Lev.2.16'>Ja pappi polttakoon alttariuhriosan survotuista jyvistä ja öljystä  ynnä kaiken suitsukkeen uhrina Herralle."</verse>
      </chapter>
      <chapter osisID='Lev.3'>
        <verse osisID='Lev.3.1'>"Jos hänen uhrilahjansa on yhteysuhri, tuokoon hän, jos hän tuo  raavaskarjasta härän tai lehmän, virheettömän eläimen Herran eteen.</verse>
        <verse osisID='Lev.3.2'>Ja hän laskekoon kätensä uhriteuraansa pään päälle ja teurastakoon  sen ilmestysmajan ovella; ja papit, Aaronin pojat, vihmokoot veren  alttarille ympärinsä.</verse>
        <verse osisID='Lev.3.3'>Ja hän tuokoon yhteysuhrista uhrina Herralle sisälmyksiä peittävän  rasvan ja kaiken sisälmysten rasvan</verse>
        <verse osisID='Lev.3.4'>ja molemmat munuaiset ynnä niiden päällä lantiolihaksissa olevan  rasvan ja maksanlisäkkeen, joka on irroitettava munuaisten luota.</verse>
        <verse osisID='Lev.3.5'>Ja Aaronin pojat polttakoot sen alttarilla polttouhrin päällä, joka  on halkojen päällä tulessa, suloisesti tuoksuvana uhrina Herralle.</verse>
        <verse osisID='Lev.3.6'>Mutta jos hän tuo uhrilahjanaan Herralle yhteysuhriksi pikkukarjasta  urospuolen tai naaraspuolen, niin tuokoon virheettömän eläimen.</verse>
        <verse osisID='Lev.3.7'>Jos hän tuo uhrilahjanaan lampaan, niin tuokoon sen Herran eteen</verse>
        <verse osisID='Lev.3.8'>ja laskekoon kätensä uhriteuraansa pään päälle ja teurastakoon sen  ilmestysmajan ovella, ja Aaronin pojat vihmokoot sen veren alttarille  ympärinsä.</verse>
        <verse osisID='Lev.3.9'>Ja hän tuokoon yhteysuhrista uhrina Herralle sen rasvan, koko  rasvahännän, joka on irroitettava häntänikamista, sisälmyksiä peittävän  rasvan ja kaiken sisälmysten rasvan</verse>
        <verse osisID='Lev.3.10'>ja molemmat munuaiset ynnä niiden päällä lantiolihaksissa olevan  rasvan ja maksanlisäkkeen, joka on irroitettava munuaisten luota.</verse>
        <verse osisID='Lev.3.11'>Ja pappi polttakoon sen alttarilla uhriruokana Herralle.</verse>
        <verse osisID='Lev.3.12'>Ja jos hänen uhrilahjansa on vuohi, tuokoon sen Herran eteen</verse>
        <verse osisID='Lev.3.13'>ja laskekoon kätensä sen pään päälle ja teurastakoon sen  ilmestysmajan ovella; ja Aaronin pojat vihmokoot sen veren alttarille  ympärinsä.</verse>
        <verse osisID='Lev.3.14'>Ja hän tuokoon siitä uhrilahjanaan Herralle uhriksi sisälmyksiä  peittävän rasvan ja kaiken sisälmysten rasvan</verse>
        <verse osisID='Lev.3.15'>ja molemmat munuaiset ynnä niiden päällä lantiolihaksissa olevan  rasvan ja maksanlisäkkeen, joka on irroitettava munuaisten luota.</verse>
        <verse osisID='Lev.3.16'>Ja pappi polttakoon ne alttarilla uhriruokana, suloisesti tuoksuvana  uhrina; kaikki rasva olkoon Herran oma.</verse>
        <verse osisID='Lev.3.17'>Tämä olkoon teille ikuinen säädös sukupolvesta sukupolveen, missä  asuttekin: mitään rasvaa tai verta älkää syökö."</verse>
      </chapter>
      <chapter osisID='Lev.4'>
        <verse osisID='Lev.4.1'>Ja Herra puhui Moosekselle sanoen:</verse>
        <verse osisID='Lev.4.2'>"Puhu israelilaisille ja sano: Jos joku erehdyksestä rikkoo jotakuta  Herran käskyä vastaan ja tekee jotakin, mitä ei saa tehdä,</verse>
        <verse osisID='Lev.4.3'>niin, jos voideltu pappi tekee rikkomuksen ja saattaa kansan  vikapääksi, tuokoon rikkomuksensa tähden, jonka hän on tehnyt,  virheettömän mullikan Herralle syntiuhriksi.</verse>
        <verse osisID='Lev.4.4'>Ja vieköön mullikan ilmestysmajan ovelle Herran eteen ja laskekoon  kätensä mullikan pään päälle ja teurastakoon mullikan Herran edessä.</verse>
        <verse osisID='Lev.4.5'>Ja ottakoon se voideltu pappi mullikan verta ja vieköön sen  ilmestysmajaan,</verse>
        <verse osisID='Lev.4.6'>ja pappi kastakoon sormensa vereen ja pirskoittakoon verta seitsemän  kertaa Herran edessä, pyhäkön esiripun edessä.</verse>
        <verse osisID='Lev.4.7'>Ja pappi sivelköön sitä verta alttarin sarviin, jolla poltetaan  hyvänhajuista suitsutusta Herran edessä ja joka on ilmestysmajassa;  mullikan kaiken muun veren hän vuodattakoon ilmestysmajan oven edessä  olevan polttouhrialttarin juurelle.</verse>
        <verse osisID='Lev.4.8'>Ja kaiken syntiuhrimullikan rasvan hän erottakoon siitä pois, sekä  sisälmyksiä peittävän rasvan että kaiken sisälmysten rasvan,</verse>
        <verse osisID='Lev.4.9'>ja molemmat munuaiset ynnä niiden päällä lantiolihaksissa olevan  rasvan ja maksanlisäkkeen, joka on irroitettava munuaisten luota,</verse>
        <verse osisID='Lev.4.10'>samalla tavalla kuin se erotetaan pois yhteysuhrihärästä; ja pappi  polttakoon ne polttouhrialttarilla.</verse>
        <verse osisID='Lev.4.11'>Mutta mullikan nahan ja kaiken lihan ynnä pään ja jalat, sisälmykset  ja ravan,</verse>
        <verse osisID='Lev.4.12'>koko mullikan, hän vieköön leirin ulkopuolelle puhtaaseen paikkaan,  johon tuhka heitetään, ja polttakoon sen halkojen päällä tulessa; siinä  paikassa, johon tuhka heitetään, se poltettakoon.</verse>
        <verse osisID='Lev.4.13'>Ja jos koko Israelin seurakunta erehdyksestä tekee rikkomuksen ja  seurakunta ei siitä tiedä ja he rikkomalla jotakuta Herran käskyä  vastaan ovat tehneet sellaista, mitä ei saa tehdä, ja niin joutuneet  vikapäiksi,</verse>
        <verse osisID='Lev.4.14'>ja jos sitten rikkomus, jonka he ovat tehneet sitä vastaan, tulee  tunnetuksi, niin tuokoon seurakunta mullikan syntiuhriksi ja vieköön sen  ilmestysmajan eteen.</verse>
        <verse osisID='Lev.4.15'>Ja seurakunnan vanhimmat laskekoot kätensä mullikan pään päälle  Herran edessä, ja mullikka teurastettakoon Herran edessä.</verse>
        <verse osisID='Lev.4.16'>Ja voideltu pappi vieköön mullikan verta ilmestysmajaan.</verse>
        <verse osisID='Lev.4.17'>Ja pappi kastakoon sormensa vereen ja pirskoittakoon sitä seitsemän  kertaa Herran edessä, esiripun edessä.</verse>
        <verse osisID='Lev.4.18'>Ja hän sivelköön sitä verta alttarin sarviin, joka on Herran edessä  ilmestysmajassa; kaiken muun veren hän vuodattakoon ilmestysmajan oven  edessä olevan polttouhrialttarin juurelle.</verse>
        <verse osisID='Lev.4.19'>Ja hän erottakoon siitä pois kaiken rasvan ja polttakoon sen  alttarilla</verse>
        <verse osisID='Lev.4.20'>ja tehköön tälle mullikalle, niinkuin hän teki syntiuhrimullikalle;  samalla tavalla hän sille tehköön. Kun pappi näin on toimittanut heille  sovituksen, annetaan heille anteeksi.</verse>
        <verse osisID='Lev.4.21'>Ja mullikan hän vieköön leirin ulkopuolelle ja polttakoon sen,  niinkuin hän poltti edellisen mullikan; se on seurakunnan syntiuhri.</verse>
        <verse osisID='Lev.4.22'>Jos päämies tekee rikkomuksen ja erehdyksestä rikkomalla jotakuta  Herran, Jumalansa, käskyä vastaan tekee sellaista, mitä ei saa tehdä, ja  niin joutuu vikapääksi,</verse>
        <verse osisID='Lev.4.23'>ja hän sitten saa tietää rikkomuksensa, jonka hän on tehnyt, niin  tuokoon uhrilahjanaan kauriin, virheettömän urospuolen,</verse>
        <verse osisID='Lev.4.24'>ja laskekoon kätensä kauriin pään päälle ja teurastakoon sen siinä  paikassa, jossa polttouhriteuraat Herran edessä teurastetaan; se on  hänen syntiuhrinsa.</verse>
        <verse osisID='Lev.4.25'>Ja pappi ottakoon syntiuhrin verta sormeensa ja sivelköön sitä  polttouhrialttarin sarviin; muun veren hän vuodattakoon  polttouhrialttarin juurelle.</verse>
        <verse osisID='Lev.4.26'>Mutta kaiken sen rasvan hän polttakoon alttarilla, niinkuin  yhteysuhrin rasvan. Kun pappi näin on toimittanut hänelle sovituksen  hänen rikkomuksestansa, annetaan hänelle anteeksi.</verse>
        <verse osisID='Lev.4.27'>Jos joku rahvaasta erehdyksestä rikkoo jotakuta Herran käskyä  vastaan tekemällä sellaista, mitä ei saa tehdä, ja niin joutuu  vikapääksi,</verse>
        <verse osisID='Lev.4.28'>ja hän sitten saa tietää rikkomuksensa, jonka hän on tehnyt, niin  tuokoon rikkomuksensa tähden, jonka hän on tehnyt, uhrilahjanaan vuohen,  virheettömän naaraspuolen,</verse>
        <verse osisID='Lev.4.29'>ja laskekoon kätensä tämän syntiuhriteuraan pään päälle ja  teurastakoon sen polttouhripaikalla.</verse>
        <verse osisID='Lev.4.30'>Ja pappi ottakoon sen verta sormeensa ja sivelköön sitä  polttouhrialttarin sarviin; kaiken muun veren hän vuodattakoon alttarin  juurelle.</verse>
        <verse osisID='Lev.4.31'>Ja hän irroittakoon kaiken sen rasvan, niinkuin rasva irroitetaan  yhteysuhrista, ja pappi polttakoon sen alttarilla suloisena tuoksuna  Herralle. Kun pappi näin on toimittanut hänelle sovituksen, annetaan  hänelle anteeksi.</verse>
        <verse osisID='Lev.4.32'>Mutta jos hän tuo uhrilahjanaan karitsan syntiuhriksi, niin tuokoon  virheettömän uuhen</verse>
        <verse osisID='Lev.4.33'>ja laskekoon kätensä tämän syntiuhriteuraan pään päälle ja  teurastakoon sen syntiuhriksi siinä paikassa, jossa polttouhrieläin  teurastetaan.</verse>
        <verse osisID='Lev.4.34'>Ja pappi ottakoon syntiuhrin verta sormeensa ja sivelköön  polttouhrialttarin sarviin; kaiken muun veren hän vuodattakoon alttarin  juurelle.</verse>
        <verse osisID='Lev.4.35'>Ja kaiken sen rasvan hän irroittakoon, niinkuin yhteysuhrilampaan  rasva irroitetaan, ja pappi polttakoon sen alttarilla Herran uhrin  päällä. Kun pappi on toimittanut hänelle sovituksen hänen  rikkomuksestansa, jonka hän on tehnyt, annetaan hänelle anteeksi."</verse>
      </chapter>
      <chapter osisID='Lev.5'>
        <verse osisID='Lev.5.1'>"Jos joku rikkoo siten, että hän, vaikka kuulee vannotuksen ja voisi  olla todistajana, joko hän on ollut silminnäkijänä tahi muuten saanut  asiasta tietää, ei kuitenkaan ilmoita sitä ja niin joutuu syynalaiseksi;</verse>
        <verse osisID='Lev.5.2'>tahi jos joku tietämättään koskee johonkin saastaiseen, mihin  tahansa, joko saastaisen metsäeläimen raatoon tai saastaisen kotieläimen  raatoon tai saastaisen matelijan raatoon, ja on siten tullut  saastaiseksi ja vikapääksi;</verse>
        <verse osisID='Lev.5.3'>tahi jos hän tietämättään koskee ihmisen saastaan, olipa se mitä  saastaa tahansa, josta tulee saastaiseksi, mutta sitten huomaa sen ja  joutuu vikapääksi;</verse>
        <verse osisID='Lev.5.4'>tahi jos joku, ajattelemattomasti puhuen huulillansa, tietämättään  vannoo tekevänsä jotakin, pahaa tai hyvää - vannoipa mitä hyvänsä, mitä  ihminen saattaa ajattelemattomasti vannoa - mutta sitten huomaa sen ja  joutuu johonkin sellaiseen vikapääksi,</verse>
        <verse osisID='Lev.5.5'>niin, jos hän on vikapää johonkin sellaiseen, tunnustakoon sen, mitä  on rikkonut,</verse>
        <verse osisID='Lev.5.6'>ja tuokoon hyvityksenä Herralle rikkomuksesta, jonka hän on tehnyt,  naaraspuolen pikkukarjasta, uuhen tai vuohen, syntiuhriksi; ja pappi  toimittakoon hänelle sovituksen hänen rikkomuksestansa.</verse>
        <verse osisID='Lev.5.7'>Mutta jollei hän saa hankituksi sellaista eläintä, niin tuokoon  Herralle hyvitykseksi siitä, mitä on rikkonut, kaksi metsäkyyhkystä tai  kaksi kyyhkysenpoikaa, toisen syntiuhriksi ja toisen polttouhriksi,</verse>
        <verse osisID='Lev.5.8'>ja vieköön ne papille. Tämä uhratkoon ensiksi sen, joka on määrätty  syntiuhriksi, vääntäköön siltä niskat poikki, päätä kuitenkaan  irroittamatta,</verse>
        <verse osisID='Lev.5.9'>ja pirskoittakoon syntiuhrin verta alttarin seinään, ja  puserrettakoon se veri, joka jää jäljelle, alttarin juurelle; se on  syntiuhri.</verse>
        <verse osisID='Lev.5.10'>Ja toisen hän säädetyllä tavalla valmistakoon polttouhriksi.  Kun  pappi näin on toimittanut hänelle sovituksen hänen rikkomuksestaan,  jonka hän on tehnyt, annetaan hänelle anteeksi.</verse>
        <verse osisID='Lev.5.11'>Jollei hän saa hankituksi kahta metsäkyyhkystä tai kahta  kyyhkysenpoikaa, niin tuokoon uhrilahjanaan sen sovittamiseksi, mitä on  rikkonut, kymmenennen osan eefa-mittaa lestyjä jauhoja syntiuhriksi,  mutta älköön vuodattako siihen öljyä älköönkä panko sen päälle  suitsuketta, sillä se on syntiuhri.</verse>
        <verse osisID='Lev.5.12'>Ja vieköön sen papille, ja pappi ottakoon siitä kourallisen,  alttariuhriosan, ja polttakoon sen alttarilla Herran uhrin päällä; se on  syntiuhri.</verse>
        <verse osisID='Lev.5.13'>Kun pappi näin on toimittanut hänelle sovituksen jostakin  sellaisesta hänen tekemästään rikkomuksesta, annetaan hänelle anteeksi.  Ja papille tulkoon se, mikä ruokauhristakin."</verse>
        <verse osisID='Lev.5.14'>Ja Herra puhui Moosekselle sanoen:</verse>
        <verse osisID='Lev.5.15'>"Jos joku lankeaa uskottomuuteen ja erehdyksestä rikkoo anastamalla  sitä, mikä on Herralle pyhitetty, tuokoon hyvityksenä Herralle  vikauhriksi virheettömän oinaan pikkukarjasta, niin monen hopeasekelin  arvoisen, pyhäkkösekelin painon mukaan, kuin sinä arvioit.</verse>
        <verse osisID='Lev.5.16'>Ja mitä hän on pyhitetystä anastanut itselleen, sen hän korvatkoon  ja pankoon siihen lisäksi vielä viidennen osan sen arvosta ja antakoon  sen papille. Kun pappi näin on toimittanut hänelle sovituksen uhraamalla  vikauhrioinaan, annetaan hänelle anteeksi.</verse>
        <verse osisID='Lev.5.17'>Jos joku rikkoo jotakuta Herran käskyä vastaan ja tekee tietämättään  sellaista, mitä ei saa tehdä, ja tulee vikapääksi ja joutuu  syynalaiseksi,</verse>
        <verse osisID='Lev.5.18'>niin tuokoon papille vikauhriksi pikkukarjasta sinun arviosi  mukaisen, virheettömän oinaan. Kun pappi on toimittanut hänelle  sovituksen siitä erehdyksestä, jonka hän on tietämättään tehnyt,  annetaan hänelle anteeksi.</verse>
        <verse osisID='Lev.5.19'>Se on vikauhri; sillä hän on tullut vikapääksi Herran edessä."</verse>
      </chapter>
      <chapter osisID='Lev.6'>
        <verse osisID='Lev.6.1'>Ja Herra puhui Moosekselle sanoen:</verse>
        <verse osisID='Lev.6.2'>"Jos joku tekee rikkomuksen ja on uskoton Herraa kohtaan kieltämällä  saaneensa lähimmäiseltään, mitä tämä on hänen haltuunsa antanut tai  hänen hoitoonsa uskonut, tahi mitä hän itse on väkisin ottanut tai  vääryydellä anastanut lähimmäiseltään,</verse>
        <verse osisID='Lev.6.3'>tahi jos hän on löytänyt kadotetun esineen ja kieltää sen, tahi  vannoo väärin missä asiassa tahansa, jossa ihminen helposti rikkoo,</verse>
        <verse osisID='Lev.6.4'>niin hän, jos hän näin on rikkonut ja tullut vikapääksi, antakoon  takaisin, mitä hän väkisin on ottanut tai vääryydellä anastanut, tahi  mitä hänen haltuunsa oli uskottu, tahi kadotetun esineen, jonka hän oli  löytänyt,</verse>
        <verse osisID='Lev.6.5'>kaiken, jonka tähden hän oli väärin vannonut; ja korvatkoon sen  täyteen määräänsä ja pankoon siihen vielä lisäksi viidennen osan sen  arvosta. Sille, jonka oma se on, hän antakoon sen sinä päivänä, jona hän  vikauhrinsa toimittaa.</verse>
        <verse osisID='Lev.6.6'>Mutta hyvityksenä Herralle hän tuokoon papille vikauhriksi sinun  arviosi mukaisen, virheettömän oinaan pikkukarjasta.</verse>
        <verse osisID='Lev.6.7'>Kun pappi näin on toimittanut hänelle sovituksen Herran edessä,  annetaan hänelle anteeksi kaikki, mitä hän on tehnyt sellaista, josta  hän on tullut vikapääksi."</verse>
        <verse osisID='Lev.6.8'>Ja Herra puhui Moosekselle sanoen:</verse>
        <verse osisID='Lev.6.9'>"Käske Aaronia ja hänen poikiansa ja sano: Tämä on laki  polttouhrista. Polttouhri olkoon alttarin liedellä koko yön aamuun asti,  ja tulta pidettäköön siten vireillä alttarilla.</verse>
        <verse osisID='Lev.6.10'>Ja pappi pukeutukoon pellavapukuunsa ja pukeutukoon  pellavakaatioihin peittääkseen häpynsä, ja korjatkoon pois tuhan, joksi  tuli on kuluttanut polttouhrin alttarilla, ja pankoon sen alttarin  viereen.</verse>
        <verse osisID='Lev.6.11'>Ja sitten hän riisukoon vaatteensa ja pukeutukoon toisiin  vaatteisiin, ja vieköön tuhan leirin ulkopuolelle puhtaaseen paikkaan.</verse>
        <verse osisID='Lev.6.12'>Ja tulta pidettäköön siten vireillä alttarilla älköönkä se koskaan  sammuko; ja pappi sytyttäköön alttarilla halot joka aamu ja asettakoon  sen päälle polttouhrin ja polttakoon sen päällä yhteysuhrin rasvat.</verse>
        <verse osisID='Lev.6.13'>Tuli palakoon aina alttarilla älköönkä koskaan sammuko.</verse>
        <verse osisID='Lev.6.14'>Ja tämä on laki ruokauhrista: Aaronin pojat tuokoot sen Herran  eteen, alttarin ääreen.</verse>
        <verse osisID='Lev.6.15'>Ja pappi erottakoon ruokauhrista kourallisen lestyjä jauhoja ja  öljyä ja kaiken suitsukkeen, joka on ruokauhrin päällä, ja polttakoon  alttarilla alttariuhriosan suloiseksi tuoksuksi Herralle.</verse>
        <verse osisID='Lev.6.16'>Ja mikä siitä jää tähteeksi, sen syököön Aaron poikinensa;  happamatonna se syötäköön pyhässä paikassa, ilmestysmajan esipihalla he  sen syökööt.</verse>
        <verse osisID='Lev.6.17'>Älköön sitä leivottako hapatettuna. Heidän osakseen minä olen sen  uhreistani antanut; se on korkeasti-pyhää niinkuin syntiuhri ja  vikauhrikin.</verse>
        <verse osisID='Lev.6.18'>Jokainen miehenpuoli Aaronin jälkeläisistä syököön siitä. Tämä  olkoon heidän ikuinen osuutensa Herran uhreista sukupolvesta  sukupolveen. Jokainen, joka niihin koskee, on pyhäkölle pyhitetty."</verse>
        <verse osisID='Lev.6.19'>Ja Herra puhui Moosekselle sanoen:</verse>
        <verse osisID='Lev.6.20'>"Tämä olkoon Aaronin ja hänen poikiensa uhrilahja, joka heidän on  tuotava Herralle voitelupäivänänsä: kymmenes osa eefa-mittaa lestyjä  jauhoja jokapäiväiseksi ruokauhriksi, puolet aamulla ja puolet illalla.</verse>
        <verse osisID='Lev.6.21'>Leivinlevyllä se valmistettakoon öljyyn leivottuna; tuo se hyvin  sotkettuna ja uhraa se palasiksi paloiteltuna ruokauhrina suloiseksi  tuoksuksi Herralle.</verse>
        <verse osisID='Lev.6.22'>Ja pappi, joka hänen pojistaan on hänen sijaansa voideltu,  toimittakoon sen. Se on Herran ikuinen osuus; se poltettakoon  kokonaisuhrina.</verse>
        <verse osisID='Lev.6.23'>Jokainen papin ruokauhri on kokonaisuhri; älköön sitä syötäkö."</verse>
        <verse osisID='Lev.6.24'>Ja Herra puhui Moosekselle sanoen:</verse>
        <verse osisID='Lev.6.25'>"Puhu Aaronille ja hänen pojillensa ja sano: Tämä on laki  syntiuhrista. Siinä paikassa, missä polttouhri teurastetaan,  teurastettakoon myös syntiuhri Herran edessä; ja se on korkeasti-pyhä.</verse>
        <verse osisID='Lev.6.26'>Pappi, joka syntiuhrin uhraa, syököön sen; pyhässä paikassa se  syötäköön, ilmestysmajan esipihalla.</verse>
        <verse osisID='Lev.6.27'>Jokainen, joka sen lihaan koskee, on pyhäkölle pyhitetty, ja jos sen  verta on pirskunut vaatteille, niin pese pyhässä paikassa se, mihin sitä  on pirskunut.</verse>
        <verse osisID='Lev.6.28'>Ja saviastia, jossa se keitetään, rikottakoon; jos se on keitetty  vaskiastiassa, hangattakoon astia puhtaaksi ja huuhdottakoon vedellä.</verse>
        <verse osisID='Lev.6.29'>Jokainen miehenpuoli papeista saakoon sitä syödä; se on  korkeasti-pyhää.</verse>
        <verse osisID='Lev.6.30'>Mutta mitään syntiuhria, jonka verta viedään ilmestysmajaan  sovituksen toimittamista varten pyhäkössä, älköön syötäkö, vaan se  poltettakoon tulessa."</verse>
      </chapter>
      <chapter osisID='Lev.7'>
        <verse osisID='Lev.7.1'>"Ja tämä on laki vikauhrista. Se on korkeasti-pyhää.</verse>
        <verse osisID='Lev.7.2'>Siinä paikassa, missä polttouhri teurastetaan, teurastettakoon myös  vikauhri, ja sen veri vihmottakoon alttarille ympärinsä.</verse>
        <verse osisID='Lev.7.3'>Ja kaikki sen rasva uhrattakoon, sekä rasvahäntä että sisälmyksiä  peittävä rasva,</verse>
        <verse osisID='Lev.7.4'>ja molemmat munuaiset ynnä niiden päällä lantiolihaksissa oleva rasva  ja maksanlisäke, joka on irroitettava munuaisten luota.</verse>
        <verse osisID='Lev.7.5'>Ja pappi polttakoon ne alttarilla uhrina Herralle; se on vikauhri.</verse>
        <verse osisID='Lev.7.6'>Jokainen miehenpuoli papeista saakoon sitä syödä. Se syötäköön  pyhässä paikassa; se on korkeasti-pyhää.</verse>
        <verse osisID='Lev.7.7'>Mitä on säädetty syntiuhrista, koskee vikauhriakin; laki on sama  molemmista. Se olkoon sen papin oma, joka sillä sovituksen toimittaa.</verse>
        <verse osisID='Lev.7.8'>Ja pappi, joka toimittaa jonkun puolesta polttouhrin, saakoon  uhraamansa polttouhriteuraan nahan.</verse>
        <verse osisID='Lev.7.9'>Ja jokainen ruokauhri, joka paistetaan uunissa, ja jokainen pannussa  tai leivinlevyllä valmistettu, olkoon sen papin oma, joka uhrin  toimittaa.</verse>
        <verse osisID='Lev.7.10'>Mutta jokainen muu ruokauhri, olipa siihen sekoitettu öljyä tai  olipa se kuiva, olkoon kaikkien Aaronin poikien oma, yhden niinkuin  toisenkin.</verse>
        <verse osisID='Lev.7.11'>Ja tämä on laki yhteysuhrista, joka Herralle tuodaan:</verse>
        <verse osisID='Lev.7.12'>Jos joku tuo sen kiitokseksi, niin tuokoon kiitosuhriteuraan lisäksi  öljyyn leivottuja happamattomia kakkuja, öljyllä voideltuja  happamattomia ohukaisia ja sekoitettuja lestyjä jauhoja öljyyn  leivottuina kakkuina.</verse>
        <verse osisID='Lev.7.13'>Hapatetusta taikinasta leivottujen kakkujen ohella hän tuokoon tämän  uhrilahjansa kiitosuhrina uhratun yhteysuhriteuraan lisäksi.</verse>
        <verse osisID='Lev.7.14'>Ja hän tuokoon siitä yhden kutakin uhrilahja-lajia anniksi Herralle;  se olkoon sen papin oma, joka vihmoo yhteysuhrin veren.</verse>
        <verse osisID='Lev.7.15'>Ja kiitosuhrina uhratun yhteysuhriteuraan liha syötäköön sinä  päivänä, jona se on uhrattu, älköönkä mitään siitä jätettäkö seuraavaan  aamuun.</verse>
        <verse osisID='Lev.7.16'>Mutta jos uhrilahjana tuotu teuras on lupausuhri tai vapaaehtoinen  uhri, syötäköön se sinä päivänä, jona se on tuotu; jos kuitenkin jotakin  siitä jää tähteeksi, saatakoon se syödä seuraavana päivänä.</verse>
        <verse osisID='Lev.7.17'>Mutta mitä uhrilihasta on tähteenä kolmantena päivänä, se  poltettakoon tulessa.</verse>
        <verse osisID='Lev.7.18'>Jos yhteysuhriteuraan lihaa syödään kolmantena päivänä, ei se ole  otollinen eikä sitä lueta tuojan hyväksi, vaan se on saastaista;  jokainen, joka sitä syö, joutuu syynalaiseksi.</verse>
        <verse osisID='Lev.7.19'>Sitä lihaa, joka on sattunut saastaiseen, mihin tahansa, älköön  syötäkö, vaan se poltettakoon tulessa; muuten saakoon jokainen, joka on  puhdas, syödä yhteysuhriteuraan lihaa.</verse>
        <verse osisID='Lev.7.20'>Mutta jokainen, joka saastaisena ollessaan syö yhteysuhriteuraan  lihaa, joka on Herran oma, hävitettäköön kansastansa.</verse>
        <verse osisID='Lev.7.21'>Jos joku koskee johonkin saastaiseen, mihin tahansa, joko ihmisen  saastaan tahi saastaiseen karjaeläimeen tai mihin inhottavaan saastaan  tahansa, ja syö yhteysuhriteuraan lihaa, joka on Herran oma, hänet  hävitettäköön kansastansa."</verse>
        <verse osisID='Lev.7.22'>Ja Herra puhui Moosekselle sanoen:</verse>
        <verse osisID='Lev.7.23'>"Puhu israelilaisille ja sano: Älkää syökö mitään härän, lampaan tai  vuohen rasvaa.</verse>
        <verse osisID='Lev.7.24'>Itsestään kuolleen tai kuoliaaksi raadellun eläimen rasva  käytettäköön kaikkinaisiin tarpeisiin; mutta älkää sitä syökö.</verse>
        <verse osisID='Lev.7.25'>Sillä jokainen, joka syö sen eläimen rasvaa, josta tuodaan Herralle  uhri, hävitettäköön kansastansa.</verse>
        <verse osisID='Lev.7.26'>Älkää myöskään, missä asuttekin, syökö mitään verta, ei lintujen  eikä karjaeläinten.</verse>
        <verse osisID='Lev.7.27'>Jokainen, joka syö verta, minkälaista hyvänsä, hävitettäköön  kansastansa."</verse>
        <verse osisID='Lev.7.28'>Ja Herra puhui Moosekselle sanoen:</verse>
        <verse osisID='Lev.7.29'>"Puhu israelilaisille ja sano: Joka tuo Herralle yhteysuhrinsa,  tuokoon Herralle uhrilahjan tästä yhteysuhristaan.</verse>
        <verse osisID='Lev.7.30'>Omin käsin hän tuokoon Herran uhrit; tuokoon rasvan ynnä rintalihan,  ja toimitettakoon niiden heilutus Herran edessä.</verse>
        <verse osisID='Lev.7.31'>Ja pappi polttakoon rasvan alttarilla, mutta rintaliha olkoon  Aaronin ja hänen poikiensa oma.</verse>
        <verse osisID='Lev.7.32'>Ja oikea reisi antakaa papille anniksi yhteysuhriteuraistanne.</verse>
        <verse osisID='Lev.7.33'>Se Aaronin pojista, joka uhraa yhteysuhrin veren ja rasvan, saakoon  oikean reiden osaksensa.</verse>
        <verse osisID='Lev.7.34'>Sillä minä olen ottanut heilutus-rintalihan ja anniksi annetun  reiden israelilaisilta heidän yhteysuhriteuraistansa ja antanut ne pappi  Aaronille ja hänen pojillensa ikuiseksi osuudeksi israelilaisilta."</verse>
        <verse osisID='Lev.7.35'>Tämä on Aaronin ja hänen poikiensa osa Herran uhreista, joka heille  määrättiin sinä päivänä, jona hän toi heidät pappeina palvelemaan  Herraa;</verse>
        <verse osisID='Lev.7.36'>sen osan Herra käski sinä päivänä, jona hän heidät voiteli,  israelilaisten antaa heille ikuiseksi osuudeksi sukupolvesta  sukupolveen.</verse>
        <verse osisID='Lev.7.37'>Tämä on se laki polttouhrista, ruokauhrista, syntiuhrista,  vikauhrista, vihkiäisuhrista ja yhteysuhrista,</verse>
        <verse osisID='Lev.7.38'>jonka lain Herra antoi Moosekselle Siinain vuorella sinä päivänä,  jona hän antoi israelilaisille käskyn tuoda uhrilahjansa Herralle  Siinain erämaassa.</verse>
      </chapter>
      <chapter osisID='Lev.8'>
        <verse osisID='Lev.8.1'>Ja Herra puhui Moosekselle sanoen:</verse>
        <verse osisID='Lev.8.2'>"Ota Aaron ja hänen poikansa ynnä heidän vaatteensa ja voiteluöljy  sekä syntiuhrimullikka ja ne kaksi oinasta ja kori, jossa happamattomat  leivät ovat,</verse>
        <verse osisID='Lev.8.3'>ja kokoa kaikki seurakunta ilmestysmajan oven eteen".</verse>
        <verse osisID='Lev.8.4'>Ja Mooses teki, niinkuin Herra oli häntä käskenyt, ja seurakunta  kokoontui ilmestysmajan oven eteen.</verse>
        <verse osisID='Lev.8.5'>Ja Mooses sanoi seurakunnalle: "Näin on Herra käskenyt tehdä".</verse>
        <verse osisID='Lev.8.6'>Ja Mooses toi Aaronin ja hänen poikansa esille ja pesi heidät  vedellä.</verse>
        <verse osisID='Lev.8.7'>Sitten hän pani hänen yllensä ihokkaan ja vyötti hänet vyöllä ja puki  hänet viittaan ja pani kasukan hänen päälleen ja vyötti hänet kasukan  vyöllä ja sitoi sen hänen ympärilleen</verse>
        <verse osisID='Lev.8.8'>ja asetti hänen rintaansa rintakilven ja pani kilpeen uurimin ja  tummimin</verse>
        <verse osisID='Lev.8.9'>ja pani käärelakin hänen päähänsä ja pani käärelakkiin, sen  etupuolelle, kultaisen otsakoristeen, pyhän otsalehden, niinkuin Herra  oli Moosesta käskenyt.</verse>
        <verse osisID='Lev.8.10'>Ja Mooses otti voiteluöljyn ja voiteli asumuksen ja kaikki, mitä  siinä oli, ja pyhitti ne;</verse>
        <verse osisID='Lev.8.11'>ja hän pirskoitti sitä seitsemän kertaa alttarille ja voiteli  alttarin kaikkine kaluineen ynnä altaan jalustoineen pyhittääkseen ne.</verse>
        <verse osisID='Lev.8.12'>Ja hän vuodatti voiteluöljyä Aaronin päähän ja voiteli hänet  pyhittääkseen hänet.</verse>
        <verse osisID='Lev.8.13'>Ja Mooses toi esille Aaronin pojat ja puki heidän yllensä ihokkaat  ja vyötti heidät vyöllä ja sitoi päähineet heidän päähänsä, niinkuin  Herra oli Moosesta käskenyt.</verse>
        <verse osisID='Lev.8.14'>Ja hän toi esille syntiuhrimullikan, ja Aaron ja hänen poikansa  laskivat kätensä syntiuhrimullikan pään päälle.</verse>
        <verse osisID='Lev.8.15'>Sitten Mooses teurasti sen ja otti sen verta ja siveli sitä  sormellansa alttarin sarviin yltympäri ja puhdisti alttarin; ja muun  veren hän vuodatti alttarin juurelle ja pyhitti sen toimittamalla sen  sovituksen.</verse>
        <verse osisID='Lev.8.16'>Ja Mooses otti kaiken sisälmysten päällä olevan rasvan ja  maksanlisäkkeen ja molemmat munuaiset rasvoineen ja poltti ne  alttarilla.</verse>
        <verse osisID='Lev.8.17'>Mutta mullikan nahkoinensa, lihoinensa ja rapoinensa hän poltti  tulessa leirin ulkopuolella, niinkuin Herra oli Moosesta käskenyt.</verse>
        <verse osisID='Lev.8.18'>Ja hän toi esille polttouhrioinaan, ja Aaron ja hänen poikansa  laskivat kätensä oinaan pään päälle.</verse>
        <verse osisID='Lev.8.19'>Ja Mooses teurasti sen ja vihmoi veren alttarille ympärinsä</verse>
        <verse osisID='Lev.8.20'>ja leikkeli oinaan määräkappaleiksi; sitten Mooses poltti pään ynnä  kappaleet ja rasvan.</verse>
        <verse osisID='Lev.8.21'>Mutta sisälmykset ja jalat hän pesi vedessä; ja niin Mooses poltti  koko oinaan alttarilla. Se oli polttouhri suloiseksi tuoksuksi, uhri  Herralle, niinkuin Herra oli Moosekselle käskyn antanut.</verse>
        <verse osisID='Lev.8.22'>Ja hän toi esille toisen oinaan, vihkiäisoinaan, ja Aaron ja hänen  poikansa laskivat kätensä oinaan pään päälle.</verse>
        <verse osisID='Lev.8.23'>Ja Mooses teurasti sen ja otti sen verta ja siveli sitä Aaronin  oikean korvan lehteen ja oikean käden peukaloon ja oikean jalan  isoonvarpaaseen.</verse>
        <verse osisID='Lev.8.24'>Ja Mooses toi Aaronin pojat esille ja siveli verta heidän oikean  korvansa lehteen ja oikean kätensä peukaloon ja heidän oikean jalkansa  isoonvarpaaseen, mutta vihmoi muun veren alttarille ympärinsä.</verse>
        <verse osisID='Lev.8.25'>Ja hän otti rasvan ja rasvahännän ja kaiken sisälmysten päällä  olevan rasvan ja maksanlisäkkeen ja molemmat munuaiset rasvoineen ja  oikean reiden.</verse>
        <verse osisID='Lev.8.26'>Sitten hän otti happamattomien leipien korista, joka oli Herran  edessä, yhden happamattoman kakun ja yhden öljyyn leivotun kakun ja  yhden ohukaisen ja pani ne rasvojen ja oikean reiden päälle</verse>
        <verse osisID='Lev.8.27'>ja pani kaikki nämä Aaronin käsiin ja hänen poikiensa käsiin, ja  toimitutti niiden heilutuksen Herran edessä.</verse>
        <verse osisID='Lev.8.28'>Sitten Mooses otti ne heidän käsistänsä ja poltti ne alttarilla  polttouhrin päällä; tämä oli vihkiäisuhri suloiseksi tuoksuksi, uhri  Herralle.</verse>
        <verse osisID='Lev.8.29'>Ja Mooses otti rintalihan ja toimitti sen heilutuksen Herran edessä;  vihkiäisoinaasta tuli tämä Mooseksen osaksi, niinkuin Herra oli  Moosekselle käskyn antanut.</verse>
        <verse osisID='Lev.8.30'>Ja Mooses otti voiteluöljyä ja verta, jota oli alttarilla, ja  pirskoitti sitä Aaronin ja hänen vaatteidensa päälle ja samoin hänen  poikiensa ja heidän vaatteidensa päälle ja pyhitti niin Aaronin ja hänen  vaatteensa ynnä hänen poikansa ja heidän vaatteensa.</verse>
        <verse osisID='Lev.8.31'>Ja Mooses sanoi Aaronille ja hänen pojillensa: "Keittäkää liha  ilmestysmajan ovella ja syökää se siinä ynnä leipä, joka on  vihkiäisuhriin kuuluvassa korissa, niinkuin minä olen käskenyt ja  sanonut: Aaron poikinensa syököön sen.</verse>
        <verse osisID='Lev.8.32'>Mutta mitä jää tähteeksi lihasta ja leivästä, se polttakaa tulessa.</verse>
        <verse osisID='Lev.8.33'>Seitsemään päivään älkää lähtekö ilmestysmajan ovelta, älkää  ennenkuin teidän vihkimispäivänne ovat kuluneet umpeen, sillä seitsemän  päivää kestää teidän vihkimisenne.</verse>
        <verse osisID='Lev.8.34'>Niinkuin on tehty tänä päivänä, niin on Herra käskenyt vastakin  tehdä toimittaakseen teille sovituksen.</verse>
        <verse osisID='Lev.8.35'>Ja olkaa seitsemän päivää ilmestysmajan ovella, päivät ja yöt, ja  toimittakaa Herran palvelustehtävät, ettette kuolisi; sillä niin on  minulle käsky annettu."</verse>
        <verse osisID='Lev.8.36'>Ja Aaron ja hänen poikansa tekivät kaiken, mitä Herra oli Mooseksen  kautta käskenyt.</verse>
      </chapter>
      <chapter osisID='Lev.9'>
        <verse osisID='Lev.9.1'>Ja kahdeksantena päivänä Mooses kutsui Aaronin ja hänen poikansa ja  Israelin vanhimmat</verse>
        <verse osisID='Lev.9.2'>ja sanoi Aaronille: "Ota itsellesi härkävasikka syntiuhriksi ja oinas  polttouhriksi, molemmat virheettömiä, ja tuo ne Herran eteen.</verse>
        <verse osisID='Lev.9.3'>Ja puhu israelilaisille ja sano: 'Ottakaa kauris syntiuhriksi ja  vasikka ja karitsa, molemmat vuoden vanhoja ja virheettömiä,  polttouhriksi</verse>
        <verse osisID='Lev.9.4'>ja härkä ja oinas yhteysuhriksi, uhrattaviksi Herran edessä, ynnä  ruokauhri, johon on öljyä sekoitettu, sillä tänä päivänä ilmestyy teille  Herra'."</verse>
        <verse osisID='Lev.9.5'>Ja he toivat, mitä Mooses oli käskenyt, ilmestysmajan edustalle, ja  koko seurakunta astui esiin ja asettui Herran eteen.</verse>
        <verse osisID='Lev.9.6'>Ja Mooses sanoi: "Näin Herra on käskenyt teidän tehdä, että Herran  kirkkaus ilmestyisi teille".</verse>
        <verse osisID='Lev.9.7'>Ja Mooses sanoi Aaronille: "Astu alttarin ääreen ja uhraa syntiuhrisi  ja polttouhrisi ja toimita itsellesi ja kansalle sovitus ja uhraa sitten  kansan uhrilahja ja toimita heille sovitus, niinkuin Herra on käskenyt".</verse>
        <verse osisID='Lev.9.8'>Niin Aaron astui alttarin ääreen ja teurasti oman  syntiuhrivasikkansa.</verse>
        <verse osisID='Lev.9.9'>Ja Aaronin pojat toivat hänelle veren, ja hän kastoi sormensa vereen  ja siveli sitä alttarin sarviin, mutta muun veren hän vuodatti alttarin  juurelle.</verse>
        <verse osisID='Lev.9.10'>Mutta syntiuhriteuraan rasvan ja munuaiset ja maksanlisäkkeen hän  poltti alttarilla, niinkuin Herra oli Moosekselle käskyn antanut.</verse>
        <verse osisID='Lev.9.11'>Ja lihan ja nahan hän poltti tulessa leirin ulkopuolella.</verse>
        <verse osisID='Lev.9.12'>Sitten hän teurasti polttouhrin, ja Aaronin pojat ojensivat hänelle  veren, ja hän vihmoi sen alttarille ympärinsä.</verse>
        <verse osisID='Lev.9.13'>Ja he ojensivat hänelle polttouhrin kappaleittain ynnä pään, ja hän  poltti ne alttarilla.</verse>
        <verse osisID='Lev.9.14'>Ja hän pesi sisälmykset ja jalat ja poltti ne polttouhrin päällä  alttarilla.</verse>
        <verse osisID='Lev.9.15'>Sitten hän toi kansan uhrilahjan ja otti kansan syntiuhrikauriin,  teurasti sen ja uhrasi sen syntiuhrina samalla tavalla kuin edellisen.</verse>
        <verse osisID='Lev.9.16'>Ja hän toi myös polttouhrin ja uhrasi sen säädetyllä tavalla.</verse>
        <verse osisID='Lev.9.17'>Ja hän toi ruokauhrin ja otti siitä kouransa täyden ja poltti sen  alttarilla aamu-polttouhrin lisäksi.</verse>
        <verse osisID='Lev.9.18'>Sitten hän teurasti härän ja oinaan kansan yhteysuhriksi, ja Aaronin  pojat ojensivat hänelle veren, ja hän vihmoi sen alttarille ympärinsä.</verse>
        <verse osisID='Lev.9.19'>Mutta härän ja oinaan rasvat, rasvahännän, rasvakalvon, munuaiset ja  maksanlisäkkeen,</verse>
        <verse osisID='Lev.9.20'>nämä rasvat he panivat rintalihojen päälle, ja hän poltti rasvat  alttarilla.</verse>
        <verse osisID='Lev.9.21'>Mutta rintalihain ja oikean reiden heilutuksen Aaron toimitti Herran  edessä, niinkuin Mooses oli käskenyt.</verse>
        <verse osisID='Lev.9.22'>Ja Aaron kohotti kätensä kansaa kohti ja siunasi heidät, ja kun hän  oli toimittanut syntiuhrin, polttouhrin ja yhteysuhrin, astui hän alas.</verse>
        <verse osisID='Lev.9.23'>Ja Mooses ja Aaron menivät ilmestysmajaan, ja kun he tulivat sieltä  ulos, siunasivat he kansan. Silloin Herran kirkkaus ilmestyi kaikelle  kansalle.</verse>
        <verse osisID='Lev.9.24'>Ja tuli lähti Herran tyköä ja kulutti polttouhrin ja rasvat  alttarilta. Ja kaikki kansa näki sen, ja he riemuitsivat ja lankesivat  kasvoillensa.</verse>
      </chapter>
      <chapter osisID='Lev.10'>
        <verse osisID='Lev.10.1'>Ja Aaronin pojat Naadab ja Abihu ottivat kumpikin hiilipannunsa ja  virittivät niihin tulen ja panivat suitsuketta sen päälle ja toivat  vierasta tulta Herran eteen, vastoin hänen käskyänsä.</verse>
        <verse osisID='Lev.10.2'>Silloin lähti tuli Herran tyköä ja kulutti heidät, niin että he  kuolivat Herran edessä.</verse>
        <verse osisID='Lev.10.3'>Niin Mooses sanoi Aaronille: "Tämä tapahtuu Herran sanan mukaan:  Niissä, jotka ovat minua lähellä, minä osoitan pyhyyteni ja kaiken  kansan edessä kirkkauteni". - Mutta Aaron oli ääneti.</verse>
        <verse osisID='Lev.10.4'>Ja Mooses kutsui Miisaelin ja Elsafanin, Aaronin sedän Ussielin  pojat, ja sanoi heille: "Astukaa esiin ja kantakaa sukulaisenne pyhäkön  läheisyydestä leirin ulkopuolelle".</verse>
        <verse osisID='Lev.10.5'>Ja he astuivat esiin ja kantoivat heidät ihokkaineen leirin  ulkopuolelle, niinkuin Mooses oli sanonut.</verse>
        <verse osisID='Lev.10.6'>Sitten Mooses sanoi Aaronille ja hänen pojillensa Eleasarille ja  Iitamarille: "Älkää päästäkö tukkaanne hajalle älkääkä repikö  vaatteitanne, ettette kuolisi ja ettei hänen vihansa kohtaisi koko  seurakuntaa; mutta teidän veljenne, koko Israelin heimo, itkekööt tätä  paloa, jonka Herra on sytyttänyt.</verse>
        <verse osisID='Lev.10.7'>Älkääkä poistuko ilmestysmajan ovelta, ettette kuolisi, sillä Herran  voiteluöljy on teissä." Ja he tekivät, niinkuin Mooses oli sanonut.</verse>
        <verse osisID='Lev.10.8'>Ja Herra puhui Aaronille sanoen:</verse>
        <verse osisID='Lev.10.9'>"Viiniä ja väkijuomaa älkää juoko, älä sinä älköötkä sinun poikasi  sinun kanssasi, kun menette ilmestysmajaan, ettette kuolisi. Tämä olkoon  teille ikuinen säädös sukupolvesta sukupolveen,</verse>
        <verse osisID='Lev.10.10'>tehdäksenne erotuksen pyhän ja epäpyhän, saastaisen ja puhtaan  välillä,</verse>
        <verse osisID='Lev.10.11'>ja opettaaksenne israelilaisille kaikki ne käskyt, jotka Herra on  heille Mooseksen kautta puhunut."</verse>
        <verse osisID='Lev.10.12'>Ja Mooses puhui Aaronille ja hänen eloon jääneille pojillensa  Eleasarille ja Iitamarille: "Ottakaa se ruokauhri, joka on jäänyt  tähteeksi Herran uhreista, ja syökää se happamattomana alttarin ääressä;  sillä se on korkeasti-pyhä.</verse>
        <verse osisID='Lev.10.13'>Ja syökää se pyhässä paikassa, sillä se on sinun osuutesi ja sinun  poikiesi osuus Herran uhreista; niin on minulle käsky annettu.</verse>
        <verse osisID='Lev.10.14'>Mutta heilutus-rintaliha ja anniksi annettu reisi syökää puhtaassa  paikassa, sinä ja sinun poikasi ja tyttäresi sinun kanssasi; sillä ne  ovat sinun osuudeksesi ja sinun poikiesi osuudeksi annetut  israelilaisten yhteysuhriteuraista.</verse>
        <verse osisID='Lev.10.15'>Anniksi annettu reisi ja heilutus-rintaliha tuotakoon uhrirasvojen  kanssa ja toimitettakoon niiden heilutus Herran edessä; ne olkoot sinun  ja sinun poikiesi ikuinen osuus, niinkuin Herra on käskenyt."</verse>
        <verse osisID='Lev.10.16'>Ja Mooses tiedusteli syntiuhrikaurista, ja katso, se oli poltettu.  Silloin hän vihastui Eleasariin ja Iitamariin, Aaronin eloon jääneihin  poikiin, ja sanoi:</verse>
        <verse osisID='Lev.10.17'>"Miksi ette ole syöneet syntiuhria pyhässä paikassa? Sehän on  korkeasti-pyhä, ja hän on antanut sen teille, että poistaisitte kansan  syntivelan ja toimittaisitte heille sovituksen Herran edessä.</verse>
        <verse osisID='Lev.10.18'>Katso, ei ole sen verta tuotu pyhäkköön sisälle; teidän olisi tullut  syödä se pyhäkössä, niinkuin minä olen käskenyt."</verse>
        <verse osisID='Lev.10.19'>Mutta Aaron sanoi Moosekselle: "Katso, he ovat tänä päivänä tuoneet  syntiuhrinsa ja polttouhrinsa Herran eteen, ja kuitenkin on tämä minua  kohdannut; jos minä tänä päivänä söisin syntiuhria, olisikohan se  Herralle otollista?"</verse>
        <verse osisID='Lev.10.20'>Kun Mooses sen kuuli, tyytyi hän siihen.</verse>
      </chapter>
      <chapter osisID='Lev.11'>
        <verse osisID='Lev.11.1'>Ja Herra puhui Moosekselle ja Aaronille sanoen heille:</verse>
        <verse osisID='Lev.11.2'>"Puhukaa israelilaisille ja sanokaa: Nämä ovat ne eläimet, joita te  saatte syödä kaikista nelijalkaisista eläimistä maan päällä:</verse>
        <verse osisID='Lev.11.3'>Kaikkia nelijalkaisia eläimiä, joilla on kokonansa halkinaiset sorkat  ja jotka märehtivät, te saatte syödä.</verse>
        <verse osisID='Lev.11.4'>Näitä älkää kuitenkaan syökö niistä, jotka märehtivät, ja niistä,  joilla on sorkat: kamelia, joka kyllä märehtii, mutta jolla ei ole  sorkkia: se olkoon teille saastainen;</verse>
        <verse osisID='Lev.11.5'>tamaania, joka kyllä märehtii, mutta jolla ei ole sorkkia: se olkoon  teille saastainen;</verse>
        <verse osisID='Lev.11.6'>jänistä, joka kyllä märehtii, mutta jolla ei ole sorkkia: se olkoon  teille saastainen;</verse>
        <verse osisID='Lev.11.7'>sikaa, jolla tosin on kokonansa halkinaiset sorkat, mutta joka ei  märehdi: se olkoon teille saastainen.</verse>
        <verse osisID='Lev.11.8'>Näiden lihaa älkää syökö ja näiden raatoihin älkää koskeko, ne olkoot  teille saastaiset.</verse>
        <verse osisID='Lev.11.9'>Näitä te saatte syödä kaikista vesieläimistä: kaikkia, joilla on evät  ja suomukset ja jotka elävät vedessä, niin hyvin merissä kuin joissa, te  saatte syödä.</verse>
        <verse osisID='Lev.11.10'>Mutta kaikista niistä, joita vedet vilisevät, kaikista elollisista,  jotka elävät vedessä, inhotkaa kaikkia niitä, joilla ei ole eviä eikä  suomuksia, elivätpä merissä tai joissa.</verse>
        <verse osisID='Lev.11.11'>Niitä inhotkaa; niiden lihaa älkää syökö, ja niiden raadot  inhottakoot teitä.</verse>
        <verse osisID='Lev.11.12'>Kaikkia niitä vesieläimiä, joilla ei ole eviä eikä suomuksia,  inhotkaa.</verse>
        <verse osisID='Lev.11.13'>Linnuista taas inhotkaa näitä; älköön niitä syötäkö, vaan olkoot  inhottavia: kotka, partakorppikotka ja harmaa korppikotka,</verse>
        <verse osisID='Lev.11.14'>haarahaukka ja suohaukkalajit,</verse>
        <verse osisID='Lev.11.15'>kaikki kaarnelajit,</verse>
        <verse osisID='Lev.11.16'>kamelikurki, pääskynen, kalalokki ja jalohaukkalajit,</verse>
        <verse osisID='Lev.11.17'>huuhkaja, kalasääksi ja kissapöllö,</verse>
        <verse osisID='Lev.11.18'>sarvipöllö, pelikaani ja likakorppikotka,</verse>
        <verse osisID='Lev.11.19'>haikara ja sirriäislajit, harjalintu ja yölepakko.</verse>
        <verse osisID='Lev.11.20'>Ja kaikkia siivellisiä pikkueläimiä, jotka liikkuvat neljällä  jalalla, inhotkaa.</verse>
        <verse osisID='Lev.11.21'>Kuitenkin saatte siivellisistä pikkueläimistä, jotka liikkuvat  neljällä jalalla, syödä niitä, joilla jalkojen yläpuolella on kaksi  säärtä hypelläksensä niillä maassa.</verse>
        <verse osisID='Lev.11.22'>Niistä te saatte syödä seuraavia: heinäsirkkalajeja,  solam-sirkkalajeja, hargol-sirkkalajeja ja haagab-sirkkalajeja.</verse>
        <verse osisID='Lev.11.23'>Mutta kaikkia muita siivellisiä pikkueläimiä, joilla on neljä  jalkaa, inhotkaa.</verse>
        <verse osisID='Lev.11.24'>Seuraavista eläimistä te tulette saastaisiksi; jokainen, joka niiden  raatoihin koskee, olkoon saastainen iltaan asti.</verse>
        <verse osisID='Lev.11.25'>Ja jokainen, joka niiden raatoja kantaa, pesköön vaatteensa ja  olkoon saastainen iltaan asti.</verse>
        <verse osisID='Lev.11.26'>Kaikki nelijalkaiset eläimet, joilla on sorkat, mutta ei kokonaan  halkinaiset, ja jotka eivät märehdi, olkoot teille saastaiset; jokainen,  joka niihin koskee, olkoon saastainen.</verse>
        <verse osisID='Lev.11.27'>Ja kaikki nelijalkaiset eläimet, jotka käyvät käpälillä, olkoot  teille saastaiset; jokainen, joka niiden raatoihin koskee, olkoon  saastainen iltaan asti.</verse>
        <verse osisID='Lev.11.28'>Ja joka kantaa niiden raatoja, pesköön vaatteensa ja olkoon  saastainen iltaan asti; ne olkoot teille saastaiset.</verse>
        <verse osisID='Lev.11.29'>Ja nämä olkoot teille saastaiset niistä pikkueläimistä, jotka  liikkuvat maassa: myyrä, hiiri ja sisiliskolajit,</verse>
        <verse osisID='Lev.11.30'>anaka-eläin, kooah-eläin, letaa-eläin, hoomet-eläin ja kameleontti.</verse>
        <verse osisID='Lev.11.31'>Ne olkoot teille saastaiset kaikista pikkueläimistä; jokainen, joka  niihin koskee, sittenkuin ne ovat kuolleet, olkoon saastainen iltaan  asti.</verse>
        <verse osisID='Lev.11.32'>Ja kaikki, minkä päälle joku niistä kuolleena putoaa, on saastaista,  olipa se sitten puuastia tai vaatekappale tai nahka tai säkki tai mikä  tahansa kalu, jota johonkin tarpeeseen käytetään. Se pantakoon veteen ja  olkoon saastainen iltaan asti; sitten se on puhdas.</verse>
        <verse osisID='Lev.11.33'>Ja jos joku niistä putoaa saviastiaan, on kaikki, mitä siinä on,  saastaista, ja astia rikottakoon.</verse>
        <verse osisID='Lev.11.34'>Kaikki ruoka, jota syödään, on saastaista, jos sen astian vettä  tulee siihen; ja kaikki juoma, jota juodaan, on jokaisessa sellaisessa  astiassa saastaista.</verse>
        <verse osisID='Lev.11.35'>Ja kaikki, minkä päälle niiden raato putoaa, tulee saastaiseksi;  olkoon se leivinuuni tai liesi, niin se revittäköön maahan; sillä  saastaisia ne ovat ja saastaisia ne teille olkoot.</verse>
        <verse osisID='Lev.11.36'>Kuitenkin lähde tai kaivo, paikka, johon vettä on kokoontunut, pysyy  puhtaana. Mutta joka niiden raatoon koskee, olkoon saastainen.</verse>
        <verse osisID='Lev.11.37'>Ja jos niiden raato putoaa kylvösiemenen päälle, minkä hyvänsä, joka  kylvetään, pysyy tämä puhtaana.</verse>
        <verse osisID='Lev.11.38'>Mutta jos siemen on vedellä kasteltu ja niiden raato putoaa sen  päälle, tulee siemen teille saastaiseksi.</verse>
        <verse osisID='Lev.11.39'>Ja jos joku eläin, joka on teille ravinnoksi, kuolee, olkoon se,  joka sen raatoon koskee, saastainen iltaan asti.</verse>
        <verse osisID='Lev.11.40'>Ja joka syö sen raatoa, pesköön vaatteensa ja olkoon saastainen  iltaan asti; ja joka kantaa sen raatoa, pesköön vaatteensa ja olkoon  saastainen iltaan asti.</verse>
        <verse osisID='Lev.11.41'>Kaikki pikkueläimet, jotka liikkuvat maassa, olkoot inhottavia;  älköön niitä syötäkö.</verse>
        <verse osisID='Lev.11.42'>Kaikista niistä, jotka käyvät vatsallansa, ja kaikista  pikkueläimistä, jotka liikkuvat maassa, käyden neljällä tai useammalla  jalalla, niistä älkää mitään syökö, sillä ne ovat inhottavia.</verse>
        <verse osisID='Lev.11.43'>Älkää saattako itseänne inhottaviksi koskemalla matelevaan  pikkueläimeen, mihin tahansa, älkääkä saastuttako itseänne niillä, niin  että tulette niistä saastaisiksi.</verse>
        <verse osisID='Lev.11.44'>Sillä minä olen Herra, teidän Jumalanne; pyhittäkää siis itsenne ja  olkaa pyhät, sillä minä olen pyhä. Niin älkää saastuttako itseänne  koskemalla mihinkään pikkueläimeen, joka liikkuu maassa.</verse>
        <verse osisID='Lev.11.45'>Sillä minä olen Herra, joka olen johdattanut teidät Egyptin maasta,  ja joka olen teidän Jumalanne; olkaa siis pyhät, sillä minä olen pyhä.</verse>
        <verse osisID='Lev.11.46'>Tämä on laki nelijalkaisista eläimistä ja linnuista ja kaikista  elollisista, joita vedessä vilisee, ja kaikista olennoista, joita maassa  liikkuu,</verse>
        <verse osisID='Lev.11.47'>että tietäisitte erottaa puhtaat saastaisista ja syötävät eläimet  niistä eläimistä, joita ei saa syödä."</verse>
      </chapter>
      <chapter osisID='Lev.12'>
        <verse osisID='Lev.12.1'>Ja Herra puhui Moosekselle sanoen:</verse>
        <verse osisID='Lev.12.2'>"Puhu israelilaisille ja sano: Kun vaimo tulee hedelmälliseksi ja  synnyttää poikalapsen, olkoon hän saastainen seitsemän päivää; yhtä  monta päivää kuin hänen kuukautisensa kestävät, hän olkoon saastainen.</verse>
        <verse osisID='Lev.12.3'>Ja kahdeksantena päivänä ympärileikattakoon pojan esinahan liha.</verse>
        <verse osisID='Lev.12.4'>Mutta vaimo pysyköön kotona kolmekymmentä kolme päivää puhdistavan  verenvuotonsa aikana; älköön hän koskeko mihinkään, mikä on pyhää,  älköönkä tulko pyhäkköön, ennenkuin hänen puhdistuspäivänsä ovat  kuluneet umpeen.</verse>
        <verse osisID='Lev.12.5'>Mutta jos hän synnyttää tyttölapsen, olkoon hän saastainen kaksi  viikkoa, samoinkuin kuukautisissaan, ja pysyköön kotona kuusikymmentä  kuusi päivää puhdistavan verenvuotonsa aikana.</verse>
        <verse osisID='Lev.12.6'>Mutta kun hänen puhdistuspäivänsä pojan tai tyttären jälkeen ovat  kuluneet umpeen, vieköön hän vuoden vanhan karitsan polttouhriksi ja  kyyhkysenpojan tai metsäkyyhkysen syntiuhriksi ilmestysmajan oven eteen  papille.</verse>
        <verse osisID='Lev.12.7'>Ja tämä tuokoon ne Herran eteen ja toimittakoon hänelle sovituksen,  niin hän on puhdas verenvuodostansa. Tämä on laki lapsensynnyttäjästä,  olipa hän synnyttänyt poika- tai tyttölapsen.</verse>
        <verse osisID='Lev.12.8'>Mutta jos hän ei saa hankituksi lammasta, ottakoon kaksi  metsäkyyhkystä tai kaksi kyyhkysenpoikaa, toisen polttouhriksi ja toisen  syntiuhriksi; ja pappi toimittakoon hänelle sovituksen, niin hän on  puhdas."</verse>
      </chapter>
      <chapter osisID='Lev.13'>
        <verse osisID='Lev.13.1'>Ja Herra puhui Moosekselle ja Aaronille sanoen:</verse>
        <verse osisID='Lev.13.2'>"Jos jonkun ihoon tulee nystyrä tai ihottuma tai vaalea pilkku,  niinkuin pitalitauti olisi tulemassa hänen ihoonsa, vietäköön hänet  pappi Aaronin tai jonkun hänen poikansa, pappien, eteen.</verse>
        <verse osisID='Lev.13.3'>Ja jos pappi tarkastaessaan sairasta paikkaa ihossa huomaa, että  karvat sairaassa paikassa ovat muuttuneet valkoisiksi ja että se paikka  näyttää muuta ihoa matalammalta, on se pitalitautia; ja niin pian kuin  pappi on sen huomannut, julistakoon hän hänet saastaiseksi.</verse>
        <verse osisID='Lev.13.4'>Ja jos hänen ihossansa on valkea pilkku, mutta se ei näytä muuta ihoa  matalammalta eivätkä karvat ole muuttuneet valkoisiksi, sulkekoon pappi  sairaan sisälle seitsemäksi päiväksi.</verse>
        <verse osisID='Lev.13.5'>Ja seitsemäntenä päivänä pappi tarkastakoon häntä, ja jos sairas  paikka hänestä näyttää pysyneen entisellään sairauden leviämättä ihossa,  sulkekoon pappi hänet sisälle vielä seitsemäksi päiväksi.</verse>
        <verse osisID='Lev.13.6'>Ja seitsemäntenä päivänä pappi uudestaan tarkastakoon häntä, ja jos  hän huomaa että sairas paikka on käynyt vaaleaksi ja että sairaus ei ole  ihossa levinnyt, julistakoon pappi hänet puhtaaksi, sillä se on  ihottumaa; hän pesköön vaatteensa, ja niin hän on puhdas.</verse>
        <verse osisID='Lev.13.7'>Mutta jos ihottuma leviää leviämistään hänen ihossansa, sen jälkeen  kuin hän oli näyttäytynyt papille tullakseen puhtaaksi julistetuksi,  näyttäytyköön uudestaan papille;</verse>
        <verse osisID='Lev.13.8'>ja jos pappi huomaa ihottuman levinneen ihossa, julistakoon pappi  hänet saastaiseksi; se on pitalia.</verse>
        <verse osisID='Lev.13.9'>Jos pitalitauti ilmestyy ihmiseen, vietäköön hänet papin luo.</verse>
        <verse osisID='Lev.13.10'>Ja jos pappi tarkastaessaan huomaa ihossa valkoisen nystyrän, jonka  kohdalta karvat ovat muuttuneet valkoisiksi, ja liikaa lihaa kasvavan  nystyrään,</verse>
        <verse osisID='Lev.13.11'>on hänen ihossaan jo vanha pitali, ja sentähden pappi julistakoon  hänet saastaiseksi älköönkä enää sulkeko häntä sisälle, sillä hän on  saastainen.</verse>
        <verse osisID='Lev.13.12'>Ja jos pitali puhkeaa ihossa, niin että se peittää sairaan koko ihon  päästä jalkoihin asti, mihin pappi katsokoonkin,</verse>
        <verse osisID='Lev.13.13'>ja jos pappi tarkastaessaan huomaa pitalin peittävän koko ihon, niin  julistakoon hän sairaan puhtaaksi; hän on kokonansa muuttunut  valkoiseksi ja on puhdas.</verse>
        <verse osisID='Lev.13.14'>Mutta niin pian kuin häneen ilmestyy liikaa lihaa, on hän  saastainen.</verse>
        <verse osisID='Lev.13.15'>Ja kun pappi huomaa liian lihan, julistakoon hän hänet saastaiseksi;  liika liha on saastaista, se on pitalia.</verse>
        <verse osisID='Lev.13.16'>Mutta jos liika liha häviää ja sairas paikka muuttuu valkoiseksi,  menköön hän papin luo.</verse>
        <verse osisID='Lev.13.17'>Ja jos pappi huomaa, että sairas paikka on muuttunut valkoiseksi,  julistakoon pappi sairaan puhtaaksi; hän on puhdas.</verse>
        <verse osisID='Lev.13.18'>Ja jos jonkun ihoon tulee paise, joka paranee jälleen,</verse>
        <verse osisID='Lev.13.19'>ja paiseen sijalle tulee valkoinen nystyrä tai vaaleanpunainen  pilkku, näyttäytyköön hän papille.</verse>
        <verse osisID='Lev.13.20'>Ja jos pappi tarkastaessaan huomaa, että se paikka näyttää muuta  ihoa matalammalta ja että karvat siinä ovat muuttuneet valkoisiksi,  julistakoon pappi hänet saastaiseksi; paiseeseen on puhjennut  pitalitauti.</verse>
        <verse osisID='Lev.13.21'>Mutta jos pappi tarkastaessaan huomaa, ettei siinä ole valkoisia  karvoja ja ettei se paikka ole muuta ihoa matalampi ja että se on käynyt  vaaleaksi, sulkekoon pappi hänet sisälle seitsemäksi päiväksi.</verse>
        <verse osisID='Lev.13.22'>Ja jos se leviää leviämistään hänen ihossaan, julistakoon pappi  hänet saastaiseksi; se on pitalia.</verse>
        <verse osisID='Lev.13.23'>Mutta jos pilkku pysyy alallansa eikä leviä, on se paiseen arpi, ja  pappi julistakoon hänet puhtaaksi.</verse>
        <verse osisID='Lev.13.24'>Tahi jos joku saa palohaavan ihoonsa ja palohaavaan kasvavaan lihaan  ilmestyy vaaleanpunainen tai valkoinen pilkku,</verse>
        <verse osisID='Lev.13.25'>ja jos pappi tarkastaessaan huomaa karvojen muuttuneen valkoisiksi  siinä pilkussa ja sen paikan näyttävän muuta ihoa matalammalta, niin on  palohaavaan puhjennut pitali, ja pappi julistakoon hänet saastaiseksi;  se on pitalitautia.</verse>
        <verse osisID='Lev.13.26'>Mutta jos pappi tarkastaessaan huomaa, ettei pilkussa ole valkoisia  karvoja ja ettei se ole muuta ihoa matalampi ja että se on käynyt  vaaleaksi, niin sulkekoon pappi hänet sisälle seitsemäksi päiväksi.</verse>
        <verse osisID='Lev.13.27'>Ja seitsemäntenä päivänä pappi tarkastakoon häntä; jos se on yhä  levinnyt ihossa, julistakoon pappi hänet saastaiseksi; se on  pitalitautia.</verse>
        <verse osisID='Lev.13.28'>Mutta jos pilkku on pysynyt alallansa eikä ole levinnyt ihossa ja on  edelleen vaalennut, on se palohaavasta syntynyt nystyrä, ja pappi  julistakoon hänet puhtaaksi; se on palohaavan arpi.</verse>
        <verse osisID='Lev.13.29'>Jos mieheen tai naiseen tulee sairas paikka päähän tai partaan,</verse>
        <verse osisID='Lev.13.30'>ja jos pappi tarkastaessaan sairasta paikkaa huomaa, että se näyttää  muuta ihoa matalammalta ja että siinä on ohuita, kellertäviä karvoja,  niin julistakoon pappi hänet saastaiseksi; se on pitalisyyhelmää, se on  pää- eli partapitalia.</verse>
        <verse osisID='Lev.13.31'>Ja jos pappi tarkastaessaan sairasta paikkaa huomaa, ettei se näytä  muuta ihoa matalammalta, mutta ettei siinä ole mustia karvoja, sulkekoon  pappi syyhelmää sairastavan sisälle seitsemäksi päiväksi.</verse>
        <verse osisID='Lev.13.32'>Ja jos pappi seitsemäntenä päivänä tarkastaessaan sairasta paikkaa  huomaa, ettei syyhelmä ole levinnyt ja ettei siinä ole kellertäviä  karvoja ja ettei syyhelmä näytä muuta ihoa matalammalta,</verse>
        <verse osisID='Lev.13.33'>niin ajakoon sairas hiuksensa tai partansa, kuitenkaan ajamatta  sairasta paikkaa, ja pappi sulkekoon syyhelmää sairastavan sisälle vielä  seitsemäksi päiväksi.</verse>
        <verse osisID='Lev.13.34'>Ja jos pappi seitsemäntenä päivänä tarkastaessaan sairasta paikkaa  huomaa, ettei syyhelmä ole levinnyt ihossa ja ettei se näytä muuta ihoa  matalammalta, julistakoon pappi hänet puhtaaksi; hän pesköön vaatteensa,  ja niin hän on puhdas.</verse>
        <verse osisID='Lev.13.35'>Mutta jos syyhelmä leviää leviämistään ihossa, sen jälkeen kuin  hänet julistettiin puhtaaksi,</verse>
        <verse osisID='Lev.13.36'>ja jos pappi tarkastaessaan häntä huomaa, että syyhelmä on levinnyt  ihossa, älköön pappi enää etsikö kellertäviä karvoja; hän on saastainen.</verse>
        <verse osisID='Lev.13.37'>Mutta jos syyhelmä hänestä näyttää pysyneen entisellään ja jos  siihen on kasvanut mustia karvoja, on syyhelmä parantunut; hän on  puhdas, ja pappi julistakoon hänet puhtaaksi.</verse>
        <verse osisID='Lev.13.38'>Jos miehen tai naisen ihoon tulee pilkkuja, valkoisia pilkkuja,</verse>
        <verse osisID='Lev.13.39'>ja jos pappi tarkastaessaan huomaa vaalenevia, valkoisia pilkkuja  heidän ihossaan, on se vaaratonta valkoista ihottumaa, joka on puhjennut  ihoon; hän on puhdas.</verse>
        <verse osisID='Lev.13.40'>Jos hiukset lähtevät miehen päästä, takaraivosta, on hän takakalju;  hän on puhdas.</verse>
        <verse osisID='Lev.13.41'>Ja jos hiukset lähtevät päästä, ohimoista, on hän otsakalju; hän on  puhdas.</verse>
        <verse osisID='Lev.13.42'>Mutta jos vaaleanpunainen pilkku ilmestyy takaraivon tai otsapuolen  paljaaseen paikkaan, on se pitalia, joka on puhkeamassa takaraivon tai  otsapuolen paljaaseen paikkaan.</verse>
        <verse osisID='Lev.13.43'>Ja jos pappi tarkastaessaan häntä huomaa, että nystyrä takaraivon  tai otsapuolen paljaassa paikassa on vaaleanpunainen näyttäen  samanlaiselta kuin pitali muussa ihossa,</verse>
        <verse osisID='Lev.13.44'>niin mies on pitalinen ja saastainen; pappi julistakoon hänet heti  saastaiseksi hänen päässänsä olevan sairauden tähden.</verse>
        <verse osisID='Lev.13.45'>Joka sairastaa pitalia, hän käyköön rikkirevityissä vaatteissa,  tukka hajallaan ja parta peitettynä ja huutakoon: 'Saastainen,  saastainen!'</verse>
        <verse osisID='Lev.13.46'>Niin kauan kuin sairaus hänessä on, olkoon hän saastainen;  saastaisena hän asukoon yksinänsä, hänen asuinsijansa olkoon leirin  ulkopuolella.</verse>
        <verse osisID='Lev.13.47'>Jos pitalitartuntaa tulee vaatekappaleeseen, olipa vaatekappale  villainen tai pellavainen,</verse>
        <verse osisID='Lev.13.48'>tai kudottuun tai solmustettuun kankaaseen, olipa se pellavaista tai  villaista, tai nahkaan tai mihin nahasta tehtyyn esineeseen tahansa,</verse>
        <verse osisID='Lev.13.49'>ja jos tartunnan paikka näyttää vihertävältä tai punertavalta  vaatekappaleessa tai nahassa tai kudotussa tai solmustetussa kankaassa  tai missä nahasta tehdyssä esineessä tahansa, niin se on pitalia, ja se  on näytettävä papille.</verse>
        <verse osisID='Lev.13.50'>Ja kun pappi on tarkastanut tartunnan paikan, sulkekoon hän  tartutetun sisälle seitsemäksi päiväksi.</verse>
        <verse osisID='Lev.13.51'>Ja jos hän seitsemäntenä päivänä tarkastaessaan tartunnan paikkaa  huomaa, että tarttuma on levinnyt vaatekappaleessa tai kudotussa tai  solmustetussa kankaassa tai nahassa tai missä nahasta tehdyssä esineessä  tahansa, on tarttuma pahanlaatuista pitalia; ne ovat saastaiset.</verse>
        <verse osisID='Lev.13.52'>Ja hän polttakoon vaatekappaleen tai kudotun tai solmustetun  kankaan, olipa se villainen tai pellavainen, tai nahasta tehdyn esineen,  olipa se mikä tahansa, jossa tarttuma on, sillä se on pahanlaatuista  pitalia; kaikki sellainen poltettakoon tulessa.</verse>
        <verse osisID='Lev.13.53'>Mutta jos pappi tarkastaessaan huomaa, ettei tarttuma ole levinnyt  vaatekappaleessa tai kudotussa tai solmustetussa kankaassa tai nahasta  tehdyssä esineessä, olipa se mikä tahansa,</verse>
        <verse osisID='Lev.13.54'>käskeköön pappi pestä esineen, jossa tarttuma on, ja sulkekoon sen  sisälle vielä seitsemäksi päiväksi.</verse>
        <verse osisID='Lev.13.55'>Ja jos pappi tarkastaessaan tartunnan saanutta esinettä, sen jälkeen  kuin se on pesty, huomaa, ettei tarttuma ole muuttunut näöltään, on  esine, vaikka tarttuma ei olekaan levinnyt, saastainen, ja se  poltettakoon tulessa; se on pitalin syömä, olkoon sitten nurjalta tai  oikealta puolelta.</verse>
        <verse osisID='Lev.13.56'>Mutta jos pappi tarkastaessaan huomaa, että tartunnan paikka on  pesemisen jälkeen vaalennut, reväisköön hän sen pois vaatekappaleesta  tai nahasta tai kudotusta tai solmustetusta kankaasta.</verse>
        <verse osisID='Lev.13.57'>Ja jos sitten vielä tarttumaa ilmestyy vaatekappaleeseen tai  kudottuun tai solmustettuun kankaaseen tai mihin nahasta tehtyyn  esineeseen tahansa, on se puhkeavaa pitalia; se esine, jossa tarttuma  on, poltettakoon tulessa.</verse>
        <verse osisID='Lev.13.58'>Mutta vaatekappale tai kudottu tai solmustettu kangas tai mikä  nahasta tehty esine tahansa, josta tarttuma on pesemällä kadonnut,  pestäköön vielä kerran, ja niin se on puhdas."</verse>
        <verse osisID='Lev.13.59'>Tämä on laki pitalitarttumasta vaatekappaleessa, villaisessa tai  pellavaisessa, tai kudotussa tai solmustetussa kankaassa tai missä  nahasta tehdyssä esineessä tahansa, laki niiden puhtaiksi tai  saastaisiksi julistamisesta.</verse>
      </chapter>
      <chapter osisID='Lev.14'>
        <verse osisID='Lev.14.1'>Ja Herra puhui Moosekselle sanoen:</verse>
        <verse osisID='Lev.14.2'>"Tämä olkoon laki pitalitautisen puhdistamispäivästä. Hänet tuotakoon  papin eteen,</verse>
        <verse osisID='Lev.14.3'>ja pappi menköön leirin ulkopuolelle; ja jos pappi tarkastaessaan  pitalista huomaa, että hän on parantunut pitalitaudista,</verse>
        <verse osisID='Lev.14.4'>käskeköön pappi puhdistettavaa varten ottaa kaksi elävää, puhdasta  lintua, setripuuta, helakanpunaista lankaa ja isoppikorren.</verse>
        <verse osisID='Lev.14.5'>Ja pappi käskeköön teurastaa toisen linnun saviastian päällä, jossa  on raikasta vettä.</verse>
        <verse osisID='Lev.14.6'>Sitten hän ottakoon sen elävän linnun ynnä setripuun, helakanpunaisen  langan ja isoppikorren ja kastakoon ne ynnä elävän linnun sen linnun  vereen, joka teurastettiin raikkaan veden päällä,</verse>
        <verse osisID='Lev.14.7'>ja pirskoittakoon sitä seitsemän kertaa siihen, joka on pitalista  puhdistettava; ja puhdistettuaan hänet hän päästäköön sen elävän linnun  lentämään kedolle.</verse>
        <verse osisID='Lev.14.8'>Ja puhdistettava pesköön vaatteensa, ajakoon kaikki hiuksensa ja  peseytyköön vedessä, niin hän on puhdas. Sen jälkeen hän saa mennä  leiriin; asukoon kuitenkin ulkona teltastansa seitsemän päivää.</verse>
        <verse osisID='Lev.14.9'>Seitsemäntenä päivänä hän ajakoon kaikki hiukset päästänsä, partansa  ja kulmakarvansa: kaikki karvat hän ajakoon; pesköön sitten vaatteensa  ja pesköön ruumiinsa vedessä, niin hän on puhdas.</verse>
        <verse osisID='Lev.14.10'>Ja kahdeksantena päivänä hän ottakoon kaksi virheetöntä karitsaa ja  virheettömän, vuoden vanhan uuhikaritsan sekä kolme kymmenennestä  lestyjä jauhoja, joihin on sekoitettu öljyä, ruokauhriksi, ja yhden  loog-mitan öljyä.</verse>
        <verse osisID='Lev.14.11'>Ja puhdistusta toimittava pappi asettakoon puhdistettavan henkilön  ja nämä esineet Herran eteen ilmestysmajan ovelle.</verse>
        <verse osisID='Lev.14.12'>Sitten pappi ottakoon toisen karitsan ja tuokoon sen vikauhriksi  ynnä loog-mitan öljyä, ja toimittakoon niiden heilutuksen Herran edessä.</verse>
        <verse osisID='Lev.14.13'>Ja niin hän teurastakoon karitsan siinä paikassa, jossa syntiuhri-  ja polttouhriteuraat teurastetaan, pyhässä paikassa; sillä vikauhri on,  niinkuin syntiuhrikin, papin oma, se on korkeasti-pyhä.</verse>
        <verse osisID='Lev.14.14'>Ja pappi ottakoon vikauhrin verta ja sivelköön sitä puhdistettavan  oikeaan korvanlehteen sekä oikean käden peukaloon ja oikean jalan  isoonvarpaaseen.</verse>
        <verse osisID='Lev.14.15'>Senjälkeen pappi ottakoon öljyä loog-mitasta ja kaatakoon sitä  vasempaan käteensä,</verse>
        <verse osisID='Lev.14.16'>ja pappi kastakoon oikean kätensä etusormen öljyyn, jota on hänen  vasemmassa kädessään, ja pirskoittakoon öljyä sormellansa seitsemän  kertaa Herran edessä.</verse>
        <verse osisID='Lev.14.17'>Ja käteensä jäänyttä öljyä pappi sivelköön puhdistettavan oikeaan  korvanlehteen sekä oikean käden peukaloon ja oikean jalan  isoonvarpaaseen vikauhrin veren päälle.</verse>
        <verse osisID='Lev.14.18'>Ja käteensä vielä jääneen öljyn pappi sivelköön puhdistettavan  päähän; näin pappi toimittakoon hänelle sovituksen Herran edessä.</verse>
        <verse osisID='Lev.14.19'>Sitten pappi uhratkoon syntiuhrin ja toimittakoon puhdistettavalle  sovituksen hänen saastaisuudestansa, ja senjälkeen hän teurastakoon  polttouhriteuraan.</verse>
        <verse osisID='Lev.14.20'>Ja pappi uhratkoon polttouhrin ja ruokauhrin alttarilla, ja kun  pappi näin on toimittanut hänelle sovituksen, on hän puhdas.</verse>
        <verse osisID='Lev.14.21'>Mutta jos hän on köyhä eikä saa hankituksi niin paljoa, ottakoon  vain yhden karitsan vikauhriksi, heilutettavaksi, toimittaakseen  itsellensä sovituksen, sekä vain yhden kymmenenneksen lestyjä jauhoja,  joihin on sekoitettu öljyä, ruokauhriksi, ja loog-mitan öljyä,</verse>
        <verse osisID='Lev.14.22'>sekä kaksi metsäkyyhkystä tai kaksi kyyhkysenpoikaa, mikäli hän on  saanut ne hankituksi; toinen olkoon syntiuhriksi ja toinen  polttouhriksi.</verse>
        <verse osisID='Lev.14.23'>Ja hän vieköön ne papille puhdistustaan varten kahdeksantena  päivänä, ilmestysmajan ovelle Herran eteen.</verse>
        <verse osisID='Lev.14.24'>Ja pappi ottakoon vikauhrikaritsan ja loog-mitan öljyä, ja pappi  toimittakoon niiden heilutuksen Herran edessä,</verse>
        <verse osisID='Lev.14.25'>ja vikauhrikaritsa teurastettakoon, ja pappi ottakoon vikauhrin  verta ja sivelköön sitä puhdistettavan oikeaan korvanlehteen sekä oikean  käden peukaloon ja oikean jalan isoonvarpaaseen.</verse>
        <verse osisID='Lev.14.26'>Sitten pappi kaatakoon öljyä vasempaan käteensä,</verse>
        <verse osisID='Lev.14.27'>ja pappi pirskoittakoon oikealla etusormellaan öljyä, jota on hänen  vasemmassa kädessään, seitsemän kertaa Herran edessä.</verse>
        <verse osisID='Lev.14.28'>Ja käteensä jäänyttä öljyä pappi sivelköön puhdistettavan oikeaan  korvanlehteen sekä oikean käden peukaloon ja oikean jalan  isoonvarpaaseen, siihen paikkaan, missä on vikauhrin verta.</verse>
        <verse osisID='Lev.14.29'>Ja käteensä vielä jääneen öljyn pappi sivelköön puhdistettavan  päähän toimittaakseen hänelle sovituksen Herran edessä.</verse>
        <verse osisID='Lev.14.30'>Ja hän uhratkoon toisen niistä metsäkyyhkysistä tai  kyyhkysenpojista, jotka hän on hankkinut,</verse>
        <verse osisID='Lev.14.31'>mikäli on saanut ne hankituiksi, toisen syntiuhriksi ja toisen  polttouhriksi ruokauhrin ohella. Näin pappi toimittakoon  puhdistettavalle sovituksen Herran edessä."</verse>
        <verse osisID='Lev.14.32'>Tämä on laki pitalitautia sairastavasta, joka ei saa hankituksi  puhdistukseensa sitä, mikä on säädetty.</verse>
        <verse osisID='Lev.14.33'>Ja Herra puhui Moosekselle ja Aaronille sanoen:</verse>
        <verse osisID='Lev.14.34'>"Kun te tulette Kanaanin maahan, jonka minä annan teille  perintömaaksi, ja minä sallin pitalin tarttua johonkin taloon siinä  maassa, jonka te saatte perintömaaksenne,</verse>
        <verse osisID='Lev.14.35'>niin talon omistaja menköön ja ilmoittakoon sen papille sanoen:  'Minun talooni näyttää ilmestyneen jotakin pitalitarttuman tapaista'.</verse>
        <verse osisID='Lev.14.36'>Ja pappi käskeköön tyhjentää talon, ennenkuin menee tarkastamaan  tarttumaa, ettei kaikki, mitä talossa on, tulisi saastaiseksi; sitten  pappi menköön tarkastamaan taloa.</verse>
        <verse osisID='Lev.14.37'>Ja jos hän tarkastaessaan tarttumaa näkee tartunnan paikassa talon  seinissä vihertäviä tai punertavia syvennyksiä, jotka näyttävät muuta  seinää matalammilta,</verse>
        <verse osisID='Lev.14.38'>menköön pappi talosta ulos talon ovelle ja sulkekoon talon  seitsemäksi päiväksi.</verse>
        <verse osisID='Lev.14.39'>Ja jos pappi palattuaan seitsemäntenä päivänä tarkastaessaan huomaa  tarttuman levinneen talon seinissä,</verse>
        <verse osisID='Lev.14.40'>käskeköön hän murtaa pois ne kivet, joissa tarttuma on, ja heittää  ne ulos kaupungista saastaiseen paikkaan.</verse>
        <verse osisID='Lev.14.41'>Ja talo kaavittakoon sisältä ympärinsä puhtaaksi, ja kaavittu savi  heitettäköön ulos kaupungista saastaiseen paikkaan.</verse>
        <verse osisID='Lev.14.42'>Ja otettakoon toisia kiviä ja pantakoon entisten kivien sijaan, ja  otettakoon toista savea ja savettakoon talo sillä.</verse>
        <verse osisID='Lev.14.43'>Jos tarttuma taas ilmestyy taloon, sen jälkeen kuin kivet ovat  murretut pois ja talo on puhtaaksi kaavittu ja uudestaan savettu,</verse>
        <verse osisID='Lev.14.44'>menköön pappi sisälle, ja jos hän tarkastaessaan huomaa tarttuman  levinneen talossa, niin on talossa pahanlaatuinen pitali; se on  saastainen.</verse>
        <verse osisID='Lev.14.45'>Sentähden se talo revittäköön, sekä sen kivet että puuaineet ja  kaikki sen savi, ja vietäköön ne ulos kaupungista saastaiseen paikkaan.</verse>
        <verse osisID='Lev.14.46'>Ja se, joka on käynyt talossa sinä aikana, jona sen oli oltava  suljettuna, olkoon saastainen iltaan asti.</verse>
        <verse osisID='Lev.14.47'>Ja se, joka siinä talossa on maannut, pesköön vaatteensa, ja se,  joka siinä talossa on syönyt, pesköön vaatteensa.</verse>
        <verse osisID='Lev.14.48'>Mutta jos pappi menee sisälle ja tarkastaessaan huomaa, ettei  tarttuma ole levinnyt talossa, sen jälkeen kuin talo on savettu, niin  julistakoon pappi talon puhtaaksi, sillä tarttuma on hävinnyt.</verse>
        <verse osisID='Lev.14.49'>Ja hän ottakoon talon puhdistamiseksi kaksi lintua, setripuuta,  helakanpunaista lankaa ja isoppikorren.</verse>
        <verse osisID='Lev.14.50'>Ja teurastakoon toisen linnun saviastian päällä, jossa on raikasta  vettä.</verse>
        <verse osisID='Lev.14.51'>Ja ottakoon setripuun, isoppikorren ja helakanpunaisen langan ja  elävän linnun, kastakoon ne teurastetun linnun vereen ja raikkaaseen  veteen ja pirskoittakoon sitä taloon seitsemän kertaa.</verse>
        <verse osisID='Lev.14.52'>Näin hän puhdistakoon talon linnun verellä ja raikkaalla vedellä,  elävällä linnulla, setripuulla, isoppikorrella ja helakanpunaisella  langalla.</verse>
        <verse osisID='Lev.14.53'>Ja sitten hän päästäköön elävän linnun lentämään ulkopuolelle  kaupunkia kedolle. Kun hän näin on toimittanut talolle sovituksen, on se  puhdas."</verse>
        <verse osisID='Lev.14.54'>Tämä on laki kaikkinaisesta pitalitaudista ja syyhelmästä,</verse>
        <verse osisID='Lev.14.55'>pitalista vaatteissa ja taloissa,</verse>
        <verse osisID='Lev.14.56'>nystyröistä, ihottumista ja vaaleista pilkuista,</verse>
        <verse osisID='Lev.14.57'>neuvoksi siitä, milloin mikin on saastainen, milloin puhdas.  Tämä  on laki pitalista.</verse>
      </chapter>
      <chapter osisID='Lev.15'>
        <verse osisID='Lev.15.1'>Ja Herra puhui Moosekselle ja Aaronille sanoen:</verse>
        <verse osisID='Lev.15.2'>"Puhukaa israelilaisille ja sanokaa heille: Jos jollakin, kenellä  tahansa, on elimestään liman vuoto, on hänen vuotonsa saastainen.</verse>
        <verse osisID='Lev.15.3'>Hänen vuotonsa saastaisuus on sellainen, että hän, niin hyvin  silloin, kun hänen elimestään vuotaa, kuin silloin, kun hänen elimensä  pidättää vuodon, on saastainen.</verse>
        <verse osisID='Lev.15.4'>Jokainen vuode, jossa vuotoa sairastava lepää, tulee saastaiseksi, ja  jokainen istuin, jolla hän istuu, tulee saastaiseksi.</verse>
        <verse osisID='Lev.15.5'>Ja se, joka koskee hänen vuoteeseensa, pesköön vaatteensa ja  peseytyköön vedessä ja olkoon saastainen iltaan asti.</verse>
        <verse osisID='Lev.15.6'>Ja se, joka istuu istuimelle, jolla vuotoa sairastava on istunut,  pesköön vaatteensa ja peseytyköön vedessä ja olkoon saastainen iltaan  asti.</verse>
        <verse osisID='Lev.15.7'>Ja se, joka koskee vuotoa sairastavan ruumiiseen, pesköön vaatteensa  ja peseytyköön vedessä ja olkoon saastainen iltaan asti.</verse>
        <verse osisID='Lev.15.8'>Ja jos vuotoa sairastava sylkee puhtaan ihmisen päälle, niin tämä  pesköön vaatteensa ja peseytyköön vedessä ja olkoon saastainen iltaan  asti.</verse>
        <verse osisID='Lev.15.9'>Ja jokainen satula, jossa vuotoa sairastava ratsastaa, tulee  saastaiseksi.</verse>
        <verse osisID='Lev.15.10'>Ja jokainen, joka koskee mihin hyvänsä, mikä on ollut hänen allaan,  olkoon saastainen iltaan asti; ja joka sellaista kantaa, pesköön  vaatteensa ja peseytyköön vedessä ja olkoon saastainen iltaan asti.</verse>
        <verse osisID='Lev.15.11'>Ja jokainen, johon vuotoa sairastava koskee, ennenkuin on huuhtonut  kätensä vedessä, pesköön vaatteensa ja peseytyköön vedessä ja olkoon  saastainen iltaan asti.</verse>
        <verse osisID='Lev.15.12'>Ja saviastia, johon vuotoa sairastava koskee, rikottakoon; mutta  jokainen puuastia huuhdottakoon vedessä.</verse>
        <verse osisID='Lev.15.13'>Ja kun vuotoa sairastava tulee puhtaaksi vuodostansa, niin hän  laskekoon puhtaaksi-tulemisestaan seitsemän päivää ja sitten pesköön  vaatteensa ja pesköön ruumiinsa raikkaassa vedessä, niin hän on puhdas.</verse>
        <verse osisID='Lev.15.14'>Ja kahdeksantena päivänä hän ottakoon kaksi metsäkyyhkystä tai kaksi  kyyhkysenpoikaa ja tulkoon Herran eteen ilmestysmajan ovelle ja antakoon  ne papille.</verse>
        <verse osisID='Lev.15.15'>Ja pappi uhratkoon ne, toisen syntiuhriksi ja toisen polttouhriksi.  Näin pappi toimittakoon Herran edessä hänelle sovituksen hänen  vuodostansa.</verse>
        <verse osisID='Lev.15.16'>Kun miehellä on ollut siemenvuoto, pesköön hän koko ruumiinsa  vedessä ja olkoon saastainen iltaan asti.</verse>
        <verse osisID='Lev.15.17'>Ja jokainen vaatekappale ja jokainen nahka, johon siemenvuotoa on  tullut, pestäköön vedessä ja olkoon saastainen iltaan asti.</verse>
        <verse osisID='Lev.15.18'>Ja kun mies on maannut naisen kanssa ja vuodattanut siemenensä,  peseytykööt he vedessä ja olkoot saastaiset iltaan asti.</verse>
        <verse osisID='Lev.15.19'>Ja kun naisella on vuoto, niin että verta vuotaa hänen ruumiistansa,  olkoon hän kuukautistilassaan seitsemän päivää, ja jokainen, joka häneen  koskee, olkoon saastainen iltaan asti.</verse>
        <verse osisID='Lev.15.20'>Ja kaikki, minkä päällä hän lepää kuukautistilansa aikana, tulee  saastaiseksi, ja kaikki, minkä päällä hän istuu, tulee saastaiseksi.</verse>
        <verse osisID='Lev.15.21'>Ja jokainen, joka hänen vuoteeseensa koskee, pesköön vaatteensa ja  peseytyköön vedessä ja olkoon saastainen iltaan asti.</verse>
        <verse osisID='Lev.15.22'>Ja jokainen, joka koskee istuimeen, mihin hyvänsä, jolla hän on  istunut, pesköön vaatteensa ja peseytyköön vedessä ja olkoon saastainen  iltaan asti.</verse>
        <verse osisID='Lev.15.23'>Ja jos joku koskee esineeseen, joka on hänen vuoteellaan tai  istuimella, jolla hän on istunut, olkoon saastainen iltaan asti.</verse>
        <verse osisID='Lev.15.24'>Ja jos mies makaa hänen kanssaan ja hänen kuukautistansa tulee hänen  päällensä, olkoon hän saastainen seitsemän päivää, ja jokainen vuode,  jossa hän lepää, tulee saastaiseksi.</verse>
        <verse osisID='Lev.15.25'>Jos naisen verenvuoto kestää kauan aikaa, vaikka ei ole hänen  kuukautisaikansa, tahi jos se jatkuu hänen kuukautisaikansa ohitse,  pidettäköön hänet koko vuotonsa ajan saastaisena, niinkuin hänen  kuukautisaikanaankin; hän on saastainen.</verse>
        <verse osisID='Lev.15.26'>Jokaisesta vuoteesta, jossa hän lepää vuotonsa aikana, olkoon  voimassa, mitä on säädetty hänen kuukautisaikana käyttämästään  vuoteesta; ja jokainen istuin, jolla hän istuu, tulee saastaiseksi  niinkuin hänen kuukautisaikanaankin.</verse>
        <verse osisID='Lev.15.27'>Ja jokainen, joka niihin koskee, tulee saastaiseksi; hän pesköön  vaatteensa ja peseytyköön vedessä ja olkoon saastainen iltaan asti.</verse>
        <verse osisID='Lev.15.28'>Mutta kun hän tulee puhtaaksi vuodostansa, laskekoon seitsemän  päivää, ja sitten hän on puhdas.</verse>
        <verse osisID='Lev.15.29'>Ja kahdeksantena päivänä hän ottakoon kaksi metsäkyyhkystä tai kaksi  kyyhkysenpoikaa ja tuokoon ne papille, ilmestysmajan ovelle.</verse>
        <verse osisID='Lev.15.30'>Ja pappi uhratkoon toisen syntiuhriksi ja toisen polttouhriksi. Näin  pappi toimittakoon Herran edessä hänelle sovituksen hänen saastaisesta  vuodostaan.</verse>
        <verse osisID='Lev.15.31'>Näin teidän on varoitettava israelilaisia saastaisuudesta, etteivät  he saastaisuudessansa kuolisi, jos saastuttavat minun asumukseni, joka  on heidän keskellänsä."</verse>
        <verse osisID='Lev.15.32'>Tämä on laki miehestä, joka sairastaa vuotoa, ja miehestä, jolla on  siemenvuoto ja joka tulee siitä saastaiseksi,</verse>
        <verse osisID='Lev.15.33'>ja naisesta, jolla on kuukautisensa, ja miehestä ja naisesta, jotka  sairastavat jotakin vuotoa, sekä miehestä, joka makaa saastaisen naisen  kanssa.</verse>
      </chapter>
      <chapter osisID='Lev.16'>
        <verse osisID='Lev.16.1'>Ja Herra puhui Moosekselle, sen jälkeen kuin kaksi Aaronin poikaa oli  kuollut, joita kuolema kohtasi, kun he astuivat Herran eteen.</verse>
        <verse osisID='Lev.16.2'>Ja Herra sanoi Moosekselle: "Sano veljellesi Aaronille: älköön hän  joka aika menkö pyhimpään, esiripun sisäpuolelle, armoistuimen eteen,  joka on arkin päällä, ettei hän kuolisi; sillä minä ilmestyn pilvessä  armoistuimen kohdalla.</verse>
        <verse osisID='Lev.16.3'>Mutta näin Aaron menköön pyhimpään: hänellä olkoon mukanaan mullikka  syntiuhriksi ja oinas polttouhriksi;</verse>
        <verse osisID='Lev.16.4'>ja hän pukekoon pyhän pellava-ihokkaan yllensä, peittäköön häpynsä  pellavakaatioilla, vyöttäköön itsensä pellavavyöllä ja pankoon  pellavaisen käärelakin päähänsä. Nämä ovat pyhät vaatteet; ja hän  pesköön ruumiinsa vedessä ja pukekoon ne yllensä.</verse>
        <verse osisID='Lev.16.5'>Ja hän ottakoon israelilaisten seurakunnalta kaksi kaurista  syntiuhriksi ja yhden oinaan polttouhriksi.</verse>
        <verse osisID='Lev.16.6'>Ja Aaron tuokoon oman syntiuhrimullikkansa ja toimittakoon sovituksen  itsellensä ja perheellensä.</verse>
        <verse osisID='Lev.16.7'>Sitten hän ottakoon ne kaksi kaurista ja asettakoon ne Herran eteen  ilmestysmajan ovelle.</verse>
        <verse osisID='Lev.16.8'>Ja Aaron heittäköön arpaa niistä kahdesta kauriista: toisen arvan  Herralle ja toisen Asaselille.</verse>
        <verse osisID='Lev.16.9'>Ja Aaron tuokoon sen kauriin, jonka arpa määräsi Herralle, ja  uhratkoon sen syntiuhriksi.</verse>
        <verse osisID='Lev.16.10'>Mutta se kauris, jonka arpa määräsi Asaselille, asetettakoon elävänä  Herran eteen, että sille toimitettaisiin sovitus ja se sitten  päästettäisiin erämaahan Asaselille.</verse>
        <verse osisID='Lev.16.11'>Senjälkeen Aaron tuokoon oman syntiuhrimullikkansa ja toimittakoon  sovituksen itsellensä ja perheellensä ja teurastakoon oman  syntiuhrimullikkansa.</verse>
        <verse osisID='Lev.16.12'>Ja hän ottakoon hiilipannun täyteen tulisia hiiliä alttarilta, joka  on Herran edessä, ja kahmalonsa täyteen survottua hyvänhajuista  suitsuketta ja vieköön ne esiripun sisäpuolelle.</verse>
        <verse osisID='Lev.16.13'>Ja hän pankoon suitsukkeen tulen päälle Herran eteen, niin että  suitsutus pilvenä peittää lain arkin päällä olevan armoistuimen, ettei  hän kuolisi.</verse>
        <verse osisID='Lev.16.14'>Ja hän ottakoon mullikan verta ja pirskoittakoon sitä sormellansa  armoistuimen etupuolelle; ja armoistuimen eteen hän pirskoittakoon  sormellansa verta seitsemän kertaa.</verse>
        <verse osisID='Lev.16.15'>Sitten hän teurastakoon kansan syntiuhrikauriin ja vieköön sen verta  esiripun sisäpuolelle ja tehköön sen verellä, niinkuin hän teki mullikan  verellä: pirskoittakoon sitä armoistuimelle ja armoistuimen eteen.</verse>
        <verse osisID='Lev.16.16'>Ja näin hän toimittakoon pyhäkölle sovituksen israelilaisten  saastaisuudesta ja heidän rikoksistaan, olivatpa heidän syntinsä  minkälaiset tahansa; näin hän tehköön myös ilmestysmajalle, joka on  heidän tykönänsä, keskellä heidän saastaisuuttansa.</verse>
        <verse osisID='Lev.16.17'>Älköön yhtään ihmistä olko ilmestysmajassa, kun hän tulee  toimittamaan sovitusta pyhimmässä, siihen saakka kunnes hän sieltä  lähtee ja on toimittanut itsellensä ja perheellensä ja koko Israelin  seurakunnalle sovituksen.</verse>
        <verse osisID='Lev.16.18'>Sitten hän lähteköön sieltä alttarin ääreen, joka on Herran edessä,  ja toimittakoon sille sovituksen; ja hän ottakoon mullikan verta ja  kauriin verta ja sivelköön sitä alttarin sarviin yltympäri.</verse>
        <verse osisID='Lev.16.19'>Ja hän pirskoittakoon sormellansa sen päälle verta seitsemän kertaa  ja puhdistakoon ja pyhittäköön sen israelilaisten saastaisuudesta.</verse>
        <verse osisID='Lev.16.20'>Ja kun hän on loppuun toimittanut pyhäkön ja ilmestysmajan ja  alttarin sovittamisen, tuokoon hän sen elävän kauriin.</verse>
        <verse osisID='Lev.16.21'>Ja Aaron laskekoon molemmat kätensä elävän kauriin pään päälle ja  tunnustakoon siinä kaikki israelilaisten pahat teot ja kaikki heidän  rikkomuksensa, olipa heillä mitä syntejä tahansa, ja pankoon ne kauriin  pään päälle ja lähettäköön sen, sitä varten varatun miehen viemänä,  erämaahan.</verse>
        <verse osisID='Lev.16.22'>Näin kauris kantakoon kaikki heidän pahat tekonsa autioon seutuun;  ja kauris päästettäköön erämaahan.</verse>
        <verse osisID='Lev.16.23'>Ja Aaron menköön ilmestysmajaan ja riisukoon yltänsä  pellavavaatteet, jotka hän oli pukenut päälleen mennessänsä pyhäkköön,  ja jättäköön ne sinne.</verse>
        <verse osisID='Lev.16.24'>Ja hän pesköön pyhässä paikassa ruumiinsa vedessä ja pukekoon ylleen  omat vaatteensa; sitten hän lähteköön sieltä ja uhratkoon sekä oman  polttouhrinsa että kansan polttouhrin ja toimittakoon niin sekä  itsellensä että kansalle sovituksen.</verse>
        <verse osisID='Lev.16.25'>Ja syntiuhrin rasvan hän polttakoon alttarilla.</verse>
        <verse osisID='Lev.16.26'>Ja se, joka päästi kauriin Asaselille, pesköön vaatteensa ja pesköön  ruumiinsa vedessä, ja sitten hän tulkoon leiriin.</verse>
        <verse osisID='Lev.16.27'>Ja syntiuhrimullikka ja syntiuhrikauris, joiden veri tuotiin  sovitukseksi pyhäkköön, vietäköön leirin ulkopuolelle, ja niiden nahka,  liha ja rapa poltettakoon tulessa.</verse>
        <verse osisID='Lev.16.28'>Ja se, joka ne polttaa, pesköön vaatteensa ja pesköön ruumiinsa  vedessä, ja sitten hän tulkoon leiriin.</verse>
        <verse osisID='Lev.16.29'>Tämä olkoon teille ikuinen säädös: seitsemännessä kuussa, kuukauden  kymmenentenä päivänä, kurittakaa itseänne paastolla älkääkä yhtäkään  askaretta toimittako, älköön maassa syntynyt älköönkä muukalainen, joka  asuu teidän keskellänne.</verse>
        <verse osisID='Lev.16.30'>Sillä sinä päivänä toimitetaan teille sovitus teidän  puhdistamiseksenne; kaikista synneistänne te tulette puhtaiksi Herran  edessä.</verse>
        <verse osisID='Lev.16.31'>Se olkoon teille levon päivä, kurittakaa silloin itseänne paastolla;  se olkoon ikuinen säädös.</verse>
        <verse osisID='Lev.16.32'>Ja sovituksen toimittakoon se pappi, joka on voideltu ja joka on  vihitty papinvirkaan isänsä sijaan; hän pukekoon yllensä  pellavavaatteet, pyhät vaatteet,</verse>
        <verse osisID='Lev.16.33'>ja toimittakoon sovituksen kaikkeinpyhimmälle ja sovituksen  ilmestysmajalle ja alttarille sekä sovituksen myös papeille ja kaikelle  seurakunnan kansalle.</verse>
        <verse osisID='Lev.16.34'>Tämä olkoon teille ikuinen säädös, että toimitatte israelilaisille  sovituksen kaikista heidän synneistänsä kerran vuodessa." Ja hän teki,  niinkuin Herra oli Moosekselle käskyn antanut.</verse>
      </chapter>
      <chapter osisID='Lev.17'>
        <verse osisID='Lev.17.1'>Ja Herra puhui Moosekselle sanoen:</verse>
        <verse osisID='Lev.17.2'>"Puhu Aaronille ja hänen pojillensa ja kaikille israelilaisille ja  sano heille: Näin on Herra käskenyt sanoen:</verse>
        <verse osisID='Lev.17.3'>Kuka ikinä Israelin heimosta teurastaa härän tai karitsan tai vuohen  leirissä tai leirin ulkopuolella</verse>
        <verse osisID='Lev.17.4'>eikä tuo sitä ilmestysmajan ovelle antaaksensa sen uhrilahjana  Herralle Herran asumuksen edessä, hänet pidettäköön vereen vikapäänä;  hän on vuodattanut verta, ja se mies hävitettäköön kansastansa.</verse>
        <verse osisID='Lev.17.5'>Sentähden israelilaiset tuokoot uhriteuraansa, jotka he ovat  teurastaneet kedolla, Herran eteen ilmestysmajan ovelle, papille, ja  siellä uhratkoot ne yhteysuhriksi Herralle.</verse>
        <verse osisID='Lev.17.6'>Ja pappi vihmokoon veren Herran alttarille ilmestysmajan oven edessä  ja polttakoon rasvan suloiseksi tuoksuksi Herralle.</verse>
        <verse osisID='Lev.17.7'>Ja älkööt he enää uhratko uhrejansa metsänpeikoille, joiden jäljessä  he haureudessa kulkevat. Tämä olkoon heille ikuinen säädös sukupolvesta  sukupolveen.</verse>
        <verse osisID='Lev.17.8'>Ja sano heille: Kuka ikinä Israelin heimosta tai muukalaisista, jotka  asuvat teidän keskellänne, uhraa polttouhrin tai teurasuhrin</verse>
        <verse osisID='Lev.17.9'>eikä tuo sitä ilmestysmajan ovelle, Herralle uhrattavaksi, se mies  hävitettäköön kansastansa.</verse>
        <verse osisID='Lev.17.10'>Kuka ikinä Israelin heimosta tai muukalaisista, jotka asuvat teidän  keskellänne, syö verta, mitä tahansa, sitä ihmistä vastaan, joka verta  syö, minä käännän kasvoni ja hävitän hänet kansastansa.</verse>
        <verse osisID='Lev.17.11'>Sillä lihan sielu on veressä, ja minä olen sen teille antanut  alttarille, että se tuottaisi teille sovituksen; sillä veri tuottaa  sovituksen, koska sielu on siinä.</verse>
        <verse osisID='Lev.17.12'>Sentähden minä olen sanonut israelilaisille: Älköön kukaan teistä  syökö verta; älköön myöskään muukalainen, joka asuu teidän keskellänne,  syökö verta.</verse>
        <verse osisID='Lev.17.13'>Ja kuka ikinä Israelin heimosta tai muukalaisista, jotka asuvat  teidän keskellänne, saa pyydystetyksi syötävän metsäeläimen tai linnun,  hän vuodattakoon sen veren maahan ja peittäköön multaan.</verse>
        <verse osisID='Lev.17.14'>Sillä kaiken lihan sielu on sen veri, jossa sen sielu on; sentähden  minä sanon israelilaisille: Älkää syökö minkään lihan verta. Sillä  kaiken lihan sielu on sen veri; jokainen, joka sitä syö, hävitettäköön.</verse>
        <verse osisID='Lev.17.15'>Ja jokainen, olipa hän maassa syntynyt tai muukalainen, joka syö  itsestään kuollutta tai kuoliaaksi raadeltua eläintä, pesköön vaatteensa  ja peseytyköön vedessä ja olkoon saastainen iltaan asti; niin hän tulee  puhtaaksi.</verse>
        <verse osisID='Lev.17.16'>Mutta jos hän ei pese vaatteitansa eikä pese ruumistansa, joutuu hän  syynalaiseksi."</verse>
      </chapter>
      <chapter osisID='Lev.18'>
        <verse osisID='Lev.18.1'>Ja Herra puhui Moosekselle sanoen:</verse>
        <verse osisID='Lev.18.2'>"Puhu israelilaisille ja sano heille: Minä olen Herra, teidän  Jumalanne.</verse>
        <verse osisID='Lev.18.3'>Älkää tehkö, niinkuin tehdään Egyptin maassa, jossa te asuitte,  älkääkä tehkö, niinkuin tehdään Kanaanin maassa, johon minä teidät vien;  älkää vaeltako heidän tapojensa mukaan.</verse>
        <verse osisID='Lev.18.4'>Vaan seuratkaa minun säädöksiäni ja noudattakaa minun käskyjäni  vaeltaaksenne niiden mukaan. Minä olen Herra, teidän Jumalanne.</verse>
        <verse osisID='Lev.18.5'>Noudattakaa minun käskyjäni ja säädöksiäni, sillä se ihminen, joka ne  pitää, on niistä elävä. Minä olen Herra.</verse>
        <verse osisID='Lev.18.6'>Älköön kukaan teistä ryhtykö veriheimolaiseensa paljastaakseen hänen  häpyänsä. Minä olen Herra.</verse>
        <verse osisID='Lev.18.7'>Isäsi häpyä ja äitisi häpyä älä paljasta. Hän on sinun äitisi, älä  hänen häpyänsä paljasta.</verse>
        <verse osisID='Lev.18.8'>Älä paljasta äitipuolesi häpyä, se on sinun isäsi häpy.</verse>
        <verse osisID='Lev.18.9'>Älä paljasta sisaresi häpyä, olipa hän isäsi tytär tai äitisi tytär,  kotona tai ulkona syntynyt; älä paljasta heidän häpyänsä.</verse>
        <verse osisID='Lev.18.10'>Älä paljasta poikasi tyttären tai tyttäresi tyttären häpyä, sillä se  on sinun oma häpysi.</verse>
        <verse osisID='Lev.18.11'>Älä paljasta äitipuolesi tyttären häpyä, tyttären, joka on sinun  isällesi syntynyt; hän on sinun sisaresi.</verse>
        <verse osisID='Lev.18.12'>Älä paljasta isäsi sisaren häpyä; hän on sinun isäsi  veriheimolainen.</verse>
        <verse osisID='Lev.18.13'>Älä paljasta äitisi sisaren häpyä, sillä hän on sinun äitisi  veriheimolainen.</verse>
        <verse osisID='Lev.18.14'>Älä paljasta setäsi häpyä, älä ryhdy hänen vaimoonsa; hän on sinun  tätisi.</verse>
        <verse osisID='Lev.18.15'>Älä paljasta miniäsi häpyä; hän on sinun poikasi vaimo, älä paljasta  hänen häpyänsä.</verse>
        <verse osisID='Lev.18.16'>Älä paljasta veljesi vaimon häpyä; se on sinun veljesi häpy.</verse>
        <verse osisID='Lev.18.17'>Älä paljasta vaimon ja hänen tyttärensä häpyä, äläkä ota vaimoksi  hänen poikansa tytärtä tai tyttärensä tytärtä paljastaaksesi hänen  häpyänsä, sillä he ovat veriheimolaisia; se on sukurutsausta.</verse>
        <verse osisID='Lev.18.18'>Älä ota vaimosi eläessä hänen sisartansa vaimoksesi ja paljasta  hänen häpyänsä, sillä se tuo riidan.</verse>
        <verse osisID='Lev.18.19'>Älä ryhdy vaimoon paljastaaksesi hänen häpyänsä, kun hän on  saastainen kuukautisaikanansa.</verse>
        <verse osisID='Lev.18.20'>Älä makaa lähimmäisesi vaimon kanssa, ettet siten itseäsi  saastuttaisi.</verse>
        <verse osisID='Lev.18.21'>Älä anna lapsiasi poltettaviksi uhrina Molokille, ettet häpäisisi  Jumalasi nimeä. Minä olen Herra.</verse>
        <verse osisID='Lev.18.22'>Älä makaa miehenpuolen kanssa, niinkuin naisen kanssa maataan; se on  kauhistus.</verse>
        <verse osisID='Lev.18.23'>Älä sekaannu mihinkään eläimeen, ettet siten itseäsi saastuttaisi.  Älköönkä nainen tarjoutuko eläimelle pariutuaksensa sen kanssa; se on  iljettävyys.</verse>
        <verse osisID='Lev.18.24'>Älkää saastuttako itseänne millään näistä, sillä näillä kaikilla  ovat itsensä saastuttaneet ne kansat, jotka minä karkoitan teidän  tieltänne.</verse>
        <verse osisID='Lev.18.25'>Ja maa tuli saastaiseksi, ja minä kostin sille sen pahat teot, niin  että maa oksensi ulos asujamensa.</verse>
        <verse osisID='Lev.18.26'>Sentähden noudattakaa minun käskyjäni ja säädöksiäni älkääkä mitään  näistä kauhistuksista tehkö, älköön maassa syntynyt älköönkä  muukalainen, joka asuu teidän keskellänne -</verse>
        <verse osisID='Lev.18.27'>sillä kaikkia näitä kauhistuksia ovat tehneet tämän maan asukkaat,  jotka olivat ennen teitä, niin että maa tuli saastaiseksi -</verse>
        <verse osisID='Lev.18.28'>ettei maa teitäkin oksentaisi, jos te sen saastutatte, niinkuin se  on oksentanut ulos sen kansan, joka oli ennen teitä.</verse>
        <verse osisID='Lev.18.29'>Sillä jokainen, joka tekee minkä tahansa näistä kauhistuksista,  hävitettäköön kansastansa, kaikki, jotka semmoista tekevät.</verse>
        <verse osisID='Lev.18.30'>Sentähden noudattakaa minun määräyksiäni, ettette seuraisi niitä  kauhistavia tapoja, joita on seurattu ennen teitä, ettekä saastuttaisi  itseänne niillä. Minä olen Herra, teidän Jumalanne."</verse>
      </chapter>
      <chapter osisID='Lev.19'>
        <verse osisID='Lev.19.1'>Ja Herra puhui Moosekselle sanoen:</verse>
        <verse osisID='Lev.19.2'>"Puhu kaikelle israelilaisten seurakunnalle ja sano heille: Olkaa  pyhät, sillä minä, Herra, teidän Jumalanne, olen pyhä.</verse>
        <verse osisID='Lev.19.3'>Jokainen teistä peljätköön äitiänsä ja isäänsä, ja pitäkää minun  sapattini. Minä olen Herra, teidän Jumalanne.</verse>
        <verse osisID='Lev.19.4'>Älkää kääntykö epäjumalien puoleen älkääkä tehkö itsellenne valettuja  jumalankuvia. Minä olen Herra, teidän Jumalanne.</verse>
        <verse osisID='Lev.19.5'>Ja kun te uhraatte yhteysuhria Herralle, uhratkaa se niin, että hänen  mielisuosionsa tulee teidän osaksenne.</verse>
        <verse osisID='Lev.19.6'>Syökää se samana päivänä, jona te uhraatte, tai seuraavana päivänä;  mutta mitä tähteeksi jää kolmanteen päivään, se poltettakoon tulessa.</verse>
        <verse osisID='Lev.19.7'>Jos sitä syödään kolmantena päivänä, niin se on saastaista, ei  otollista.</verse>
        <verse osisID='Lev.19.8'>Ja joka sitä syö, joutuu syynalaiseksi, sillä hän on häväissyt Herran  pyhän, ja hänet hävitettäköön kansastansa.</verse>
        <verse osisID='Lev.19.9'>Kun te korjaatte eloa maastanne, niin älä leikkaa viljaa pelloltasi  reunoja myöten äläkä poimi tähkäpäitä leikkuun jälkeen.</verse>
        <verse osisID='Lev.19.10'>Älä myöskään korjaa tyhjäksi viinitarhaasi äläkä poimi varisseita  marjoja, vaan jätä ne köyhälle ja muukalaiselle. Minä olen Herra, teidän  Jumalanne.</verse>
        <verse osisID='Lev.19.11'>Älkää varastako, älkää valhetelko älkääkä lähimmäistänne pettäkö.</verse>
        <verse osisID='Lev.19.12'>Älkää vannoko väärin minun nimeeni, ettet häpäisisi Jumalasi nimeä.  Minä olen Herra.</verse>
        <verse osisID='Lev.19.13'>Älä tee lähimmäisellesi vääryyttä äläkä ota mitään väkisin.  Päivämiehesi palkka älköön olko sinun takanasi huomiseen asti.</verse>
        <verse osisID='Lev.19.14'>Älä kiroa kuuroa äläkä pane kompastusta sokean eteen, vaan pelkää  Jumalaasi. Minä olen Herra.</verse>
        <verse osisID='Lev.19.15'>Älkää tehkö vääryyttä tuomitessanne; älä ole puolueellinen köyhän  hyväksi äläkä pidä ylhäisen puolta, vaan tuomitse lähimmäisesi oikein.</verse>
        <verse osisID='Lev.19.16'>Älä liiku panettelijana kansasi keskellä äläkä vaani lähimmäisesi  verta. Minä olen Herra.</verse>
        <verse osisID='Lev.19.17'>Älä vihaa veljeäsi sydämessäsi, vaan nuhtele lähimmäistäsi, ettet  joutuisi hänen tähtensä syynalaiseksi.</verse>
        <verse osisID='Lev.19.18'>Älä kosta äläkä pidä vihaa kansasi lapsia vastaan, vaan rakasta  lähimmäistäsi niinkuin itseäsi. Minä olen Herra.</verse>
        <verse osisID='Lev.19.19'>Noudattakaa minun käskyjäni. Älä anna karjassasi kahden erilaisen  eläimen pariutua, älä kylvä peltoosi kahdenlaista siementä, älköönkä  kahdenlaisista langoista kudottua vaatetta tulko yllesi.</verse>
        <verse osisID='Lev.19.20'>Jos mies makaa naisen, joka on orjatar ja toisen miehen oma eikä ole  lunastettu eikä vapaaksi laskettu, rangaistakoon heitä, ei kuitenkaan  kuolemalla, koska nainen ei ollut vapaa.</verse>
        <verse osisID='Lev.19.21'>Ja mies tuokoon hyvityksenään Herralle vikauhri-oinaan ilmestysmajan  ovelle.</verse>
        <verse osisID='Lev.19.22'>Ja kun pappi on toimittanut hänelle vikauhri-oinaalla Herran edessä  sovituksen siitä synnistä, jonka hän on tehnyt, annetaan hänelle hänen  tekemänsä synti anteeksi.</verse>
        <verse osisID='Lev.19.23'>Kun te tulette siihen maahan ja istutatte kaikkinaisia hedelmäpuita,  niin jättäkää niiden hedelmä, niiden esinahka, koskemattomaksi; kolmena  vuotena pitäkää ne ympärileikkaamattomina, älkää niitä syökö.</verse>
        <verse osisID='Lev.19.24'>Mutta neljäntenä vuotena pyhitettäköön kaikki niiden hedelmät  ilojuhlassa Herralle,</verse>
        <verse osisID='Lev.19.25'>ja vasta viidentenä vuotena syökää niiden hedelmää; näin te lisäätte  niiden tuottoa. Minä olen Herra, teidän Jumalanne.</verse>
        <verse osisID='Lev.19.26'>Älkää syökö mitään verinensä. Älkää merkeistä ennustelko älkääkä  harjoittako noituutta.</verse>
        <verse osisID='Lev.19.27'>Älkää keritkö tukkaanne päälaen ympäriltä, äläkä leikkaamalla  turmele partasi reunaa.</verse>
        <verse osisID='Lev.19.28'>Älkää viileskelkö ihoanne vainajan tähden älkääkä koristelko  itseänne ihopiirroksilla. Minä olen Herra.</verse>
        <verse osisID='Lev.19.29'>Älä häpäise tytärtäsi antamalla hänen tulla portoksi, ettei maa  harjoittaisi haureutta ja tulisi täyteen iljettävyyttä.</verse>
        <verse osisID='Lev.19.30'>Pitäkää minun sapattini ja peljätkää minun pyhäkköäni. Minä olen  Herra.</verse>
        <verse osisID='Lev.19.31'>Älkää kääntykö vainaja- ja tietäjähenkien puoleen; älkää etsikö  heitä, ettette tulisi heistä saastutetuiksi. Minä olen Herra, teidän  Jumalanne.</verse>
        <verse osisID='Lev.19.32'>Nouse harmaapään edessä ja kunnioita vanhusta sekä pelkää Jumalaasi.  Minä olen Herra.</verse>
        <verse osisID='Lev.19.33'>Kun muukalainen asuu luonasi teidän maassanne, älkää sortako häntä.</verse>
        <verse osisID='Lev.19.34'>Muukalainen, joka asuu teidän luonanne, olkoon niinkuin maassa  syntynyt teikäläinen. Rakasta häntä niinkuin itseäsi, sillä tekin olitte  muukalaisina Egyptin maassa. Minä olen Herra, teidän Jumalanne.</verse>
        <verse osisID='Lev.19.35'>Älkää tehkö vääryyttä tuomitessanne älkääkä käyttäessänne pituus-,  paino- tai astiamittaa.</verse>
        <verse osisID='Lev.19.36'>Olkoon teillä oikea vaaka, oikeat punnukset, oikea eefa-mitta ja  oikea hiin-mitta. Minä olen Herra, teidän Jumalanne, joka vein teidät  pois Egyptin maasta.</verse>
        <verse osisID='Lev.19.37'>Noudattakaa kaikkia minun käskyjäni ja kaikkia minun säädöksiäni ja  pitäkää ne. Minä olen Herra."</verse>
      </chapter>
      <chapter osisID='Lev.20'>
        <verse osisID='Lev.20.1'>Ja Herra puhui Moosekselle sanoen:</verse>
        <verse osisID='Lev.20.2'>"Sano israelilaisille: Jos joku, kuka tahansa israelilainen tai  muukalainen, joka asuu Israelissa, antaa lapsiansa Molokille, hänet  rangaistakoon kuolemalla; maan kansa kivittäköön hänet.</verse>
        <verse osisID='Lev.20.3'>Ja minä käännän kasvoni sitä miestä vastaan ja hävitän hänet hänen  kansastansa, koska hän on antanut Molokille lapsiansa saastuttaen minun  pyhäkköni ja häväisten minun pyhän nimeni.</verse>
        <verse osisID='Lev.20.4'>Ja jos maan kansa säästää sitä miestä, joka antaa lapsiansa  Molokille, niin etteivät he häntä surmaa,</verse>
        <verse osisID='Lev.20.5'>niin minä itse käännän kasvoni sitä miestä vastaan ja hänen sukuansa  vastaan; hänet ja kaikki, jotka häntä seuraten ovat lähteneet  haureudessa kulkemaan Molokin jäljessä, minä hävitän heidän kansastansa.</verse>
        <verse osisID='Lev.20.6'>Ja jos joku kääntyy vainaja- tai tietäjähenkien puoleen, lähtien  haureudessa kulkemaan heidän jäljessänsä, sitä ihmistä vastaan minä  käännän kasvoni ja hävitän hänet hänen kansastansa.</verse>
        <verse osisID='Lev.20.7'>Pyhittäkää siis itsenne ja olkaa pyhät; sillä minä olen Herra, teidän  Jumalanne.</verse>
        <verse osisID='Lev.20.8'>Ja noudattakaa minun käskyjäni ja pitäkää ne. Minä olen Herra, joka  pyhitän teidät.</verse>
        <verse osisID='Lev.20.9'>Kuka ikinä kiroaa isäänsä tai äitiänsä, hänet rangaistakoon  kuolemalla; isäänsä ja äitiänsä hän on kironnut, hän on verivelan  alainen.</verse>
        <verse osisID='Lev.20.10'>Jos joku tekee aviorikoksen toisen miehen vaimon kanssa, jos hän  tekee aviorikoksen lähimmäisensä vaimon kanssa, niin heidät, sekä  avionrikkoja mies että -nainen, rangaistakoon kuolemalla.</verse>
        <verse osisID='Lev.20.11'>Jos joku makaa äitipuolensa kanssa, paljastaa hän isänsä hävyn;  heidät molemmat rangaistakoon kuolemalla, he ovat verivelan alaiset.</verse>
        <verse osisID='Lev.20.12'>Jos joku makaa miniänsä kanssa, rangaistakoon heidät molemmat  kuolemalla; he ovat tehneet iljettävyyden, he ovat verivelan alaiset.</verse>
        <verse osisID='Lev.20.13'>Jos joku makaa miehenpuolen kanssa, niinkuin naisen kanssa maataan,  tekevät he molemmat kauhistuksen; heidät rangaistakoon kuolemalla, he  ovat verivelan alaiset.</verse>
        <verse osisID='Lev.20.14'>Jos joku ottaa vaimoksi naisen ja hänen äitinsä, on se iljettävyys;  sekä hänet että ne molemmat poltettakoon tulessa, ettei mitään  iljettävyyttä olisi teidän seassanne.</verse>
        <verse osisID='Lev.20.15'>Jos joku sekaantuu eläimeen, rangaistakoon hänet kuolemalla, ja se  eläin tappakaa.</verse>
        <verse osisID='Lev.20.16'>Ja jos nainen ryhtyy eläimeen, mihin tahansa, pariutuaksensa sen  kanssa, niin surmaa sekä nainen että eläin; heidät rangaistakoon  kuolemalla, he ovat verivelan alaiset.</verse>
        <verse osisID='Lev.20.17'>Jos joku ottaa vaimoksi sisarensa, isänsä tyttären tai äitinsä  tyttären, ja näkee hänen häpynsä ja tämä näkee hänen häpynsä, niin se on  häpeä, ja heidät hävitettäköön kansalaistensa silmien edessä; hän on  paljastanut sisarensa hävyn, hän on joutunut syynalaiseksi.</verse>
        <verse osisID='Lev.20.18'>Jos joku makaa kuukautistilassa olevan naisen kanssa ja paljastaa  hänen häpynsä, avaa hänen lähteensä, ja nainen paljastaa verensä  lähteen, niin heidät molemmat hävitettäköön kansastansa.</verse>
        <verse osisID='Lev.20.19'>Älä paljasta äitisi sisaren tai isäsi sisaren häpyä; sillä se, joka  niin tekee, on paljastanut veriheimolaisensa; he joutuvat syynalaisiksi.</verse>
        <verse osisID='Lev.20.20'>Jos joku makaa setänsä vaimon kanssa, on hän paljastanut setänsä  hävyn; he joutuvat syynalaisiksi, lapsettomina he kuolkoot.</verse>
        <verse osisID='Lev.20.21'>Jos joku ottaa vaimoksi veljensä vaimon, on se saastaisuus; hän on  paljastanut veljensä hävyn, lapsettomiksi he jääkööt.</verse>
        <verse osisID='Lev.20.22'>Noudattakaa siis kaikkia minun käskyjäni ja kaikkia minun  säädöksiäni ja pitäkää ne, ettei teitä oksentaisi ulos se maa, johon  minä vien teidät asumaan.</verse>
        <verse osisID='Lev.20.23'>Ja älkää vaeltako sen kansan tapojen mukaan, jonka minä karkoitan  teidän tieltänne; sillä kaikkia näitä he ovat tehneet ja nostaneet minun  inhoni.</verse>
        <verse osisID='Lev.20.24'>Mutta minä sanon teille: Te saatte ottaa omaksenne heidän maansa,  sillä minä annan sen teille omaksi, maan, joka vuotaa maitoa ja mettä.  Minä olen Herra, teidän Jumalanne, joka olen teidät erottanut muista  kansoista.</verse>
        <verse osisID='Lev.20.25'>Erottakaa myös puhtaat eläimet saastaisista ja saastaiset linnut  puhtaista, ettette saattaisi itseänne inhottaviksi koskemalla  nelijalkaisiin eläimiin, lintuihin tai maan matelijoihin, mihin tahansa,  jotka minä olen erottanut, että te pitäisitte ne saastaisina.</verse>
        <verse osisID='Lev.20.26'>Olkaa siis minulle pyhät, sillä minä, Herra, olen pyhä, ja minä olen  teidät erottanut muista kansoista olemaan minun omani.</verse>
        <verse osisID='Lev.20.27'>Jos jossakin miehessä tai naisessa on vainaja- tai tietäjähenki,  niin heidät rangaistakoon kuolemalla; heidät kivitettäköön, he ovat  verivelan alaiset."</verse>
      </chapter>
      <chapter osisID='Lev.21'>
        <verse osisID='Lev.21.1'>Ja Herra sanoi Moosekselle: "Puhu papeille, Aaronin pojille, ja sano  heille: Pappi älköön saattako itseänsä saastaiseksi kenestäkään  kuolleesta sukulaisestansa,</verse>
        <verse osisID='Lev.21.2'>paitsi lähimmästä veriheimolaisestaan: äidistänsä, isästänsä,  pojastansa, tyttärestänsä ja veljestänsä,</verse>
        <verse osisID='Lev.21.3'>sekä sisarestansa, jos tämä oli neitsyt ja eli hänen luonaan eikä  ollut naitu; hänestä hän saa saastua.</verse>
        <verse osisID='Lev.21.4'>Älköön hän, sukunsa päämies, saattako itseänsä saastaiseksi, ettei  hän itseänsä häpäisisi.</verse>
        <verse osisID='Lev.21.5'>Älkööt he ajako paljaaksi päälakeansa älköötkä leikatko partansa  reunaa älköötkä koristelko itseänsä ihopiirroksilla.</verse>
        <verse osisID='Lev.21.6'>He olkoot Jumalallensa pyhät älköötkä häväiskö Jumalansa nimeä, sillä  he uhraavat Herran uhreja, Jumalansa leipää; sentähden he olkoot pyhät.</verse>
        <verse osisID='Lev.21.7'>Älkööt he ottako vaimoksi porttoa tai häväistyä naista älköötkä  ottako miehensä hylkäämää vaimoa, sillä pappi on pyhä Jumalallensa.</verse>
        <verse osisID='Lev.21.8'>Sinun on pidettävä häntä pyhänä, koska hän uhraa sinun Jumalasi  leipää; hän olkoon sinulle pyhä, sillä minä, Herra, joka pyhitän teidät,  olen pyhä.</verse>
        <verse osisID='Lev.21.9'>Jos papin tytär häpäisee itsensä haureudella, niin hän häpäisee  isänsä; hänet poltettakoon tulessa.</verse>
        <verse osisID='Lev.21.10'>Se pappi, joka on ylimmäinen veljiensä seassa, jonka pään päälle  voiteluöljy on vuodatettu ja joka pyhiin vaatteisiin pukemalla on  vihitty virkaansa, älköön päästäkö tukkaansa hajalle älköönkä reväiskö  vaatteitansa.</verse>
        <verse osisID='Lev.21.11'>Älköön hän myöskään menkö minkään kuolleen luo; isästänsäkään tai  äidistänsä hän älköön saattako itseänsä saastaiseksi.</verse>
        <verse osisID='Lev.21.12'>Älköön hän lähtekö pyhäköstä, ettei hän häpäisisi Jumalansa  pyhäkköä, sillä hänessä on hänen Jumalansa voiteluöljyn vihkimys.  Minä  olen Herra.</verse>
        <verse osisID='Lev.21.13'>Hän ottakoon vaimoksensa neitsyen.</verse>
        <verse osisID='Lev.21.14'>Leskeä tai hyljättyä vaimoa tai häväistyä naista tai porttoa hän  älköön ottako, vaan neitsyen omasta suvustaan hän ottakoon vaimoksensa,</verse>
        <verse osisID='Lev.21.15'>ettei hän häpäisisi jälkeläisiään suvussansa; sillä minä olen Herra,  joka hänet pyhitän."</verse>
        <verse osisID='Lev.21.16'>Ja Herra puhui Moosekselle sanoen:</verse>
        <verse osisID='Lev.21.17'>"Puhu Aaronille ja sano: jos jossakin sinun jälkeläisistäsi,  tulevissa sukupolvissa, on joku vamma, älköön hän lähestykö uhraamaan  Jumalansa leipää.</verse>
        <verse osisID='Lev.21.18'>Älköön lähestykö kukaan, jossa on joku vamma, älköön kukaan sokea  tai ontuva, kukaan kasvoiltaan tahi jäseniltään muodoton,</verse>
        <verse osisID='Lev.21.19'>jalkansa tai kätensä taittanut,</verse>
        <verse osisID='Lev.21.20'>kyttyräselkäinen tai surkastunut, silmävikainen tai ihotautinen tai  rupinen tai kuohittu.</verse>
        <verse osisID='Lev.21.21'>Pappi Aaronin jälkeläisistä älköön kukaan, jossa on joku vamma,  lähestykö uhraamaan Herran uhreja; hänessä on vamma, sentähden hän  älköön lähestykö uhraamaan Jumalansa leipää.</verse>
        <verse osisID='Lev.21.22'>Kuitenkin hän syököön Jumalansa leipää, sekä korkeasti-pyhää että  pyhää.</verse>
        <verse osisID='Lev.21.23'>Mutta älköön hän tulko esiripun luo älköönkä lähestykö alttaria,  koska hänessä on vamma, ettei hän häpäisisi minun pyhäkköäni; sillä minä  olen Herra, joka pyhitän heidät."</verse>
        <verse osisID='Lev.21.24'>Ja Mooses sanoi tämän Aaronille ja hänen pojillensa ja kaikille  israelilaisille.</verse>
      </chapter>
      <chapter osisID='Lev.22'>
        <verse osisID='Lev.22.1'>Ja Herra puhui Moosekselle sanoen:</verse>
        <verse osisID='Lev.22.2'>"Käske Aaronia ja hänen poikiansa pyhästi pitelemään israelilaisten  pyhiä lahjoja, heidän minulle pyhittämiänsä, etteivät he häpäisisi minun  pyhää nimeäni. Minä olen Herra.</verse>
        <verse osisID='Lev.22.3'>Sano heille polvesta polveen: Jos kuka tahansa teidän  jälkeläisistänne saastuneena ollessaan lähestyy niitä pyhiä lahjoja,  joita israelilaiset pyhittävät Herralle, hänet hävitettäköön minun  kasvojeni edestä.</verse>
        <verse osisID='Lev.22.4'>Minä olen Herra. Älköön kukaan Aaronin jälkeläinen, joka on pitalinen  tai jolla on vuoto, syökö pyhistä lahjoista, ennenkuin hän on tullut  puhtaaksi; ja joka koskee johonkin kuolleesta saastuneeseen tahi jolla  on siemenvuoto,</verse>
        <verse osisID='Lev.22.5'>tahi joka koskee pikkueläimeen, mihin tahansa, josta saastuu, tai  ihmiseen, josta saastuu, olipa sen saastaisuus mitä laatua tahansa,</verse>
        <verse osisID='Lev.22.6'>niin jokainen, joka koskee johonkin sellaiseen, olkoon saastainen  iltaan asti älköönkä syökö pyhistä lahjoista, ellei hän ole pessyt  ruumistaan vedessä.</verse>
        <verse osisID='Lev.22.7'>Mutta kun aurinko on laskenut, on hän puhdas, ja sitten hän syököön  pyhistä lahjoista, sillä se on hänen ruokansa.</verse>
        <verse osisID='Lev.22.8'>Itsestään kuollutta tai kuoliaaksi raadeltua eläintä hän älköön  syökö, ettei hän siten saastuisi. Minä olen Herra.</verse>
        <verse osisID='Lev.22.9'>He noudattakoot minun määräyksiäni, etteivät joutuisi syynalaisiksi  pyhitetyn tähden ja kuolisi, sentähden että häpäisevät pyhitetyn. Minä  olen Herra, joka pyhitän heidät.</verse>
        <verse osisID='Lev.22.10'>Yksikään syrjäinen älköön syökö pyhästä lahjasta; papin loinen tai  päiväpalkkalainen älköön syökö pyhästä lahjasta.</verse>
        <verse osisID='Lev.22.11'>Mutta kun pappi ostaa rahallansa orjan, saakoon tämä siitä syödä;  samoin hänen kodissaan syntyneet orjat syökööt hänen ruokaansa.</verse>
        <verse osisID='Lev.22.12'>Jos papin tytär tulee syrjäisen miehen vaimoksi, älköön hän syökö  pyhistä antilahjoista.</verse>
        <verse osisID='Lev.22.13'>Mutta jos papin tytär tulee leskeksi tai hyljätyksi ja on lapseton  ja hän tulee takaisin isänsä taloon ja asuu siellä niinkuin  nuoruudessaan, niin hän syököön isänsä ruokaa; mutta kukaan syrjäinen  älköön sitä syökö.</verse>
        <verse osisID='Lev.22.14'>Ja jos joku erehdyksessä syö pyhästä lahjasta, korvatkoon papille  pyhän lahjan ja pankoon siihen vielä lisäksi viidennen osan sen arvosta.</verse>
        <verse osisID='Lev.22.15'>Älkööt papit häväiskö israelilaisten pyhiä lahjoja, joita nämä  antavat Herralle,</verse>
        <verse osisID='Lev.22.16'>älköötkä saattako heitä syynalaisiksi ja vikapäiksi sallimalla  heidän syödä pyhiä lahjojansa; sillä minä olen Herra, joka pyhitän  heidät."</verse>
        <verse osisID='Lev.22.17'>Ja Herra puhui Moosekselle sanoen:</verse>
        <verse osisID='Lev.22.18'>"Puhu Aaronille ja hänen pojillensa ja kaikille israelilaisille ja  sano heille: Kuka ikinä Israelin heimosta tai muukalaisista Israelissa  tuo polttouhriksi uhrilahjansa, olipa se mikä hyvänsä lupausuhri tai  vapaaehtoinen uhri, jonka he tuovat Herralle,</verse>
        <verse osisID='Lev.22.19'>niin tuokaa sellainen uhri, että hänen mielisuosionsa tulee teidän  osaksenne: virheetön urospuoli raavaista, lampaista tai vuohista.</verse>
        <verse osisID='Lev.22.20'>Mutta yhtään eläintä, jossa on vamma, älkää tuoko, sillä siitä hänen  mielisuosionsa ei tule teidän osaksenne.</verse>
        <verse osisID='Lev.22.21'>Jos joku tuo Herralle yhteysuhrin raavaista tai lampaista, joko  lupausta täyttääkseen tai vapaaehtoisena uhrina, olkoon eläin virheetön  ollakseen otollinen; älköön siinä olko mitään vammaa.</verse>
        <verse osisID='Lev.22.22'>Sokeata tai raajarikkoa tai silvottua tai paiseista tai ihotautista  tai rupista älkää Herralle tuoko, älkääkä sellaisia asettako alttarille,  uhriksi Herralle.</verse>
        <verse osisID='Lev.22.23'>Härän tai lampaan, joka on jäseniltään muodoton tai vaivainen, sinä  saat uhrata vapaaehtoisena uhrina, mutta lupausuhriksi se ei ole  otollinen.</verse>
        <verse osisID='Lev.22.24'>Älkää uhratko Herralle eläintä, joka on kuohittu puristamalla tai  musertamalla tai repimällä tai leikkaamalla; älkää tehkö maassanne  sellaista.</verse>
        <verse osisID='Lev.22.25'>Älkää myöskään muukalaiselta ostako mitään sellaisia eläimiä  tuodaksenne niitä Jumalanne ruuaksi, sillä ne ovat turmeltuja, niissä on  vamma; niistä ei tule teidän osaksenne mielisuosio."</verse>
        <verse osisID='Lev.22.26'>Ja Herra puhui Moosekselle sanoen:</verse>
        <verse osisID='Lev.22.27'>"Kun vasikka tai karitsa tai vohla on syntynyt, olkoon se emänsä  luona seitsemän päivää; mutta kahdeksannesta päivästä alkaen se on  otollinen uhrilahjaksi Herralle.</verse>
        <verse osisID='Lev.22.28'>Älkää raavaseläintä tai lammasta ja sen sikiötä teurastako samana  päivänä.</verse>
        <verse osisID='Lev.22.29'>Kun te uhraatte Herralle kiitosuhrin, uhratkaa se niin, että hänen  mielisuosionsa tulee teidän osaksenne.</verse>
        <verse osisID='Lev.22.30'>Se syötäköön samana päivänä; älkää jättäkö siitä mitään seuraavaan  aamuun. Minä olen Herra.</verse>
        <verse osisID='Lev.22.31'>Noudattakaa siis minun käskyjäni ja pitäkää ne. Minä olen Herra.</verse>
        <verse osisID='Lev.22.32'>Älkää häväiskö minun pyhää nimeäni: minä tahdon olla pyhä  israelilaisten keskellä. Minä olen Herra, joka pyhitän teidät</verse>
        <verse osisID='Lev.22.33'>ja joka vein teidät pois Egyptin maasta, ollakseni teidän Jumalanne.  Minä olen Herra."</verse>
      </chapter>
      <chapter osisID='Lev.23'>
        <verse osisID='Lev.23.1'>Ja Herra puhui Moosekselle sanoen:</verse>
        <verse osisID='Lev.23.2'>"Puhu israelilaisille ja sano heille: Herran juhla-ajat, joiksi  teidän on kuulutettava pyhät kokoukset, minun juhla-aikani, ovat nämä.</verse>
        <verse osisID='Lev.23.3'>Kuusi päivää tehtäköön työtä, mutta seitsemäntenä päivänä on sapatti,  levon päivä, pyhä kokous; silloin älkää yhtäkään askaretta toimittako,  se on Herran sapatti, missä asuttekin.</verse>
        <verse osisID='Lev.23.4'>Nämä ovat Herran juhla-ajat, pyhät kokoukset, jotka teidän on  kuulutettava määräajallansa:</verse>
        <verse osisID='Lev.23.5'>Ensimmäisessä kuussa, kuukauden neljäntenätoista päivänä,  iltahämärässä, on pääsiäinen Herran kunniaksi.</verse>
        <verse osisID='Lev.23.6'>Ja saman kuukauden viidentenätoista päivänä on happamattoman leivän  juhla Herran kunniaksi; syökää happamatonta leipää seitsemän päivää.</verse>
        <verse osisID='Lev.23.7'>Ensimmäisenä päivänä olkoon teillä pyhä kokous, silloin älkää  yhtäkään arkiaskaretta toimittako.</verse>
        <verse osisID='Lev.23.8'>Tuokaa Herralle uhri seitsemänä päivänä. Seitsemäntenä päivänä on  pyhä kokous; silloin älkää yhtäkään arkiaskaretta toimittako."</verse>
        <verse osisID='Lev.23.9'>Ja Herra puhui Moosekselle sanoen:</verse>
        <verse osisID='Lev.23.10'>"Puhu israelilaisille ja sano heille: Kun te tulette siihen maahan,  jonka minä teille annan, ja leikkaatte sen viljaa, niin viekää papille  viljastanne uutislyhde.</verse>
        <verse osisID='Lev.23.11'>Ja hän toimittakoon sen lyhteen heilutuksen Herran edessä, että  hänen mielisuosionsa tulisi teidän osaksenne; sapatin jälkeisenä päivänä  pappi toimittakoon sen heilutuksen.</verse>
        <verse osisID='Lev.23.12'>Ja sinä päivänä, jona teidän lyhteenne heilutus toimitetaan,  uhratkaa virheetön, vuoden vanha karitsa polttouhriksi Herralle,</verse>
        <verse osisID='Lev.23.13'>ja siihen kuuluvaksi ruokauhriksi kaksi kymmenennestä lestyjä  jauhoja, öljyyn sekoitettuna, uhriksi, suloiseksi tuoksuksi Herralle,  sekä siihen kuuluvaksi juomauhriksi neljännes hiin-mittaa viiniä.</verse>
        <verse osisID='Lev.23.14'>Älkääkä syökö uutisleipää, paahdettuja jyviä tai tuleentumatonta  viljaa ennen sitä päivää, jona tuotte Jumalallenne uhrilahjan. Se olkoon  teille ikuinen säädös sukupolvesta sukupolveen, missä asuttekin.</verse>
        <verse osisID='Lev.23.15'>Sitten laskekaa sapatin jälkeisestä päivästä, siitä päivästä, jona  toitte heilutuslyhteen, seitsemän täyttä viikkoa,</verse>
        <verse osisID='Lev.23.16'>laskekaa viisikymmentä päivää seitsemännen sapatin jälkeiseen  päivään asti; sitten tuokaa Herralle uusi ruokauhri.</verse>
        <verse osisID='Lev.23.17'>Sieltä, missä asutte, tuokaa heilutusleiväksi kaksi kakkua, jotka on  leivottava happamena kahdesta kymmenenneksestä lestyjä jauhoja, Herralle  uutislahjaksi.</verse>
        <verse osisID='Lev.23.18'>Ja tuokaa leipänne ohella seitsemän virheetöntä, vuoden vanhaa  karitsaa ja mullikka sekä kaksi oinasta; ruoka- ja juomauhreineen ne  olkoot polttouhri Herralle, suloisesti tuoksuva uhri Herralle.</verse>
        <verse osisID='Lev.23.19'>Ja uhratkaa kauris syntiuhriksi sekä kaksi vuoden vanhaa karitsaa  yhteysuhriksi.</verse>
        <verse osisID='Lev.23.20'>Ja pappi toimittakoon niiden ja uutisleivän ynnä kahden karitsan  heilutuksen Herran edessä. Ne olkoot Herralle pyhät ja papin omat.</verse>
        <verse osisID='Lev.23.21'>Ja kuuluttakaa pyhä kokous juuri siksi päiväksi; silloin älkää  yhtäkään arkiaskaretta toimittako. Se olkoon teille ikuinen säädös  sukupolvesta sukupolveen, missä asuttekin.</verse>
        <verse osisID='Lev.23.22'>Kun te korjaatte eloa maastanne, niin älä leikkaa viljaa pelloltasi  reunoja myöten äläkä poimi tähkäpäitä leikkuun jälkeen, vaan jätä ne  köyhälle ja muukalaiselle. Minä olen Herra, teidän Jumalanne."</verse>
        <verse osisID='Lev.23.23'>Ja Herra puhui Moosekselle sanoen:</verse>
        <verse osisID='Lev.23.24'>"Puhu israelilaisille ja sano: Seitsemännessä kuussa, kuukauden  ensimmäisenä päivänä, pitäkää sapatinlepo, muistojuhla pasunaa soittaen,  pyhä kokous.</verse>
        <verse osisID='Lev.23.25'>Älkää silloin yhtäkään arkiaskaretta toimittako, vaan tuokaa uhri  Herralle."</verse>
        <verse osisID='Lev.23.26'>Ja Herra puhui Moosekselle sanoen:</verse>
        <verse osisID='Lev.23.27'>"Tämän seitsemännen kuun kymmenentenä päivänä on sovituspäivä;  pitäkää silloin pyhä kokous, kurittakaa itseänne paastolla ja tuokaa  Herralle uhri.</verse>
        <verse osisID='Lev.23.28'>Älkää toimittako yhtäkään askaretta sinä päivänä, sillä se on  sovituspäivä, jolloin teille toimitetaan sovitus Herran, teidän  Jumalanne, edessä.</verse>
        <verse osisID='Lev.23.29'>Sillä jokainen, joka ei sinä päivänä kurita itseänsä paastolla,  hävitettäköön kansastansa.</verse>
        <verse osisID='Lev.23.30'>Ja jokaisen, joka sinä päivänä toimittaa jotakin askaretta, minä  hävitän hänen kansastansa.</verse>
        <verse osisID='Lev.23.31'>Älkää silloin yhtäkään askaretta toimittako. Se olkoon teille  ikuinen säädös sukupolvesta sukupolveen, missä asuttekin.</verse>
        <verse osisID='Lev.23.32'>Se on oleva teille levon päivä, kurittakaa itseänne paastolla.  Kuukauden yhdeksäntenä päivänä illalla, illasta iltaan, pitäkää tämä  sapatti."</verse>
        <verse osisID='Lev.23.33'>Ja Herra puhui Moosekselle sanoen:</verse>
        <verse osisID='Lev.23.34'>"Puhu israelilaisille ja sano: Tämän seitsemännen kuun  viidentenätoista päivänä on lehtimajanjuhla Herran kunniaksi; se kestää  seitsemän päivää.</verse>
        <verse osisID='Lev.23.35'>Ensimmäisenä päivänä pidettäköön pyhä kokous; älkää silloin yhtäkään  arkiaskaretta toimittako.</verse>
        <verse osisID='Lev.23.36'>Seitsemänä päivänä tuokaa uhri Herralle. Kahdeksantena päivänä  olkoon teillä pyhä kokous, ja tuokaa uhri Herralle; se on juhlakokous,  älkää silloin yhtäkään arkiaskaretta toimittako.</verse>
        <verse osisID='Lev.23.37'>Nämä ovat Herran juhla-ajat, joiksi teidän on kuulutettava pyhät  kokoukset, tuodaksenne Herralle uhreja: polttouhreja ja ruokauhreja,  teurasuhreja ja juomauhreja, kunakin päivänä sen päivän uhrit;</verse>
        <verse osisID='Lev.23.38'>ja sitäpaitsi Herran sapatit ja teidän muut lahjanne ja kaikki  lupausuhrinne ja kaikki vapaaehtoiset uhrinne, joita te Herralle  annatte.</verse>
        <verse osisID='Lev.23.39'>Mutta seitsemännen kuukauden viidentenätoista päivänä, kun te olette  korjanneet maan sadon, viettäkää Herran juhlaa seitsemän päivää;  ensimmäinen päivä on levon päivä, ja kahdeksas päivä on myös levon  päivä.</verse>
        <verse osisID='Lev.23.40'>Ensimmäisenä päivänä ottakaa ihania hedelmiä puista, palmunoksia ja  tuuheiden puiden lehviä sekä pajuja purojen varsilta, ja pitäkää iloa  seitsemän päivää Herran, Jumalanne edessä.</verse>
        <verse osisID='Lev.23.41'>Ja viettäkää sitä juhlana Herran kunniaksi seitsemän päivää  vuodessa. Se olkoon teille ikuinen säädös sukupolvesta sukupolveen;  viettäkää se seitsemännessä kuussa.</verse>
        <verse osisID='Lev.23.42'>Seitsemän päivää asukaa lehtimajoissa; kaikki Israelissa syntyneet  asukoot lehtimajoissa,</verse>
        <verse osisID='Lev.23.43'>että teidän jälkeläisenne tietäisivät, kuinka minä annoin  israelilaisten asua lehtimajoissa, kun vein heidät pois Egyptin maasta.  Minä olen Herra, teidän Jumalanne."</verse>
        <verse osisID='Lev.23.44'>Ja Mooses puhui näistä Herran juhla-ajoista israelilaisille.</verse>
      </chapter>
      <chapter osisID='Lev.24'>
        <verse osisID='Lev.24.1'>Ja Herra puhui Moosekselle sanoen:</verse>
        <verse osisID='Lev.24.2'>"Käske israelilaisten tuoda sinulle puhdasta, survomalla saatua  öljypuun öljyä seitsenhaaraista lamppua varten, että lamput aina voidaan  nostaa paikoilleen.</verse>
        <verse osisID='Lev.24.3'>Ulkopuolella esirippua, joka on lain arkin edessä ilmestysmajassa,  Aaron hoitakoon sitä niin, että se aina, ehtoosta aamuun asti, palaa  Herran edessä. Se olkoon teille ikuinen säädös sukupolvesta sukupolveen.</verse>
        <verse osisID='Lev.24.4'>Aitokultaisen seitsenhaaraisen lampun lamppuja hän hoitakoon niin,  että ne aina palavat Herran edessä.</verse>
        <verse osisID='Lev.24.5'>Ja ota lestyjä jauhoja ja leivo niistä kaksitoista kakkua; joka  kakussa olkoon niitä kaksi kymmenennestä.</verse>
        <verse osisID='Lev.24.6'>Ja lado ne päälletysten kahteen pinoon, kuusi pinoonsa,  aitokultaiselle pöydälle Herran eteen.</verse>
        <verse osisID='Lev.24.7'>Ja pane pinojen päälle puhdasta suitsuketta leipien alttariuhriosana  uhriksi Herralle.</verse>
        <verse osisID='Lev.24.8'>Sapatti sapatilta hän aina asettakoon ne Herran eteen israelilaisten  antina; se on ikuinen liitto.</verse>
        <verse osisID='Lev.24.9'>Ne olkoot Aaronin ja hänen poikiensa omat, ja he syökööt ne pyhässä  paikassa, sillä ne ovat korkeasti-pyhät; ne ovat hänen ikuinen osuutensa  Herran uhreista."</verse>
        <verse osisID='Lev.24.10'>Erään israelilaisen vaimon poika, jonka isä oli egyptiläinen mies,  oli lähtenyt maasta israelilaisten mukana; ja tämän israelilaisen vaimon  poika ja muuan israelilainen mies riitelivät keskenänsä leirissä.</verse>
        <verse osisID='Lev.24.11'>Ja israelilaisen vaimon poika pilkkasi Herran nimeä ja kirosi sitä.  Silloin he toivat hänet Mooseksen eteen. Ja hänen äitinsä nimi oli  Selomit, Dibrin tytär, Daanin sukukunnasta.</verse>
        <verse osisID='Lev.24.12'>Ja he panivat hänet vankeuteen, kunnes heille ilmoitettaisiin Herran  vastaus.</verse>
        <verse osisID='Lev.24.13'>Ja Herra puhui Moosekselle sanoen:</verse>
        <verse osisID='Lev.24.14'>"Vie kirooja leirin ulkopuolelle, ja kaikki, jotka kuulivat sen,  laskekoot kätensä hänen päänsä päälle, ja koko kansa kivittäköön hänet.</verse>
        <verse osisID='Lev.24.15'>Ja puhu israelilaisille ja sano: Kuka ikinä Jumalaansa kiroaa, se  joutuu syynalaiseksi.</verse>
        <verse osisID='Lev.24.16'>Ja joka Herran nimeä pilkkaa, rangaistakoon kuolemalla; koko kansa  kivittäköön hänet kuoliaaksi. Olipa se muukalainen tai maassa syntynyt,  joka pilkkaa Herran nimeä, hänet surmattakoon.</verse>
        <verse osisID='Lev.24.17'>Jos joku lyö kuoliaaksi ihmisen, kenen hyvänsä, hänet rangaistakoon  kuolemalla.</verse>
        <verse osisID='Lev.24.18'>Mutta joka lyö kuoliaaksi kotieläimen, korvatkoon sen: henki  hengestä.</verse>
        <verse osisID='Lev.24.19'>Ja joka tuottaa lähimmäisellensä vamman, sille tehtäköön, niinkuin  hänkin on tehnyt:</verse>
        <verse osisID='Lev.24.20'>ruhje ruhjeesta, silmä silmästä, hammas hampaasta; saman vamman,  jonka hän on toiselle tuottanut, saakoon hän itsekin.</verse>
        <verse osisID='Lev.24.21'>Joka lyö kuoliaaksi kotieläimen, korvatkoon sen; mutta joka lyö  kuoliaaksi ihmisen, se surmattakoon.</verse>
        <verse osisID='Lev.24.22'>Sama laki olkoon teillä, niin muukalaisella kuin maassa  syntyneelläkin; sillä minä olen Herra, teidän Jumalanne."</verse>
        <verse osisID='Lev.24.23'>Ja Mooses puhui näin israelilaisille; ja he veivät kiroojan leirin  ulkopuolelle ja kivittivät hänet kuoliaaksi. Näin israelilaiset tekivät,  niinkuin Herra oli Moosekselle käskyn antanut.</verse>
      </chapter>
      <chapter osisID='Lev.25'>
        <verse osisID='Lev.25.1'>Ja Herra puhui Moosekselle Siinain vuorella sanoen:</verse>
        <verse osisID='Lev.25.2'>"Puhu israelilaisille ja sano heille: Kun te tulette siihen maahan,  jonka minä teille annan, niin maa pitäköön sapattia Herran kunniaksi.</verse>
        <verse osisID='Lev.25.3'>Kuutena vuotena kylvä peltosi ja kuutena vuotena leikkaa viinitarhasi  ja korjaa niiden sato,</verse>
        <verse osisID='Lev.25.4'>mutta seitsemäntenä vuotena olkoon maalla levon aika, sapatti Herran  kunniaksi; silloin älä kylvä peltoasi äläkä leikkaa viinitarhaasi.</verse>
        <verse osisID='Lev.25.5'>Leikatun viljasi jälkikasvua älä leikkaa, äläkä poimi viinirypäleitä,  jotka ovat kasvaneet leikkaamattomissa viinipuissasi. Silloin olkoon  maalla levon vuosi.</verse>
        <verse osisID='Lev.25.6'>Mutta mitä itsestänsä kasvaa maan levätessä, olkoon teille ruuaksi,  sinulle itsellesi, sinun palvelijallesi ja palvelijattarellesi,  päiväpalkkalaisellesi ja loisellesi, jotka luonasi asuvat.</verse>
        <verse osisID='Lev.25.7'>Ja karjallesi ja metsäeläimille sinun maassasi olkoon kaikki sen sato  ruuaksi.</verse>
        <verse osisID='Lev.25.8'>Ja laske seitsemän vuosiviikkoa: seitsemän kertaa seitsemän vuotta,  niin että seitsemän vuosiviikon aika on neljäkymmentä yhdeksän vuotta.</verse>
        <verse osisID='Lev.25.9'>Ja seitsemännessä kuussa, kuukauden kymmenentenä päivänä anna pasunan  raikuen soida; sovituspäivänä antakaa pasunan soida koko maassanne.</verse>
        <verse osisID='Lev.25.10'>Ja pyhittäkää viideskymmenes vuosi ja julistakaa vapautus maassa  kaikille sen asukkaille. Se olkoon teille riemuvuosi; jokainen teistä  saa silloin palata perintömaallensa ja sukunsa luo.</verse>
        <verse osisID='Lev.25.11'>Riemuvuosi olkoon teille viideskymmenes vuosi; älkää silloin kylväkö  älkääkä jälkikasvua leikatko, älkääkä poimiko, mitä leikkaamattomissa  viinipuissa on kasvanut.</verse>
        <verse osisID='Lev.25.12'>Sillä se on riemuvuosi, se olkoon teille pyhä; pellolta syökää sen  sato.</verse>
        <verse osisID='Lev.25.13'>Riemuvuotena saa jokainen teistä palata perintömaallensa.</verse>
        <verse osisID='Lev.25.14'>Jos myyt jotakin lähimmäisellesi tai ostat jotakin lähimmäiseltäsi,  niin älkää tehkö vääryyttä toinen toisellenne.</verse>
        <verse osisID='Lev.25.15'>Vaan maksa lähimmäisellesi riemuvuoden jälkeisten vuosien luvun  mukaan, satovuosien luvun mukaan hän saakoon maksun sinulta.</verse>
        <verse osisID='Lev.25.16'>Kuta useampia vuosia on, maksa sitä suurempi hinta, ja kuta vähemmän  vuosia on, maksa sitä pienempi hinta; sillä satomäärän hän myy sinulle.</verse>
        <verse osisID='Lev.25.17'>Älköön teistä kukaan tehkö vääryyttä lähimmäisellensä, vaan pelkää  Jumalaasi; sillä minä olen Herra, teidän Jumalanne.</verse>
        <verse osisID='Lev.25.18'>Sentähden pitäkää minun käskyni ja noudattakaa minun säädöksiäni ja  pitäkää ne, niin te saatte turvallisesti asua maassa.</verse>
        <verse osisID='Lev.25.19'>Ja maa on antava hedelmänsä, ja teillä on kyllin syötävää, ja te  saatte turvallisesti asua siinä.</verse>
        <verse osisID='Lev.25.20'>Ja jos te sanotte: 'Mitä me syömme seitsemäntenä vuotena, kun meidän  ei ole lupa kylvää eikä korjata satoamme?'</verse>
        <verse osisID='Lev.25.21'>niin minä käsken siunaukseni kuudentena vuotena tulemaan teille,  niin että se tuottaa teille kolmen vuoden sadon.</verse>
        <verse osisID='Lev.25.22'>Ja kun te kylvätte kahdeksantena vuotena, on teillä vielä vanhaa  satoa syödä; siihen asti, kunnes yhdeksäntenä vuotena sen sato on saatu,  on teillä vanhaa syödä.</verse>
        <verse osisID='Lev.25.23'>Älköön maata ainaiseksi myytäkö, sillä maa on minun ja te olette  muukalaisia ja vieraita minun luonani.</verse>
        <verse osisID='Lev.25.24'>Ja kaikessa siinä maassa, jonka te saatte perintömaaksenne, antakaa  oikeus maan sukulunastamiseen.</verse>
        <verse osisID='Lev.25.25'>Jos veljesi köyhtyy ja myy perintömaatansa, niin hänen lähin  sukulunastajansa tulkoon ja lunastakoon sen, mitä hänen veljensä on  myynyt.</verse>
        <verse osisID='Lev.25.26'>Mutta jos jollakin ei ole sukulunastajaa, mutta hän itse voi hankkia  niin paljon, kuin lunastukseen tarvitaan,</verse>
        <verse osisID='Lev.25.27'>niin laskekoon, kuinka monta vuotta on kulunut myymisestä, ja  maksakoon jäljellä olevasta ajasta miehelle, jolle hän myi, ja palatkoon  perintömaallensa.</verse>
        <verse osisID='Lev.25.28'>Mutta jos hän ei voi hankkia niin paljoa, kuin maksamiseen  tarvitaan, niin jääköön se, mitä hän on myynyt, ostajan haltuun  riemuvuoteen asti. Mutta riemuvuotena se on vapaa, ja hän palatkoon  perintömaallensa.</verse>
        <verse osisID='Lev.25.29'>Jos joku myy asuinrakennuksen muureilla varustetussa kaupungissa,  olkoon hänellä oikeus lunastaa se vuoden kuluessa siitä, kun hän sen  myi; sen ajan kestää hänen sukulunastusoikeutensa.</verse>
        <verse osisID='Lev.25.30'>Mutta jollei sitä lunasteta, ennenkuin vuosi on kulunut umpeen, niin  jääköön talo muureilla varustetussa kaupungissa ainaiseksi ostajalle ja  hänen suvullensa, riemuvuotena vapaaksi tulematta.</verse>
        <verse osisID='Lev.25.31'>Mutta talot kylissä, joiden ympärillä ei ole muuria, luettakoon  peltomaahan; ne olkoot lunastettavissa, ja riemuvuotena ne tulevat  vapaiksi.</verse>
        <verse osisID='Lev.25.32'>Kuitenkin olkoon leeviläisillä niissä kaupungeissa, jotka ovat  heidän perintöomaisuuttaan, ikuinen oikeus talojen lunastamiseen.</verse>
        <verse osisID='Lev.25.33'>Jos joku leeviläinen käyttää lunastusoikeutta, niin myyty talo  kaupungissa, joka on leeviläistä perintöomaisuutta, palautuu  riemuvuotena vapaaksi; sillä talot leeviläiskaupungeissa ovat heidän  perintöomaisuuttaan israelilaisten seassa.</verse>
        <verse osisID='Lev.25.34'>Ja heidän kaupunkeihinsa kuuluvaa laidunmaata älköön myytäkö, sillä  se on heidän ikuista perintöomaisuuttansa.</verse>
        <verse osisID='Lev.25.35'>Jos veljesi sinun luonasi köyhtyy eikä jaksa pysyä pystyssä, tue  häntä samoinkuin muukalaista tai loista; hän eläköön luonasi.</verse>
        <verse osisID='Lev.25.36'>Älä ota korkoa tai voittoa häneltä, vaan pelkää Jumalaasi ja anna  veljesi elää luonasi.</verse>
        <verse osisID='Lev.25.37'>Älä anna hänelle rahaasi korolle äläkä ota elintarpeista voittoa.</verse>
        <verse osisID='Lev.25.38'>Minä olen Herra, teidän Jumalanne, joka vein teidät pois Egyptin  maasta antaakseni teille Kanaanin maan ja ollakseni teidän Jumalanne.</verse>
        <verse osisID='Lev.25.39'>Jos veljesi sinun luonasi köyhtyy ja myy itsensä sinulle, älä pane  häntä orjan työhön,</verse>
        <verse osisID='Lev.25.40'>vaan hän olkoon päiväpalkkalaisena ja loisena sinun luonasi;  riemuvuoteen asti hän palvelkoon sinua.</verse>
        <verse osisID='Lev.25.41'>Silloin hän lähteköön luotasi vapaana, hän ja hänen lapsensa hänen  kanssaan, ja palatkoon sukunsa luo ja isiensä perintömaalle.</verse>
        <verse osisID='Lev.25.42'>Sillä he ovat minun palvelijoitani, jotka minä vein pois Egyptin  maasta; sentähden älköön heitä orjan tavalla myytäkö.</verse>
        <verse osisID='Lev.25.43'>Älä hallitse heitä kovuudella, vaan pelkää Jumalaasi.</verse>
        <verse osisID='Lev.25.44'>Mutta orjasi ja orjattaresi, jotka hankit itsellesi, ostakaa  kansoista, jotka asuvat teidän ympärillänne.</verse>
        <verse osisID='Lev.25.45'>Tahi ostakaa ne teidän luonanne asuvien loisten lapsista ja heidän  sukulaisistaan, jotka ovat teidän luonanne ja jotka ovat heille  syntyneet teidän maassanne; ja ne olkoot teidän perintöomaisuuttanne.</verse>
        <verse osisID='Lev.25.46'>Ja jättäkää ne jälkeenne perinnöksi lapsillenne, pysyväksi  perintöomaisuudeksi; niitä saatte pitää ainaisesti orjinanne.  Mutta  veljistänne, israelilaisista, älä ketään kovuudella hallitse.</verse>
        <verse osisID='Lev.25.47'>Jos sinun luonasi asuva muukalainen tai loinen tulee varoihin,  veljesi köyhtyessä hänen luonaan, niin että hän myy itsensä sinun  luonasi asuvalle muukalaiselle tai loiselle tai jollekin muukalaisen  suvun jäsenelle,</verse>
        <verse osisID='Lev.25.48'>niin olkoon hän, sen jälkeen kuin hän myi itsensä, lunastettavissa;  joku hänen veljistään lunastakoon hänet.</verse>
        <verse osisID='Lev.25.49'>Tahi lunastakoon hänet hänen setänsä tai setänsä poika tai joku  veriheimolainen hänen suvustansa; tahi jos hän tulee varoihin,  lunastakoon hän itse itsensä.</verse>
        <verse osisID='Lev.25.50'>Ja hänen on laskettava yhdessä ostajansa kanssa, kuinka pitkä aika  on riemuvuoteen siitä vuodesta, jolloin hän myi itsensä hänelle; ja  hänen myyntihintansa jaettakoon vuosien luvulla; hänen palvelusaikansa  laskettakoon saman arvoiseksi kuin päiväpalkkalaisen.</verse>
        <verse osisID='Lev.25.51'>Jos vielä on monta vuotta jäljellä, maksakoon hän takaisin  lunastushintanaan niitä vastaavan osan siitä summasta, jolla hänet  ostettiin.</verse>
        <verse osisID='Lev.25.52'>Mutta jos vain vähän vuosia on jäljellä riemuvuoteen, laskekoon  ostaja nekin hänelle, ja hän maksakoon lunastushintansa sen mukaan, kuin  hänellä on vuosia jäljellä.</verse>
        <verse osisID='Lev.25.53'>Vuosikaupalla otetun päiväpalkkalaisen tavalla hän palvelkoon häntä,  mutta älköön tämä kovuudella hallitko häntä sinun silmiesi edessä.</verse>
        <verse osisID='Lev.25.54'>Mutta jos häntä ei näin lunasteta, tulkoon hän riemuvuotena  vapaaksi, hän itse ja hänen lapsensa hänen kanssaan.</verse>
        <verse osisID='Lev.25.55'>Sillä israelilaiset ovat minun palvelijoitani; he ovat minun  palvelijani, jotka minä vein pois Egyptin maasta. Minä olen Herra,  teidän Jumalanne."</verse>
      </chapter>
      <chapter osisID='Lev.26'>
        <verse osisID='Lev.26.1'>"Älkää tehkö itsellenne epäjumalia älkääkä pystyttäkö itsellenne  jumalankuvia tai patsaita, älkää myöskään asettako maahanne kiviä,  joissa on kuvia, kumartaaksenne niitä, sillä minä olen Herra, teidän  Jumalanne.</verse>
        <verse osisID='Lev.26.2'>Pitäkää minun sapattini ja peljätkää minun pyhäkköäni. Minä olen  Herra.</verse>
        <verse osisID='Lev.26.3'>Jos te vaellatte minun säädöksieni mukaan ja noudatatte minun  käskyjäni ja pidätte ne,</verse>
        <verse osisID='Lev.26.4'>annan minä teille sateen ajallansa, niin että maa antaa satonsa ja  kedon puut kantavat hedelmänsä.</verse>
        <verse osisID='Lev.26.5'>Ja puiminen kestää teillä viininkorjuuseen asti, ja viininkorjuu  kestää kylvöön asti, ja teillä on kyllin leipää syödäksenne, ja te  saatte turvallisesti asua maassanne.</verse>
        <verse osisID='Lev.26.6'>Ja minä annan rauhan teidän maallenne, ja te saatte levätä, kenenkään  peljättämättä; ja minä hävitän pahat pedot teidän maastanne, eikä miekka  käy teidän maanne ylitse.</verse>
        <verse osisID='Lev.26.7'>Te ajatte pakoon vihollisenne, ja he kaatuvat miekkaan teidän  edessänne.</verse>
        <verse osisID='Lev.26.8'>Viisi teistä ajaa pakoon sata, ja sata teistä ajaa pakoon  kymmenentuhatta, ja teidän vihollisenne kaatuvat miekkaan teidän  edessänne.</verse>
        <verse osisID='Lev.26.9'>Ja minä käännyn teidän puoleenne ja teen teidät hedelmällisiksi ja  annan teidän lisääntyä ja pidän liittoni teidän kanssanne.</verse>
        <verse osisID='Lev.26.10'>Ja te saatte syödä vanhaa, viime vuoden satoa, ja te joudutte  viemään vanhan pois uuden tieltä.</verse>
        <verse osisID='Lev.26.11'>Ja minä panen asumukseni teidän keskellenne enkä viero teitä.</verse>
        <verse osisID='Lev.26.12'>Ja minä vaellan teidän keskellänne ja olen teidän Jumalanne, ja te  olette minun kansani.</verse>
        <verse osisID='Lev.26.13'>Minä olen Herra, teidän Jumalanne, joka vein teidät pois Egyptin  maasta, olemasta heidän orjinansa; ja minä mursin rikki teidän ikeenne  puut ja annoin teidän kulkea pää pystyssä.</verse>
        <verse osisID='Lev.26.14'>Mutta jos te ette kuule minua ettekä pidä kaikkia näitä käskyjä,</verse>
        <verse osisID='Lev.26.15'>vaan hylkäätte halpana minun ohjeeni ja teidän sielunne vieroo minun  säädöksiäni, niin ettette pidä kaikkia minun käskyjäni, vaan rikotte  minun liittoni,</verse>
        <verse osisID='Lev.26.16'>niin minäkin teen teille samoin ja rankaisen teitä hirmuisilla  onnettomuuksilla, hivutustaudilla ja kuumeella, jotka sammuttavat teidän  silmänne ja näännyttävät sielunne; ja te kylvätte siemenenne turhaan,  sillä teidän vihollisenne syövät sen.</verse>
        <verse osisID='Lev.26.17'>Ja minä käännän kasvoni teitä vastaan, ja teidän vihollisenne  voittavat teidät; teidän vihamiehenne hallitsevat teitä, ja te  pakenette, vaikka ei kukaan aja teitä takaa.</verse>
        <verse osisID='Lev.26.18'>Jos ette sittenkään kuule minua, niin minä vielä kuritan teitä  seitsenkertaisesti teidän syntienne tähden.</verse>
        <verse osisID='Lev.26.19'>Ja minä murran teidän ylpeän uhmanne; minä teen teidän taivaanne  raudankovaksi ja maanne vasken kaltaiseksi.</verse>
        <verse osisID='Lev.26.20'>Ja teidän voimanne kuluu hukkaan, sillä teidän maanne ei anna  satoansa eivätkä maan puut anna hedelmäänsä.</verse>
        <verse osisID='Lev.26.21'>Ja jos te sittenkin käytte minua vastaan ettekä tahdo kuulla minua,  niin minä lyön teitä vielä seitsenkertaisesti, teidän syntienne mukaan.</verse>
        <verse osisID='Lev.26.22'>Minä lähetän teidän sekaanne metsän pedot riistämään teiltä  lapsenne, raatelemaan karjaanne ja vähentämään teidän lukuanne, niin  että teidän tienne tulevat autioiksi.</verse>
        <verse osisID='Lev.26.23'>Jos te ette vielä tästäkään minun kurituksestani ota ojentuaksenne,  vaan yhä käytte minua vastaan,</verse>
        <verse osisID='Lev.26.24'>niin minäkin käyn teitä vastaan ja lyön teitä seitsenkertaisesti  teidän syntienne tähden.</verse>
        <verse osisID='Lev.26.25'>Minä saatan teidän kimppuunne miekan, joka kostaa rikotun liiton; ja  kun te kokoonnutte kaupunkeihinne, niin minä lähetän teidän sekaanne  ruttotaudin, ja teidän on antautuminen vihollisen valtaan.</verse>
        <verse osisID='Lev.26.26'>Kun minä murran teiltä leivän tuen, niin kymmenen vaimoa paistaa  teidän leipänne yhdessä uunissa, ja he tuovat kotiin teidän leipänne  vaa'alla punnittuna; ja kun te syötte, ette tule ravituiksi.</verse>
        <verse osisID='Lev.26.27'>Ja jos te ette vielä sittenkään kuule minua, vaan yhä käytte minua  vastaan,</verse>
        <verse osisID='Lev.26.28'>niin minäkin kiivastuksessani käyn teitä vastaan ja kuritan teitä  seitsenkertaisesti teidän syntienne tähden.</verse>
        <verse osisID='Lev.26.29'>Ja te syötte poikienne lihaa, ja tyttärienne lihaa te syötte.</verse>
        <verse osisID='Lev.26.30'>Ja minä kukistan teidän uhrikukkulanne ja hävitän teidän  auringonpatsaanne ja panen teidän ruumiinne teidän kivijumalienne  ruumiiden päälle, ja minun sieluni inhoaa teitä.</verse>
        <verse osisID='Lev.26.31'>Ja minä muutan teidän kaupunkinne raunioiksi ja hävitän teidän  pyhäkkönne enkä mielisty teidän uhrienne tuoksuun.</verse>
        <verse osisID='Lev.26.32'>Ja minä hävitän maan, niin että teidän vihollisenne, jotka siinä  asuvat, siitä tyrmistyvät.</verse>
        <verse osisID='Lev.26.33'>Mutta teidät minä hajotan kansojen sekaan ja ajan teitä takaa  paljastetulla miekalla, ja teidän maanne tulee autioksi ja kaupunkinne  raunioiksi.</verse>
        <verse osisID='Lev.26.34'>Silloin maa saa hyvityksen sapateistaan, niin kauan kuin se on  autiona ja te olette vihollistenne maassa. Silloin maa lepää ja saa  hyvityksen sapateistaan.</verse>
        <verse osisID='Lev.26.35'>Niin kauan kuin se on autiona, saa se levätä nauttien sitä lepoa,  jota se ei saanut teidän sapatteinanne, asuessanne siinä.</verse>
        <verse osisID='Lev.26.36'>Ja niille teistä, jotka jäävät jäljelle, minä annan pelokkaan  sydämen heidän vihollistensa maassa, niin että lentävän lehden kahina  ajaa heidät pakoon, ja he pakenevat, niinkuin pakenisivat miekkaa, ja  kaatuvat, vaikka ei kukaan heitä aja takaa.</verse>
        <verse osisID='Lev.26.37'>Ja he kompastuvat toinen toiseensa niinkuin miekkaa paeten, vaikka  ei kukaan aja heitä takaa; ja te ette voi pitää puolianne vihollisianne  vastaan.</verse>
        <verse osisID='Lev.26.38'>Ja te häviätte kansojen sekaan, ja vihollistenne maa nielee teidät.</verse>
        <verse osisID='Lev.26.39'>Ja ne teistä, jotka jäävät jäljelle, riutuvat teidän vihollistenne  maassa syntivelkansa tähden; ja myös isiensä syntivelan tähden he  riutuvat niinkuin nekin.</verse>
        <verse osisID='Lev.26.40'>Silloin he tunnustavat syntivelkansa ja isiensä syntivelan, sen että  ovat olleet minulle uskottomat ja käyneet minua vastaan,</verse>
        <verse osisID='Lev.26.41'>jonka tähden minäkin kävin heitä vastaan ja vein heidät heidän  vihollistensa maahan. Silloin heidän ympärileikkaamaton sydämensä  nöyrtyy, ja silloin he sovittavat syntivelkansa.</verse>
        <verse osisID='Lev.26.42'>Ja silloin minä muistan liittoni Jaakobin kanssa ja muistan liittoni  Iisakin kanssa ja liittoni Aabrahamin kanssa, ja minä muistan myös maan.</verse>
        <verse osisID='Lev.26.43'>Mutta ensin tulkoon maa tyhjäksi heistä ja saakoon hyvityksen  sapateistansa olemalla autiona, niin kauan kuin he ovat poissa; ja he  sovittakoot syntivelkansa sentähden, juuri sentähden, että he hylkäsivät  minun säädökseni ja että heidän sielunsa vieroi minun käskyjäni.</verse>
        <verse osisID='Lev.26.44'>Mutta sittenkään, vaikka he ovat vihollistensa maassa, en minä heitä  hylkää enkä viero heitä niin, että lopettaisin heidät ja rikkoisin  liittoni heidän kanssansa; sillä minä olen Herra, heidän Jumalansa.</verse>
        <verse osisID='Lev.26.45'>Ja minä muistan heidän hyväksensä liiton heidän isiensä kanssa,  jotka minä vein pois Egyptin maasta kansojen silmien edessä, ollakseni  heidän Jumalansa. Minä olen Herra."</verse>
        <verse osisID='Lev.26.46'>Nämä ovat ne käskyt, säädökset ja lait, jotka Herra asetti itsensä  ja israelilaisten välille Siinain vuorella, Mooseksen kautta.</verse>
      </chapter>
      <chapter osisID='Lev.27'>
        <verse osisID='Lev.27.1'>Ja Herra puhui Moosekselle sanoen:</verse>
        <verse osisID='Lev.27.2'>"Puhu israelilaisille ja sano heille: Jos jollakin on täytettävänä  lupaus Herralle ja sinun on arvioitava luvatun ihmisen arvo,</verse>
        <verse osisID='Lev.27.3'>niin arvioitse mies, joka on kahdenkymmenen ja kuudenkymmenen vuoden  välillä, viiteenkymmeneen hopeasekeliin pyhäkkösekelin painon mukaan;</verse>
        <verse osisID='Lev.27.4'>mutta jos se on nainen, arvioitse hänet kolmeenkymmeneen sekeliin.</verse>
        <verse osisID='Lev.27.5'>Viisivuotisesta kaksikymmenvuotiseen asti arvioitse miehenpuoli  kahteenkymmeneen sekeliin ja vaimonpuoli kymmeneen sekeliin.</verse>
        <verse osisID='Lev.27.6'>Kuukauden vanhasta viisivuotiseen asti arvioitse miehenpuoli viiteen  hopeasekeliin ja vaimonpuoli kolmeen hopeasekeliin.</verse>
        <verse osisID='Lev.27.7'>Kuusikymmenvuotinen ja sitä vanhempi miehenpuoli arvioitse  viiteentoista sekeliin ja vaimonpuoli kymmeneen sekeliin.</verse>
        <verse osisID='Lev.27.8'>Jos joku on liian köyhä maksamaan arviohintaa, vietäköön hänet papin  eteen, ja pappi arvioikoon hänet; lupauksen tekijän varojen mukaan  arvioikoon pappi hänet.</verse>
        <verse osisID='Lev.27.9'>Mutta jos lupaus koskee karjaa, josta voidaan tuoda uhrilahja  Herralle, olkoon kaikki, mikä siitä annetaan Herralle, pyhää.</verse>
        <verse osisID='Lev.27.10'>Sitä älköön vaihdettako älköönkä muutettako; ei hyvää huonoon eikä  huonoa hyvään. Jos joku kuitenkin vaihtaa eläimen toiseen, olkoon sekä  se että siihen vaihdettu pyhä.</verse>
        <verse osisID='Lev.27.11'>Mutta jos se on saastainen eläin, mikä tahansa, joita ei saa tuoda  uhrilahjaksi Herralle, niin vietäköön eläin papin eteen;</verse>
        <verse osisID='Lev.27.12'>ja pappi arvioikoon sen tarkastaen, onko se hyvä vai huono.  Olkoon  sillä se arviohinta, jonka pappi määrää.</verse>
        <verse osisID='Lev.27.13'>Jos omistaja tahtoo sen lunastaa, antakoon arviohinnan lisäksi  viidennen osan siitä.</verse>
        <verse osisID='Lev.27.14'>Ja jos joku pyhittää talonsa pyhäksi lahjaksi Herralle, niin pappi  arvioikoon sen tarkastaen, onko se hyvä vai huono. Olkoon sillä se  arviohinta, jonka pappi määrää.</verse>
        <verse osisID='Lev.27.15'>Mutta jos se, joka on talonsa pyhittänyt, tahtoo lunastaa sen, niin  antakoon arviosumman lisäksi viidennen osan siitä; ja niin se on hänen  omansa.</verse>
        <verse osisID='Lev.27.16'>Jos joku pyhittää Herralle kappaleen perintömaatansa, niin arvioi se  kylvön suuruuden mukaan; hoomer-mitta ohria vastatkoon viittäkymmentä  hopeasekeliä.</verse>
        <verse osisID='Lev.27.17'>Jos hän pyhittää peltonsa riemuvuodesta alkaen, jääköön sille  arvioimasi täysi hinta.</verse>
        <verse osisID='Lev.27.18'>Mutta jos hän pyhittää peltonsa riemuvuoden jälkeen, laskekoon pappi  hänelle rahasumman niiden vuosien luvun mukaan, jotka ovat jäljellä  seuraavaan riemuvuoteen; ja se vähennettäköön sinun arvioimastasi  hinnasta.</verse>
        <verse osisID='Lev.27.19'>Ja jos se, joka pellon on pyhittänyt, tahtoo lunastaa sen, niin  antakoon arvioimasi hinnan lisäksi viidennen osan siitä; ja niin se jää  hänen omakseen.</verse>
        <verse osisID='Lev.27.20'>Mutta jos hän ei lunasta peltoa, vaan myy sen toiselle, ei se enää  ole lunastettavissa;</verse>
        <verse osisID='Lev.27.21'>vaan kun pelto riemuvuotena tulee vapaaksi, olkoon se Herralle  pyhitetty, niinkuin vihitty pelto; se joutuu papin omaisuudeksi.</verse>
        <verse osisID='Lev.27.22'>Jos joku Herralle pyhittää ostamansa pellon, joka ei ole hänen  perintömaatansa,</verse>
        <verse osisID='Lev.27.23'>laskekoon pappi hänelle arviohinnan riemuvuoteen asti; ja hän  suorittakoon samana päivänä arvioimasi hinnan pyhänä lahjana Herralle.</verse>
        <verse osisID='Lev.27.24'>Riemuvuotena pelto palautukoon sille, jolta se on ostettu ja jonka  perintömaata se on.</verse>
        <verse osisID='Lev.27.25'>Ja kaikki sinun arvioimisesi tapahtukoon pyhäkkösekelin painon  mukaan; sekelissä olkoon kaksikymmentä geeraa.</verse>
        <verse osisID='Lev.27.26'>Mutta karjan esikoista, joka ensiksi syntyneenä jo on Herran oma,  älköön kukaan pyhittäkö; olipa se härkä tai lammas, se on jo Herran oma.</verse>
        <verse osisID='Lev.27.27'>Jos se on saastaisia eläimiä, lunastakoon omistaja sen sinun  arvioimastasi hinnasta ja pankoon lisäksi viidennen osan sen arvosta;  jos sitä ei lunasteta, myytäköön se arvioimaasi hintaan.</verse>
        <verse osisID='Lev.27.28'>Mitään vihittyä, mitä hyvänsä, jonka joku on vihkinyt Herralle  omaisuudestansa, olipa se ihminen tai eläin tai perintömaa, älköön  myytäkö älköönkä lunastettako; sillä kaikki vihitty on korkeasti-pyhää,  Herran omaa.</verse>
        <verse osisID='Lev.27.29'>Ihmistä, ketä hyvänsä, joka on tuhon omaksi vihitty, älköön  lunastettako, vaan hänet surmattakoon.</verse>
        <verse osisID='Lev.27.30'>Kaikki maan kymmenykset, sekä pellon viljasta että puiden  hedelmistä, ovat Herran omat, pyhä lahja Herralle.</verse>
        <verse osisID='Lev.27.31'>Jos joku tahtoo lunastaa jotakin kymmenyksistänsä, antakoon hän  siihen lisäksi viidennen osan.</verse>
        <verse osisID='Lev.27.32'>Ja kaikki kymmenykset raavaskarjasta ja pikkukarjasta, joka kymmenes  eläin kaikesta, mikä kulkee paimenen sauvan alitse, olkoot pyhä lahja  Herralle.</verse>
        <verse osisID='Lev.27.33'>Älköön kysyttäkö, onko se hyvä vai huono, älköönkä sitä vaihdettako.  Jos joku kuitenkin vaihtaa sen, niin olkoon sekä se että siihen  vaihdettu pyhä; älköön niitä lunastettako."</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hos'>
      <chapter osisID='Hos.1'>
        <verse osisID='Hos.1.1'>Herran sana, joka tuli Hoosealle, Beerin pojalle, Juudan kuningasten  Ussian, Jootamin, Aahaan ja Hiskian päivinä ja Israelin kuninkaan  Jerobeamin, Jooaan pojan, päivinä.</verse>
        <verse osisID='Hos.1.2'>Kun Herra alkoi Hoosealle puhua, sanoi Herra Hoosealle: "Mene, ota  itsellesi haureellinen vaimo ja haureudesta syntyneet lapset, sillä maa  on peräti rikkonut avion luopumalla Herrasta".</verse>
        <verse osisID='Hos.1.3'>Niin hän meni ja otti Goomerin, Diblaimin tyttären. Ja tämä tuli  raskaaksi ja synnytti hänelle pojan.</verse>
        <verse osisID='Hos.1.4'>Ja Herra sanoi hänelle: "Pane hänelle nimeksi Jisreel, sillä vähän  aikaa vielä, ja minä kostan Jisreelin verivelat Jeehun suvulle ja teen  lopun Israelin heimon kuningaskunnasta.</verse>
        <verse osisID='Hos.1.5'>Ja sinä päivänä minä särjen Israelin jousen Jisreelin laaksossa."</verse>
        <verse osisID='Hos.1.6'>Ja vaimo tuli jälleen raskaaksi ja synnytti tyttären, ja Herra sanoi  Hoosealle: "Pane hänelle nimeksi Loo-Ruhama, sillä en minä enää tästedes  armahda Israelin heimoa, niin että antaisin heille anteeksi.</verse>
        <verse osisID='Hos.1.7'>Mutta Juudan heimoa minä armahdan: minä pelastan heidät Herran,  heidän Jumalansa, avulla, mutta en pelasta heitä jousella, miekalla enkä  sodalla, en hevosilla enkä ratsumiehillä."</verse>
        <verse osisID='Hos.1.8'>Kun vaimo oli vieroittanut Loo-Ruhaman, tuli hän raskaaksi ja  synnytti pojan.</verse>
        <verse osisID='Hos.1.9'>Ja Herra sanoi: "Pane hänelle nimeksi Loo-Ammi, sillä te ette ole  minun kansani, enkä minä tahdo olla teidän omanne.</verse>
        <verse osisID='Hos.1.10'>(2:1) Mutta israelilaisten luku on oleva niinkuin meren hiekka, jota ei  voi mitata eikä lukea. Ja siinä paikassa, jossa heille on sanottu: 'Te  ette ole minun kansani', heille sanotaan: 'Elävän Jumalan lapset!'</verse>
        <verse osisID='Hos.1.11'>Ja Juudan miehet ja Israelin miehet kokoontuvat yhteen ja asettavat  itsellensä yhteisen pään; ja he lähtevät sotaan siitä maasta, sillä  suuri on Jisreelin päivä.</verse>
      </chapter>
      <chapter osisID='Hos.2'>
        <verse osisID='Hos.2.1'>Sanokaa veljiänne Ammiksi ja sisarianne Ruhamaksi."</verse>
        <verse osisID='Hos.2.2'>"Riidelkää äitinne kanssa, riidelkää, sillä ei hän ole minun vaimoni,  enkä minä ole hänen miehensä. Poistakoon hän haureutensa kasvoistansa ja  aviorikoksensa rintainsa välistä,</verse>
        <verse osisID='Hos.2.3'>(2:5) etten minä riisuisi häntä alasti ja asettaisi häntä, niinkuin hän oli  syntymänsä päivänä, etten tekisi häntä erämaan kaltaiseksi, saattaisi  häntä kuivan maan kaltaiseksi ja kuolettaisi häntä janoon.</verse>
        <verse osisID='Hos.2.4'>Ja hänen lapsiansa minä en armahda, sillä he ovat haureudesta  syntyneitä lapsia.</verse>
        <verse osisID='Hos.2.5'>Sillä heidän äitinsä on harjoittanut haureutta, heidän kantajansa on  häpeällisesti elänyt, hän on sanonut: 'Minä kuljen rakastajaini perässä,  jotka antavat minulle leipäni ja veteni, villani ja pellavani, öljyni ja  juomani'.</verse>
        <verse osisID='Hos.2.6'>Sentähden, katso, minä aitaan sinun tiesi orjantappuroilla, minä  muuraan muurin hänen eteensä, niin ettei hän löydä polkujansa.</verse>
        <verse osisID='Hos.2.7'>Ja hän ajaa takaa rakastajiansa, mutta ei heitä saavuta; etsii heitä,  mutta ei löydä. Ja hän on sanova: 'Minä menen takaisin entisen mieheni  luokse, sillä parempi oli minulla olo silloin kuin nyt'.</verse>
        <verse osisID='Hos.2.8'>Hän ei ole tajunnut, että minä olen hänelle antanut jyvät ja viinin  ja öljyn, olen kartuttanut hänelle hopeata ja myös kultaa, joka on  käytetty Baalin hyväksi.</verse>
        <verse osisID='Hos.2.9'>Sentähden minä otan takaisin jyväni ajallansa ja viinini  määräaikanansa ja tempaan pois villani ja pellavani, jonka piti peittää  hänen alastomuutensa.</verse>
        <verse osisID='Hos.2.10'>Nyt minä paljastan hänen häpynsä hänen rakastajainsa silmäin eteen,  eikä kukaan ole pelastava häntä minun kädestäni.</verse>
        <verse osisID='Hos.2.11'>Minä teen lopun kaikesta hänen ilonpidostansa: hänen juhlistansa,  uusistakuistansa ja sapateistansa ja kaikista hänen pyhäpäivistänsä.</verse>
        <verse osisID='Hos.2.12'>Ja minä hävitän hänen viiniköynnöksensä ja viikunapuunsa, joista hän  on sanonut: 'Ne ovat minun portonpalkkani, jonka rakastajani ovat  minulle antaneet'. Minä teen ne metsäksi, ja metsän eläimet syövät  niitä.</verse>
        <verse osisID='Hos.2.13'>Ja minä kostan hänelle baalien päivät, joina hän niille poltti  uhreja, koristi itsensä renkaillaan ja kaulakäädyillään ja kulki  rakastajainsa jäljessä, mutta unhotti minut, sanoo Herra.</verse>
        <verse osisID='Hos.2.14'>Sentähden, katso, minä taivuttelen hänet, kuljetan hänet erämaahan  ja viihdyttelen häntä.</verse>
        <verse osisID='Hos.2.15'>Minä annan hänelle sieltä alkaen hänen viinimäkensä ynnä Aakorin  laakson toivon oveksi, ja hän on oleva siellä kuuliainen niinkuin  nuoruutensa päivinä, niinkuin sinä päivänä, jona hän Egyptin maasta  läksi.</verse>
        <verse osisID='Hos.2.16'>Sinä päivänä, sanoo Herra, sinä puhuttelet minua: 'Minun mieheni',  etkä enää puhuttele minua: 'Minun Baalini';</verse>
        <verse osisID='Hos.2.17'>ja minä poistan baalien nimet hänen suustansa, eikä niiden nimiä  enää mainita.</verse>
        <verse osisID='Hos.2.18'>Ja sinä päivänä minä teen heidän hyväksensä liiton metsän eläinten  ja taivaan lintujen kanssa ja maan matelevaisten kanssa; ja jousen ja  miekan ja sodan minä särjen maasta ja annan heidän asua turvassa.</verse>
        <verse osisID='Hos.2.19'>Ja minä kihlaan sinut itselleni ikiajoiksi, kihlaan sinut itselleni  vanhurskaudella ja tuomiolla, armolla ja laupeudella,</verse>
        <verse osisID='Hos.2.20'>kihlaan sinut itselleni uskollisuudella, ja sinä olet tunteva  Herran.</verse>
        <verse osisID='Hos.2.21'>Sinä päivänä minä kuulen, sanoo Herra, minä kuulen taivasta, ja se  kuulee maata,</verse>
        <verse osisID='Hos.2.22'>ja maa kuulee jyviä, viiniä ja öljyä, ja nämä kuulevat Jisreeliä.</verse>
        <verse osisID='Hos.2.23'>(2:25) Ja minä kylvän hänet itselleni tähän maahan, minä armahdan  Loo-Ruhamaa ja sanon Loo-Ammille: 'Sinä olet minun kansani'; ja hän  vastaa: 'Minun Jumalani'."</verse>
      </chapter>
      <chapter osisID='Hos.3'>
        <verse osisID='Hos.3.1'>Sitten sanoi Herra minulle: "Mene vielä ja rakasta naista, jota hänen  puolisonsa rakastaa, mutta joka rikkoo avion, niinkuin Herra rakastaa  israelilaisia, mutta nämä kääntyvät muiden jumalien puoleen ja  rakastavat rypälekakkuja".</verse>
        <verse osisID='Hos.3.2'>Niin minä hankin hänet itselleni viidellätoista sekelillä hopeata  ynnä hoomer-mitalla ja letek-mitalla ohria.</verse>
        <verse osisID='Hos.3.3'>Ja minä sanoin hänelle: "Ole kauan aikaa minua varten; älä harjoita  haureutta äläkä mene muille miehille. Minä myös teen samoin sinua  kohtaan."</verse>
        <verse osisID='Hos.3.4'>Sillä kauan aikaa saavat israelilaiset olla ilman kuningasta ja  ruhtinasta, ilman uhria ja patsasta, ilman kasukkaa ja kotijumalia.</verse>
        <verse osisID='Hos.3.5'>Senjälkeen israelilaiset kääntyvät ja etsivät Herraa, Jumalaansa, ja  Daavidia, kuningastansa. Vavisten he lähestyvät Herraa ja hänen  hyvyyttänsä päivien lopulla.</verse>
      </chapter>
      <chapter osisID='Hos.4'>
        <verse osisID='Hos.4.1'>Kuulkaa Herran sana, te israelilaiset, sillä Herralla on  oikeudenkäynti maan asukasten kanssa; sillä ei ole uskollisuutta, ei  laupeutta eikä Jumalan tuntemusta maassa.</verse>
        <verse osisID='Hos.4.2'>Vannotaan ja valhetellaan, murhataan, varastetaan ja rikotaan aviot,  murtaudutaan taloihin, ja verityö verityötä seuraa.</verse>
        <verse osisID='Hos.4.3'>Sentähden maa murehtii, ja kaikki siinä asuvaiset nääntyvät, metsän  eläimet ja taivaan linnut; myöskin kalat merestä katoavat.</verse>
        <verse osisID='Hos.4.4'>Älköön vain kukaan nuhdelko, älköön kukaan ojentako, vaikka sinun  kansasi on kuin pappien nuhtelijoita!</verse>
        <verse osisID='Hos.4.5'>Niin sinä kompastut päivällä, myös profeetta kompastuu yhdessä sinun  kanssasi yöllä; ja minä hävitän sinun äitisi.</verse>
        <verse osisID='Hos.4.6'>Minun kansani joutuu häviöön, sillä se on taitoa vailla.  Koska sinä  olet hyljännyt taidon, hylkään minä sinut, niin ettet saa olla minun  pappinani. Koska olet unhottanut Jumalasi lain, unhotan myös minä sinun  lapsesi.</verse>
        <verse osisID='Hos.4.7'>Niin paljon kuin heitä on, niin paljon he ovat tehneet syntiä minua  vastaan. Minä muutan heidän kunniansa häpeäksi.</verse>
        <verse osisID='Hos.4.8'>Minun kansani synnistä he saavat ruokansa, heidän pahoja tekojansa  heidän sielunsa himoitsee.</verse>
        <verse osisID='Hos.4.9'>Mutta papin on käyvä niinkuin kansankin: minä rankaisen häntä hänen  vaelluksestansa ja kostan hänelle hänen tekonsa.</verse>
        <verse osisID='Hos.4.10'>He syövät, mutta eivät tule ravituiksi, he harjoittavat haureutta,  mutta eivät lisäänny, sillä he eivät ole tahtoneet ottaa vaaria  Herrasta.</verse>
        <verse osisID='Hos.4.11'>Haureus ja viini ja rypälemehu vievät järjen.</verse>
        <verse osisID='Hos.4.12'>Minun kansani kysyy puultansa, ja sen sauva sille vastaa; sillä  haureuden henki on eksyttäväinen: haureudessa he ovat luopuneet  tottelemasta Jumalaansa.</verse>
        <verse osisID='Hos.4.13'>Vuorten huipuilla he uhraavat, polttavat uhreja kukkuloilla,  rautatammen, haavan ja tammen alla, sillä niiden varjo on suloinen.  Sentähden tulee teidän tyttäristänne porttoja, ja teidän miniänne  rikkovat avion.</verse>
        <verse osisID='Hos.4.14'>En minä rankaise teidän tyttäriänne siitä, että he porttoja ovat,  enkä miniöitänne siitä, että he avion rikkovat, sillä miehet itse  poikkeavat syrjään porttojen kanssa ja uhraavat pyhäkköporttojen kanssa;  ja ymmärtämätön kansa kukistuu.</verse>
        <verse osisID='Hos.4.15'>Jos sinä, Israel, harjoitatkin haureutta, älköön Juuda saattako  itseänsä syynalaiseksi: älkää lähtekö Gilgaliin, älkää menkö ylös  Beet-Aaveniin älkääkä vannoko: "Niin totta kuin Herra elää".</verse>
        <verse osisID='Hos.4.16'>Sillä niinkuin niskuri lehmä on Israel niskoitellut; nyt on Herra  kaitseva heitä niinkuin karitsaa laajalla laitumella.</verse>
        <verse osisID='Hos.4.17'>Efraim on liitossa epäjumalain kanssa - anna hänen olla.</verse>
        <verse osisID='Hos.4.18'>Kun heidän juopottelunsa on lopussa, he harjoittavat törkeätä  haureutta. Ne, jotka ovat hänen kilpensä, rakastavat häpeätä.</verse>
        <verse osisID='Hos.4.19'>Tuuli siivillänsä ahdistaa häntä, he saavat häpeän  uhriaterioistansa.</verse>
      </chapter>
      <chapter osisID='Hos.5'>
        <verse osisID='Hos.5.1'>Kuulkaa tämä, te papit, tarkatkaa, Israelin heimo, ja ottakaa  korviinne, kuninkaan huone: teille on tämä tuomio; sillä te olette  olleet paula Mispalle, verkko, joka on levitetty Taaborille.</verse>
        <verse osisID='Hos.5.2'>Luopiot ovat syvälle vajonneet turmiontekoon, mutta minä olen kuritus  heille kaikille.</verse>
        <verse osisID='Hos.5.3'>Minä tunnen Efraimin, eikä Israel ole minulta kätkössä; sillä nyt  sinä, Efraim, olet haureutta harjoittanut, Israel on saastuttanut  itsensä.</verse>
        <verse osisID='Hos.5.4'>Heidän tekonsa eivät salli heidän kääntyä Jumalansa puoleen, sillä  haureuden henki on heidän sisimmässänsä eivätkä he tunne Herraa.</verse>
        <verse osisID='Hos.5.5'>Israelin ylpeys syyttää häntä vasten silmiä, ja Israel ja Efraim  kompastuvat syntivelkaansa; myös Juuda kompastuu heidän kanssansa.</verse>
        <verse osisID='Hos.5.6'>Lampainensa ja raavainensa he tulevat, etsiäksensä Herraa, mutta  eivät löydä: hän on vetäytynyt heistä pois.</verse>
        <verse osisID='Hos.5.7'>He ovat olleet uskottomat Herralle, sillä he ovat synnyttäneet  vieraita lapsia. Nyt uudenkuun juhla syö heidät ja heidän peltonsa.</verse>
        <verse osisID='Hos.5.8'>Puhaltakaa pasunaan Gibeassa, vaskitorveen Raamassa, nostakaa  sotahuuto Beet-Aavenissa. Ovat jo sinun kintereilläsi, Benjamin!</verse>
        <verse osisID='Hos.5.9'>Efraim on tuleva autioksi kurituksen päivänä. Israelin heimokuntia  vastaan minä ilmoitan, mikä totta on.</verse>
        <verse osisID='Hos.5.10'>Juudan ruhtinaat ovat tulleet rajan siirtäjäin kaltaisiksi.  Minä  vuodatan heidän päällensä vihani niinkuin vedet.</verse>
        <verse osisID='Hos.5.11'>Sorrettu on Efraim, loukattu hänen oikeutensa, sillä hän tahtoi  vaeltaa ihmiskäskyjen mukaan.</verse>
        <verse osisID='Hos.5.12'>Minä olen Efraimille kuin koi ja Juudan heimolle kuin mätä.</verse>
        <verse osisID='Hos.5.13'>Mutta kun Efraim näki sairautensa ja Juuda paiseensa, meni Efraim  Assuriin, lähetti sanan sotaiselle kuninkaalle; mutta tämä ei voinut  teitä parantaa, ei tehdä terveeksi teidän paisettanne.</verse>
        <verse osisID='Hos.5.14'>Sillä minä olen Efraimille kuin leijona, Juudan heimolle kuin nuori  jalopeura: minä, minä raatelen, menen ja kannan pois, eikä pelastajaa  ole.</verse>
        <verse osisID='Hos.5.15'>Minä menen takaisin paikoilleni, kunnes he ovat syystänsä kärsineet  ja etsivät minun kasvojani: ahdistuksessansa he minua etsivät.</verse>
      </chapter>
      <chapter osisID='Hos.6'>
        <verse osisID='Hos.6.1'>Tulkaa, palatkaamme Herran tykö, sillä hän on raadellut meitä, ja  parantaa meidät, hän on lyönyt meitä, ja sitoo meidät.</verse>
        <verse osisID='Hos.6.2'>Hän tekee meidät eläviksi kahden päivän kuluttua, kolmantena päivänä  hän meidät herättää, ja me saamme elää hänen edessänsä.</verse>
        <verse osisID='Hos.6.3'>Niin tuntekaamme, pyrkikäämme tuntemaan Herra: hänen nousunsa on  varma kuin aamurusko, hän tulee meille kuin sade, kuin kevätsade, joka  kostuttaa maan.</verse>
        <verse osisID='Hos.6.4'>Mitä on minun tehtävä sinulle, Efraim, mitä on minun tehtävä sinulle,  Juuda, kun teidän rakkautenne on kuin aamun pilvi, kuin varhain haihtuva  kaste?</verse>
        <verse osisID='Hos.6.5'>Sentähden minä olen antanut heille iskuja profeettain kautta, olen  kuolettanut heitä suuni sanoilla. Ja sinun tuomiosi nousevat kuin aamun  valo.</verse>
        <verse osisID='Hos.6.6'>Sillä laupeutta minä haluan enkä uhria, ja Jumalan tuntemista enemmän  kuin polttouhreja;</verse>
        <verse osisID='Hos.6.7'>mutta he ovat ihmisten tavalla rikkoneet liiton: siinä he ovat olleet  minulle uskottomat.</verse>
        <verse osisID='Hos.6.8'>Gilead on pahantekijäin kaupunki, täynnä veren jälkiä.</verse>
        <verse osisID='Hos.6.9'>Ja väijyväisten rosvojen kaltainen on pappien joukko: he murhaavat  Sikemin tiellä; ilkitöitä he tekevät.</verse>
        <verse osisID='Hos.6.10'>Israelin heimon keskuudessa minä olen nähnyt kauhistuttavia tekoja:  siellä on Efraimin haureus, Israel on itsensä saastuttanut.</verse>
        <verse osisID='Hos.6.11'>Myös sinun varallesi, Juuda, on asetettu elonleikkuu, silloin kun  minä käännän kansani kohtalon.</verse>
      </chapter>
      <chapter osisID='Hos.7'>
        <verse osisID='Hos.7.1'>Kun minä Israelia parannan, silloin tulevat julki Efraimin rikokset  ja Samarian pahuudet; sillä he harjoittavat petosta, varas tunkeutuu  sisään, ja rosvojoukko ryöstää ulkona.</verse>
        <verse osisID='Hos.7.2'>Eivät he ajattele sydämessään, että minä muistan kaiken heidän  pahuutensa. Nyt heidän tekonsa piirittävät heidät, ne ovat tulleet minun  kasvojeni eteen.</verse>
        <verse osisID='Hos.7.3'>He ilahuttavat pahuudellansa kuningasta ja valheillansa ruhtinaita.</verse>
        <verse osisID='Hos.7.4'>Kaikki he ovat avionrikkojia; he ovat kuin leipojan sytyttämä uuni:  hän jättää tulen kohentamatta taikinan sotkemisesta sen happanemiseen  asti.</verse>
        <verse osisID='Hos.7.5'>Meidän kuninkaamme päivänä ovat ruhtinaat sairaina viinin hehkusta.  Hän lyö kättä pilkkaajain kanssa.</verse>
        <verse osisID='Hos.7.6'>Sillä he ovat juonillaan saattaneet sydämensä kuumaksi kuin uuni;  koko yön heidän leipojansa nukkuu, aamulla se palaa kuin liekitsevä  tuli.</verse>
        <verse osisID='Hos.7.7'>He ovat kaikki kuumia kuin uuni, he syövät tuomarinsa: kaikki heidän  kuninkaansa ovat kaatuneet, ei yksikään niistä ole minua avuksi  huutanut.</verse>
        <verse osisID='Hos.7.8'>Efraim sekaantuu kansojen joukkoon. Efraim on tullut leivän  kaltaiseksi, jota ei ole käännetty.</verse>
        <verse osisID='Hos.7.9'>Muukalaiset syövät hänen voimansa, mutta ei hän sitä ymmärrä.  Hänen  hiuksensakin ovat jo harmaiksi käyneet, mutta hän ei ymmärrä.</verse>
        <verse osisID='Hos.7.10'>Israelin ylpeys syyttää häntä vasten silmiä, eivätkä he palaja  Herran, Jumalansa, tykö, eivät etsi häntä, vaikka kaikki näin on.</verse>
        <verse osisID='Hos.7.11'>Efraim on tullut kyyhkysen kaltaiseksi, joka on tyhmä ja taitamaton:  he huutavat avuksi Egyptiä, he menevät Assuriin.</verse>
        <verse osisID='Hos.7.12'>Juuri kun ovat menossa, minä levitän verkkoni heidän päällensä ja  pudotan heidät alas kuin taivaan linnut; minä kuritan heitä, niinkuin on  julistettu heidän seurakunnallensa.</verse>
        <verse osisID='Hos.7.13'>Voi heitä, sillä he ovat menneet minua pakoon! Häviö heille, sillä  he ovat minusta luopuneet! Minä tahdoin lunastaa heidät, mutta he  puhuivat minua vastaan valheita.</verse>
        <verse osisID='Hos.7.14'>Eivät he huuda minun puoleeni sydämestänsä, vaan ulvovat  vuoteissansa. Jyvien ja viinin tähden he kokoontuvat. Minua vastaan he  niskoittelevat.</verse>
        <verse osisID='Hos.7.15'>Minä olen heitä kurittanut, minä olen vahvistanut heidän  käsivartensa, mutta minua vastaan he ovat aikoneet pahaa.</verse>
        <verse osisID='Hos.7.16'>He kääntyvät, mutta eivät korkeutta kohti. He ovat kuin pettävä  jousi. Heidän ruhtinaittensa pitää kaatuman miekkaan kieltensä  kiukkuisuuden tähden. Tästä he saavat pilkan Egyptin maassa.</verse>
      </chapter>
      <chapter osisID='Hos.8'>
        <verse osisID='Hos.8.1'>Suuhusi pasuna! Kotkan lailla Herran temppeliä vastaan - sillä he  ovat rikkoneet minun liittoni, ovat luopuneet minun laistani!</verse>
        <verse osisID='Hos.8.2'>Minun puoleeni he huutavat: "Minun Jumalani!" - "Me Israel, me  tunnemme sinut".</verse>
        <verse osisID='Hos.8.3'>Israel on hyljännyt hyvän. Vihollinen sitä vainotkoon.</verse>
        <verse osisID='Hos.8.4'>He ovat asettaneet kuninkaita, mutta ei se ole ollut minusta; ovat  asettaneet ruhtinaita, mutta minä en ole siitä tiennyt.  Hopeansa ja  kultansa he ovat tehneet epäjumalikseen, että tulisi hävitys.</verse>
        <verse osisID='Hos.8.5'>Inhottava on sinun vasikkasi, Samaria; minun vihani on syttynyt heitä  vastaan. Kuinka kauan? - Eivät he voi päästä rankaisematta.</verse>
        <verse osisID='Hos.8.6'>Sillä Israelista se on tullut: seppä sen on tehnyt, eikä se ole  jumala, vaan pirstaleiksi on menevä Samarian vasikka.</verse>
        <verse osisID='Hos.8.7'>Sillä tuulta he kylvävät, ja myrskyä he leikkaavat. Ei se pääse  korrelle, laiho ei tuota jauhoja; ja minkä ehkä tuottaa, sen muukalaiset  nielevät.</verse>
        <verse osisID='Hos.8.8'>Nielty on Israel. He ovat nyt pakanain seassa kelpaamattoman astian  arvoiset.</verse>
        <verse osisID='Hos.8.9'>Sillä Assuriin ovat he menneet - villiaasi, joka kulkee yksinänsä.  Efraim ostelee lahjoilla rakasteluja.</verse>
        <verse osisID='Hos.8.10'>Ostelkoot vain pakanain seassa, minä heidät nyt kokoan, ja he alkavat  käydä vähäpätöisiksi ruhtinasten kuninkaan verojen painosta.</verse>
        <verse osisID='Hos.8.11'>Koska Efraim on rakentanut paljon alttareita tehdäkseen syntiä, ovat  alttarit tulleetkin hänelle synniksi.</verse>
        <verse osisID='Hos.8.12'>Kirjoitinpa minä hänelle lakejani vaikka kymmentuhansin,  muukalaisina niitä pidetään.</verse>
        <verse osisID='Hos.8.13'>Minun uhrilahjoikseni he uhraavat lihaa ja syövät. Ei Herra niihin  mielisty. Nyt hän muistaa heidän rikoksensa ja rankaisee heidän  syntinsä: Egyptiin on heidän palattava.</verse>
        <verse osisID='Hos.8.14'>Israel on unhottanut tekijänsä ja rakentanut palatseja, ja Juuda on  rakentanut paljon varustettuja kaupunkeja; mutta minä lähetän tulen  hänen kaupunkeihinsa, ja se kuluttaa niiden palatsit.</verse>
      </chapter>
      <chapter osisID='Hos.9'>
        <verse osisID='Hos.9.1'>Älä iloitse, Israel, älä riemuitse, niinkuin muut kansat, sillä sinä  olet haureudessa luopunut Jumalastasi, olet rakastanut portonpalkkoja  kaikilla viljan puimatanterilla.</verse>
        <verse osisID='Hos.9.2'>Puimatanner ja viinikuurna eivät heitä elätä, rypälemehu hänet  pettää.</verse>
        <verse osisID='Hos.9.3'>Eivät he saa asua Herran maassa, vaan Efraimin on palattava Egyptiin,  ja Assurissa he syövät saastaista.</verse>
        <verse osisID='Hos.9.4'>Eivät he vuodata viiniä juomauhriksi Herralle, eivätkä heidän  teurasuhrinsa hänelle kelpaa. Ne ovat heille kuin murheen leipä: kaikki,  jotka sitä syövät, saastuttavat itsensä; sillä heidän leipänsä tulee  heidän omaan nälkäänsä, ei tule se Herran temppeliin.</verse>
        <verse osisID='Hos.9.5'>Mitä teette, kun tulee juhla-aika, Herran juhlapäivä?</verse>
        <verse osisID='Hos.9.6'>Sillä katso, heidän on mentävä hävitystä pakoon: Egypti heidät  kokoaa, Moof heidät hautaa. Orjantappurat valtaavat heidän  hopeakalleutensa, ohdakkeita on oleva heidän majoissansa.</verse>
        <verse osisID='Hos.9.7'>Rangaistuksen päivät tulevat, koston päivät tulevat, Israel saa  tuntea sen. Hulluna on oleva profeetta, mieletönnä hengen mies sinun  paljojen rikoksiesi ja paljon vainoamisen tähden.</verse>
        <verse osisID='Hos.9.8'>Efraim on väijyjä minun Jumalaani vastaan. Profeetta - hänen kaikilla  teillään on pyydystäjän paula, vainoamista on hänen Jumalansa  temppelissä.</verse>
        <verse osisID='Hos.9.9'>He ovat syvälle vajonneet turmiontekoon niinkuin Gibean päivinä. Hän  muistaa heidän rikoksensa, rankaisee heidän syntinsä.</verse>
        <verse osisID='Hos.9.10'>Niinkuin rypäleet erämaassa minä löysin Israelin; niinkuin  varhaishedelmät viikunapuussa, sen alkurunsaudessa, minä näin teidän  isänne. He tulivat Baal-Peoriin, vihkiytyivät häpeäjumalalle ja tulivat  kauhistaviksi, niinkuin tuo heidän rakastettunsa.</verse>
        <verse osisID='Hos.9.11'>Efraim - lintuna lentää pois heidän kunniansa: ei synnyttämistä, ei  raskautta, ei sikiämistä enää.</verse>
        <verse osisID='Hos.9.12'>Ja vaikka he saisivat lapsensa isoiksi, teen minä heidät  lapsettomiksi, niin ettei ihmisiä jää. Voi heitä itseänsäkin, kun minä  heistä luovun!</verse>
        <verse osisID='Hos.9.13'>Efraim on, kun minä sitä katson Tyyroon päin, istutettu  laidunmaalle; mutta Efraimin täytyy viedä lapsensa surmaajalle.</verse>
        <verse osisID='Hos.9.14'>Anna heille, Herra - mitä antaisitkaan? - anna heille hedelmätön  kohtu ja kuivettuneet rinnat.</verse>
        <verse osisID='Hos.9.15'>Kaikki heidän pahuutensa on Gilgalissa, sillä siellä minä rupesin  heitä vihaamaan. Heidän tekojensa pahuuden tähden minä karkoitan heidät  temppelistäni pois. En minä enää heitä rakasta: kaikki heidän  ruhtinaansa ovat niskureita.</verse>
        <verse osisID='Hos.9.16'>Efraim on hakattu maahan, heidän juurensa on kuivettunut: hedelmää  he eivät tee. Ja jos synnyttävätkin, kuoletan minä heidän kohtunsa  kalleimmat.</verse>
        <verse osisID='Hos.9.17'>Minun Jumalani on hylkäävä heidät, sillä he eivät ole häntä  totelleet. He joutuvat pakolaisiksi pakanain sekaan.</verse>
      </chapter>
      <chapter osisID='Hos.10'>
        <verse osisID='Hos.10.1'>Israel oli rehevä viiniköynnös, joka teki hedelmiä. Mitä runsaampi  sen hedelmä oli, sitä runsaammin se teki alttareita; mitä parempi sen  maa oli, sitä parempia patsaita se pystytti.</verse>
        <verse osisID='Hos.10.2'>Liukas oli heidän sydämensä; nyt he saavat siitä kärsiä: hän särkee  heidän alttarinsa, hävittää heidän patsaansa.</verse>
        <verse osisID='Hos.10.3'>Nyt he saavat sanoa: "Ei ole meillä kuningasta, sillä me emme ole  peljänneet Herraa; ja mitä hyvää kuningas meille tekisi?"</verse>
        <verse osisID='Hos.10.4'>He puheita pitävät, väärin vannovat, liittoja tekevät; mutta tuomio  versoo kuin koiruoho pellon vaosta.</verse>
        <verse osisID='Hos.10.5'>Beet-Aavenin vasikkain tähden joutuvat pelkoon Samarian asukkaat.  Sillä vasikan tähden vaikeroi sen kansa, ja vasikan tähden sen papit  vapisevat, sen kunnian tähden, kun se siltä vaeltaa pois.</verse>
        <verse osisID='Hos.10.6'>Se itsekin viedään Assuriin lahjaksi sotaisalle kuninkaalle.  Häpeän  saa Efraim, ja häpeään joutuu Israel neuvonpiteistänsä,</verse>
        <verse osisID='Hos.10.7'>Hukassa on Samaria kuninkaineen, on kuin vaahto veden pinnalla.</verse>
        <verse osisID='Hos.10.8'>Aavenin uhrikukkulat, Israelin synti, hävitetään; orjantappuraa ja  ohdaketta on kasvava heidän alttareillansa. Ja he sanovat vuorille:  "Peittäkää meidät", ja kukkuloille: "Langetkaa meidän päällemme".</verse>
        <verse osisID='Hos.10.9'>Gibean päivistä asti sinä olet syntiä tehnyt, Israel. Sinne he ovat  asettuneet. Eikö saavuttaisi heitä Gibeassa sota, sota vääryyden miehiä  vastaan?</verse>
        <verse osisID='Hos.10.10'>Haluni mukaan minä olen heitä kurittava, ja heitä vastaan  kokoontuvat kansat, kun minä kytken heidät kiinni heidän kahteen  rikokseensa.</verse>
        <verse osisID='Hos.10.11'>Efraim on lehmä, joka on totutettu mielellänsä puimaan, mutta minä  käyn käsiksi hänen kauniiseen kaulaansa. Minä valjastan Efraimin: Juuda  saa kyntää, Jaakob äestää.</verse>
        <verse osisID='Hos.10.12'>Kylväkää itsellenne vanhurskauden kylvö, niin saatte leikata  laupeuden leikkuun. Raivatkaa itsellenne uudispelto, silloin kun on aika  etsiä Herraa, kunnes hän tulee ja antaa sataa, teille vanhurskautta.</verse>
        <verse osisID='Hos.10.13'>Te olette kyntäneet jumalattomuutta, leikanneet vääryyttä ja syöneet  valheen hedelmää; sillä sinä olet luottanut omaan tiehesi, sankariesi  paljouteen.</verse>
        <verse osisID='Hos.10.14'>On nouseva pauhina sinun kansojesi kesken, ja kaikki sinun  linnoituksesi hävitetään, niinkuin Salman hävitti Beet-Arbelin sodan  päivänä: äiti ruhjotaan lastensa päälle.</verse>
        <verse osisID='Hos.10.15'>Tämän tekee teille Beetel teidän ylenpalttisen pahuutenne tähden:  aamunkoitossa Israelin kuningas tuhotaan.</verse>
      </chapter>
      <chapter osisID='Hos.11'>
        <verse osisID='Hos.11.1'>Kun Israel oli nuori, rakastin minä sitä, ja Egyptistä minä kutsuin  poikani.</verse>
        <verse osisID='Hos.11.2'>Aina kun kutsujat heitä kutsuivat, he menivät pois heidän kasvojensa  edestä, uhrasivat baaleille ja polttivat uhreja epäjumalille.</verse>
        <verse osisID='Hos.11.3'>Minä opetin Efraimin kävelemään. - Hän otti heidät käsivarsillensa. -  Mutta he eivät ymmärtäneet, että minä heidät paransin.</verse>
        <verse osisID='Hos.11.4'>Ihmissiteillä minä heitä vedin, rakkauden köysillä; minä ikäänkuin  nostin ikeen heidän leukapieliltänsä, kumarruin heidän puoleensa ja  syötin.</verse>
        <verse osisID='Hos.11.5'>Eivätkö he joutuisi jälleen Egyptin maahan, eikö Assur tulisi heille  kuninkaaksi, koska he eivät ole tahtoneet kääntyä?</verse>
        <verse osisID='Hos.11.6'>Miekka on riehuva hänen kaupungeissansa, on hävittävä hänen salpansa,  on syövä syötävänsä, heidän neuvonpiteittensä takia.</verse>
        <verse osisID='Hos.11.7'>Minun kansallani on halu kääntyä minusta pois; ja kun sitä kutsutaan  korkeutta kohti, ei kenkään heistä ylenny.</verse>
        <verse osisID='Hos.11.8'>Kuinka minä jättäisin sinut, Efraim, heittäisin sinut, Israel?  Kuinka jättäisin sinut niinkuin Adman, tekisin sinulle niinkuin  Seboimille? Minun sydämeni kääntyy, minun säälini herää.</verse>
        <verse osisID='Hos.11.9'>En minä pane täytäntöön vihani hehkua, en enää hävitä Efraimia.  Sillä minä olen Jumala enkä ihminen, olen Pyhä sinun keskelläsi; en tule  minä vihan tuimuudessa.</verse>
        <verse osisID='Hos.11.10'>Ja he vaeltavat Herran jäljessä. Hän ärjyy kuin leijona - niin, hän  ärjyy, ja vavisten tulevat lapset mereltä päin.</verse>
        <verse osisID='Hos.11.11'>Vavisten he tulevat Egyptistä kuin linnut, Assurin maasta kuin  kyyhkyset, ja minä saatan heidät asumaan kodeissansa, sanoo Herra.</verse>
      </chapter>
      <chapter osisID='Hos.12'>
        <verse osisID='Hos.12.1'>Efraim on ympäröinyt minut valheella ja Israelin huone vilpillä.  Juuda juoksee yhä valtoimena, välittämättä Jumalasta, Pyhästä,  Totisesta.</verse>
        <verse osisID='Hos.12.2'>Efraim tavoittelee tuulta, ajaa takaa itätuulta ja kartuttaa kaiken  aikaa valhetta ja hävitystä; tehdään liittoja Assurin kanssa, ja viedään  öljyä Egyptiin.</verse>
        <verse osisID='Hos.12.3'>Mutta Herralla on oikeudenkäynti Juudan kanssa, ja hän tahtoo  rangaista Jaakobia sen teitten mukaan, hän on kostava sille sen tekojen  mukaan.</verse>
        <verse osisID='Hos.12.4'>Äidin kohdussa tämä petti veljensä, ja miehuutensa voimassa hän  taisteli Jumalan kanssa.</verse>
        <verse osisID='Hos.12.5'>Hän taisteli enkelin kanssa ja voitti, hän itki ja rukoili tätä.  Beetelissä tämä löysi hänet ja puhui siellä meidän kanssamme.</verse>
        <verse osisID='Hos.12.6'>Herra, Jumala Sebaot - Herra on hänen nimensä.</verse>
        <verse osisID='Hos.12.7'>Ja sinä - käänny Jumalasi tykö, noudata laupeutta ja oikeutta ja pane  alati toivosi Jumalaasi.</verse>
        <verse osisID='Hos.12.8'>Kanaan - hänen kädessänsä on petollinen vaaka, halusta hän tekee  vääryyttä.</verse>
        <verse osisID='Hos.12.9'>Efraim sanoo: "Olenpas rikastunut, olen saanut itselleni omaisuutta;  ei mikään minun työansioni tuota minulle syyllisyyttä, joka olisi  syntiä".</verse>
        <verse osisID='Hos.12.10'>Mutta minä, joka olen Herra, sinun Jumalasi, hamasta Egyptin maasta  lähtien, minä saatan vielä sinut asumaan teltoissa niinkuin  juhlapäivinä.</verse>
        <verse osisID='Hos.12.11'>Minä olen puhunut profeetoille, olen antanut paljon näkyjä ja  puhunut vertauksia profeettain kautta.</verse>
        <verse osisID='Hos.12.12'>Jos Gilead on pelkkää petosta ollutkin, niin he pelkäksi turhuudeksi  tulevatkin. Gilgalissa on uhrattu härkiä, niinpä tuleekin heidän  alttareistansa kuin kiviröykkiöitä, joita on pellon vaoilla.</verse>
        <verse osisID='Hos.12.13'>Jaakob pakeni Aramin kedoille, ja Israel palveli naisen tähden,  naisen tähden hän paimensi.</verse>
        <verse osisID='Hos.12.14'>Mutta profeetan kautta vei Herra Israelin Egyptistä pois, ja  profeetta sitä paimensi.</verse>
        <verse osisID='Hos.12.15'>Efraim nosti katkeran mielikarvauden. Hänen Herransa on heittävä  hänen verivelkansa hänen päällensä ja kääntävä hänen häpäisevän menonsa  häneen itseensä.</verse>
      </chapter>
      <chapter osisID='Hos.13'>
        <verse osisID='Hos.13.1'>Milloin Efraim puhui, syntyi kauhu: korkealle kohosi hän Israelissa.  Mutta hän joutui syynalaiseksi Baalin takia, ja hän kuoli.</verse>
        <verse osisID='Hos.13.2'>Nyt he jatkavat synnintekoa, tekevät itselleen valettuja kuvia  hopeastansa, epäjumalankuvia ymmärryksensä mukaan, taitoniekkain tekemiä  kaikki tyynni. Niille he puhuvat; ihmisiä teurastavat, vasikoita  suutelevat.</verse>
        <verse osisID='Hos.13.3'>Sentähden he ovat kuin aamupilvi, kuin kaste, joka varhain haihtuu,  kuin akanat, jotka puimatantereelta lentävät, kuin savu, joka häipyy  ikkunasta.</verse>
        <verse osisID='Hos.13.4'>Mutta minä olen Herra, sinun Jumalasi, hamasta Egyptin maasta  lähtien; muuta Jumalaa sinä et tunne kuin minut, eikä ole muuta auttajaa  kuin minä.</verse>
        <verse osisID='Hos.13.5'>Minä tunsin sinut erämaassa, kuivassa maassa.</verse>
        <verse osisID='Hos.13.6'>Sen mukaan kuin heidän laitumensa olivat, he kylläisiksi tulivat. He  tulivat kylläisiksi, ja heidän sydämensä tuli ylpeäksi; sentähden he  unhottivat minut.</verse>
        <verse osisID='Hos.13.7'>Niin minusta tuli heille ikäänkuin leijona, niinkuin pantteri tien  ohessa minä heitä väijyin.</verse>
        <verse osisID='Hos.13.8'>Minä käyn heidän kimppuunsa kuin karhu, jolta on riistetty poikaset,  revin heidän sydänkalvonsa ja syön heidät siinä paikassa kuin  naarasleijona. Metsän pedot raatelevat heidät.</verse>
        <verse osisID='Hos.13.9'>Se on sinun turmiosi, Israel, että olet minua vastaan, joka olen  sinun apusi.</verse>
        <verse osisID='Hos.13.10'>Missä on nyt sinun kuninkaasi, että hän auttaisi sinua kaikissa  kaupungeissasi, ja sinun tuomarisi, joista olet sanonut: "Anna minulle  kuningas ja ruhtinaat"?</verse>
        <verse osisID='Hos.13.11'>Kuninkaan minä annan sinulle vihassani ja otan pois  kiivastuksessani.</verse>
        <verse osisID='Hos.13.12'>Efraimin rikos on sidottu kokoon, talteen on pantu hänen syntinsä.</verse>
        <verse osisID='Hos.13.13'>Hänelle tulee synnyttäjän tuskat. Hän on älytön lapsi, sillä hän ei  aikanansa tule esiin kohdusta.</verse>
        <verse osisID='Hos.13.14'>Tuonelan kädestä minä heidät päästän, kuolemasta minä heidät  lunastan. Missä on sinun ruttosi, kuolema, missä sinun surmasi, tuonela?  Katumus on peitetty minun silmiltäni.</verse>
        <verse osisID='Hos.13.15'>Vaikka hän veljien seassa on hedelmöitseväinen, on itätuuli tuleva,  on nouseva Herran tuuli erämaasta, ja hänen kaivonsa kuivuu, ja hänen  lähteensä ehtyy: se on ryöstävä hänen aarteensa, kaikki hänen  kallisarvoiset kalunsa.</verse>
      </chapter>
      <chapter osisID='Hos.14'>
        <verse osisID='Hos.14.1'>Samaria joutuu syystänsä kärsimään, koska se on niskoitellut  Jumalaansa vastaan: he kaatuvat miekkaan, heidän pienet lapsensa  ruhjotaan, ja heidän raskaat vaimonsa halkaistaan.</verse>
        <verse osisID='Hos.14.2'>Palaja Israel, Herran, sinun Jumalasi tykö, sillä sinä olet  kompastunut rikoksiisi.</verse>
        <verse osisID='Hos.14.3'>Ottakaa mukaanne sanoja ja palatkaa Herran tykö ja sanokaa hänelle:  "Anna anteeksi kaikki rikokset, ota armoihisi, niin me tuomme sinulle  uhrimulleiksi huultemme uhrit.</verse>
        <verse osisID='Hos.14.4'>Assur ei ole meitä auttava, hevosilla emme tahdo ratsastaa, emmekä  enää sano kättemme teoille: 'Meidän jumalamme'; sillä sinussa saa orpo  armon."</verse>
        <verse osisID='Hos.14.5'>Minä parannan teidän luopumuksenne, omasta halustani minä teitä  rakastan; sillä minun vihani on kääntynyt hänestä pois.</verse>
        <verse osisID='Hos.14.6'>Minä olen oleva Israelille kuin kaste, se on kukoistava kuin lilja ja  juurtuva syvälle kuin Libanon.</verse>
        <verse osisID='Hos.14.7'>Sen vesat leviävät, sen kauneus on oleva kuin öljypuun ja sen tuoksu  kuin Libanonin.</verse>
        <verse osisID='Hos.14.8'>Sen varjossa asuvaiset kasvattavat jälleen viljaa ja kukoistavat kuin  viiniköynnös. Sen maine on oleva kuin Libanonin viinin.</verse>
        <verse osisID='Hos.14.9'>Efraim! Mitä on minulla enää tekemistä epäjumalien kanssa?  Minä  kuulen häntä, minä katson hänen puoleensa, minä, joka olen kuin  viheriöitsevä kypressi: minusta on sinun hedelmäsi.</verse>
      </chapter>
    </div></osisText>
</osis>
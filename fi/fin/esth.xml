<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Esth'>
      <chapter osisID='Esth.1'>
        <verse osisID='Esth.1.1'>Ahasveroksen aikana - sen Ahasveroksen, joka hallitsi Intiasta  Etiopiaan saakka, sataa kahtakymmentä seitsemää maakuntaa - siihen  aikaan,</verse>
        <verse osisID='Esth.1.2'>kun kuningas Ahasveros istui kuninkaallisella valtaistuimellansa,  joka oli Suusanin linnassa, tapahtui tämä.</verse>
        <verse osisID='Esth.1.3'>Kolmantena hallitusvuotenaan hän laittoi pidot kaikille  ruhtinaillensa ja palvelijoillensa. Persian ja Meedian voima, ylimykset  ja maaherrat olivat hänen luonansa,</verse>
        <verse osisID='Esth.1.4'>ja hän näytti heille kuninkaallisen kunniansa rikkautta ja  suuruutensa loistavaa komeutta monta päivää, sata kahdeksankymmentä  päivää.</verse>
        <verse osisID='Esth.1.5'>Ja kun ne päivät olivat kuluneet, laittoi kuningas kaikelle Suusanin  linnan väelle, niin pienille kuin suurillekin, kuninkaan palatsin  puutarhan esipihaan seitsenpäiväiset pidot.</verse>
        <verse osisID='Esth.1.6'>Pellava-, puuvilla- ja punasiniverhoja oli kiinnitetty valkoisilla  pellavanauhoilla ja purppuranpunaisilla nauhoilla hopeatankoihin ja  valkomarmoripylväisiin. Kultaisia ja hopeaisia lepovuoteita oli pihalla,  joka oli laskettu vihreällä ja valkoisella marmorilla, helmiäisellä ja  kirjavalla marmorilla.</verse>
        <verse osisID='Esth.1.7'>Juotavaa tarjottiin kulta-astioissa, ja astiat olivat erimuotoiset,  ja kuninkaan viiniä oli viljalti, kuninkaalliseen tapaan.</verse>
        <verse osisID='Esth.1.8'>Ja juomisessa oli lakina, ettei saanut olla mitään pakkoa, sillä niin  oli kuningas käskenyt kaikkia hovimestareitansa, että oli tehtävä kunkin  oman halun mukaan.</verse>
        <verse osisID='Esth.1.9'>Myöskin kuningatar Vasti laittoi naisille pidot kuningas Ahasveroksen  kuninkaalliseen palatsiin.</verse>
        <verse osisID='Esth.1.10'>Seitsemäntenä päivänä, kun kuninkaan sydän oli viinistä iloinen,  käski hän Mehumanin, Bistan, Harbonan, Bigtan, Abagtan, Seetarin ja  Karkaan, niiden seitsemän hoviherran, jotka toimittivat palvelusta  kuningas Ahasveroksen luona,</verse>
        <verse osisID='Esth.1.11'>tuoda kuningatar Vastin, kuninkaallinen kruunu päässä, kuninkaan  eteen, että hän saisi näyttää kansoille ja ruhtinaille hänen  kauneutensa, sillä hän oli näöltään ihana.</verse>
        <verse osisID='Esth.1.12'>Mutta kuningatar Vasti kieltäytyi tulemasta, vaikka kuningas  hoviherrojen kautta oli käskenyt. Silloin kuningas suuttui kovin, ja  hänessä syttyi viha.</verse>
        <verse osisID='Esth.1.13'>Ja kuningas puhui viisaille, ajantietäjille - sillä näin oli tapana  esittää kuninkaan sana kaikille lain ja oikeuden tuntijoille,</verse>
        <verse osisID='Esth.1.14'>ja hänen lähimpänsä olivat Karsena, Seetar, Admata, Tarsis, Meres,  Marsena ja Memukan, seitsemän Persian ja Meedian ruhtinasta, jotka  näkivät kuninkaan kasvot ja istuivat valtakunnan ensimmäisinä -:</verse>
        <verse osisID='Esth.1.15'>"Mitä on lain mukaan tehtävä kuningatar Vastille, koska hän ei ole  noudattanut käskyä, jonka kuningas Ahasveros on antanut hoviherrojen  kautta?"</verse>
        <verse osisID='Esth.1.16'>Niin Memukan sanoi kuninkaan ja ruhtinasten edessä: "Kuningatar  Vasti ei ole rikkonut ainoastaan kuningasta vastaan, vaan myös kaikkia  ruhtinaita vastaan ja kaikkia kansoja vastaan kuningas Ahasveroksen  kaikissa maakunnissa.</verse>
        <verse osisID='Esth.1.17'>Kun kuningattaren teko tulee kaikkien vaimojen tietoon, saattaa se  heidät halveksimaan aviomiehiänsä, he kun voivat sanoa: 'Kuningas  Ahasveros käski tuoda kuningatar Vastin eteensä, mutta tämä ei tullut'.</verse>
        <verse osisID='Esth.1.18'>Jo tänä päivänä voivat Persian ja Meedian ruhtinattaret, jotka  kuulevat kuningattaren teon, puhua siitä kaikille kuninkaan ruhtinaille,  ja siitä tulee halveksimista ja suuttumusta riittämään asti.</verse>
        <verse osisID='Esth.1.19'>Jos kuningas hyväksi näkee, julkaistakoon kuninkaallinen käsky ja  kirjoitettakoon muuttumatonna Persian ja Meedian lakeihin, ettei Vasti  enää saa tulla kuningas Ahasveroksen eteen ja että kuningas antaa hänen  kuninkaallisen arvonsa toiselle, häntä paremmalle.</verse>
        <verse osisID='Esth.1.20'>Kuninkaan antama säädös tulee tunnetuksi koko hänen  valtakunnassansa, vaikka se onkin suuri, ja kaikki vaimot, niin suuret  kuin pienetkin, antavat kunnian aviomiehillensä."</verse>
        <verse osisID='Esth.1.21'>Tämä puhe miellytti kuningasta ja ruhtinaita, ja kuningas teki  Memukanin sanan mukaan.</verse>
        <verse osisID='Esth.1.22'>Hän lähetti kaikkiin kuninkaan maakuntiin - kuhunkin maakuntaan sen  omalla kirjoituksella ja kullekin kansalle sen omalla kielellä -  kirjeet, että joka mies olkoon herra talossaan ja saakoon puhua oman  kansansa kieltä.</verse>
      </chapter>
      <chapter osisID='Esth.2'>
        <verse osisID='Esth.2.1'>Näiden tapausten jälkeen, kun kuningas Ahasveroksen viha oli  asettunut, muisti hän Vastia ja mitä tämä oli tehnyt ja mitä hänestä oli  päätetty.</verse>
        <verse osisID='Esth.2.2'>Niin kuninkaan palvelijat, jotka toimittivat hänelle palvelusta,  sanoivat: "Etsittäköön kuninkaalle nuoria neitsyitä, näöltään ihania.</verse>
        <verse osisID='Esth.2.3'>Ja asettakoon kuningas kaikkiin valtakuntansa maakuntiin käskyläiset  keräämään kaikki nuoret neitsyet, näöltään ihanat, Suusanin linnaan,  vaimolaan, Heegain, kuninkaan hoviherran ja vaimojen vartijan, huostaan,  ja annettakoon heille heidän kauneudenhoitonsa.</verse>
        <verse osisID='Esth.2.4'>Ja neitsyt, johon kuningas mieltyy, tulkoon kuningattareksi Vastin  sijaan." Ja tämä puhe miellytti kuningasta, ja hän teki niin.</verse>
        <verse osisID='Esth.2.5'>Suusanin linnassa oli juutalainen mies, nimeltä Mordokai, Jaairin  poika, joka oli Siimein poika, joka Kiisin poika, benjaminilainen.</verse>
        <verse osisID='Esth.2.6'>Hänet oli viety Jerusalemista pakkosiirtolaisuuteen niiden  pakkosiirtolaisten joukossa, jotka vietiin samalla kuin Jekonja, Juudan  kuningas, jonka Nebukadnessar, Baabelin kuningas, vei  pakkosiirtolaisuuteen.</verse>
        <verse osisID='Esth.2.7'>Hän oli setänsä tyttären Hadassan, se on Esterin, kasvatusisä, sillä  tämä oli isätön ja äiditön. Tyttö oli vartaloltaan kaunis ja näöltään  ihana, ja hänen isänsä ja äitinsä kuoltua oli Mordokai ottanut hänet  tyttäreksensä.</verse>
        <verse osisID='Esth.2.8'>Ja kun kuninkaan käsky ja laki tuli tunnetuksi ja kun kerättiin  paljon tyttöjä Suusanin linnaan Heegain huostaan, otettiin Esterkin  kuninkaan palatsiin Heegain, vaimojen vartijan, huostaan.</verse>
        <verse osisID='Esth.2.9'>Tyttö miellytti häntä ja sai armon hänen edessään, ja hän antoi  hänelle joutuin hänen kauneudenhoitonsa ja määrätyn ravinto-osansa sekä  seitsemän valiopalvelijatarta kuninkaan palatsista ja siirsi hänet  palvelijattarineen vaimolan parhaaseen paikkaan.</verse>
        <verse osisID='Esth.2.10'>Ester ei ilmaissut kansaansa eikä syntyperäänsä, sillä Mordokai oli  häntä kieltänyt sitä ilmaisemasta.</verse>
        <verse osisID='Esth.2.11'>Mutta Mordokai käyskenteli joka päivä vaimolan esipihan edustalla  saadakseen tietää, voiko Ester hyvin ja mitä hänelle tapahtui.</verse>
        <verse osisID='Esth.2.12'>Kun jonkun tytön vuoro tuli mennä kuningas Ahasveroksen tykö,  sittenkuin hänelle oli kaksitoista kuukautta tehty, niinkuin vaimoista  oli määrätty - sillä niin pitkä aika kului heidän kauneudenhoitoonsa:  kuusi kuukautta mirhaöljyllä, toiset kuusi kuukautta hajuaineilla sekä  muilla naisten kauneudenhoitokeinoilla - meni tyttö kuninkaan tykö.</verse>
        <verse osisID='Esth.2.13'>Kaikki, mitä hän pyysi, annettiin hänelle mukaan vaimolasta  kuninkaan palatsiin.</verse>
        <verse osisID='Esth.2.14'>Illalla hän meni, ja aamulla hän palasi toiseen vaimolaan kuninkaan  hoviherran Saasgaan, sivuvaimojen vartijan, huostaan; ei hän enää mennyt  kuninkaan tykö, paitsi jos kuningas oli häneen mieltynyt ja hänet  nimeltään kutsuttiin.</verse>
        <verse osisID='Esth.2.15'>Kun Esterille, Mordokain sedän Abihailin tyttärelle, jonka Mordokai  oli ottanut tyttärekseen, tuli vuoro mennä kuninkaan tykö, ei hän  halunnut mukaansa muuta, kuin mitä Heegai, kuninkaan hoviherra, vaimojen  vartija, neuvoi. Ja Ester sai armon kaikkien niiden edessä, jotka  näkivät hänet.</verse>
        <verse osisID='Esth.2.16'>Ester vietiin kuningas Ahasveroksen tykö hänen kuninkaalliseen  palatsiinsa kymmenennessä kuussa, se on teebet-kuussa, hänen  seitsemäntenä hallitusvuotenansa.</verse>
        <verse osisID='Esth.2.17'>Ja Ester tuli kuninkaalle kaikkia muita naisia rakkaammaksi ja sai  hänen edessään armon ja suosion ennen kaikkia muita neitsyitä, niin että  tämä pani kuninkaallisen kruunun hänen päähänsä ja teki hänet  kuningattareksi Vastin sijaan.</verse>
        <verse osisID='Esth.2.18'>Ja kuningas laittoi suuret pidot kaikille ruhtinailleen ja  palvelijoilleen, pidot Esterin kunniaksi, ja myönsi maakunnille  veronhuojennusta ja jakelutti lahjoja, kuninkaalliseen tapaan.</verse>
        <verse osisID='Esth.2.19'>Kun neitsyitä koottiin toinen kerta ja Mordokai istuskeli kuninkaan  portissa</verse>
        <verse osisID='Esth.2.20'>- eikä Ester ollut ilmaissut syntyperäänsä eikä kansaansa, sillä  Mordokai oli häntä siitä kieltänyt; Ester näet teki, mitä Mordokai  käski, samoin kuin ollessaan hänen kasvattinansa -</verse>
        <verse osisID='Esth.2.21'>niin siihen aikaan, Mordokain istuskellessa kuninkaan portissa,  Bigtan ja Teres, kaksi kuninkaan hoviherraa, ovenvartijoita, suuttuivat  ja etsivät tilaisuutta käydäkseen käsiksi kuningas Ahasverokseen.</verse>
        <verse osisID='Esth.2.22'>Mutta se tuli Mordokain tietoon, ja hän ilmaisi sen kuningatar  Esterille, ja Ester sanoi sen Mordokain nimessä kuninkaalle.</verse>
        <verse osisID='Esth.2.23'>Ja asia tutkittiin, ja kun se havaittiin todeksi, ripustettiin ne  molemmat hirsipuuhun. Ja se kirjoitettiin aikakirjaan kuningasta varten.</verse>
      </chapter>
      <chapter osisID='Esth.3'>
        <verse osisID='Esth.3.1'>Näiden tapausten jälkeen kuningas Ahasveros korotti agagilaisen  Haamanin, Hammedatan pojan, ylensi hänet ja antoi hänelle ylimmän sijan  kaikkien ruhtinasten joukossa, jotka olivat hänen luonansa.</verse>
        <verse osisID='Esth.3.2'>Ja kaikki kuninkaan palvelijat, jotka olivat kuninkaan portissa,  polvistuivat ja heittäytyivät maahan Haamanin edessä, sillä niin oli  kuningas käskenyt häntä kohdella. Mutta Mordokai ei polvistunut eikä  heittäytynyt maahan.</verse>
        <verse osisID='Esth.3.3'>Niin kuninkaan palvelijat, jotka olivat kuninkaan portissa, sanoivat  Mordokaille: "Miksi sinä rikot kuninkaan käskyn?"</verse>
        <verse osisID='Esth.3.4'>Ja kun he joka päivä sanoivat hänelle näin, mutta hän ei heitä  totellut, ilmoittivat he tämän Haamanille, nähdäksensä, oliko Mordokain  sanoma syy pätevä; sillä hän oli ilmoittanut heille olevansa  juutalainen.</verse>
        <verse osisID='Esth.3.5'>Kun Haaman näki, ettei Mordokai polvistunut eikä heittäytynyt maahan  hänen edessään, tuli Haaman kiukkua täyteen.</verse>
        <verse osisID='Esth.3.6'>Kun hänelle oli ilmoitettu, mitä kansaa Mordokai oli, vähäksyi hän  käydä käsiksi yksin Mordokaihin: Haaman etsi tilaisuutta hävittääkseen  kaikki juutalaiset, Mordokain kansan, Ahasveroksen koko valtakunnasta.</verse>
        <verse osisID='Esth.3.7'>Ensimmäisessä kuussa, se on niisan-kuussa, kuningas Ahasveroksen  kahdentenatoista vuotena, heitettiin Haamanin edessä puur'ia, se on  arpaa, jokaisesta päivästä ja jokaisesta kuukaudesta, kahdenteentoista  kuukauteen, se on adar-kuuhun, asti.</verse>
        <verse osisID='Esth.3.8'>Ja Haaman sanoi kuningas Ahasverokselle: "On yksi kansa hajallaan ja  erillään muiden kansojen seassa sinun valtakuntasi kaikissa maakunnissa.  Heidän lakinsa ovat toisenlaiset kuin kaikkien muiden kansojen, he eivät  noudata kuninkaan lakeja, eikä kuninkaan sovi jättää heitä rauhaan.</verse>
        <verse osisID='Esth.3.9'>Jos kuningas hyväksi näkee, kirjoitettakoon määräys, että heidät on  tuhottava; ja minä punnitsen kymmenentuhatta talenttia hopeata  virkamiehille, vietäväksi kuninkaan aarrekammioihin."</verse>
        <verse osisID='Esth.3.10'>Niin kuningas otti kädestään sinettisormuksensa ja antoi sen  agagilaiselle Haamanille, Hammedatan pojalle, juutalaisten  vastustajalle.</verse>
        <verse osisID='Esth.3.11'>Ja kuningas sanoi Haamanille: "Hopea olkoon annettu sinulle, ja  samoin se kansa, tehdäksesi sille, mitä hyväksi näet".</verse>
        <verse osisID='Esth.3.12'>Niin kutsuttiin kuninkaan kirjurit ensimmäisessä kuussa, sen  kolmantenatoista päivänä, ja kirjoitettiin, aivan niinkuin Haaman käski,  määräys kuninkaan satraapeille ja jokaisen maakunnan käskynhaltijoille  ja jokaisen kansan ruhtinaille, kuhunkin maakuntaan sen omalla  kirjoituksella ja kullekin kansalle sen omalla kielellä. Kuningas  Ahasveroksen nimessä se kirjoitettiin ja sinetöitiin kuninkaan  sinettisormuksella.</verse>
        <verse osisID='Esth.3.13'>Ja juoksijain mukana lähetettiin kaikkiin kuninkaan maakuntiin  kirjeet, että oli hävitettävä, tapettava ja tuhottava kaikki  juutalaiset, nuoret ja vanhat, lapset ja vaimot, samana päivänä,  kahdennentoista kuun, se on adar-kuun, kolmantenatoista päivänä, ja että  oli ryöstettävä, mitä heiltä oli saatavana saalista.</verse>
        <verse osisID='Esth.3.14'>Kirjeen jäljennös oli julkaistava lakina jokaisessa maakunnassa,  tiedoksi kaikille kansoille, että olisivat valmiit tuona päivänä.</verse>
        <verse osisID='Esth.3.15'>Juoksijat lähtivät kuninkaan käskystä kiiruusti matkaan kohta, kun  laki oli annettu Suusanin linnassa. Kuningas ja Haaman istuivat juomaan,  mutta Suusanin kaupunki oli hämmästyksissään.</verse>
      </chapter>
      <chapter osisID='Esth.4'>
        <verse osisID='Esth.4.1'>Kun Mordokai sai tietää kaiken, mitä oli tapahtunut, repäisi Mordokai  vaatteensa, pukeutui säkkiin ja tuhkaan ja meni keskelle kaupunkia ja  huuteli kovia ja katkeria valitushuutoja.</verse>
        <verse osisID='Esth.4.2'>Ja hän meni kuninkaan portin edustalle asti, sillä sisälle kuninkaan  porttiin ei saanut mennä säkkiin puettuna.</verse>
        <verse osisID='Esth.4.3'>Jokaisessa maakunnassa, joka paikassa, mihin kuninkaan käsky ja hänen  lakinsa tuli, syntyi juutalaisten keskuudessa suuri suru: paastottiin,  itkettiin ja valitettiin; monet levittivät allensa säkin ja tuhkaa.</verse>
        <verse osisID='Esth.4.4'>Kun Esterin palvelijattaret ja hänen hoviherransa tulivat ja  kertoivat hänelle tämän, joutui kuningatar suureen tuskaan, ja hän  lähetti vaatteita, että Mordokai puettaisiin niihin ja että hän riisuisi  säkin yltään, mutta hän ei ottanut niitä vastaan.</verse>
        <verse osisID='Esth.4.5'>Niin Ester kutsui Hatakin, joka oli kuninkaan hoviherroja ja jonka  tämä oli asettanut häntä palvelemaan, ja käski hänet Mordokain luo,  saadakseen tietää, mitä ja mistä syystä tämä kaikki oli.</verse>
        <verse osisID='Esth.4.6'>Niin Hatak meni Mordokain luo kaupungin torille, joka on kuninkaan  portin edustalla,</verse>
        <verse osisID='Esth.4.7'>ja Mordokai ilmoitti hänelle kaikki, mitä hänelle oli tapahtunut, ja  myös tarkalleen, kuinka paljon hopeata Haaman oli luvannut punnita  kuninkaan aarrekammioihin juutalaisten tuhoamisesta.</verse>
        <verse osisID='Esth.4.8'>Myös jäljennöksen sen lain sanamuodosta, joka Suusanissa oli annettu  heidän hävittämisekseen, hän antoi hänelle, että hän näyttäisi sen  Esterille ja ilmoittaisi tälle asian sekä velvoittaisi häntä menemään  kuninkaan luo anomaan armoa ja rukoilemaan häntä kansansa puolesta.</verse>
        <verse osisID='Esth.4.9'>Niin Hatak meni ja kertoi Esterille Mordokain sanat.</verse>
        <verse osisID='Esth.4.10'>Mutta Ester puhui Hatakille ja käski hänen sanoa Mordokaille:</verse>
        <verse osisID='Esth.4.11'>"Kaikki kuninkaan palvelijat ja kuninkaan maakuntien kansa tietävät,  että kuka ikinä, mies tai nainen, kutsumatta menee kuninkaan luo  sisempään esipihaan, on laki sama jokaiselle: hänet surmataan;  ainoastaan se, jota kohti kuningas ojentaa kultavaltikkansa, jää eloon.  Mutta minua ei ole kolmeenkymmeneen päivään kutsuttu tulemaan kuninkaan  tykö."</verse>
        <verse osisID='Esth.4.12'>Kun Mordokaille kerrottiin Esterin sanat,</verse>
        <verse osisID='Esth.4.13'>käski Mordokai vastata Esterille: "Älä luulekaan, että sinä, kun  olet kuninkaan linnassa, yksin kaikista juutalaisista pelastut.</verse>
        <verse osisID='Esth.4.14'>Jos sinä tänä aikana olet vaiti, tulee apu ja pelastus juutalaisille  muualta, mutta sinä ja sinun isäsi perhe tuhoudutte. Kuka tietää, etkö  sinä juuri tällaista aikaa varten ole päässyt kuninkaalliseen arvoon?"</verse>
        <verse osisID='Esth.4.15'>Niin Ester käski vastata Mordokaille:</verse>
        <verse osisID='Esth.4.16'>"Mene ja kokoa kaikki Suusanin juutalaiset, ja paastotkaa minun  puolestani; olkaa syömättä ja juomatta kolme vuorokautta, yöt ja päivät.  Myös minä palvelijattarineni samoin paastoan. Sitten minä menen  kuninkaan tykö, vaikka se on vastoin lakia; ja jos tuhoudun, niin  tuhoudun."</verse>
        <verse osisID='Esth.4.17'>Niin Mordokai meni ja teki, aivan niinkuin Ester oli häntä käskenyt.</verse>
      </chapter>
      <chapter osisID='Esth.5'>
        <verse osisID='Esth.5.1'>Kolmantena päivänä Ester pukeutui kuninkaallisesti ja astui kuninkaan  linnan sisempään esipihaan, vastapäätä kuninkaan linnaa; ja kuningas  istui kuninkaallisella valtaistuimellaan kuninkaallisessa linnassa  vastapäätä linnan ovea.</verse>
        <verse osisID='Esth.5.2'>Kun kuningas näki kuningatar Esterin seisovan esipihassa, sai tämä  armon hänen silmiensä edessä, ja kuningas ojensi Esteriä kohti  kultavaltikan, joka hänellä oli kädessä. Ja Ester astui esiin ja  kosketti valtikan päätä.</verse>
        <verse osisID='Esth.5.3'>Kuningas sanoi hänelle: "Mikä sinun on, kuningatar Ester, ja mitä  pyydät? Se sinulle annetaan, olkoon vaikka puoli valtakuntaa."</verse>
        <verse osisID='Esth.5.4'>Niin Ester vastasi: "Jos kuningas hyväksi näkee, tulkoon kuningas ja  myös Haaman tänä päivänä pitoihin, jotka minä olen hänelle laittanut".</verse>
        <verse osisID='Esth.5.5'>Kuningas sanoi: "Noutakaa kiiruusti Haaman tehdäksemme Esterin  toivomuksen mukaan". Ja kun kuningas ja Haaman olivat tulleet pitoihin,  jotka Ester oli laittanut,</verse>
        <verse osisID='Esth.5.6'>kysyi kuningas juominkien aikana Esteriltä: "Mitä pyydät? Se sinulle  annetaan. Ja mitä haluat? Se täytetään, olkoon vaikka puoli  valtakuntaa."</verse>
        <verse osisID='Esth.5.7'>Niin Ester vastasi sanoen: "Tätä minä pyydän ja haluan:</verse>
        <verse osisID='Esth.5.8'>jos olen saanut armon kuninkaan silmien edessä ja jos kuningas näkee  hyväksi antaa minulle, mitä pyydän, ja täyttää, mitä haluan, niin  tulkoot kuningas ja Haaman vielä pitoihin, jotka minä heille laitan;  huomenna minä teen kuninkaan toivomuksen mukaan".</verse>
        <verse osisID='Esth.5.9'>Haaman lähti sieltä sinä päivänä iloisena ja hyvillä mielin; ja kun  Haaman näki Mordokain kuninkaan portissa eikä tämä noussut ylös eikä  näyttänyt pelkäävän häntä, täytti viha Mordokaita kohtaan Haamanin.</verse>
        <verse osisID='Esth.5.10'>Mutta Haaman hillitsi itsensä ja meni kotiinsa. Sitten hän lähetti  noutamaan ystävänsä ja vaimonsa Sereksen.</verse>
        <verse osisID='Esth.5.11'>Ja Haaman kehuskeli heille rikkautensa loistoa ja poikiensa  paljoutta, ja kuinka kuningas kaikessa oli korottanut hänet ja ylentänyt  hänet ylemmäksi ruhtinaita ja kuninkaan palvelijoita.</verse>
        <verse osisID='Esth.5.12'>Ja Haaman sanoi: "Eipä kuningatar Esterkään antanut laittamiinsa  pitoihin kuninkaan kanssa tulla kenenkään muun kuin minun. Ja  huomiseksikin minä olen kuninkaan kanssa kutsuttu hänen luoksensa.</verse>
        <verse osisID='Esth.5.13'>Mutta tämä kaikki ei minua tyydytä, niin kauan kuin minä näen  juutalaisen Mordokain istuvan kuninkaan portissa."</verse>
        <verse osisID='Esth.5.14'>Niin hänen vaimonsa Seres ja kaikki hänen ystävänsä sanoivat  hänelle: "Tehtäköön hirsipuu, viittäkymmentä kyynärää korkea, ja pyydä  huomenaamuna kuninkaalta, että Mordokai ripustetaan siihen, niin voit  mennä kuninkaan kanssa pitoihin iloisena". Tämä puhe miellytti Haamania,  ja hän teetti hirsipuun.</verse>
      </chapter>
      <chapter osisID='Esth.6'>
        <verse osisID='Esth.6.1'>Sinä yönä uni pakeni kuningasta. Niin hän käski tuoda muistettavain  tapahtumain kirjan, aikakirjan.</verse>
        <verse osisID='Esth.6.2'>Ja kun sitä luettiin kuninkaalle, huomattiin kirjoitetun, kuinka  Mordokai oli ilmaissut, että Bigtan ja Teres, kaksi kuninkaan  hoviherraa, ovenvartijoita, oli etsinyt tilaisuutta käydäkseen käsiksi  kuningas Ahasverokseen.</verse>
        <verse osisID='Esth.6.3'>Niin kuningas kysyi: "Mitä kunniaa ja korotusta on Mordokai tästä  saanut?" Kuninkaan palvelijat, jotka toimittivat hänelle palvelusta,  vastasivat: "Ei hän ole saanut mitään".</verse>
        <verse osisID='Esth.6.4'>Kuningas kysyi: "Kuka on esipihassa?" Mutta Haaman oli tullut  kuninkaan palatsin ulompaan esipihaan pyytämään kuninkaalta, että  Mordokai ripustettaisiin hirsipuuhun, jonka hän oli pystyttänyt  Mordokain varalle.</verse>
        <verse osisID='Esth.6.5'>Niin kuninkaan palvelijat vastasivat hänelle: "Katso, esipihassa  seisoo Haaman".</verse>
        <verse osisID='Esth.6.6'>Kuningas sanoi: "Tulkoon sisään". Kun Haaman oli tullut, kysyi  kuningas häneltä: "Mitä on tehtävä miehelle, jota kuningas tahtoo  kunnioittaa?" Niin Haaman ajatteli sydämessään: "Kenellepä muulle  kuningas tahtoisi osoittaa kunniaa kuin minulle?"</verse>
        <verse osisID='Esth.6.7'>Ja Haaman vastasi kuninkaalle: "Miehelle, jota kuningas tahtoo  kunnioittaa,</verse>
        <verse osisID='Esth.6.8'>tuotakoon kuninkaallinen puku, johon kuningas on ollut puettuna, ja  hevonen, jolla kuningas on ratsastanut ja jonka päähän on pantu  kuninkaallinen kruunu.</verse>
        <verse osisID='Esth.6.9'>Puku ja hevonen annettakoon jollekin kuninkaan ruhtinaista,  ylimyksistä. Puettakoon siihen mies, jota kuningas tahtoo kunnioittaa,  ja kuljetettakoon häntä sen hevosen selässä kaupungin torilla ja  huudettakoon hänen edellänsä: 'Näin tehdään miehelle, jota kuningas  tahtoo kunnioittaa'."</verse>
        <verse osisID='Esth.6.10'>Kuningas sanoi Haamanille: "Hae joutuin puku ja hevonen, niinkuin  sanoit, ja tee näin juutalaiselle Mordokaille, joka istuu kuninkaan  portissa. Älä jätä tekemättä mitään kaikesta, mitä olet puhunut."</verse>
        <verse osisID='Esth.6.11'>Niin Haaman otti puvun ja hevosen, puki Mordokain ja kuljetti häntä  hevosen selässä kaupungin torilla ja huusi hänen edellänsä: "Näin  tehdään miehelle, jota kuningas tahtoo kunnioittaa".</verse>
        <verse osisID='Esth.6.12'>Sitten Mordokai palasi takaisin kuninkaan porttiin, mutta Haaman  kiiruhti kotiinsa murehtien ja pää peitettynä.</verse>
        <verse osisID='Esth.6.13'>Kun Haaman kertoi vaimollensa Serekselle ja kaikille ystävilleen  kaiken, mitä hänelle oli tapahtunut, sanoivat hänelle hänen viisaansa ja  hänen vaimonsa Seres: "Jos Mordokai, jonka edessä olet alkanut kaatua,  on syntyjään juutalainen, et sinä voi hänelle mitään, vaan kaadut hänen  eteensä maahan asti".</verse>
        <verse osisID='Esth.6.14'>Heidän vielä puhuessaan hänen kanssansa, tulivat kuninkaan  hoviherrat ja veivät kiiruusti Haamanin pitoihin, jotka Ester oli  laittanut.</verse>
      </chapter>
      <chapter osisID='Esth.7'>
        <verse osisID='Esth.7.1'>Kun kuningas ja Haaman olivat tulleet kuningatar Esterin luo juomaan,</verse>
        <verse osisID='Esth.7.2'>sanoi kuningas juominkien aikana Esterille nytkin, toisena päivänä:  "Mitä pyydät, kuningatar Ester? Se sinulle annetaan. Ja mitä haluat? Se  täytetään, olkoon vaikka puoli valtakuntaa."</verse>
        <verse osisID='Esth.7.3'>Niin kuningatar Ester vastasi ja sanoi: "Jos olen saanut armon sinun  silmiesi edessä, kuningas, ja jos kuningas hyväksi näkee, niin  annettakoon minulle oma henkeni, kun sitä pyydän, ja kansani, kun sitä  haluan.</verse>
        <verse osisID='Esth.7.4'>Sillä meidät on myyty, minut ja kansani, hävitettäviksi, tapettaviksi  ja tuhottaviksi. Jos meidät olisi myyty vain orjiksi ja orjattariksi,  olisin siitä vaiti, sillä sen vaivan takia ei kannattaisi kuningasta  vaivata."</verse>
        <verse osisID='Esth.7.5'>Niin sanoi kuningas Ahasveros ja kysyi kuningatar Esteriltä: "Kuka se  on, ja missä se on, joka on rohjennut tehdä sellaista?"</verse>
        <verse osisID='Esth.7.6'>Ester vastasi: "Se vastustaja ja vihamies on tuo paha Haaman". Niin  Haaman peljästyi kuningasta ja kuningatarta.</verse>
        <verse osisID='Esth.7.7'>Kuningas nousi vihoissaan juomingeista ja meni linnan puutarhaan,  mutta Haaman jäi siihen pyytääkseen henkeänsä kuningatar Esteriltä,  sillä hän näki, että kuninkaalla oli paha mielessä häntä vastaan.</verse>
        <verse osisID='Esth.7.8'>Kun kuningas tuli linnan puutarhasta takaisin linnaan, jossa  juomingit olivat, oli Haaman juuri heittäytymässä lepovuoteelle, jolla  kuningatar Ester lepäsi. Niin kuningas sanoi: "Vai tekee hän vielä  väkivaltaa kuningattarelle linnassa, minun läsnäollessani!" Tuskin oli  tämä sana päässyt kuninkaan suusta, kun jo Haamanin kasvot peitettiin.</verse>
        <verse osisID='Esth.7.9'>Ja Harbona, yksi kuningasta palvelevista hoviherroista, sanoi:  "Katso, seisoohan Haamanin talon edessä hirsipuu, viittäkymmentä  kyynärää korkea, se, minkä Haaman on teettänyt Mordokain varalle, jonka  puhe kerran koitui kuninkaan hyväksi". Kuningas sanoi: "Ripustakaa hänet  siihen".</verse>
        <verse osisID='Esth.7.10'>Niin ripustettiin Haaman hirsipuuhun, jonka hän oli pystyttänyt  Mordokain varalle. Sitten kuninkaan viha asettui.</verse>
      </chapter>
      <chapter osisID='Esth.8'>
        <verse osisID='Esth.8.1'>Sinä päivänä kuningas Ahasveros lahjoitti kuningatar Esterille  Haamanin, juutalaisten vastustajan, talon. Ja Mordokai pääsi kuninkaan  eteen, sillä Ester oli ilmoittanut, mikä Mordokai oli hänelle.</verse>
        <verse osisID='Esth.8.2'>Ja kuningas otti kädestään sinettisormuksensa, jonka hän oli  otattanut pois Haamanilta, ja antoi sen Mordokaille; ja Ester pani  Mordokain Haamanin talon hoitajaksi.</verse>
        <verse osisID='Esth.8.3'>Mutta Ester puhui vielä kuninkaan edessä ja lankesi hänen jalkainsa  juureen, itki ja rukoili häntä torjumaan agagilaisen Haamanin pahuuden  ja sen juonen, jonka tämä oli punonut juutalaisia vastaan.</verse>
        <verse osisID='Esth.8.4'>Niin kuningas ojensi Esteriä kohti kultavaltikan, ja Ester nousi ja  seisoi kuninkaan edessä.</verse>
        <verse osisID='Esth.8.5'>Ja hän sanoi: "Jos kuningas hyväksi näkee ja jos minä olen saanut  armon hänen edessänsä ja kuningas sen soveliaaksi katsoo ja minä olen  hänen silmissänsä otollinen, niin kirjoitettakoon määräys ja  peruutettakoon agagilaisen Haamanin, Hammedatan pojan, juoni, ne  kirjeet, jotka hän kirjoitutti tuhotaksensa juutalaiset kaikissa  kuninkaan maakunnissa.</verse>
        <verse osisID='Esth.8.6'>Sillä kuinka minä jaksaisin nähdä kansaani kohtaavan onnettomuuden,  kuinka jaksaisin nähdä sukuni surman!"</verse>
        <verse osisID='Esth.8.7'>Niin kuningas Ahasveros sanoi kuningatar Esterille ja juutalaiselle  Mordokaille: "Katso, Haamanin talon minä olen lahjoittanut Esterille, ja  hän itse on ripustettu hirsipuuhun, koska hän oli käynyt käsiksi  juutalaisiin.</verse>
        <verse osisID='Esth.8.8'>Ja nyt kirjoittakaa kuninkaan nimessä sellainen juutalaisia koskeva  määräys, kuin hyväksi näette, ja sinetöikää se kuninkaan  sinettisormuksella; sillä kirjelmä, joka on kirjoitettu kuninkaan  nimessä ja sinetöity kuninkaan sinettisormuksella, on peruuttamaton."</verse>
        <verse osisID='Esth.8.9'>Niin kutsuttiin kuninkaan kirjurit silloin, kolmannessa kuussa, se on  siivan-kuussa, sen kahdentenakymmenentenä kolmantena päivänä, ja  kirjoitettiin, aivan niinkuin Mordokai käski, määräys juutalaisille sekä  satraapeille, käskynhaltijoille ja maaherroille sataan kahteenkymmeneen  seitsemään maakuntaan, Intiasta Etiopiaan saakka, kuhunkin maakuntaan  sen omalla kirjoituksella ja kullekin kansalle sen omalla kielellä; myös  juutalaisille heidän kirjoituksellaan ja kielellään.</verse>
        <verse osisID='Esth.8.10'>Hän kirjoitutti kuningas Ahasveroksen nimessä ja sinetöi kuninkaan  sinettisormuksella. Ja hän lähetti ratsulähettien mukana, jotka  ratsastivat tammatarhoissa kasvatetuilla hovin hevosilla, kirjeet:</verse>
        <verse osisID='Esth.8.11'>että kuningas sallii juutalaisten jokaisessa kaupungissa, missä  heitä onkin, kokoontua puolustamaan henkeänsä hävittämällä, tappamalla  ja tuhoamalla kansan ja maakunnan kaiken aseväen, joka heitä ahdistaa,  sekä myös lapset ja vaimot, ja ryöstämään, mitä heiltä on saatavana  saalista,</verse>
        <verse osisID='Esth.8.12'>samana päivänä kaikissa kuningas Ahasveroksen maakunnissa,  kahdennentoista kuun, se on adar-kuun, kolmantenatoista päivänä.</verse>
        <verse osisID='Esth.8.13'>Kirjeen jäljennös oli julkaistava lakina jokaisessa maakunnassa,  tiedoksi kaikille kansoille, ja että juutalaiset olisivat valmiit sinä  päivänä kostamaan vihollisillensa.</verse>
        <verse osisID='Esth.8.14'>Hovin hevosilla ratsastavat lähetit lähtivät kuninkaan käskystä  kiiruusti ja nopeasti matkaan kohta, kun laki oli annettu Suusanin  linnassa.</verse>
        <verse osisID='Esth.8.15'>Mutta Mordokai lähti kuninkaan luota puettuna kuninkaalliseen  punasiniseen purppuraan ja pellavapukuun, ja hänellä oli suuri  kultakruunu ja viitta, tehty valkoisesta pellavakankaasta ja  purppuranpunaisesta kankaasta. Ja Suusanin kaupunki riemuitsi ja oli  iloissaan.</verse>
        <verse osisID='Esth.8.16'>Juutalaisille oli tullut onni, ilo, riemu ja kunnia,</verse>
        <verse osisID='Esth.8.17'>ja jokaisessa maakunnassa ja kaupungissa, joka paikassa, mihin  kuninkaan käsky ja hänen lakinsa tuli, oli juutalaisilla ilo ja riemu,  pidot ja juhlat. Ja paljon oli maan kansoista niitä, jotka kääntyivät  juutalaisiksi, sillä kauhu juutalaisia kohtaan oli vallannut heidät.</verse>
      </chapter>
      <chapter osisID='Esth.9'>
        <verse osisID='Esth.9.1'>Kahdennessatoista kuussa, se on adar-kuussa, sen kolmantenatoista  päivänä, jona kuninkaan käsky ja hänen lakinsa oli toimeenpantava, sinä  päivänä, jona juutalaisten viholliset olivat toivoneet saavansa heidät  valtaansa, mutta jona päinvastoin juutalaiset saivat valtaansa  vihamiehensä,</verse>
        <verse osisID='Esth.9.2'>kokoontuivat juutalaiset kaupungeissansa kaikissa kuningas  Ahasveroksen maakunnissa käydäkseen käsiksi niihin, jotka hankkivat  heille onnettomuutta, eikä kukaan kestänyt heidän edessänsä, sillä kauhu  heitä kohtaan oli vallannut kaikki kansat.</verse>
        <verse osisID='Esth.9.3'>Ja kaikki maaherrat, satraapit ja käskynhaltijat ja kuninkaan  virkamiehet kannattivat juutalaisia, sillä kauhu Mordokaita kohtaan oli  vallannut heidät.</verse>
        <verse osisID='Esth.9.4'>Sillä Mordokai oli mahtava kuninkaan palatsissa, ja hänen maineensa  levisi kaikkiin maakuntiin, sillä se mies, Mordokai, tuli yhä  mahtavammaksi.</verse>
        <verse osisID='Esth.9.5'>Ja juutalaiset voittivat kaikki vihollisensa lyöden miekoilla,  surmaten ja tuhoten, ja tekivät vihamiehillensä, mitä tahtoivat.</verse>
        <verse osisID='Esth.9.6'>Suusanin linnassa juutalaiset tappoivat ja tuhosivat viisisataa  miestä.</verse>
        <verse osisID='Esth.9.7'>Ja Parsandatan, Dalfonin, Aspatan,</verse>
        <verse osisID='Esth.9.8'>Pooratan, Adaljan, Aridatan,</verse>
        <verse osisID='Esth.9.9'>Parmastan, Arisain, Aridain ja Vaisatan,</verse>
        <verse osisID='Esth.9.10'>kymmenen Haamanin, Hammedatan pojan, juutalaisten vastustajan,  poikaa, he tappoivat; mutta saaliiseen he eivät käyneet käsiksi.</verse>
        <verse osisID='Esth.9.11'>Sinä päivänä tuli Suusanin linnassa tapettujen luku kuninkaan  tietoon.</verse>
        <verse osisID='Esth.9.12'>Ja kuningas sanoi kuningatar Esterille: "Suusanin linnassa  juutalaiset ovat tappaneet ja tuhonneet viisisataa miestä ja Haamanin  kymmenen poikaa; muissa kuninkaan maakunnissa mitä lienevätkään tehneet!  Mitä nyt pyydät? Se sinulle annetaan. Ja mitä vielä haluat? Se  täytetään."</verse>
        <verse osisID='Esth.9.13'>Niin Ester sanoi: "Jos kuningas hyväksi näkee, sallittakoon Suusanin  juutalaisten huomennakin tehdä saman lain mukaan kuin tänä päivänä. Ja  ripustettakoon Haamanin kymmenen poikaa hirsipuuhun."</verse>
        <verse osisID='Esth.9.14'>Kuningas käski tehdä niin. Ja siitä annettiin laki Suusanissa. Ja  Haamanin kymmenen poikaa ripustettiin.</verse>
        <verse osisID='Esth.9.15'>Ja Suusanin juutalaiset kokoontuivat myös adar-kuun neljäntenätoista  päivänä ja tappoivat Suusanissa kolmesataa miestä; mutta saaliiseen he  eivät käyneet käsiksi.</verse>
        <verse osisID='Esth.9.16'>Myös muut juutalaiset, jotka olivat kuninkaan maakunnissa, olivat  kokoontuneet puolustamaan henkeänsä ja päässeet rauhaan vihollisistansa,  tapettuaan vihamiehiään seitsemänkymmentäviisi tuhatta - käymättä  käsiksi saaliiseen -</verse>
        <verse osisID='Esth.9.17'>adar-kuun kolmantenatoista päivänä; ja he lepäsivät sen kuun  neljännentoista päivän viettäen sen pito- ja ilopäivänä.</verse>
        <verse osisID='Esth.9.18'>Mutta Suusanin juutalaiset olivat kokoontuneet sen kuun  kolmantenatoista ja neljäntenätoista päivänä, ja he lepäsivät sen kuun  viidennentoista päivän viettäen sen pito- ja ilopäivänä.</verse>
        <verse osisID='Esth.9.19'>Sentähden maaseudun juutalaiset, jotka asuvat maaseutukaupungeissa,  viettävät adar-kuun neljännentoista päivän ilo-, pito- ja juhlapäivänä  ja lähettävät toisilleen maistiaisia.</verse>
        <verse osisID='Esth.9.20'>Ja Mordokai pani kirjaan nämä tapaukset. Ja hän lähetti kirjeet  kaikille juutalaisille kuningas Ahasveroksen kaikkiin maakuntiin,  lähellä ja kaukana oleville,</verse>
        <verse osisID='Esth.9.21'>säätäen heille, että heidän oli vietettävä adar-kuun neljättätoista  päivää ja saman kuun viidettätoista päivää joka vuosi,</verse>
        <verse osisID='Esth.9.22'>koska juutalaiset niinä päivinä olivat päässeet rauhaan  vihollisistansa ja heille siinä kuussa murhe oli kääntynyt iloksi ja  suru juhlaksi - että heidän oli vietettävä ne päivät pito- ja ilopäivinä  ja lähetettävä toisilleen maistiaisia ja köyhille lahjoja.</verse>
        <verse osisID='Esth.9.23'>Ja juutalaiset ottivat pysyväksi tavaksi, mitä jo olivat alkaneet  tehdä ja mitä Mordokai oli heille kirjoittanut.</verse>
        <verse osisID='Esth.9.24'>Koska agagilainen Haaman, Hammedatan poika, kaikkien juutalaisten  vastustaja, oli punonut juonen juutalaisia vastaan tuhotakseen heidät ja  oli heittänyt puur'in, se on arvan, hävittääkseen ja tuhotakseen heidät,</verse>
        <verse osisID='Esth.9.25'>ja koska sen tultua kuninkaan tietoon tämä oli kirjeellisesti  määrännyt, että Haamanin pahan juonen, jonka hän oli punonut juutalaisia  vastaan, tuli kääntyä hänen omaan päähänsä ja että hänet ja hänen  poikansa oli ripustettava hirsipuuhun,</verse>
        <verse osisID='Esth.9.26'>sentähden antoivat he näille päiville nimeksi puurim, puur-sanan  mukaan. Sentähden, tuon käskykirjeen koko sisällyksen johdosta ja sen  johdosta, mitä he itse olivat näin nähneet ja mitä heille oli  tapahtunut,</verse>
        <verse osisID='Esth.9.27'>juutalaiset säätivät ja ottivat itsellensä ja jälkeläisillensä ja  kaikille heihin liittyville muuttumattomaksi ja pysyväksi tavaksi, että  näitä kahta päivää oli vietettävä määräyksen mukaisesti ja määräaikana  joka vuosi</verse>
        <verse osisID='Esth.9.28'>ja että jokaisen sukupolven ja suvun oli näitä päiviä muistettava ja  vietettävä joka maakunnassa ja kaupungissa sekä että näiden  puurim-päivien tuli säilyä muuttumattomina juutalaisten keskuudessa eikä  niiden muisto saanut hävitä heidän jälkeläisistänsä.</verse>
        <verse osisID='Esth.9.29'>Ja kuningatar Ester, Abihailin tytär, ja juutalainen Mordokai  kirjoittivat kaiken valtansa nojalla kirjoituksia saattaakseen  säädöksenä voimaan tämän toisen puurim-käskykirjeen.</verse>
        <verse osisID='Esth.9.30'>Mordokai lähetti kirjeet, ystävällisin ja vilpittömin sanoin,  kaikille juutalaisille Ahasveroksen valtakunnan sataan kahteenkymmeneen  seitsemään maakuntaan,</verse>
        <verse osisID='Esth.9.31'>saattaakseen säädöksenä voimaan nämä puurim-päivät niiden  määräaikoina, niinkuin juutalainen Mordokai ja kuningatar Ester olivat  niistä säätäneet ja niinkuin juutalaiset itse olivat säätäneet itselleen  ja jälkeläisilleen määräykset niihin kuuluvista paastoista ja  valitushuudoista.</verse>
        <verse osisID='Esth.9.32'>Näin säädettiin Esterin käskystä nämä puurim-määräykset ja  kirjoitettiin kirjaan.</verse>
      </chapter>
      <chapter osisID='Esth.10'>
        <verse osisID='Esth.10.1'>Kuningas Ahasveros saattoi työveron alaisiksi sekä mannermaan että  merensaaret.</verse>
        <verse osisID='Esth.10.2'>Ja kaikki hänen valta- ja urotyönsä ja kertomus Mordokain  suuruudesta, johon kuningas hänet korotti, ne ovat kirjoitettuina  Meedian ja Persian kuningasten aikakirjassa.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='fin' xml:lang='fi'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='fin'>
        <title>Finish Version</title>
        <contributor>
  		The Unbound Bible
  		Biola University: Administrative Computing
  		13800 Biola Ave.
  		La Mirada, CA 90639
  		United States of America
  		562-903-4722 
  	</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>
  		Finnish Bible
  		PYHŽ RAAMATTU
  		(C) 1933, 1938
  		Vanha Testamentti XI 1933 Uusi Testamentti XII 1938
  	</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>fin</identifier>
        <source>ftp://unboundftp.biola.edu/pub/finnish1938_utf8.zip</source>
        <language type='IETF'>fi</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Joel'>
      <chapter osisID='Joel.1'>
        <verse osisID='Joel.1.1'>Herran sana, joka tuli Jooelille, Petuelin pojalle.</verse>
        <verse osisID='Joel.1.2'>Kuulkaa tämä, te vanhimmat, ja ottakaa korviinne, kaikki maan  asukkaat. Onko tällaista tapahtunut teidän päivinänne taikka teidän  isienne päivinä?</verse>
        <verse osisID='Joel.1.3'>Kertokaa tämä lapsillenne, ja teidän lapsenne kertokoot sen  lapsillensa ja heidän lapsensa tulevalle polvelle:</verse>
        <verse osisID='Joel.1.4'>Mitä kalvajasirkalta jäi, sen söi heinäsirkka. Ja mitä heinäsirkalta  jäi, sen söi syöjäsirkka. Ja mitä syöjäsirkalta jäi, sen söi tuhosirkka.</verse>
        <verse osisID='Joel.1.5'>Herätkää, te juopuneet, ja itkekää, valittakaa, kaikki viininjuojat,  rypälemehun tähden, sillä se on otettu pois teidän suustanne.</verse>
        <verse osisID='Joel.1.6'>Sillä minun maahani on hyökännyt kansa, väkevä ja epälukuinen. Sen  hampaat ovat leijonan hampaat, ja sillä on naarasleijonan leukaluut.</verse>
        <verse osisID='Joel.1.7'>Se on raastanut minun viiniköynnökseni ja katkonut minun  viikunapuuni, on ne paljaiksi kuorinut ja karsinut; niiden oksat ovat  valjenneet.</verse>
        <verse osisID='Joel.1.8'>Valita niinkuin neitsyt, joka on vyöttäytynyt säkkiin nuoruutensa  yljän tähden.</verse>
        <verse osisID='Joel.1.9'>Pois on otettu ruokauhri ja juomauhri Herran huoneesta. Papit, jotka  toimittavat Herran palvelusta, murehtivat.</verse>
        <verse osisID='Joel.1.10'>Hävitetty on pelto, maa murehtii; sillä vilja on hävitetty, viinistä  on tullut kato, öljy on kuivunut.</verse>
        <verse osisID='Joel.1.11'>Peltomiehet ovat joutuneet häpeään, viinitarhurit valittavat nisun  ja ohran tähden, sillä mennyt on pellon sato.</verse>
        <verse osisID='Joel.1.12'>Viiniköynnöstä on kohdannut kato, viikunapuu on kuihtunut,  granaattipuu ja myös palmu ja omenapuu; kaikki kedon puut ovat  kuivettuneet. Niin, häpeään on joutunut ilo, ihmislasten joukosta pois.</verse>
        <verse osisID='Joel.1.13'>Vyöttäytykää säkkiin, pitäkää valittajaiset, te papit; valittakaa,  te jotka toimitatte palvelusta alttarilla. Käykää sisälle, viettäkää yö  säkkeihin puettuina, te jotka toimitatte minun Jumalani palvelusta.  Sillä poissa on teidän Jumalanne huoneesta ruokauhri ja juomauhri.</verse>
        <verse osisID='Joel.1.14'>Kuuluttakaa pyhä paasto, kutsukaa koolle juhlakokous, kootkaa  vanhimmat ja kaikki maan asukkaat Herran, teidän Jumalanne, huoneeseen  ja huutakaa Herran puoleen.</verse>
        <verse osisID='Joel.1.15'>Voi sitä päivää! Sillä lähellä on Herran päivä, ja se tulee niinkuin  hävitys Kaikkivaltiaalta.</verse>
        <verse osisID='Joel.1.16'>Eikö ole otettu meiltä ruoka silmäimme edestä sekä meidän Jumalamme  huoneesta ilo ja riemu?</verse>
        <verse osisID='Joel.1.17'>Surkastuneet ovat siemenjyvät multiensa alla, varastohuoneet autiot,  aitat puretut, kun viljasta on kato.</verse>
        <verse osisID='Joel.1.18'>Kuinka huokaa karja, kuinka hädissään ovat raavaslaumat, sillä ei  ole niillä laidunta! Myös lammaslaumat joutuvat perikatoon.</verse>
        <verse osisID='Joel.1.19'>Sinua, Herra, minä huudan, sillä tuli on kuluttanut erämaan laitumet  ja liekki polttanut kaikki kedon puut.</verse>
        <verse osisID='Joel.1.20'>Metsän eläimetkin sinua ikävöivät, sillä vesipurot ovat kuivuneet ja  tuli on kuluttanut erämaan laitumet.</verse>
      </chapter>
      <chapter osisID='Joel.2'>
        <verse osisID='Joel.2.1'>Puhaltakaa pasunaan Siionissa, toitottakaa torvia minun pyhällä  vuorellani. Jokainen maan asukas on vapiseva, sillä Herran päivä tulee.  Niin, se on lähellä:</verse>
        <verse osisID='Joel.2.2'>pimeyden ja synkeyden päivä, pilvien ja pilkkopimeän päivä.  Vuorille  levinneenä niinkuin aamurusko on lukuisa ja väkevä kansa, jonka  vertaista ei ole ollut ikiajoista asti eikä tämän jälkeen enää tule,  tulevaisten polvien vuosiin saakka.</verse>
        <verse osisID='Joel.2.3'>Sen edellä käy kuluttava tuli, sen jäljissä polttava liekki.  Niinkuin Eedenin puutarha on maa sen edessä, sen jäljissä on autio  erämaa, eikä jää ketään, joka olisi siltä pelastunut.</verse>
        <verse osisID='Joel.2.4'>Ne ovat näöltänsä kuin hevoset, ja niinkuin ratsut ne juoksevat.</verse>
        <verse osisID='Joel.2.5'>Ryskyen kuin sotavaunut ne hyppivät vuorten huipuilla, räiskyen kuin  tulen liekki, joka kuluttaa oljet; ne ovat kuin väkevä kansa,  sotarintaan asettunut.</verse>
        <verse osisID='Joel.2.6'>Niitten edessä kansat vapisevat, kaikki kasvot kalpenevat.</verse>
        <verse osisID='Joel.2.7'>Ne juoksevat kuin sankarit, kuin soturit ne nousevat muurille.  Jokainen kulkee tietänsä suoraan, ei mutkittele polullansa.</verse>
        <verse osisID='Joel.2.8'>Toinen ei sysi toistansa: jokainen kulkee omaa suuntaansa.  Heittoaseitten välitse ne syöksyvät pysähtymättä.</verse>
        <verse osisID='Joel.2.9'>Kaupunkiin ne hyökkäävät, ryntäävät muurille, nousevat taloihin,  tulevat ikkunoista sisään kuin varas.</verse>
        <verse osisID='Joel.2.10'>Niitten edessä maa vapisee, ja taivaat järkkyvät; aurinko ja kuu  käyvät mustiksi, ja tähdet kadottavat valonsa.</verse>
        <verse osisID='Joel.2.11'>Ja Herra antaa äänensä jylistä sotajoukkonsa edellä, sillä ylen  lukuisa on hänen väkensä, sillä väkevä on hänen käskynsä täyttäjä, sillä  suuri on Herran päivä ja sangen peljättävä; kuka voi sitä kestää?</verse>
        <verse osisID='Joel.2.12'>Mutta vielä nytkin, sanoo Herra, kääntykää minun tyköni kaikesta  sydämestänne, paastoten, itkien ja valittaen.</verse>
        <verse osisID='Joel.2.13'>Reväiskää rikki sydämenne, älkää vaatteitanne, ja kääntykää Herran,  teidän Jumalanne, tykö; sillä hän on armahtavainen ja laupias,  pitkämielinen ja armosta rikas, ja hän katuu pahaa.</verse>
        <verse osisID='Joel.2.14'>Ehkä hän vielä katuu ja jättää jälkeensä siunauksen: ruokauhrin ja  juomauhrin Herralle, teidän Jumalallenne.</verse>
        <verse osisID='Joel.2.15'>Puhaltakaa pasunaan Siionissa, kuuluttakaa pyhä paasto, kutsukaa  koolle juhlakokous.</verse>
        <verse osisID='Joel.2.16'>Kootkaa kansa, pitäkää pyhä seurakuntakokous, kerätkää vanhukset,  kootkaa lapset ja rintoja imeväiset; lähteköön ylkä huoneestansa ja  morsian kammiostansa.</verse>
        <verse osisID='Joel.2.17'>Eteisen ja alttarin välillä itkekööt papit, jotka toimittavat Herran  palvelusta, ja sanokoot: "Säästä, Herra, kansaasi äläkä anna  perintöosaasi häväistäväksi, pakanain pilkattavaksi. Miksi pitäisi  sanottaman kansain seassa: 'Missä on heidän Jumalansa?'"</verse>
        <verse osisID='Joel.2.18'>Niin Herra kiivaili maansa puolesta ja sääli kansaansa.</verse>
        <verse osisID='Joel.2.19'>Ja Herra vastasi ja sanoi kansalleen: Katso, minä lähetän teille  viljaa, viiniä ja öljyä, niin että te tulette niistä ravituiksi. Enkä  minä anna enää häväistä teitä pakanain seassa.</verse>
        <verse osisID='Joel.2.20'>Ja mikä pohjoisesta tulee, sen minä karkoitan teistä kauas ja  syöksen sen kuivaan ja autioon maahan, sen alkupään Idänmereen ja sen  loppupään Länsimereen. Ja siitä nousee löyhkä, nousee katku. Sillä  suuria se on yrittänyt.</verse>
        <verse osisID='Joel.2.21'>Älä pelkää, maa. Iloitse ja riemuitse, sillä Herra on tehnyt suuria.</verse>
        <verse osisID='Joel.2.22'>Älkää peljätkö, metsän eläimet, sillä erämaan laitumet viheriöivät,  sillä puu kantaa hedelmänsä, viikunapuu ja viiniköynnös antavat  voimansa.</verse>
        <verse osisID='Joel.2.23'>Ja te, Siionin lapset, iloitkaa ja riemuitkaa Herrassa, teidän  Jumalassanne, sillä hän antaa teille syyssateen, vanhurskauden mukaan,  vuodattaa teille sateen, syyssateen ja kevätsateen, niinkuin  entisaikaan.</verse>
        <verse osisID='Joel.2.24'>Ja puimatantereet tulevat jyviä täyteen, ja kuurna-altaat pursuvat  viiniä ja öljyä.</verse>
        <verse osisID='Joel.2.25'>Ja minä korvaan teille ne vuodentulot, jotka heinäsirkka,  syöjäsirkka, tuhosirkka ja kalvajasirkka söivät, minun suuri  sotajoukkoni, jonka minä lähetin teitä vastaan.</verse>
        <verse osisID='Joel.2.26'>Ja te syötte kyllälti ja tulette ravituiksi ja kiitätte Herran,  teidän Jumalanne, nimeä, hänen, joka on tehnyt ihmeitä teitä kohtaan.  Eikä minun kansani joudu häpeään, iankaikkisesti.</verse>
        <verse osisID='Joel.2.27'>Ja te tulette tietämään, että Israelin keskellä olen minä.  Ja minä  olen Herra, teidän Jumalanne, eikä toista ole. Eikä minun kansani joudu  häpeään, iankaikkisesti.</verse>
        <verse osisID='Joel.2.28'>Näitten jälkeen minä olen vuodattava Henkeni kaiken lihan päälle, ja  teidän poikanne ja tyttärenne ennustavat, vanhuksenne unia uneksuvat,  nuorukaisenne näkyjä näkevät.</verse>
        <verse osisID='Joel.2.29'>Ja myös palvelijain ja palvelijattarien päälle minä niinä päivinä  vuodatan Henkeni.</verse>
        <verse osisID='Joel.2.30'>Minä annan näkyä ihmeitä taivaalla ja maassa: verta ja tulta ja  savupatsaita;</verse>
        <verse osisID='Joel.2.31'>aurinko muuttuu pimeydeksi ja kuu vereksi, ennenkuin Herran päivä  tulee, se suuri ja peljättävä.</verse>
        <verse osisID='Joel.2.32'>Ja jokainen, joka huutaa avuksi Herran nimeä, pelastuu.  Sillä  Siionin vuorella ja Jerusalemissa ovat pelastuneet, niinkuin Herra on  sanonut; ja pakoonpäässeitten joukossa ovat ne, jotka Herra kutsuu.</verse>
      </chapter>
      <chapter osisID='Joel.3'>
        <verse osisID='Joel.3.1'>Sillä katso, niinä päivinä ja siihen aikaan, kun minä käännän Juudan  ja Jerusalemin kohtalon,</verse>
        <verse osisID='Joel.3.2'>minä kokoan kaikki pakanakansat, vien ne alas Joosafatin laaksoon ja  käyn siellä oikeutta niitten kanssa kansani ja perintöosani, Israelin,  tähden. Sillä he ovat hajottaneet sen pakanakansain sekaan, ovat  jakaneet minun maani</verse>
        <verse osisID='Joel.3.3'>ja heittäneet minun kansastani arpaa; ovat antaneet pojan porttoa  vastaan sekä myyneet tytön viinistä, jonka ovat juoneet.</verse>
        <verse osisID='Joel.3.4'>Mitä on teillä sanomista minulle, teilläkin, Tyyro ja Siidon ja  kaikki filistealaisten alueet? Tahdotteko te kostaa minulle, mitä minä  olen tehnyt, vai itse tehdä minulle jotakin? Nopeasti, kiiruusti minä  annan koston kohdata teidän päätänne siitä, mitä olette tehneet,</verse>
        <verse osisID='Joel.3.5'>te, jotka olette ottaneet minun hopeani ja kultani, vieneet minun  ihanat kalleuteni temppeleihinne</verse>
        <verse osisID='Joel.3.6'>sekä myyneet Juudan ja Jerusalemin lapsia jaavanilaisille,  poistaaksenne heidät kauas omalta maaltansa.</verse>
        <verse osisID='Joel.3.7'>Katso, minä herätän heidät liikkeelle siitä paikasta, johon te olette  heidät myyneet, ja annan koston teostanne kohdata teidän päätänne:</verse>
        <verse osisID='Joel.3.8'>minä myyn teidän poikianne ja tyttäriänne Juudan poikien käsiin, ja  he myyvät ne sabalaisille, kaukaiselle kansalle.  Sillä Herra on  puhunut.</verse>
        <verse osisID='Joel.3.9'>Julistakaa tämä pakanakansain seassa, alkakaa pyhä sota, innostakaa  sankareita, lähestykööt, hyökätkööt kaikki soturit.</verse>
        <verse osisID='Joel.3.10'>Takokaa vantaanne miekoiksi ja vesurinne keihäiksi. Sanokoon heikko:  "Minä olen sankari".</verse>
        <verse osisID='Joel.3.11'>Käykää avuksi, tulkaa, kaikki kansakunnat joka taholta. He  kokoontuvat sinne. Anna, Herra, sankariesi astua sinne alas.</verse>
        <verse osisID='Joel.3.12'>Lähtekööt liikkeelle, hyökätkööt kansakunnat Joosafatin laaksoon;  sillä siellä hän istuu tuomitsemassa kaikkia pakanakansoja, joka taholta  tulleita.</verse>
        <verse osisID='Joel.3.13'>Lähettäkää sirppi, sillä sato on kypsynyt. Tulkaa polkemaan, sillä  kuurna on täynnä ja kuurna-altaat pursuvat ylitse; sillä heidän  pahuutensa on suuri.</verse>
        <verse osisID='Joel.3.14'>Meluavia joukkoja, meluavia joukkoja ratkaisulaaksossa!  Sillä  lähellä on Herran päivä ratkaisulaaksossa.</verse>
        <verse osisID='Joel.3.15'>Aurinko ja kuu käyvät mustiksi, ja tähdet kadottavat valonsa.</verse>
        <verse osisID='Joel.3.16'>Herra ärjyy Siionista ja antaa äänensä kuulua Jerusalemista, ja  taivaat ja maa järkkyvät; mutta Herra on kansansa suoja, Israelin lasten  turva.</verse>
        <verse osisID='Joel.3.17'>Ja te tulette tietämään, että minä olen Herra, teidän Jumalanne,  joka asun Siionissa, pyhällä vuorellani. Ja Jerusalem on oleva pyhä, ja  vieraat eivät enää kulje sen läpi.</verse>
        <verse osisID='Joel.3.18'>Sinä päivänä vuoret tiukkuvat rypälemehua, ja kukkulat vuotavat  maitoa; kaikissa Juudan puronotkoissa virtaa vettä, ja Herran huoneesta  juoksee lähde, ja se kastelee Akasialaakson.</verse>
        <verse osisID='Joel.3.19'>Egypti tulee autioksi, ja Edom tulee autioksi erämaaksi väkivallan  tähden, jota ne ovat tehneet Juudan lapsille, kun ovat vuodattaneet  viatonta verta heidän maassansa.</verse>
        <verse osisID='Joel.3.20'>Mutta Juuda on oleva asuttu iankaikkisesti ja Jerusalem polvesta  polveen.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jonah'>
      <chapter osisID='Jonah.1'>
        <verse osisID='Jonah.1.1'>Jonáš, syn Amitajův, dostal slovo od Hospodina:</verse>
        <verse osisID='Jonah.1.2'>"Vstaň a jdi do Ninive, toho velikého města, a kaž mu, neboť jejich špatnost vystoupila přede mne."</verse>
        <verse osisID='Jonah.1.3'>Jonáš ale vstal a dal se na útěk za moře, pryč od Hospodina. Sestoupil do Jafy, kde našel loď plující do Taršiše. Zaplatil a vstoupil na palubu, aby se s nimi plavil za moře, pryč od Hospodina.</verse>
        <verse osisID='Jonah.1.4'>Hospodin však na moře seslal veliký vítr, a na moři se strhla tak veliká bouře, až hrozilo, že loď ztroskotá.</verse>
        <verse osisID='Jonah.1.5'>Námořníci strachy volali každý ke svému bohu a vyhazovali náklad z lodi do moře, aby jí odlehčili.Jonáš zatím sestoupil do podpalubí, kde si lehl a tvrdě usnul.</verse>
        <verse osisID='Jonah.1.6'>Když ho tam našel kapitán, obořil se na něj: "Co? Ty tu spíš?! Vstaň a volej ke svému bohu! Třeba si nás všimne a nezahyneme."</verse>
        <verse osisID='Jonah.1.7'>Lodníci se pak domluvili: "Pojďme losovat, ať zjistíme, kvůli komu na nás přišlo to neštěstí." Losovali tedy a los padl na Jonáše.</verse>
        <verse osisID='Jonah.1.8'>začali ho vyslýchat: "Teď nám pověz, proč na nás přišlo to neštěstí! Co jsi zač? Odkud cestuješ? Z jaké jsi země? Z jakého národa?"</verse>
        <verse osisID='Jonah.1.9'>Odpověděl jim: "Jsem Hebrej a uctívám Hospodina, Boha nebes, který stvořil moře i pevninu."</verse>
        <verse osisID='Jonah.1.10'>Těch mužů se zmocnila veliká bázeň a říkali mu: "Cos to provedl?" (Prozradil jim totiž, že utíká pryč od Hospodina.)</verse>
        <verse osisID='Jonah.1.11'>Bouře na moři zuřila stále víc, a tak se ho ptali: "Co s tebou máme udělat, aby se moře utišilo?"</verse>
        <verse osisID='Jonah.1.12'>"Hoďte mě do moře," odpověděl jim, "tím ho utišíte. Vím, že vás ta veliká bouře přepadla kvůli mně."</verse>
        <verse osisID='Jonah.1.13'>Lodníci se pokoušeli veslovat zpátky k pevnině, ale marně. Moře totiž bouřilo stále silněji.</verse>
        <verse osisID='Jonah.1.14'>Nakonec tedy volali k Hospodinu: "Prosím, Hospodine, kéž nezahyneme kvůli smrti toho muže. Netrestej nás za prolití nevinné krve! Vždyť ty sám, Hospodine, konáš svou vůli."</verse>
        <verse osisID='Jonah.1.15'>Pak Jonáše hodili do moře, a moře přestalo zuřit.</verse>
        <verse osisID='Jonah.1.16'>Mužů se zmocnila veliká bázeň před Hospodinem. Obětovali Hospodinu a zavázali se mu sliby.</verse>
      </chapter>
      <chapter osisID='Jonah.2'>
        <verse osisID='Jonah.2.1'>Hospodin však zařídil, aby Jonáše spolkla jedna veliká ryba, a Jonáš v jejím břiše strávil tři dny a tři noci.</verse>
        <verse osisID='Jonah.2.2'>V břiše té ryby se Jonáš modlil k Hospodinu, svému Bohu,</verse>
        <verse osisID='Jonah.2.3'>a řekl toto: "Volal jsem ve své úzkosti k Hospodinu, ať mi odpoví. Křičel jsem z útrob záhrobí, abys vyslyšel mé volání.</verse>
        <verse osisID='Jonah.2.4'>Uvrhl jsi mě do hlubin, doprostřed moře mě strhl vír. Pohřben jsem tvými příboji, zavalen tvými vlnami.</verse>
        <verse osisID='Jonah.2.5'>Myslel jsem, že jsem odehnán, že na mě nespočineš očima. Jak bych se ještě mohl podívat na tvůj svatý chrám?</verse>
        <verse osisID='Jonah.2.6'>Voda mě obklopila ze všech stran, kolem dokola je hlubina, má hlava tone v chaluhách.</verse>
        <verse osisID='Jonah.2.7'>Ke kořenům hor se propadám, závora země za mnou navždy zapadla. Tys mě však z propasti vyzvedl, Hospodine, Bože můj!</verse>
        <verse osisID='Jonah.2.8'>Když už mě život opouštěl, na Hospodina jsem se rozpomněl. Má modlitba k tobě dolehla, našla tvůj svatý chrám.</verse>
        <verse osisID='Jonah.2.9'>Ti, kdo marné nicotnosti ctí, sami se zbavují věrnosti.</verse>
        <verse osisID='Jonah.2.10'>Já ti však s vděčným voláním přinášet budu oběti. Co slíbil jsem, to vyplním. U Hospodina je spasení!" Hospodin pak té rybě přikázal, ať Jonáše vyvrhne na pevninu.</verse>
      </chapter>
      <chapter osisID='Jonah.3'>
        <verse osisID='Jonah.3.1'>A Jonáš podruhé dostal slovo od Hospodina:</verse>
        <verse osisID='Jonah.3.2'>"Vstaň a jdi do Ninive, toho velikého města, a kaž mu, co ti sám řeknu."</verse>
        <verse osisID='Jonah.3.3'>Jonáš tedy vstal a šel do Ninive, jak mu Hospodin řekl. Ninive bylo nesmírně veliké město; projít jej trvalo tři dny.</verse>
        <verse osisID='Jonah.3.4'>Jonáš vešel do města a už prvního dne, kdy jím začal procházet a volat: "Ninive bude za čtyřicet dnů zničeno,"</verse>
        <verse osisID='Jonah.3.5'>obyvatelé Ninive uvěřili Bohu. Vyhlásili půst a všichni od nejmenších až po největší oblékli pytlovinu.</verse>
        <verse osisID='Jonah.3.6'>Když se ta zpráva donesla ninivskému králi, vstal ze svého trůnu, svlékl si plášť, zahalil se pytlovinou, usedl v popelu</verse>
        <verse osisID='Jonah.3.7'>a nechal v Ninive vyhlásit toto: Výnosem krále a jeho velmožů se nařizuje: Lidé ani zvířata, skot ani brav ať neokusí žádnou potravu; ať nejedí ani nepijí.</verse>
        <verse osisID='Jonah.3.8'>Lidé i zvířata ať se zahalí pytlovinou a volají ze vší síly k Bohu. Každý ať se odvrátí od svých zlých cest a od násilí, které mu lpí na rukou.</verse>
        <verse osisID='Jonah.3.9'>Kdo ví? Třeba se Bůh rozmyslí, slituje se a upustí od svého planoucího hněvu, takže nezahyneme.</verse>
        <verse osisID='Jonah.3.10'>A když Bůh uviděl, jak se zachovali a jak se odvrátili od svých zlých cest, slitoval se a přestože řekl, že s nimi naloží zle, upustil od toho a neprovedl to.</verse>
      </chapter>
      <chapter osisID='Jonah.4'>
        <verse osisID='Jonah.4.1'>Jonáše ale popadla veliká zlost. Rozzlobilo ho to tak,</verse>
        <verse osisID='Jonah.4.2'>že se k Hospodinu modlil: "No prosím, Hospodine, neříkal jsem to ještě doma? Právě proto jsem předtím utíkal za moře: Věděl jsem, že jsi Bůh milostivý a soucitný, shovívavý, nesmírně trpělivý, velmi laskavý a který od zla upouští.</verse>
        <verse osisID='Jonah.4.3'>Radši mě teď, Hospodine, rovnou zabij! To radši zemřu, než abych žil!"</verse>
        <verse osisID='Jonah.4.4'>Hospodin mu odpověděl: "Myslíš, že se zlobíš právem?"</verse>
        <verse osisID='Jonah.4.5'>Jonáš pak odešel z města a usadil se na východ od něj. Postavil si tam budku a sedl si do jejího stínu, aby vyhlížel, co se s tím městem stane.</verse>
        <verse osisID='Jonah.4.6'>Hospodin Bůh zařídil, aby vzešla jedna popínavá rostlina a rozprostřela se Jonášovi nad hlavou. Dávala mu stín, aby se mu ulevilo a nebylo mu zle. Jonáš měl z té rostliny opravdu velikou radost.</verse>
        <verse osisID='Jonah.4.7'>Druhého dne za svítání ale Hospodin zařídil, aby tu rostlinu napadl červ, takže uschla.</verse>
        <verse osisID='Jonah.4.8'>Když pak vyšlo slunce, Bůh zařídil, aby od východu přivanul horký vítr. Slunce pražilo Jonášovi na hlavu, až omdléval. Bylo mu na umření. Říkal: "Radši zemřu, než abych žil!"</verse>
        <verse osisID='Jonah.4.9'>Hospodin Jonášovi odpověděl: "Myslíš, že se zlobíš právem kvůli té rostlině?" "To bych řekl! Zlobím se k smrti!"</verse>
        <verse osisID='Jonah.4.10'>"Tobě je líto té rostliny?" řekl Hospodin. "Vždyť jsi ji neobdělával a nepěstoval. Přes noc vyrostla, přes noc zašla.</verse>
        <verse osisID='Jonah.4.11'>A mně nemá být líto Ninive, toho velikého města? Vždyť v něm žije více než sto dvacet tisíc lidí, kteří ani nerozeznají svou pravici od levice - a k tomu tolik zvířat!"</verse>
      </chapter>
    </div></osisText>
</osis>
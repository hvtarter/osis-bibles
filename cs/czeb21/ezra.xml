<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ezra'>
      <chapter osisID='Ezra.1'>
        <verse osisID='Ezra.1.1'>Prvního roku perského krále Kýra se naplnilo Hospodinovo slovo řečené ústy Jeremiáše. Hospodin podnítil ducha perského krále Kýra, aby po celé své říši dal rozhlásit slovem i písmem:</verse>
        <verse osisID='Ezra.1.2'>Tak praví Kýros, král perský: Hospodin, Bůh nebes, jenž mi dal všechna království země, mi uložil, abych mu vystavěl dům v judském Jeruzalémě.</verse>
        <verse osisID='Ezra.1.3'>Kdokoli mezi vámi patří k jeho lidu, Bůh buď s ním. Smíte odejít do Jeruzaléma v Judsku a stavět tam dům Hospodinu, Bohu Izraele, Bohu, který je v Jeruzalémě.</verse>
        <verse osisID='Ezra.1.4'>Kdokoli z jeho vyhnanců bude potřebovat pomoc k návratu, nechť jej obyvatelé v místě jeho bydliště podpoří stříbrem i zlatem, zbožím a dobytkem spolu s dobrovolnou obětí pro dům Boha, který je v Jeruzalémě.</verse>
        <verse osisID='Ezra.1.5'>Představitelé otcovských rodů Judy a Benjamína, stejně jako kněží a levité i všichni, jejichž ducha Hospodin probudil, se tedy vydali stavět Hospodinův chrám v Jeruzalémě.</verse>
        <verse osisID='Ezra.1.6'>Všichni z jejich okolí je vybavili stříbrnými a zlatými předměty, zbožím a dobytkem i drahocennostmi a k tomu přidali své dobrovolné oběti.</verse>
        <verse osisID='Ezra.1.7'>Sám král Kýros vydal předměty z Hospodinova domu, které Nabukadnezar přinesl z Jeruzaléma a které uložil v chrámu svého boha.</verse>
        <verse osisID='Ezra.1.8'>Perský král Kýros je svěřil pokladníku Mitredatovi, který je podle seznamu předal judskému knížeti Šešbacarovi.</verse>
        <verse osisID='Ezra.1.9'>Zde je jejich výčet: nádoby zlaté 30 nádoby stříbrné 1 000 síta 29</verse>
        <verse osisID='Ezra.1.10'>mísy zlaté 30 mísy stříbrné dvojité 410 nádoby ostatní 1 000.</verse>
        <verse osisID='Ezra.1.11'>Celkem to bylo 5 400 zlatých a stříbrných předmětů. To vše přinesl Šešbacar s sebou, když se vyhnanci vraceli z Babylonu do Jeruzaléma.</verse>
      </chapter>
      <chapter osisID='Ezra.2'>
        <verse osisID='Ezra.2.1'>Toto jsou krajané, kteří se vrátili ze zajetí v Babylonu, kam byli jako vyhnanci zavlečeni babylonským králem Nabukadnezarem. Vrátili se domů do Jeruzaléma a do ostatních měst v Judsku</verse>
        <verse osisID='Ezra.2.2'>pod vedením Zerubábela, Jošuy, Nehemiáše, Serajáše, Reelajáše, Mordechaje, Bilšana, Mispara, Bigvaje, Rechuma a Baany. Toto je soupis izraelského lidu:</verse>
        <verse osisID='Ezra.2.3'>synové Parošovi 2 172</verse>
        <verse osisID='Ezra.2.4'>synové Šefatiášovi 372</verse>
        <verse osisID='Ezra.2.5'>synové Arachovi 775</verse>
        <verse osisID='Ezra.2.6'>synové Pachat-moábovi, totiž Ješuovi a Joábovi, 2 812</verse>
        <verse osisID='Ezra.2.7'>synové Elamovi 1 254</verse>
        <verse osisID='Ezra.2.8'>synové Zatuovi 945</verse>
        <verse osisID='Ezra.2.9'>synové Zakajovi 760</verse>
        <verse osisID='Ezra.2.10'>synové Baniho 642</verse>
        <verse osisID='Ezra.2.11'>synové Bebajovi 623</verse>
        <verse osisID='Ezra.2.12'>synové Azgadovi 1 222</verse>
        <verse osisID='Ezra.2.13'>synové Adonikamovi 666</verse>
        <verse osisID='Ezra.2.14'>synové Bigvajovi 2 056</verse>
        <verse osisID='Ezra.2.15'>synové Adinovi 454</verse>
        <verse osisID='Ezra.2.16'>synové Aterovi, totiž Chizkiášovi, 98</verse>
        <verse osisID='Ezra.2.17'>synové Becajovi 323</verse>
        <verse osisID='Ezra.2.18'>synové Jorovi 112</verse>
        <verse osisID='Ezra.2.19'>synové Chašumovi 223</verse>
        <verse osisID='Ezra.2.20'>synové Gibarovi 95</verse>
        <verse osisID='Ezra.2.21'>obyvatelé Betléma 123</verse>
        <verse osisID='Ezra.2.22'>muži z Netofu 56</verse>
        <verse osisID='Ezra.2.23'>muži z Anatotu 128</verse>
        <verse osisID='Ezra.2.24'>obyvatelé Azmavetu 42</verse>
        <verse osisID='Ezra.2.25'>obyvatelé Kiriat-jearimu, Kefiry a Beerotu 743</verse>
        <verse osisID='Ezra.2.26'>obyvatelé Rámy a Geby 621</verse>
        <verse osisID='Ezra.2.27'>muži z Michmasu 122</verse>
        <verse osisID='Ezra.2.28'>muži z Bet-elu a Aje 223</verse>
        <verse osisID='Ezra.2.29'>obyvatelé Nebó 52</verse>
        <verse osisID='Ezra.2.30'>obyvatelé Magbiše 156</verse>
        <verse osisID='Ezra.2.31'>obyvatelé jiného Elamu 1 254</verse>
        <verse osisID='Ezra.2.32'>obyvatelé Charimu 320</verse>
        <verse osisID='Ezra.2.33'>obyvatelé Lodu, Chadidu a Onu 725</verse>
        <verse osisID='Ezra.2.34'>obyvatelé Jericha 345</verse>
        <verse osisID='Ezra.2.35'>obyvatelé Senay 3 630.</verse>
        <verse osisID='Ezra.2.36'>Kněží: synové Jedajášovi z domu Ješuova 973</verse>
        <verse osisID='Ezra.2.37'>synové Imerovi 1 052</verse>
        <verse osisID='Ezra.2.38'>synové Pašchurovi 1 247</verse>
        <verse osisID='Ezra.2.39'>synové Charimovi 1 017.</verse>
        <verse osisID='Ezra.2.40'>Levité: synové Ješuovi, totiž Kadmielovi, ze synů Hodaviášových 74</verse>
        <verse osisID='Ezra.2.41'>zpěváci, synové Asafovi 128</verse>
        <verse osisID='Ezra.2.42'>strážní, synové Šalumovi, Aterovi, Talmonovi, Akubovi, Chatitovi a Šobajovi, celkem 139.</verse>
        <verse osisID='Ezra.2.43'>Chrámoví sluhové: synové Cichovi, synové Chasufovi, synové Tabaotovi,</verse>
        <verse osisID='Ezra.2.44'>synové Kerosovi, synové Siahovi, synové Padonovi,</verse>
        <verse osisID='Ezra.2.45'>synové Lebanovi, synové Chagabovi, synové Akubovi,</verse>
        <verse osisID='Ezra.2.46'>synové Chagabovi, synové Šalmajovi, synové Chananovi,</verse>
        <verse osisID='Ezra.2.47'>synové Gidelovi, synové Gacharovi, synové Reajášovi,</verse>
        <verse osisID='Ezra.2.48'>synové Recinovi, synové Nekodovi, synové Gazamovi,</verse>
        <verse osisID='Ezra.2.49'>synové Uzovi, synové Paseachovi, synové Besajovi,</verse>
        <verse osisID='Ezra.2.50'>synové Asnovi, synové Meunitů, synové Nefusitů,</verse>
        <verse osisID='Ezra.2.51'>synové Bakbukovi, synové Chakufovi, synové Charchurovi,</verse>
        <verse osisID='Ezra.2.52'>synové Baclutovi, synové Mechidovi, synové Charšovi,</verse>
        <verse osisID='Ezra.2.53'>synové Barkosovi, synové Siserovi, synové Tamachovi,</verse>
        <verse osisID='Ezra.2.54'>synové Neciachovi, synové Chatifovi.</verse>
        <verse osisID='Ezra.2.55'>Synové Šalomounových služebníků: synové Sotajovi, synové Soferetovi, synové Perudovi,</verse>
        <verse osisID='Ezra.2.56'>synové Jaelovi, synové Darkonovi, synové Gidelovi,</verse>
        <verse osisID='Ezra.2.57'>synové Šefatiášovi, synové Chatilovi, synové Pochereta Cebajimského, synové Amiho.</verse>
        <verse osisID='Ezra.2.58'>Chrámových sluhů a synů Šalomounových služebníků celkem 392.</verse>
        <verse osisID='Ezra.2.59'>Další přišli z Tel-melachu, z Tel-charši, z Kerubu, Adanu a Imeru, ale nemohli prokázat, že jsou rodem a původem z Izraele:</verse>
        <verse osisID='Ezra.2.60'>Synové Delajášovi, Tobiášovi a Nekodovi: 652.</verse>
        <verse osisID='Ezra.2.61'>Z kněží to byli: synové Chobajáše, Koce a Barzilaje (který se oženil s jednou z dcer Barzilaje Gileádského a přijal jeho jméno).</verse>
        <verse osisID='Ezra.2.62'>Snažili se najít svůj rodokmen, ale marně, a tak byli z kněžství odsvěceni.</verse>
        <verse osisID='Ezra.2.63'>Guvernér jim proto zakázal jíst ze svatosvatých věcí, dokud se kněz nepostaví k urim a tumim.</verse>
        <verse osisID='Ezra.2.64'>Celé shromáždění dohromady čítalo 42 360 osob.</verse>
        <verse osisID='Ezra.2.65'>Bylo s nimi také 7 337 otroků a otrokyň a 200 zpěváků a zpěvaček.</verse>
        <verse osisID='Ezra.2.66'>Měli 736 koní, 245 mezků,</verse>
        <verse osisID='Ezra.2.67'>435 velbloudů a 6 720 oslů.</verse>
        <verse osisID='Ezra.2.68'>Když dorazili k Hospodinovu domu v Jeruzalémě, někteří představitelé otcovských rodů věnovali dobrovolné dary pro obnovu Božího chrámu na jeho původním místě.</verse>
        <verse osisID='Ezra.2.69'>Do sbírky na toto dílo dali podle svých možností 61 000 drachem zlata, 5 000 hřiven stříbra a 100 kněžských suknic.</verse>
        <verse osisID='Ezra.2.70'>Kněží, levité, někteří z lidu, zpěváci, strážní a chrámoví sluhové se usadili ve svých městech a ostatní z Izraele zase ve svých městech.</verse>
      </chapter>
      <chapter osisID='Ezra.3'>
        <verse osisID='Ezra.3.1'>S příchodem sedmého měsíce už byli synové Izraele usazeni ve městech. Jako jeden muž se ale shromáždili k Jeruzalému,</verse>
        <verse osisID='Ezra.3.2'>neboť Jošua, syn Jocadakův, se svými bratry kněžími a Zerubábel, syn Šealtielův, se svými bratry začali stavět oltář Bohu Izraele, aby na něm mohli přinášet zápalné oběti, jak je psáno v Zákoně Božího služebníka Mojžíše.</verse>
        <verse osisID='Ezra.3.3'>Obnovili oltář na původních základech. Přestože měli obavy z okolních národů, přinesli na něm zápalné oběti Hospodinu, a sice ranní i večerní zápalné oběti.</verse>
        <verse osisID='Ezra.3.4'>Slavili také Svátek stánků, jak je psáno. Den co den přinášeli předepsané zápalné oběti</verse>
        <verse osisID='Ezra.3.5'>a také stálou zápalnou oběť při novoluních a při všech Hospodinových slavnostech, za každého, kdo dobrovolně přinášel oběť Hospodinu.</verse>
        <verse osisID='Ezra.3.6'>Zápalné oběti Hospodinu začali přinášet od prvního dne sedmého měsíce, ačkoli Hospodinův chrám ještě neměl ani základy.</verse>
        <verse osisID='Ezra.3.7'>Podle povolení od krále Kýra pak dali peníze kameníkům a tesařům a za jídlo, pití a olej najali Sidonské a Týrské, aby po moři přivezli cedrové dřevo z Libanonu do Jafy.</verse>
        <verse osisID='Ezra.3.8'>Druhého měsíce druhého roku po svém příchodu k Božímu domu do Jeruzaléma zahájili Zerubábel, syn Šealtielův, a Jošua, syn Jocadakův, stavbu. Zbytek lidu (kněží, levité i všichni, kdo se vrátili ze zajetí do Jeruzaléma), se k nim připojil a dohledem nad stavbou Hospodinova chrámu pověřili levity starší dvaceti let.</verse>
        <verse osisID='Ezra.3.9'>Řízení prací na Božím domě se ujal Jošua se svými syny a bratry, Kadmiel se svými syny (potomky Hodaviášovými) a potomci Chenadadovi se svými syny a bratry - samí levité.</verse>
        <verse osisID='Ezra.3.10'>Když stavitelé pokládali základy Hospodinova chrámu, kněží oblečení do slavnostních rouch stáli na svých místech s trubkami stejně jako levité, synové Asafovi, s činely, aby chválili Hospodina podle pokynů izraelského krále Davida.</verse>
        <verse osisID='Ezra.3.11'>Opěvovali Hospodina a vzdávali mu chválu a díky: "Je tak dobrý! Jeho láska k Izraeli trvá navěky!" Když byl položen základ Hospodinova chrámu, všechen lid hlasitě provolával chválu Hospodinu.</verse>
        <verse osisID='Ezra.3.12'>Mnozí ze starších kněží, levitů a rodových vůdců, kteří ještě pamatovali původní chrám, hlasitě plakali, když na vlastní oči viděli položení základů tohoto chrámu. Mnozí jiní ale křičeli radostí,</verse>
        <verse osisID='Ezra.3.13'>takže zvuk pláče zanikal v radostném křiku. Lid volal hlasitě, až se to rozléhalo široko daleko.</verse>
      </chapter>
      <chapter osisID='Ezra.4'>
        <verse osisID='Ezra.4.1'>Když nepřátelé Judy a Benjamína uslyšeli, že navrátilci staví chrám Hospodinu, Bohu Izraele,</verse>
        <verse osisID='Ezra.4.2'>přišli za Zerubábelem a za představiteli otcovských rodů s návrhem: "Budeme stavět s vámi! Ctíme vašeho Boha stejně jako vy; obětujeme mu od té doby, co nás sem přesídlil asyrský král Esar-chadon."</verse>
        <verse osisID='Ezra.4.3'>Zerubábel, Jošua a ostatní představitelé izraelských otcovských rodů jim ale odpověděli: "Nemůžete s námi stavět chrám našemu Bohu. Budeme stavět Hospodinu, Bohu Izraele, sami, jak nám přikázal perský král Kýros."</verse>
        <verse osisID='Ezra.4.4'>Místní se pak snažili Židy od stavby zastrašit a odradit.</verse>
        <verse osisID='Ezra.4.5'>Po celou dobu vlády perského krále Kýra až do vlády perského krále Dareia podpláceli rádce, aby zmařili jejich úmysl.</verse>
        <verse osisID='Ezra.4.6'>Když se pak vlády ujal Xerxes, hned v jeho nástupním roce bylo na obyvatele Judy a Jeruzaléma podáno udání.</verse>
        <verse osisID='Ezra.4.7'>Také za vlády Artaxerxe napsal Bišlam s Mitredatem, Tabelem a ostatními svými společníky dopis perskému králi Artaxerxovi. Byl napsán aramejským písmem a je uveden aramejsky.</verse>
        <verse osisID='Ezra.4.8'>Kancléř Rechum a písař Šimšaj pak ohledně Jeruzaléma napsali králi Artaxerxovi následující dopis:</verse>
        <verse osisID='Ezra.4.9'>Kancléř Rechum, písař Šimšaj a jejich druhové soudci, zmocněnci a další představitelé perských, uruckých, babylonských, súských (to jest elamských)</verse>
        <verse osisID='Ezra.4.10'>i všech ostatních národů, které veliký a vznešený Ašurbanipal přistěhoval a usadil ve městě Samaří i jinde za Eufratem.</verse>
        <verse osisID='Ezra.4.11'>(Toto je znění dopisu, který mu poslali:) Králi Artaxerxovi od tvých služebníků za Eufratem.</verse>
        <verse osisID='Ezra.4.12'>Oznamujeme králi, že Židé, kteří od tebe dorazili k nám, se usadili v Jeruzalémě a chtějí to zlé a odbojné město znovu vystavět. Začali budovat hradby a už opravili základy.</verse>
        <verse osisID='Ezra.4.13'>Oznamujeme králi, že pokud to město bude vystavěno a jeho hradby dokončeny, přestanou odvádět dávky, daně i poplatky, čímž způsobí škodu královské pokladně.</verse>
        <verse osisID='Ezra.4.14'>Poněvadž jsme však trvale oddáni paláci, nemohli jsme se déle dívat na toto znevažování krále a posíláme králi toto oznámení.</verse>
        <verse osisID='Ezra.4.15'>Nechť se hledá v archivech tvých otců. Mezi záznamy nalezneš a zvíš, že to město se bouřilo a škodilo všem králům a říším a že v něm od starodávna vznikají povstání a vzpoury. Právě proto bylo to město zbořeno.</verse>
        <verse osisID='Ezra.4.16'>Oznamujeme králi, že pokud to město bude vystavěno a jeho hradby dokončeny, ztratíš celé své území za Eufratem.</verse>
        <verse osisID='Ezra.4.17'>Král pak kancléři Rechumovi, písaři Šimšajovi a jejich společníkům v Samaří i jinde za Eufratem poslal tuto odpověď:</verse>
        <verse osisID='Ezra.4.18'>Dopisu, který jste mi poslali, byla věnována pozornost a byl mi doslovně přečten.</verse>
        <verse osisID='Ezra.4.19'>Na můj příkaz bylo zkoumáno a zjištěno, že dotyčné město je od starodávna proti králům odbojné a že v něm vznikají povstání a vzpoury.</verse>
        <verse osisID='Ezra.4.20'>V Jeruzalémě rovněž sídlili mocní králové, kteří panovali po celém kraji za Eufratem a vybírali dávky, daně i poplatky.</verse>
        <verse osisID='Ezra.4.21'>Proto vydejte pokyn k zastavení výstavby města, dokud nerozhodnu jinak.</verse>
        <verse osisID='Ezra.4.22'>Vyvarujte se při tom každé nedbalosti, aby snad králi nevznikla další škoda.</verse>
        <verse osisID='Ezra.4.23'>Jakmile byl dopis krále Artaxerxe přečten Rechumovi, písaři Šimšajovi a jejich druhům, vyrazili rychle do Jeruzaléma za Židy a násilím je donutili přestat.</verse>
        <verse osisID='Ezra.4.24'>Práce na Božím chrámu v Jeruzalémě se tehdy zastavila až do druhého roku vlády perského krále Dareia.</verse>
      </chapter>
      <chapter osisID='Ezra.5'>
        <verse osisID='Ezra.5.1'>Ageus prorok a Zachariáš, syn Idův, tehdy prorokovali Židům v Judsku a v Jeruzalémě ve jménu svrchovaného Boha Izraele.</verse>
        <verse osisID='Ezra.5.2'>Zerubábel, syn Šealtielův, a Jošua, syn Jocadakův, pak opět začali stavět Boží chrám v Jeruzalémě a Boží proroci byli s nimi a povzbuzovali je.</verse>
        <verse osisID='Ezra.5.3'>Hned nato za nimi přišel Tatenaj, hejtman zaeufratského kraje, a Štar-boznaj se svými společníky a ptali se jich: "Na čí pokyn stavíte ten dům a shromažďujete ten materiál?"</verse>
        <verse osisID='Ezra.5.4'>Ptali se jich také na jména stavitelů chrámu.</verse>
        <verse osisID='Ezra.5.5'>Boží oko však bdělo nad židovskými stařešiny, a tak je nechali, dokud o tom nebude zpraven Dareios a dokud od něj nepřijde odpověď.</verse>
        <verse osisID='Ezra.5.6'>Toto je znění dopisu, který poslal Tatenaj, hejtman zaeufratského kraje, a Štar-boznaj s dalšími úředníky zaeufratského kraje králi Dareiovi.</verse>
        <verse osisID='Ezra.5.7'>Poslali mu následující hlášení: Králi Dareiovi hojný pokoj.</verse>
        <verse osisID='Ezra.5.8'>Oznamujeme králi, že jsme přišli do judské provincie k domu velikého Boha. Staví se z tesaných kvádrů a do zdí se vkládají trámy. Pracují pilně a dílo jim roste pod rukama.</verse>
        <verse osisID='Ezra.5.9'>Ptali jsme se jejich stařešinů: "Na čí pokyn stavíte ten dům a shromažďujete ten materiál?"</verse>
        <verse osisID='Ezra.5.10'>Ptali jsme se jich také na jména, abychom ti je oznámili a mohli připsat jména mužů, kteří jim stojí v čele.</verse>
        <verse osisID='Ezra.5.11'>Odpověděli nám těmito slovy: "Jsme služebníci Boha nebe i země a stavíme chrám, který tu stával už kdysi před lety a který stavěl a dokončil veliký izraelský král.</verse>
        <verse osisID='Ezra.5.12'>Když ale potom naši otcové rozhněvali Boha nebes, vydal je do rukou babylonského krále, Chaldejce Nabukadnezara, který ten chrám zbořil a lid vystěhoval do Babylonu.</verse>
        <verse osisID='Ezra.5.13'>Babylonský král Kýros pak v prvním roce své vlády nařídil, aby tento Boží dům byl znovu postaven.</verse>
        <verse osisID='Ezra.5.14'>Zlaté a stříbrné náčiní Božího domu, které kdysi Nabukadnezar odnesl z jeruzalémského chrámu a zanesl do svého chrámu v Babylonu, král Kýros vynesl z babylonského chrámu a dal je muži jménem Šešbacar, kterého jmenoval správcem.</verse>
        <verse osisID='Ezra.5.15'>Přikázal mu: ‚Vezmi toto náčiní, jdi a slož je v jeruzalémském chrámu. Nechť je Boží dům vystavěn na svém původním místě!'</verse>
        <verse osisID='Ezra.5.16'>Šešbacar tedy přišel a položil základy Božího domu v Jeruzalémě. Od té doby se až dodnes staví a ještě není dokončen."</verse>
        <verse osisID='Ezra.5.17'>Nuže, bude-li král ráčit, ať dá vyhledat v babylonském královském archivu, zda král Kýros skutečně nařídil stavbu Božího domu v Jeruzalémě. Nechť nám král potom laskavě sdělí svou vůli v té věci.</verse>
      </chapter>
      <chapter osisID='Ezra.6'>
        <verse osisID='Ezra.6.1'>Král Dareios tedy nařídil, ať jsou prohledány záznamy uložené v babylonské archivní knihovně.</verse>
        <verse osisID='Ezra.6.2'>Až v Ekbataně, hlavním městě médské provincie, se nalezl svitek obsahující tento záznam:</verse>
        <verse osisID='Ezra.6.3'>Král Kýros v prvním roce své vlády vydal nařízení o Božím domě v Jeruzalémě: Nechť je ten dům vystavěn na místě, kam se přinášely oběti, a to na původních základech. Nechť je 30 loktů vysoký, 60 loktů dlouhý a 20 loktů široký.</verse>
        <verse osisID='Ezra.6.4'>Po třech vrstvách tesaných kvádrů nechť následuje vrstva dřeva. Náklady budou hrazeny z královské pokladny.</verse>
        <verse osisID='Ezra.6.5'>Zlaté a stříbrné náčiní Božího domu, které Nabukadnezar odnesl z jeruzalémského chrámu a zanesl do Babylonu, bude vráceno. Nechť je odneseno na své místo do chrámu v Jeruzalémě, kde je složíte v Božím domě.</verse>
        <verse osisID='Ezra.6.6'>Odpověď zněla: Tatenajovi, hejtmanu zaeufratského kraje, Štar-boznajovi a ostatním úředníkům za Eufratem: Nevměšujte se!</verse>
        <verse osisID='Ezra.6.7'>Nerušte práci na Božím domě. Židovský správce a židovští stařešinové nechť budují Boží dům na původním místě.</verse>
        <verse osisID='Ezra.6.8'>Tímto nařizuji, abyste židovským stařešinům byli při stavbě Božího domu nápomocni: Náklady nechť jsou jim bezodkladně propláceny z královského majetku, totiž z daní zaeufratského kraje, aby se práce nezdržovala.</verse>
        <verse osisID='Ezra.6.9'>Cokoli dalšího bude potřeba - ať býčci, berani či jehňata k zápalným obětem Bohu nebes, pšenice, sůl, víno či olej - cokoli si budou jeruzalémští kněží přát, nechť jim je denně bez prodlení dodáváno,</verse>
        <verse osisID='Ezra.6.10'>aby přinášeli Bohu nebes příjemné oběti a modlili se za život krále a jeho synů.</verse>
        <verse osisID='Ezra.6.11'>Dále nařizuji, aby každému, kdo tento výnos poruší, byl z domu vytržen trám, na němž bude vyzdvižen a zbičován; jeho dům ať se pak stane hnojištěm.</verse>
        <verse osisID='Ezra.6.12'>Bůh, jehož jméno přebývá v Jeruzalémě, nechť poníží každého krále i lid, který by vztáhl ruku, aby porušil či poškodil tamější dům Boží. Já, Dareios, vydávám toto nařízení. Budiž provedeno bezodkladně.</verse>
        <verse osisID='Ezra.6.13'>Hejtman zaeufratského kraje Tatenaj, Štar-boznaj i ostatní úředníci se tedy bezodkladně zařídili podle dopisu krále Dareia.</verse>
        <verse osisID='Ezra.6.14'>Židovští stařešinové stavěli a dílo rostlo, jak prorokoval prorok Ageus a Zachariáš, syn Idův. Na pokyn Boha Izraele a na pokyn perských králů Kýra, Dareia a Artaxerxe nakonec stavbu dokončili.</verse>
        <verse osisID='Ezra.6.15'>Chrám byl dokončen třetího dne měsíce adaru v šestém roce vlády krále Dareia.</verse>
        <verse osisID='Ezra.6.16'>Synové Izraele, kněží, levité i ostatní navrátilci pak Boží chrám šťastně zasvětili.</verse>
        <verse osisID='Ezra.6.17'>K zasvěcení Božího domu bylo obětováno 100 býků, 200 beranů a 400 jehňat. Jako oběť za hřích celého Izraele bylo obětováno 12 kozlů podle počtu izraelských kmenů.</verse>
        <verse osisID='Ezra.6.18'>K Boží službě v Jeruzalémě postavili kněze podle jejich tříd a levity podle jejich oddílů, jak je psáno v Knize Mojžíšově.</verse>
        <verse osisID='Ezra.6.19'>Čtrnáctého dne prvního měsíce slavili navrátilci Hod beránka.</verse>
        <verse osisID='Ezra.6.20'>Kněží se proto očišťovali a stejně tak levité. Když byli všichni do jednoho čistí, porazili beránka všem navrátilcům, svým bratřím kněžím i sobě.</verse>
        <verse osisID='Ezra.6.21'>Beránka jedli synové Izraele navrácení ze zajetí a s nimi každý, kdo se oddělil od nečistoty okolních národů, aby hledal Hospodina, Boha Izraele.</verse>
        <verse osisID='Ezra.6.22'>Po sedm dní šťastně slavili Svátek nekvašených chlebů, neboť je Hospodin obšťastnil, když jim naklonil srdce asyrského krále, aby je podpořil v práci na Božím chrámu, na domě Boha Izraele.</verse>
      </chapter>
      <chapter osisID='Ezra.7'>
        <verse osisID='Ezra.7.1'>Později, za vlády perského krále Artaxerxe, přišel Ezdráš, syn Serajáše, syna Azariášova, syna Chilkiášova,</verse>
        <verse osisID='Ezra.7.2'>syna Šalumova, syna Sádokova, syna Achitubova,</verse>
        <verse osisID='Ezra.7.3'>syna Amariášova, syna Azariášova, syna Merajotova,</verse>
        <verse osisID='Ezra.7.4'>syna Zachariášova, syna Uziho, syna Bukiho,</verse>
        <verse osisID='Ezra.7.5'>syna Abišuova, syna Pinchasova, syna Eleazarova, syna prvního velekněze Árona.</verse>
        <verse osisID='Ezra.7.6'>Tento Ezdráš přišel z Babylonu. Byl to učenec znalý Zákona Mojžíšova, vydaného od Hospodina, Boha Izraele. Král mu dal, o cokoli požádal, neboť Hospodin, jeho Bůh, nad ním držel svou ruku.</verse>
        <verse osisID='Ezra.7.7'>Sedmého roku krále Artaxerxe s ním do Jeruzaléma odešli také další synové Izraele, kněží, levité, zpěváci, strážní a chrámoví sluhové.</verse>
        <verse osisID='Ezra.7.8'>Do Jeruzaléma dorazil v pátém měsíci králova sedmého roku.</verse>
        <verse osisID='Ezra.7.9'>Z Babylonu vyšel prvního dne prvního měsíce a do Jeruzaléma dorazil prvního dne pátého měsíce, neboť jeho Bůh nad ním držel svou laskavou ruku.</verse>
        <verse osisID='Ezra.7.10'>Ezdráš zasvětil svůj život tomu, aby zkoumal a plnil Hospodinův Zákon a aby učil jeho ustanovení a řády v Izraeli.</verse>
        <verse osisID='Ezra.7.11'>Toto je znění dopisu, jímž král Artaxerxes vybavil učeného kněze Ezdráše, znalce Hospodinových přikázání a jeho ustanovení pro Izrael:</verse>
        <verse osisID='Ezra.7.12'>Artaxerxes, král králů, knězi Ezdrášovi, znalci zákona Boha nebes, dokonalý pokoj.</verse>
        <verse osisID='Ezra.7.13'>Tímto nařizuji, že každý, kdo v mé říši patří k izraelskému lidu - včetně kněží a levitů - a touží odejít do Jeruzaléma, smí odejít s tebou.</verse>
        <verse osisID='Ezra.7.14'>Jsi pověřen králem a jeho sedmi rádci, abys dohlédl na Judsko a Jeruzalém podle zákona svého Boha, jenž ti byl svěřen.</verse>
        <verse osisID='Ezra.7.15'>Stříbro a zlato, které král a jeho rádcové věnovali Bohu Izraele přebývajícímu v Jeruzalémě, doneseš na místo</verse>
        <verse osisID='Ezra.7.16'>spolu se stříbrem a zlatem, jež získáš kdekoli v babylonské provincii, stejně jako dary, jež na dům svého Boha v Jeruzalémě věnoval jeho lid a kněží.</verse>
        <verse osisID='Ezra.7.17'>Za tyto prostředky bezodkladně nakoupíš býčky, berany a jehňata jakož i příslušné dary a úlitby a obětuješ je na oltáři vašeho Boha v Jeruzalémě.</verse>
        <verse osisID='Ezra.7.18'>Se zbytkem stříbra a zlata naložte, jakkoli se svými bratry uznáte za vhodné podle vůle vašeho Boha.</verse>
        <verse osisID='Ezra.7.19'>Chrámové bohoslužebné náčiní, jež ti bylo svěřeno, však do posledního vrať jeruzalémskému Bohu.</verse>
        <verse osisID='Ezra.7.20'>Cokoli dalšího budeš potřebovat pro dům svého Boha, uhraď to z královské pokladny.</verse>
        <verse osisID='Ezra.7.21'>Já, král Artaxerxes, nařizuji všem pokladníkům za Eufratem: Cokoli od vás vyžádá kněz Ezdráš, znalec zákona Boha nebes, nechť je bezodkladně vykonáno,</verse>
        <verse osisID='Ezra.7.22'>a to až do 100 talentů stříbra, 100 korů pšenice, 100 batů vína, 100 batů oleje a soli bez omezení.</verse>
        <verse osisID='Ezra.7.23'>Každé nařízení Boha nebes ohledně jeho domu nechť je vyplněno přesně, aby královu říši ani jeho syny nestihl jeho hněv.</verse>
        <verse osisID='Ezra.7.24'>Dále se vám oznamuje, že od kněží, levitů, zpěváků, strážných, chrámových sluhů a všech ostatních služebníků Božího domu nejste oprávněni vybírat dávky, daně ani poplatky.</verse>
        <verse osisID='Ezra.7.25'>Ty, Ezdráši, podle moudrosti, kterou ti svěřil tvůj Bůh, ustanov správce a soudce, kteří budou soudit všechen lid za Eufratem. Ti všichni ať znají zákony tvého Boha. Kdo je nezná, toho poučte.</verse>
        <verse osisID='Ezra.7.26'>Kdokoli by zákon tvého Boha a zákon krále neplnil, bude bezodkladně potrestán smrtí nebo vyhnanstvím, propadnutím majetku nebo žalářem.</verse>
        <verse osisID='Ezra.7.27'>Požehnán buď Hospodin, Bůh našich otců, že položil králi na srdce, aby zvelebil Hospodinův chrám v Jeruzalémě!</verse>
        <verse osisID='Ezra.7.28'>Svou milostí mi získal přízeň krále, jeho rádců i všech královských velmožů. Protože nade mnou Hospodin, můj Bůh, držel svou ruku, osmělil jsem se shromáždit vůdce Izraele, aby šli se mnou.</verse>
      </chapter>
      <chapter osisID='Ezra.8'>
        <verse osisID='Ezra.8.1'>Toto je seznam rodových vůdců a jejich příbuzných, kteří se mnou za vlády krále Artaxerxe odešli z Babylonu:</verse>
        <verse osisID='Ezra.8.2'>Ze synů Pinchasových: Geršom; ze synů Itamarových: Daniel; ze synů Davidových: Chatuš,</verse>
        <verse osisID='Ezra.8.3'>syn Šekaniášův; ze synů Parošových: Zachariáš a s ním 150 zapsaných mužů;</verse>
        <verse osisID='Ezra.8.4'>ze synů Pachat-moábových: Eljoenaj, syn Zerachiášův, a s ním 200 mužů;</verse>
        <verse osisID='Ezra.8.5'>ze synů Zatuových: Šekaniáš, syn Jachazielův, a s ním 300 mužů;</verse>
        <verse osisID='Ezra.8.6'>ze synů Adinových: Ebed, syn Jonatanův, a s ním 50 mužů;</verse>
        <verse osisID='Ezra.8.7'>ze synů Elamových: Ješajáš, syn Ataliášův, a s ním 70 mužů;</verse>
        <verse osisID='Ezra.8.8'>ze synů Šefatiášových: Zebadiáš, syn Michaelův, a s ním 80 mužů;</verse>
        <verse osisID='Ezra.8.9'>ze synů Joábových: Obadiáš, syn Jechielův, a s ním 218 mužů;</verse>
        <verse osisID='Ezra.8.10'>ze synů Baniho: Šelomit, syn Josifiášův, a s ním 160 mužů;</verse>
        <verse osisID='Ezra.8.11'>ze synů Bebajových: Zachariáš, syn Bebajův, a s ním 28 mužů;</verse>
        <verse osisID='Ezra.8.12'>ze synů Azgadových: Jochanan, syn Hakatanův, a s ním 110 mužů;</verse>
        <verse osisID='Ezra.8.13'>ze synů Adonikamových jmenovitě: Elifelet, Jehiel, Šemajáš a s nimi dalších 60 mužů;</verse>
        <verse osisID='Ezra.8.14'>ze synů Bigvajových: Utaj a Zabud a s ním 70 mužů.</verse>
        <verse osisID='Ezra.8.15'>Shromáždil jsem je u ahavského průplavu, kde jsme po tři dny tábořili. Pátral jsem mezi lidem i mezi kněžími po levitech, ale žádné jsem nenašel.</verse>
        <verse osisID='Ezra.8.16'>Svolal jsem tedy vůdce Eliezera, Ariela, Šemajáše, Elnatana, Jariba, Elnatana, Nátana, Zachariáše a Mešulama spolu s učeným Jojaribem a Elnátanem</verse>
        <verse osisID='Ezra.8.17'>a poslal jsem je za Idem, představeným levitů v Kasifii. Poučil jsem je, co říci Idovi a jeho bratrům, chrámovým sluhům v Kasifii: Ať nám pošlou služebníky pro dům našeho Boha.</verse>
        <verse osisID='Ezra.8.18'>Náš Bůh nad námi držel svou dobrotivou ruku. Ze synů Machliho, syna Leviho, syna Izraelova, nám poslali Šerebiáše, velmi schopného muže; s jeho syny a bratry jich bylo osmnáct.</verse>
        <verse osisID='Ezra.8.19'>Ze synů Merariho poslali Chašabiáše a Ješajáše; s jejich bratry a syny jich bylo 20.</verse>
        <verse osisID='Ezra.8.20'>Poslali také některé chrámové sluhy, které David s knížaty ustanovil, aby pomáhali levitům. Chrámových sluhů bylo 220; všichni jsou na jmenném seznamu.</verse>
        <verse osisID='Ezra.8.21'>Tehdy jsem tam u průplavu Ahava vyhlásil půst. Pokořovali jsme se před naším Bohem a žádali ho, aby na cestě chránil nás, naše děti i všechen náš majetek.</verse>
        <verse osisID='Ezra.8.22'>Styděl jsem se totiž prosit krále o vojsko a jízdu, aby nás na cestě chránili před nepřáteli. Řekli jsme králi: "Náš Bůh dobrotivě drží svou ruku nade všemi, kdo ho hledají, ale jeho síla a hněv je proti všem, kdo ho opouštějí."</verse>
        <verse osisID='Ezra.8.23'>Postili jsme se tedy a prosili za to svého Boha, a vyslyšel nás.</verse>
        <verse osisID='Ezra.8.24'>Potom jsem vybral dvanáct předních kněží: Šerebiáše, Chašabiáše a dalších deset jejich bratrů.</verse>
        <verse osisID='Ezra.8.25'>Navážil jsem jim stříbro, zlato i náčiní, které jako příspěvek na dům našeho Boha věnoval král, jeho rádci a hodnostáři jakož i všechen přítomný Izrael.</verse>
        <verse osisID='Ezra.8.26'>Navážil jsem tedy a svěřil jim do péče: 650 talentů stříbra, 100 talentů stříbrného náčiní, 100 talentů zlata,</verse>
        <verse osisID='Ezra.8.27'>20 zlatých mis za 1 000 dareiků, 2 nádoby z jakostní leštěné mosazi vzácné jako zlato.</verse>
        <verse osisID='Ezra.8.28'>Řekl jsem jim: "Jste svatí Hospodinu a rovněž toto náčiní je svaté. Toto zlato a stříbro je dobrovolný dar Hospodinu, Bohu vašich otců.</verse>
        <verse osisID='Ezra.8.29'>Pečlivě je střežte, dokud je v Jeruzalémě neodvážíte předním kněžím, levitům a představitelům izraelských otcovských rodů do komor Hospodinova chrámu."</verse>
        <verse osisID='Ezra.8.30'>Tito kněží a levité tedy přijali zodpovědnost za stříbro, zlato i náčiní, jež měli donést do Jeruzaléma, do domu našeho Boha.</verse>
        <verse osisID='Ezra.8.31'>Dvanáctého dne prvního měsíce jsme se od průplavu Ahava vydali na cestu do Jeruzaléma. Bůh nad námi držel svou ruku a chránil nás na cestě před nepřáteli a lupiči.</verse>
        <verse osisID='Ezra.8.32'>Po příchodu do Jeruzaléma jsme tři dny odpočívali.</verse>
        <verse osisID='Ezra.8.33'>Čtvrtého dne bylo zlato, stříbro i náčiní pro dům našeho Boha odváženo a předáno knězi Meremotovi, synu Uriášovu, a Eleazarovi, synu Pinchasovu, za přítomnosti levitů Jozabada, syna Ješuova, a Noadiáše, syna Binuiho.</verse>
        <verse osisID='Ezra.8.34'>Vše bylo spočítáno, zváženo a všechny váhy byly ihned zapsány.</verse>
        <verse osisID='Ezra.8.35'>Když se vyhnanci vrátili ze zajetí, přinesli Bohu Izraele zápalné oběti: 12 býčků za celý Izrael, 96 beranů, 77 jehňat, 12 kozlů jako oběť za hřích. To vše přinesli jako zápalnou oběť Hospodinu.</verse>
        <verse osisID='Ezra.8.36'>Královským satrapům a zaeufratským hejtmanům předali královské rozkazy, a ti pak lidu i Božímu domu pomáhali.</verse>
      </chapter>
      <chapter osisID='Ezra.9'>
        <verse osisID='Ezra.9.1'>Po tom všem za mnou přišli někteří z představených se slovy: "Izraelský lid, kněží ani levité se neoddělují od okolních národů - Kananejců, Chetejců, Perizejců, Jebusejců, Amonců, Moábců, Egypťanů a Emorejců. Přejímají jejich ohavnosti a</verse>
        <verse osisID='Ezra.9.2'>žení sebe i své syny s jejich dcerami. Svaté símě se mísí s okolními národy a vedoucí hodnostáři jdou v té nevěrnosti příkladem!"</verse>
        <verse osisID='Ezra.9.3'>Jak jsem to uslyšel, roztrhl jsem své roucho i plášť a rval si vlasy i vousy. V naprostém zděšení jsem usedl</verse>
        <verse osisID='Ezra.9.4'>a zůstal zděšen sedět až do večerní oběti. Všichni, kdo se třesou před slovy Boha Izraele, se kvůli nevěrnosti těch navrátilců shromáždili kolem mě.</verse>
        <verse osisID='Ezra.9.5'>Teprve v čas večerní oběti jsem se ze své trýzně vzpamatoval. Stále ještě v roztrženém rouchu a plášti jsem padl na kolena a vzepjal ruce k Hospodinu, svému Bohu,</verse>
        <verse osisID='Ezra.9.6'>se slovy: "Je mi hanba, Bože můj! Stydím se k tobě zvednout tvář, Bože můj! Naše hříchy nám přerostly přes hlavu, naše vina dosáhla k nebi.</verse>
        <verse osisID='Ezra.9.7'>Ode dnů našich praotců až dodnes hromadíme svou vinu, a tak jsme pro své hříchy i se svými králi a kněžími byli vydáváni do rukou okolních králů. Až dodnes jsme zakoušeli meč, zajetí, plenění i zjevné zostuzení.</verse>
        <verse osisID='Ezra.9.8'>Teď nám ale Hospodin, náš Bůh, na okamžik daroval milost, takže hrstka z nás vyvázla a směli jsme zakotvit na jeho svatém místě; náš Bůh nám rozjasnil oči a dal nám v našem zotročení maličko pookřát.</verse>
        <verse osisID='Ezra.9.9'>I když jsme byli otroci, náš Bůh nás v otroctví neopustil. Milostivě nám naklonil krále Persie a dal nám pookřát, abychom vystavěli dům našeho Boha, obnovili jeho trosky a našli útočiště v Judsku a v Jeruzalémě.</verse>
        <verse osisID='Ezra.9.10'>Teď ale, Bože náš, co máme říci po tom všem? Opustili jsme tvá přikázání,</verse>
        <verse osisID='Ezra.9.11'>jež jsi nám vydal skrze své služebníky proroky, kteří říkali: ‚Země, kterou jdete obsadit, je poskvrněná nečistotou okolních národů, kteří tu zemi naplnili svými špinavými ohavnostmi od jednoho konce až po druhý.</verse>
        <verse osisID='Ezra.9.12'>Nevdávejte proto své dcery za jejich syny a své syny nežeňte s jejich dcerami. Nikdy neusilujte o mír s nimi ani o jejich prospěch. Jedině tak budete moci užívat darů této země a zanecháte ji svým synům jako věčné dědictví.'</verse>
        <verse osisID='Ezra.9.13'>Po tom všem, co nás potkalo za naše veliké zločiny a provinění, víme, Bože náš, že jsi nás netrestal, jak bychom za své hříchy zasloužili, ale nechal jsi nás vyváznout.</verse>
        <verse osisID='Ezra.9.14'>Jak bychom mohli znovu porušovat tvá přikázání a příznit se s těmito národy páchajícími ohavnost? Což by ses na nás nerozhněval a nevyhladil nás do posledního, takže by nikdo nevyvázl a nepřežil?!</verse>
        <verse osisID='Ezra.9.15'>Hospodine, Bože Izraele, ty jsi spravedlivý. Je nás tu dnes jen hrstka těch, kdo vyvázli. Stojíme před tebou ve svých vinách, s vědomím, že nic takového před tebou neobstojí."</verse>
      </chapter>
      <chapter osisID='Ezra.10'>
        <verse osisID='Ezra.10.1'>Když Ezdráš ležel před Božím chrámem, modlil se a s pláčem vyznával hříchy, sešlo se k němu veliké množství Izraelců, mužů, žen i dětí a všichni usedavě plakali.</verse>
        <verse osisID='Ezra.10.2'>Tu k Ezdrášovi promluvil Šechaniáš, syn Jechielův ze synů Elamových: "Zradili jsme svého Boha, když jsme se ženili s cizinkami z okolních národů. Přesto však má Izrael ještě naději.</verse>
        <verse osisID='Ezra.10.3'>Zavážeme se teď před naším Bohem, že všechny ty ženy i s jejich dětmi propustíme. Zachováme se, jak nám radíš, pane, ty i ti, kdo se třesou před přikázáním našeho Boha. Ať se stane podle Zákona.</verse>
        <verse osisID='Ezra.10.4'>Vstaň a splň svůj úkol, jsme s tebou. Buď silný a jednej!"</verse>
        <verse osisID='Ezra.10.5'>Ezdráš tedy vstal a přísahou zavázal přední kněze, levity i všechen Izrael, že se tak zachovají. Teprve když to odpřisáhli,</verse>
        <verse osisID='Ezra.10.6'>Ezdráš odešel od Božího chrámu do komory Jochanana, syna Eliašibova. Jak tam odešel, nic nejedl ani nepil, neboť truchlil nad nevěrností navrátilců.</verse>
        <verse osisID='Ezra.10.7'>Mezitím rozhlásili po Judsku a v Jeruzalémě, ať se všichni navrátilci shromáždí v Jeruzalémě.</verse>
        <verse osisID='Ezra.10.8'>Kdo nepřijde do tří dnů, tomu podle rozhodnutí představených a stařešinů propadne všechen majetek a bude vyloučen se shromáždění navrátilců.</verse>
        <verse osisID='Ezra.10.9'>Během tří dnů se všichni muži z Judy a Benjamína sešli do Jeruzaléma. Dvacátého dne devátého měsíce všichni seděli na prostranství před Božím chrámem a chvěli se - kvůli té věci i kvůli dešti.</verse>
        <verse osisID='Ezra.10.10'>Tu povstal kněz Ezdráš a promluvil k nim: "Sňatkem s cizinkami jste se zpronevěřili a rozmnožili jste vinu Izraele.</verse>
        <verse osisID='Ezra.10.11'>Proto teď Hospodinu, Bohu svých otců, přiznejte pravdu. Splňte jeho vůli a oddělte se od okolních národů i od těch cizinek."</verse>
        <verse osisID='Ezra.10.12'>Celé shromáždění odpovědělo hlasitým voláním: "Ano! Musíme udělat, co říkáš.</verse>
        <verse osisID='Ezra.10.13'>Je nás tu ale mnoho a je období dešťů. Nemůžeme stát venku. Nedá se to zvládnout za den nebo dva. Té věci se dopustilo příliš mnoho z nás.</verse>
        <verse osisID='Ezra.10.14'>Ať tedy celé shromáždění zastoupí naši vůdcové. Kdokoli se v našich městech oženil s cizinkami, ať se sem v určený čas dostaví se stařešiny a správci příslušného města, aby se od nás odvrátil hněv našeho Boha, který kvůli této věci vzplál."</verse>
        <verse osisID='Ezra.10.15'>Proti byl pouze Jonatan, syn Asaelův, a Jachziáš, syn Tikvy, za podpory levitů Mešulama a Šabataje.</verse>
        <verse osisID='Ezra.10.16'>Ostatní navrátilci však byli pro. Kněz Ezdráš vybral za každý rod představitele otcovských domů, každého jmenovitě, a prvního dne desátého měsíce zasedli, aby tu věc vyšetřili.</verse>
        <verse osisID='Ezra.10.17'>Sňatky všech mužů s cizinkami řešili až do prvního dne prvního měsíce.</verse>
        <verse osisID='Ezra.10.18'>Bylo zjištěno, že s cizinkami se oženili tito muži: Kněží: Ze synů Jošuy, syna Jocadakova, a jeho bratrů: Maasejáš, Eliezer, Jarib, Gedaliáš.</verse>
        <verse osisID='Ezra.10.19'>(Ti všichni slíbili, že své ženy propustí a na odškodnění své viny obětují berana.)</verse>
        <verse osisID='Ezra.10.20'>Ze synů Imerových: Chanani, Zebadiáš.</verse>
        <verse osisID='Ezra.10.21'>Ze synů Charimových: Maasejáš, Eliáš, Šemajáš, Jechiel, Uziáš.</verse>
        <verse osisID='Ezra.10.22'>Ze synů Pašchurových: Eljoenaj, Maasejáš, Izmael, Netanel, Jozabad, Elasa.</verse>
        <verse osisID='Ezra.10.23'>Levité: Jozabad, Šimei, Kelajáš (čili Kelíta), Petachiáš, Juda, Eliezer.</verse>
        <verse osisID='Ezra.10.24'>Zpěváci: Eliašib. Chrámová stráž: Šalum, Telem, Uri.</verse>
        <verse osisID='Ezra.10.25'>Ostatní Izrael: Ze synů Parošových: Ramiáš, Jiziáš, Malkiáš, Mijamin, Eleazar, Malkiáš, Benajáš.</verse>
        <verse osisID='Ezra.10.26'>Ze synů Elamových: Mataniáš, Zachariáš, Jechiel, Abdi, Jeremot, Eliáš.</verse>
        <verse osisID='Ezra.10.27'>Ze synů Zatuových: Eljoenaj, Eliašib, Mataniáš, Jeremot, Zabad, Aziza.</verse>
        <verse osisID='Ezra.10.28'>Ze synů Bebajových: Jochanan, Chananiáš, Zabaj, Atlaj.</verse>
        <verse osisID='Ezra.10.29'>Ze synů Baniho: Mešulam, Maluch, Adajáš, Jašub, Šeal, Jeramot.</verse>
        <verse osisID='Ezra.10.30'>Ze synů Pachat-moábových: Adna, Kelal, Benajáš, Maasejáš, Mataniáš, Becaleel, Binui, Menaše.</verse>
        <verse osisID='Ezra.10.31'>Ze synů Charimových: Eliezer, Jišiáš, Malkiáš, Šemajáš, Šimeon,</verse>
        <verse osisID='Ezra.10.32'>Benjamín, Maluch, Šemariáš.</verse>
        <verse osisID='Ezra.10.33'>Ze synů Chašumových: Matenaj, Matata, Zabad, Elifelet, Jeremaj, Menaše, Šimei.</verse>
        <verse osisID='Ezra.10.34'>Ze synů Baniho: Maadaj, Abram, Uel,</verse>
        <verse osisID='Ezra.10.35'>Benajáš, Bediáš, Keluhu,</verse>
        <verse osisID='Ezra.10.36'>Vaniáš, Meremot, Eliašib,</verse>
        <verse osisID='Ezra.10.37'>Mataniáš, Matenaj, Jaasaj.</verse>
        <verse osisID='Ezra.10.38'>Ze synů Binuiho: Šimei,</verse>
        <verse osisID='Ezra.10.39'>Šelemiáš, Nátan, Adajáš,</verse>
        <verse osisID='Ezra.10.40'>Machnadbaj, Šašaj, Šaraj,</verse>
        <verse osisID='Ezra.10.41'>Azarel, Šelemiáš, Šemariáš,</verse>
        <verse osisID='Ezra.10.42'>Šalum, Amariáš, Josef.</verse>
        <verse osisID='Ezra.10.43'>Ze synů Nebových: Jehiel, Matitiáš, Zabad, Zebina, Jadaj, Joel, Benajáš.</verse>
        <verse osisID='Ezra.10.44'>Ti všichni se oženili s cizinkami a někteří s nimi měli i děti.</verse>
      </chapter>
    </div></osisText>
</osis>
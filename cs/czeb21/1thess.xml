<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Thess'>
      <chapter osisID='1Thess.1'>
        <verse osisID='1Thess.1.1'>Pavel, Silvanus a Timoteus církvi Tesalonických v Bohu Otci a v Pánu Ježíši Kristu: Milost a pokoj vám.</verse>
        <verse osisID='1Thess.1.2'>Neustále za vás všechny děkujeme Bohu a vždycky vás zmiňujeme ve svých modlitbách.</verse>
        <verse osisID='1Thess.1.3'>Vzpomínáme před naším Bohem a Otcem na vaše skutky víry, práci lásky a vytrvalost naděje v našem Pánu Ježíši Kristu.</verse>
        <verse osisID='1Thess.1.4'>Víme, milovaní bratři, že vás Bůh vyvolil,</verse>
        <verse osisID='1Thess.1.5'>neboť naše evangelium k vám nepřišlo jen ve slově, ale také v moci, v Duchu svatém a v plné jistotě. Sami víte, jak jsme u vás žili pro vás.</verse>
        <verse osisID='1Thess.1.6'>A vy jste následovali náš i Pánův příklad; přes mnohá soužení jste přijali Slovo s radostí Ducha svatého,</verse>
        <verse osisID='1Thess.1.7'>takže jste se stali vzorem pro všechny věřící v Makedonii a Řecku.</verse>
        <verse osisID='1Thess.1.8'>Nejenže se od vás Pánovo slovo rozeznělo po celé Makedonii a Řecku, ale všude se roznesla také vaše víra v Boha, takže nemusíme nikomu nic říkat.</verse>
        <verse osisID='1Thess.1.9'>Všichni totiž sami vyprávějí, jak jsme k vám přišli a jak jste se obrátili od model k Bohu, abyste sloužili Bohu živému a pravému</verse>
        <verse osisID='1Thess.1.10'>a očekávali z nebe jeho Syna, jehož vzkřísil z mrtvých - Ježíše, našeho Vysvoboditele od nadcházejícího hněvu.</verse>
      </chapter>
      <chapter osisID='1Thess.2'>
        <verse osisID='1Thess.2.1'>Bratři, víte sami, že jsme k vám nepřišli zbytečně.</verse>
        <verse osisID='1Thess.2.2'>Víte, že jsme předtím trpěli a strádali ve Filipech, ale přesto jsme ve svém Bohu našli odvahu přinést vám i přes mnohé zápasy Boží evangelium.</verse>
        <verse osisID='1Thess.2.3'>Za naším kázáním nebyl žádný blud ani nečisté pohnutky, nebyl to žádný podvod.</verse>
        <verse osisID='1Thess.2.4'>Naopak! Bůh nás poctil tím, že nám svěřil evangelium, a tak je kážeme - ne abychom se líbili lidem, ale Bohu, který zkoumá naše srdce.</verse>
        <verse osisID='1Thess.2.5'>Víte, že jsme nikdy neužívali lichotky ani přetvářku k zakrývání chamtivosti - Bůh je náš svědek!</verse>
        <verse osisID='1Thess.2.6'>Také jsme nestáli o lidskou chválu, ať už od vás nebo od jiných,</verse>
        <verse osisID='1Thess.2.7'>ačkoli jsme jako Kristovi apoštolové mohli vyžadovat uctivost. Byli jsme k vám vlídní jako matka, jež kojí své děti v náručí.</verse>
        <verse osisID='1Thess.2.8'>Tolik nám na vás záleželo, že jsme vám chtěli dát nejen Boží evangelium, ale i své vlastní životy - tak moc jsme si vás zamilovali!</verse>
        <verse osisID='1Thess.2.9'>Bratři, jistě si vzpomínáte na naši námahu a dřinu. Dnem i nocí jsme pracovali, abychom nikomu z vás nebyli na obtíž a mohli vám kázat Boží evangelium.</verse>
        <verse osisID='1Thess.2.10'>Vy i Bůh jste svědkové, že jsme s vámi věřícími jednali zbožně, spravedlivě a bezúhonně.</verse>
        <verse osisID='1Thess.2.11'>Víte, že jsme se k jednomu každému z vás chovali jako otec ke svým dětem;</verse>
        <verse osisID='1Thess.2.12'>napomínali jsme vás, povzbuzovali a zapřísahali, abyste svým životem dělali čest Bohu, který vás volá do slávy svého království.</verse>
        <verse osisID='1Thess.2.13'>Neustále děkujeme Bohu také proto, že jste přijali Boží slovo, které jste od nás slyšeli. Přijali jste je ne jako lidské slovo, ale jako to, čím skutečně je, totiž slovo Boží, které koná své dílo ve vás věřících.</verse>
        <verse osisID='1Thess.2.14'>Vy, bratři, jste následovali příklad Božích církví v Kristu Ježíši, které jsou v Judsku, neboť jste od svých krajanů vytrpěli totéž, co oni od Židů.</verse>
        <verse osisID='1Thess.2.15'>Ti zabili Pána Ježíše stejně jako proroky, nás vyhnali, Bohu se nelíbí a staví se proti všem lidem,</verse>
        <verse osisID='1Thess.2.16'>když nám brání mluvit k pohanům o spáse. Tím stále jen dovršují míru svých hříchů, ale Boží konečný hněv už na ně dopadá.</verse>
        <verse osisID='1Thess.2.17'>Bratři, bez vás jsme na čas osaměli, i když jen tělem, nikoli srdcem. O to horlivěji jsme se snažili setkat se s vámi tváří v tvář.</verse>
        <verse osisID='1Thess.2.18'>Opravdu jsme k vám chtěli přijít - já Pavel více než jednou - ale satan nám to překazil.</verse>
        <verse osisID='1Thess.2.19'>Co jiného je naše naděje, radost a koruna chlouby než právě vy před tváří našeho Pána Ježíše při jeho příchodu?</verse>
        <verse osisID='1Thess.2.20'>Ano, právě vy jste naše sláva a radost!</verse>
      </chapter>
      <chapter osisID='1Thess.3'>
        <verse osisID='1Thess.3.1'>Když už jsme to odloučení nemohli déle snést, rozhodli jsme se zůstat v Athénách sami</verse>
        <verse osisID='1Thess.3.2'>a poslali jsme Timotea, našeho bratra a Božího spolupracovníka v Kristově evangeliu, aby vás upevnil a povzbudil ve vaší víře,</verse>
        <verse osisID='1Thess.3.3'>aby se nikdo z vás nenechal těmito souženími zviklat. Víte přece, že je to náš úděl.</verse>
        <verse osisID='1Thess.3.4'>Ještě když jsme byli u vás, říkali jsme vám předem, že nás čeká soužení. To, jak sami víte, také přišlo.</verse>
        <verse osisID='1Thess.3.5'>Když jsem to tedy už nemohl snést, poslal jsem k vám Timotea, abych se dozvěděl o vaší víře, zda vás snad nepokouší Pokušitel a zda naše úsilí nepřišlo nazmar.</verse>
        <verse osisID='1Thess.3.6'>Teď se ale Timoteus vrátil s radostnou zprávou o vaší víře a lásce. Vyprávěl nám, jak na nás pořád vzpomínáte v dobrém a toužíte nás vidět stejně jako my vás.</verse>
        <verse osisID='1Thess.3.7'>Kdybyste věděli, bratři, jak nás ve všem našem strádání a soužení vaše víra povzbudila!</verse>
        <verse osisID='1Thess.3.8'>Teď znovu žijeme, když pevně stojíte v Pánu!</verse>
        <verse osisID='1Thess.3.9'>Jak máme Bohu dost poděkovat za všechnu radost, kterou z vás máme před naším Bohem?</verse>
        <verse osisID='1Thess.3.10'>Dnem i nocí se horlivě modlíme, abychom vás mohli znovu navštívit a posílit vaši víru, jakkoli bude potřeba.</verse>
        <verse osisID='1Thess.3.11'>Kéž sám Bůh, náš Otec, i náš Pán Ježíš připraví naši cestu k vám.</verse>
        <verse osisID='1Thess.3.12'>Kéž Pán bohatě rozhojní vaši lásku k sobě navzájem i ke všem lidem stejně jako naši lásku k vám.</verse>
        <verse osisID='1Thess.3.13'>Kéž Bůh, náš Otec, posílí vaše srdce ve svatosti, abyste před ním byli bez úhony až do příchodu našeho Pána Ježíše se všemi jeho svatými.</verse>
      </chapter>
      <chapter osisID='1Thess.4'>
        <verse osisID='1Thess.4.1'>Dále vás, bratři, prosíme a vyzýváme v Pánu Ježíši, abyste stále rostli v tom, co jste od nás přijali a co už děláte - žijte tak, abyste se líbili Bohu.</verse>
        <verse osisID='1Thess.4.2'>Víte přece, jaká přikázání jsme vám dali od Pána Ježíše Krista.</verse>
        <verse osisID='1Thess.4.3'>Boží vůle je toto: vaše posvěcení. Vyhýbejte se smilstvu.</verse>
        <verse osisID='1Thess.4.4'>Každý se naučte zacházet se svým tělem v posvěcení a úctě,</verse>
        <verse osisID='1Thess.4.5'>nikoli v žádostivé vášni jako pohané, kteří neznají Boha.</verse>
        <verse osisID='1Thess.4.6'>Nikdo ať v této věci nepřekračuje meze a nepodvádí svého bratra. Jak jsme vám už dříve zdůrazňovali, Pán všechny takové věci přísně trestá.</verse>
        <verse osisID='1Thess.4.7'>Bůh nás totiž nepovolal k nečistotě, ale k posvěcení.</verse>
        <verse osisID='1Thess.4.8'>Kdo to odmítá, neodmítá člověka, ale Boha, který vám dává svého svatého Ducha.</verse>
        <verse osisID='1Thess.4.9'>O bratrské lásce vám není potřeba nic psát. Sami jste se totiž od Boha naučili milovat jedni druhé,</verse>
        <verse osisID='1Thess.4.10'>jak to také prokazujete všem bratrům po celé Makedonii. Prosíme vás, abyste v tom stále rostli.</verse>
        <verse osisID='1Thess.4.11'>Snažte se žít pokojně, starejte se o své věci a pracujte vlastníma rukama, jak jsme vám uložili.</verse>
        <verse osisID='1Thess.4.12'>Před těmi, kdo k vám nepatří, tak povedete poctivý život beze všeho nedostatku.</verse>
        <verse osisID='1Thess.4.13'>Nechceme, bratři, abyste nevěděli o našich zesnulých. Nemusíte nad nimi truchlit jako jiní, kteří nemají naději.</verse>
        <verse osisID='1Thess.4.14'>Ježíš, jak věříme, zemřel a vstal z mrtvých; právě tak věříme, že Bůh přivede s Ježíšem k životu i ty, kdo zesnuli v něm.</verse>
        <verse osisID='1Thess.4.15'>Máme pro vás slovo od Pána: My, kdo se dožijeme Pánova příchodu, nepředejdeme ty, kdo zesnuli.</verse>
        <verse osisID='1Thess.4.16'>Ozve se burcující povel, hlas archanděla a Boží polnice, sám Pán sestoupí z nebe a tehdy jako první vstanou mrtví v Kristu.</verse>
        <verse osisID='1Thess.4.17'>My živí budeme spolu s nimi uchváceni do oblak vstříc Pánu; potom už budeme s Pánem navždycky.</verse>
        <verse osisID='1Thess.4.18'>Povzbuzujte se navzájem těmito slovy.</verse>
      </chapter>
      <chapter osisID='1Thess.5'>
        <verse osisID='1Thess.5.1'>O časech a dobách vám není potřeba nic psát, bratři.</verse>
        <verse osisID='1Thess.5.2'>Sami dobře víte, že Pánův den přijde jako zloděj v noci.</verse>
        <verse osisID='1Thess.5.3'>Až lidé budou říkat: "Mír! Bezpečí!" náhle je překvapí záhuba, jako když na těhotnou přijdou bolesti, a nebude úniku.</verse>
        <verse osisID='1Thess.5.4'>Vy, bratři, ale nejste ve tmě, aby vás ten den překvapil jako zloděj.</verse>
        <verse osisID='1Thess.5.5'>Všichni jste lidé světla, lidé dne. Nepatříme noci ani tmě!</verse>
        <verse osisID='1Thess.5.6'>Nespěme tedy jako ostatní, ale bděme a buďme střízliví.</verse>
        <verse osisID='1Thess.5.7'>Spáči spí v noci, v noci se opíjejí opilci.</verse>
        <verse osisID='1Thess.5.8'>My ale patříme dni! Proto buďme střízliví a oblečme si pancíř víry a lásky a přilbu naděje spasení.</verse>
        <verse osisID='1Thess.5.9'>Bůh přece pro nás nemá hněv, ale záchranu skrze našeho Pána Ježíše Krista,</verse>
        <verse osisID='1Thess.5.10'>který za nás zemřel, abychom - ať už bdíme nebo spíme - žili společně s ním.</verse>
        <verse osisID='1Thess.5.11'>Povzbuzujte se tedy a posilujte se navzájem tak jako dosud.</verse>
        <verse osisID='1Thess.5.12'>Prosíme vás, bratři, mějte uznání pro ty, kdo mezi vámi pracují, v Pánu se o vás starají a napomínají vás.</verse>
        <verse osisID='1Thess.5.13'>Za to, co dělají, si jich nesmírně važte. Mějte mezi sebou pokoj.</verse>
        <verse osisID='1Thess.5.14'>Vyzýváme vás, bratři, napomínejte neukázněné, těšte malomyslné, podporujte slabé a se všemi mějte trpělivost.</verse>
        <verse osisID='1Thess.5.15'>Dejte pozor, ať nikdo neoplácí zlo zlem; raději vždy následujte, co je dobré - jak pro vás, tak pro všechny.</verse>
        <verse osisID='1Thess.5.16'>Vždycky se radujte.</verse>
        <verse osisID='1Thess.5.17'>Neustále se modlete.</verse>
        <verse osisID='1Thess.5.18'>Za všech okolností buďte vděční, neboť to je Boží vůle pro vás v Kristu Ježíši.</verse>
        <verse osisID='1Thess.5.19'>Ducha neuhašujte.</verse>
        <verse osisID='1Thess.5.20'>Proroctvími nepohrdejte.</verse>
        <verse osisID='1Thess.5.21'>Všechno prověřujte; dobrého se držte,</verse>
        <verse osisID='1Thess.5.22'>zla v každé podobě se varujte.</verse>
        <verse osisID='1Thess.5.23'>Sám Bůh pokoje kéž vás cele posvětí a zachová vašeho ducha, duši i tělo zcela bez úhony až do příchodu našeho Pána Ježíše Krista.</verse>
        <verse osisID='1Thess.5.24'>Ten, který vás volá, je věrný; on to udělá.</verse>
        <verse osisID='1Thess.5.25'>Bratři, modlete se za nás.</verse>
        <verse osisID='1Thess.5.26'>Pozdravte všechny sourozence svatým polibkem.</verse>
        <verse osisID='1Thess.5.27'>Zapřísahám vás v Pánu, abyste tento dopis nechali přečíst všem sourozencům.</verse>
        <verse osisID='1Thess.5.28'>Milost našeho Pána Ježíše Krista s vámi.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Col'>
      <chapter osisID='Col.1'>
        <verse osisID='Col.1.1'>Pavel, z Boží vůle apoštol Krista Ježíše, a bratr Timoteus</verse>
        <verse osisID='Col.1.2'>svatým a věrným bratrům v Kristu, kteří jsou v Kolosách: Milost vám a pokoj od Boha, našeho Otce.</verse>
        <verse osisID='Col.1.3'>Kdykoli se za vás modlíme, děkujeme Bohu, Otci našeho Pána Ježíše Krista,</verse>
        <verse osisID='Col.1.4'>neboť jsme se doslechli o vaší víře v Krista Ježíše a o lásce, kterou máte ke všem svatým.</verse>
        <verse osisID='Col.1.5'>Obojí pramení z naděje, která je pro vás uložena v nebi, jak už jste slyšeli, když slovo pravdy, totiž evangelium,</verse>
        <verse osisID='Col.1.6'>přišlo k vám. To nese ovoce a rozrůstá se po celém světě a stejně tak je tomu u vás již ode dne, kdy jste je uslyšeli a opravdově poznali Boží milost.</verse>
        <verse osisID='Col.1.7'>Toto vše jste se dozvěděli od našeho milovaného spoluslužebníka Epafra, který je vůči vám věrný Kristův služebník</verse>
        <verse osisID='Col.1.8'>a který nám také pověděl o vaší lásce v Duchu.</verse>
        <verse osisID='Col.1.9'>Ode dne, kdy jsme o vás uslyšeli, proto nepřestáváme v modlitbách prosit, abyste byli ve vší moudrosti a duchovním porozumění naplněni poznáním jeho vůle</verse>
        <verse osisID='Col.1.10'>a abyste svým životem vždy dělali Pánu čest a radost: abyste stále nesli ovoce dobrých skutků, rostli v poznání Boha,</verse>
        <verse osisID='Col.1.11'>byli všemožně posilováni mocí jeho slávy, abyste mohli všechno trpělivě překonat a abyste s radostí</verse>
        <verse osisID='Col.1.12'>děkovali Otci, který vám umožnil podíl na dědictví svatých ve světle.</verse>
        <verse osisID='Col.1.13'>On nás vysvobodil z nadvlády temnoty a přenesl do království svého milovaného Syna,</verse>
        <verse osisID='Col.1.14'>v němž se nám dostalo vykoupení, totiž odpuštění hříchů.</verse>
        <verse osisID='Col.1.15'>On je obraz neviditelného Boha, prvorozený všeho stvoření.</verse>
        <verse osisID='Col.1.16'>Vše v nebi i na zemi bylo stvořeno jím - to, co se vidí i co se nevidí, trůny i panství, vlády i mocnosti. Skrze něj a pro něj bylo stvořeno vše</verse>
        <verse osisID='Col.1.17'>a on je přede vším a jím všechno stojí.</verse>
        <verse osisID='Col.1.18'>On je hlavou těla církve, on je počátek a prvorozený z mrtvých, aby tak ve všem držel prvenství.</verse>
        <verse osisID='Col.1.19'>Bohu se zalíbilo všechnu plnost složit v něm</verse>
        <verse osisID='Col.1.20'>a skrze něj se sebou smířit vše. Krví jeho kříže, jím samým, pokoj způsobil tomu, co je na zemi i na nebi.</verse>
        <verse osisID='Col.1.21'>I vás, kteří jste mu kdysi byli cizí a svými myšlenkami i zlými skutky nepřátelští, nyní již usmířil.</verse>
        <verse osisID='Col.1.22'>Ve svém lidském těle podstoupil smrt, aby vás před sebou postavil svaté, bez poskvrny a úhony -</verse>
        <verse osisID='Col.1.23'>pokud ovšem zůstáváte pevně ukotveni ve víře a neuchylujete se od naděje evangelia, jež jste slyšeli, jež bylo vyhlášeno všemu stvoření pod nebem a jehož jsem se já Pavel stal služebníkem.</verse>
        <verse osisID='Col.1.24'>Proto se teď raduji ve svých utrpeních pro vás, neboť na svém těle nesu část Kristových soužení, jež má nést jeho tělo, totiž církev.</verse>
        <verse osisID='Col.1.25'>Jejím jsem se stal služebníkem podle pověření, které mi Bůh udělil: abych vám plně vyjevil Boží slovo.</verse>
        <verse osisID='Col.1.26'>Toto tajemství bylo po věky a pokolení skryté, nyní však bylo zjeveno jeho svatým.</verse>
        <verse osisID='Col.1.27'>Jim, a to i mezi pohany, se Bůh rozhodl svěřit bohatství tohoto slavného tajemství: Kristus je ve vás! Ta naděje slávy!</verse>
        <verse osisID='Col.1.28'>Jeho kážeme: ve vší moudrosti napomínáme a učíme každého člověka, abychom každého člověka přivedli k dokonalosti v Kristu.</verse>
        <verse osisID='Col.1.29'>To je to, oč usiluji a bojuji veškerou silou, kterou on ve mně mocně působí.</verse>
      </chapter>
      <chapter osisID='Col.2'>
        <verse osisID='Col.2.1'>Chci, abyste věděli, jaký boj svádím za vás i za ty, kteří jsou v Laodikeji, a za všechny, kdo mě osobně neznají.</verse>
        <verse osisID='Col.2.2'>Toužím, aby byli povzbuzeni v srdci a spojeni láskou, aby dospěli k veškerému bohatství plné jistoty porozumění a k poznání Božího tajemství - Krista,</verse>
        <verse osisID='Col.2.3'>v němž jsou skryty všechny poklady moudrosti a poznání.</verse>
        <verse osisID='Col.2.4'>Toto říkám, aby vás nikdo neklamal přesvědčivými řečmi.</verse>
        <verse osisID='Col.2.5'>Ačkoli jsem totiž tělem vzdálený, v duchu jsem s vámi a raduji se, když vidím váš řád a pevnost vaší víry v Krista.</verse>
        <verse osisID='Col.2.6'>Když jste přijali Krista Ježíše jako Pána, pak v něm také žijte.</verse>
        <verse osisID='Col.2.7'>Zapusťte v něm kořeny a budujte se na něm, posilujte se ve víře, jak jste se naučili, a s vděčností v ní rosťte.</verse>
        <verse osisID='Col.2.8'>Dejte si pozor, aby vás někdo neunesl prázdným klamem filosofie založené na lidské tradici, na principech světa, a ne na Kristu.</verse>
        <verse osisID='Col.2.9'>V něm je tělesně přítomná veškerá plnost Božství,</verse>
        <verse osisID='Col.2.10'>a tak jste naplněni v Tom, který je hlavou každé vlády a mocnosti.</verse>
        <verse osisID='Col.2.11'>V něm jste také obřezáni, a to obřízkou, již nelze vykonat ručně; jde o odložení tělesné přirozenosti, o obřízku Kristovu.</verse>
        <verse osisID='Col.2.12'>Křtem jste spolu s ním pohřbeni; vírou v moc Boha, který ho vzkřísil z mrtvých, jste spolu s ním vzkříšeni.</verse>
        <verse osisID='Col.2.13'>Ano, i vás, mrtvé v hříších a neobřízce vašeho těla, spolu s ním obživil: odpustil nám všechny viny</verse>
        <verse osisID='Col.2.14'>a smazal ten nepřátelský dlužní úpis, jehož předpisy byly proti nám. Navždy jej zrušil, když jej přibil na kříž!</verse>
        <verse osisID='Col.2.15'>V něm odzbrojil vlády a mocnosti, veřejně je odhalil a slavil nad nimi vítězství!</verse>
        <verse osisID='Col.2.16'>Nenechte se tedy nikým odsuzovat kvůli jídlu nebo pití, kvůli svátkům, novoluním nebo sobotám.</verse>
        <verse osisID='Col.2.17'>Ty věci jsou stínem toho, co mělo přijít, ale podstata je v Kristu.</verse>
        <verse osisID='Col.2.18'>Nenechte se připravit o vítěznou odměnu nikým, kdo si libuje ve falešné pokoře a v andělském náboženství; nikým, kdo se zabývá svými viděními, nesmyslně se pyšní svou vlastní tělesnou myslí</verse>
        <verse osisID='Col.2.19'>a nedrží se Hlavy, z níž celé tělo, zásobované a propojené klouby a tkáněmi, roste Božím vzrůstem.</verse>
        <verse osisID='Col.2.20'>Když jste s Kristem zemřeli principům světa, proč si necháváte předpisovat, jako byste ještě žili ve světě:</verse>
        <verse osisID='Col.2.21'>"Toho se nedotýkej, to neokoušej, na to nesahej!"?</verse>
        <verse osisID='Col.2.22'>Všechno to jsou jen lidské příkazy a nauky, jejichž zneužívání je škodlivé.</verse>
        <verse osisID='Col.2.23'>Pro svou okázalou nábožnost, falešnou pokoru a tělesné odříkání sice působí zdáním moudrosti, ale nemají žádnou cenu kromě uspokojení těla.</verse>
      </chapter>
      <chapter osisID='Col.3'>
        <verse osisID='Col.3.1'>Když jste byli vzkříšeni s Kristem, vztahujte se k nebeským výšinám, kde Kristus sedí po Boží pravici.</verse>
        <verse osisID='Col.3.2'>Myslete na nebeské věci, ne na pozemské,</verse>
        <verse osisID='Col.3.3'>vždyť jste zemřeli a váš život je s Kristem ukryt v Bohu.</verse>
        <verse osisID='Col.3.4'>Až se ukáže Kristus, váš život, tehdy se s ním ve slávě ukážete i vy.</verse>
        <verse osisID='Col.3.5'>Umrtvěte proto své pozemské sklony - smilstvo, nečistotu, vášeň, zlé choutky a hlavně chamtivost (což je modlářství),</verse>
        <verse osisID='Col.3.6'>neboť kvůli takovým věcem přichází na neposlušné lidi Boží hněv.</verse>
        <verse osisID='Col.3.7'>I vy jste se tak dříve chovali; kdysi jste takto žili.</verse>
        <verse osisID='Col.3.8'>Teď ale to všechno - zuřivost, hněv, zášť, urážky i sprosté řeči - odstraňte ze svých úst.</verse>
        <verse osisID='Col.3.9'>Nelžete jedni druhým, když jste již odložili své staré já s jeho skutky</verse>
        <verse osisID='Col.3.10'>a oblékli se do nového člověka, který se poznáním obnovuje k obrazu svého Stvořitele.</verse>
        <verse osisID='Col.3.11'>Zde už není žádný Řek a Žid, obřezaný a neobřezaný, barbar a divoch, otrok a svobodný. Všechno a ve všech je Kristus!</verse>
        <verse osisID='Col.3.12'>Proto se jako Boží vyvolení, svatí a milovaní oblečte niterným soucitem, laskavostí, pokorou, mírností a trpělivostí.</verse>
        <verse osisID='Col.3.13'>Buďte mezi sebou snášenliví, a má-li někdo k někomu výhrady, odpouštějte si navzájem. Tak jako Pán odpustil vám, odpouštějte i vy.</verse>
        <verse osisID='Col.3.14'>Nadto vždy buďte oblečeni láskou, která je poutem dokonalosti.</verse>
        <verse osisID='Col.3.15'>Ve vašich srdcích ať vládne Kristův pokoj - právě k němu jste byli povoláni v jednom těle. Buďte vděční.</verse>
        <verse osisID='Col.3.16'>Slovo Kristovo ať ve vás přebývá v hojnosti. Navzájem se ve vší moudrosti vyučujte a napomínejte. S vděčností v srdci zpívejte Bohu žalmy, chvalozpěvy a duchovní písně.</verse>
        <verse osisID='Col.3.17'>Cokoli děláte, ať už ve slovech či skutcích, všechno to čiňte ve jménu Pána Ježíše a děkujte skrze něj Bohu Otci.</verse>
        <verse osisID='Col.3.18'>Ženy, poddávejte se svým mužům, jak se v Pánu sluší.</verse>
        <verse osisID='Col.3.19'>Muži, milujte své ženy a nebuďte k nim hrubí.</verse>
        <verse osisID='Col.3.20'>Děti, poslouchejte vždy své rodiče - tak se to Pánu líbí.</verse>
        <verse osisID='Col.3.21'>Otcové, nepřivádějte své děti svým hněvem k zoufalství.</verse>
        <verse osisID='Col.3.22'>Služebníci, poslouchejte vždy své pozemské pány. Neslužte naoko jako ti, kdo se chtějí zalíbit lidem, ale s upřímným srdcem a z úcty k Pánu.</verse>
        <verse osisID='Col.3.23'>Cokoli děláte, čiňte to celou duší, jako Pánu, a ne lidem.</verse>
        <verse osisID='Col.3.24'>Vězte, že vaší odplatou bude dědictví od Pána; a Pán, jemuž sloužíte, je Kristus.</verse>
        <verse osisID='Col.3.25'>Odplata nespravedlivých však bude odpovídat jejich nespravedlnosti. Bůh nestraní nikomu.</verse>
      </chapter>
      <chapter osisID='Col.4'>
        <verse osisID='Col.4.1'>Páni, chovejte se k služebníkům spravedlivě a slušně. Pamatujte, že i vy máte Pána v nebi.</verse>
        <verse osisID='Col.4.2'>V modlitbě buďte vytrvalí, zůstávejte v ní bdělí a vděční.</verse>
        <verse osisID='Col.4.3'>Modlete se přitom i za nás, aby nám Bůh otevřel dveře ke kázání slova, abych mohl mluvit o Kristově tajemství (pro něž jsem právě ve vězení),</verse>
        <verse osisID='Col.4.4'>abych je odhaloval tak, jak mám.</verse>
        <verse osisID='Col.4.5'>K těm, kdo k vám nepatří, se chovejte moudře; využívejte svěřený čas.</verse>
        <verse osisID='Col.4.6'>Vaše slova ať jsou vždy vlídná a ochucená solí, ať víte, jak máte mluvit s každým člověkem.</verse>
        <verse osisID='Col.4.7'>O tom, jak se mi daří, vám podrobně poví milovaný bratr Tychikos, můj věrný pomocník a spoluslužebník v Pánu.</verse>
        <verse osisID='Col.4.8'>Posílám ho k vám proto, abyste se dozvěděli, jak se máme, a potěšil vaše srdce</verse>
        <verse osisID='Col.4.9'>spolu s věrným a milovaným bratrem Onezimem, vaším krajanem. Ti vám poví o všem, co se tu děje.</verse>
        <verse osisID='Col.4.10'>Pozdravuje vás můj spoluvězeň Aristarchos, Barnabášův bratranec Marek (o něm jste už dostali pokyny: pokud k vám přijde, přijměte jej)</verse>
        <verse osisID='Col.4.11'>a také Jesus zvaný Justus. Ti jsou jediní z obřezaných, kteří se mnou spolupracují pro Boží království; stali se mi útěchou.</verse>
        <verse osisID='Col.4.12'>Pozdravuje vás Kristův služebník Epafras, váš krajan. Neustále za vás bojuje na modlitbách, abyste se zralostí a pevným přesvědčením stáli ve veškeré Boží vůli.</verse>
        <verse osisID='Col.4.13'>Mohu dosvědčit, jak moc se namáhá pro vás i pro ty, kdo jsou v Laodikeji a v Hierapoli.</verse>
        <verse osisID='Col.4.14'>Pozdravuje vás milovaný lékař Lukáš a také Démas.</verse>
        <verse osisID='Col.4.15'>Pozdravte sourozence v Laodikeji i Nymfu a církev v jejím domě.</verse>
        <verse osisID='Col.4.16'>Až u vás bude tento dopis přečten, zařiďte, ať je přečten také v laodikejském sboru, a vy zase přečtěte ten laodikejský.</verse>
        <verse osisID='Col.4.17'>Archipovi vyřiďte: "Hleď, abys naplnil službu, kterou jsi v Pánu přijal."</verse>
        <verse osisID='Col.4.18'>JÁ, PAVEL, PŘIDÁVÁM POZDRAV SVOU VLASTNÍ RUKOU. Pamatujte na mé vězení. Milost s vámi.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hos'>
      <chapter osisID='Hos.1'>
        <verse osisID='Hos.1.1'>Slovo Hospodinovo, které dostal Ozeáš, syn Beériho, za vlády judských králů Uziáše, Jotama, Achaze a Ezechiáše a za vlády izraelského krále Jeroboáma, syna Jehoašova.</verse>
        <verse osisID='Hos.1.2'>Zde začíná Hospodinova řeč skrze Ozeáše. Hospodin Ozeášovi řekl: "Jdi, vezmi si ženu oddanou smilstvu a budeš s ní mít děti ze smilstva. Tato země totiž opustila Hospodina jako smilná nevěstka."</verse>
        <verse osisID='Hos.1.3'>A tak šel a oženil se s Gomerou, dcerou Diblaimovou. Ta pak počala a porodila mu syna.</verse>
        <verse osisID='Hos.1.4'>Hospodin Ozeášovi řekl: "Dej mu jméno Jizreel, Boží setba. Už brzy totiž potrestám Jehuův dům za jizreelské vraždění a skoncuji s izraelským královstvím.</verse>
        <verse osisID='Hos.1.5'>Toho dne zlomím luk Izraele v údolí Jizreel."</verse>
        <verse osisID='Hos.1.6'>Gomer pak počala znovu a porodila dceru. Hospodin Ozeášovi řekl: "Dej jí jméno Lo-ruchama, Nemilovaná. Už se totiž nad domem Izraele nesmiluji; víckrát už jim neodpustím.</verse>
        <verse osisID='Hos.1.7'>Nad domem Judy se ale smiluji a zachráním je - nikoli ovšem skrze luk a meč, bitvu, koně či jezdce, ale skrze Hospodina, jejich Boha."</verse>
        <verse osisID='Hos.1.8'>Jakmile Gomer odkojila Lo-ruchamu, znovu počala a porodila syna.</verse>
        <verse osisID='Hos.1.9'>Hospodin řekl: "Dej mu jméno Lo-ami, Ne můj lid. Nejste totiž můj lid a já nejsem váš Bůh."</verse>
      </chapter>
      <chapter osisID='Hos.2'>
        <verse osisID='Hos.2.1'>Přesto však synů Izraele bude jako mořského písku, který se nedá změřit ani spočítat. Tam, kde slyšeli: "Nejste můj lid," jim budou říkat: "Synové živého Boha."</verse>
        <verse osisID='Hos.2.2'>Synové Judy a synové Izraele se sjednotí pod jediným vůdcem a povstanou ze země. Ano, veliký bude den Jizreele!</verse>
        <verse osisID='Hos.2.3'>Říkejte svým bratrům: "Ami, Můj lid" a svým sestrám: "Ruchama, Milovaná".</verse>
        <verse osisID='Hos.2.4'>Žalujte matku svou, žalujte, neboť mi není manželkou a já nejsem jejím manželem! Ať očistí svou tvář od smilstva, cizoložství ať mezi prsy nechová -</verse>
        <verse osisID='Hos.2.5'>jinak ji svléknu donaha, abych ji obnaženou ukázal jako v den, kdy se zrodila, a obrátím ji v poušť a suchopár, aby žízní zmírala.</verse>
        <verse osisID='Hos.2.6'>Ani její děti nebudu milovat, protože jsou to děti ze smilstva.</verse>
        <verse osisID='Hos.2.7'>Jejich matka totiž smilnila, nestydatá byla jejich rodička. Říkala: "Půjdu za svými milenci, kteří mi jídlo i vodu dávají, kteří mi dávají vlnu i len, olej i nápoje."</verse>
        <verse osisID='Hos.2.8'>Proto jí zatarasím cestu trním a zastavím ji zdí, aby netrefila svými stezkami.</verse>
        <verse osisID='Hos.2.9'>Za svými milenci se požene, ale nedožene je, bude je hledat, ale nenajde. Tehdy si řekne: "Vrátím se zpátky za svým manželem, vždyť mi s ním bylo líp než teď!"</verse>
        <verse osisID='Hos.2.10'>Až dosud ale uznat nechtěla, že jsem jí obilí, víno i olej dával já, že jsem jí dával hojnost stříbra i zlata, které utráceli na Baala.</verse>
        <verse osisID='Hos.2.11'>Své obilí si proto v čas sklizně vezmu zpět a v době vinobraní víno své; strhnu z ní svou vlnu i svůj len, jimiž se přikrývala ve své nahotě.</verse>
        <verse osisID='Hos.2.12'>Brzy odhalím její sprostotu před zraky jejích milenců a nikdo ji nezachrání přede mnou.</verse>
        <verse osisID='Hos.2.13'>Ukončím veškeré její veselí, její svátky i její novoluní, její soboty i všechny její slavnosti.</verse>
        <verse osisID='Hos.2.14'>Zpustoším její vinice i fíkové sady, o kterých říká: "Tím mi zaplatili moji milenci," a proměním je v lesní houštiny, kde budou požírány divokými zvířaty.</verse>
        <verse osisID='Hos.2.15'>Potrestám ji za ty dny, ve kterých uctívá baaly kadidly a ozdobená náušnicemi a sponami chodí za svými milenci - na mě však vůbec nemyslí, praví Hospodin.</verse>
        <verse osisID='Hos.2.16'>Pak si ji ale znovu nakloním; povedu ji po poušti, kde k ní láskyplně promluvím.</verse>
        <verse osisID='Hos.2.17'>Její vinice jí tehdy navrátím, Rokle neštěstí se jí stane Bránou k naději, a tehdy mi odpoví jako zamlada, jako v den, kdy vyšla z Egypta.</verse>
        <verse osisID='Hos.2.18'>Toho dne, praví Hospodin, mi budeš říkat: "Manželi" - Baalem mě nenazveš už nikdy víc.</verse>
        <verse osisID='Hos.2.19'>Jména baalů totiž z tvých úst odstraním, aby už nebyli svým jménem vzýváni.</verse>
        <verse osisID='Hos.2.20'>V ten den uzavřu smlouvu kvůli nim s divokou zvěří a s ptáky na nebi i s havětí, co leze po zemi; luk, meč a válku ze země vymýtím, všem dám odpočinout v bezpečí.</verse>
        <verse osisID='Hos.2.21'>Zasnoubím si tě navěky, zasnoubím si tě právem a spravedlností, láskou a milosrdenstvím.</verse>
        <verse osisID='Hos.2.22'>Zasnoubím si tě také věrností, abys poznala, kdo je Hospodin.</verse>
        <verse osisID='Hos.2.23'>V ten den odpovím, praví Hospodin, odpovím nebi a to odpoví zemi. Země odpoví obilí, vínu i oleji a to vše odpoví Jizreeli. Do země si jej zaseji a nad Lo-ruchamou se smiluji. Lo-amiho oslovím: "Jsi můj lid," a on mi odpoví: "Můj Bůh jsi ty!"</verse>
      </chapter>
      <chapter osisID='Hos.3'>
        <verse osisID='Hos.3.1'>Hospodin mi řekl: "Jdi a znovu miluj svou ženu, která má milence a je ti nevěrná. Právě tak Hospodin miluje syny Izraele, kteří se obracejí k cizím bohům a milují posvátné rozinkové koláče."</verse>
        <verse osisID='Hos.3.2'>Zaplatil jsem tedy za ni patnáct šekelů stříbra a půldruhého chomeru ječmene.</verse>
        <verse osisID='Hos.3.3'>Potom jsem jí řekl: "Zůstaneš se mnou nadlouho; nebudeš smilnit ani spát s mužem a ani já s tebou."</verse>
        <verse osisID='Hos.3.4'>Synové Izraele totiž zůstanou nadlouho bez krále a vůdce, bez oběti a posvátného sloupu, bez efodu a bůžků.</verse>
        <verse osisID='Hos.3.5'>Potom synové Izraele znovu začnou hledat Hospodina, svého Boha, i svého krále Davida; v posledních časech se s bázní obrátí k Hospodinu a k jeho dobrotě.</verse>
      </chapter>
      <chapter osisID='Hos.4'>
        <verse osisID='Hos.4.1'>Slyšte slovo Hospodinovo, synové Izraele, Hospodin má žalobu na obyvatele země: V této zemi není věrnost ani láska a nikdo nezná Boha.</verse>
        <verse osisID='Hos.4.2'>Jen samé kletby, lži a vraždění, zlodějství a cizoložení - rozmáhá se to víc a víc, jedno krveprolití za druhým!</verse>
        <verse osisID='Hos.4.3'>To proto země uvadá a každý její obyvatel je vyčerpán; polní zvěř i ptáci na nebi hynou společně s mořskými rybami.</verse>
        <verse osisID='Hos.4.4'>Ať si však nikdo nestěžuje, nikdo ať nikoho neobviňuje - vždyť jsi to, knězi, právě ty, na koho tu teď žaluji.</verse>
        <verse osisID='Hos.4.5'>Potácíš se ve dne jako za noci a s tebou se potácejí také proroci; hubíš svůj vlastní lid</verse>
        <verse osisID='Hos.4.6'>a můj lid hyne bez špetky poznání. Protožes odmítl poznání, i já tě odmítnu od kněžství; na Zákon svého Boha nedbal jsi, ani já nebudu dbát na tvé potomky.</verse>
        <verse osisID='Hos.4.7'>Jak se rozmáhali víc a víc, tím více proti mně hřešili; svou Slávu nahradili mrzkostí.</verse>
        <verse osisID='Hos.4.8'>Živí se oběťmi mého lidu za hřích, dychtivě baží po jejich špatnosti.</verse>
        <verse osisID='Hos.4.9'>Kněz proto dopadne tak jako lid - budu je trestat za jejich způsoby, za jejich skutky jim odplatím!</verse>
        <verse osisID='Hos.4.10'>Budou jíst, ale nenasytí se, budou smilnit, ale nerozmnoží se, protože opustili Hospodina a pustili se</verse>
        <verse osisID='Hos.4.11'>do smilstva. Kvůli vínu, kvůli burčáku přišli o rozum!</verse>
        <verse osisID='Hos.4.12'>Můj lid se radí se dřevem, nějaká hůlka jim dává předpověď; dali se obloudit duchem smilstva, smilně opustili svého Boha.</verse>
        <verse osisID='Hos.4.13'>Obětují na horských vrcholech, na pahorcích kouří kadidlem, pod dubem, topolem, pod mohutným stromem, v jejichž stínu je tak příjemně. Ačkoli vaše dcery smilní a vaše snachy cizoloží,</verse>
        <verse osisID='Hos.4.14'>nebudu trestat vaše smilné dcery ani ty vaše cizoložné snachy - vždyť jsou to muži, kdo chodí za nevěstkami a konají oběti s těmi kněžkami. Špatně dopadne ten tupý lid!</verse>
        <verse osisID='Hos.4.15'>Jestliže, Izraeli, smilníš ty, ať aspoň Juda nehřeší! Proto nechoďte do Gilgalu, neputujte do Bet-avenu, zdržte se přísahy: "Jakože žije Hospodin!"</verse>
        <verse osisID='Hos.4.16'>Izrael se umíněně vzpírá jako umíněná kráva. Jak ho má Hospodin teď nechat pást svobodně jako beránka?</verse>
        <verse osisID='Hos.4.17'>Efraim se spřáhl s modlami - nech ho být!</verse>
        <verse osisID='Hos.4.18'>Když už je pití vypito, vrhnou se na smilstvo; ti, kdo jsou lidu záštitou, chovají v lásce zkaženost.</verse>
        <verse osisID='Hos.4.19'>Vítr je svými křídly zachvátí, budou se stydět za své oběti!</verse>
      </chapter>
      <chapter osisID='Hos.5'>
        <verse osisID='Hos.5.1'>Kněží, teď slyšte toto, lide Izraele, dávej pozor, královský dome, nakloň ucho! Tento soud je veden proti vám, neboť jste v Micpě byli past, na hoře Tábor jste byli nástraha,</verse>
        <verse osisID='Hos.5.2'>v Šitimu jáma hloubená. Já je však všechny potrestám,</verse>
        <verse osisID='Hos.5.3'>já přece Efraima znám a Izrael se mi neschová! Teď ses, Efraime, ke smilstvu obrátil a Izrael se poskvrnil.</verse>
        <verse osisID='Hos.5.4'>Svých skutků se nevzdají, aby se ke svému Bohu vrátili; duch smilstva je totiž v nich, Hospodina už neznají.</verse>
        <verse osisID='Hos.5.5'>Pýcha Izraele svědčí proti nim; Izrael, Efraim, se v hříchu potácí a Juda se potácí spolu s ním.</verse>
        <verse osisID='Hos.5.6'>Se svými ovcemi a kravami se za Hospodinem vydají; budou ho hledat, ale nenajdou, neboť jim zmizel daleko.</verse>
        <verse osisID='Hos.5.7'>Hospodinu byli nevěrní, někomu cizímu děti zplodili; teď je to jejich novoluní pohltí i s jejich pozemky.</verse>
        <verse osisID='Hos.5.8'>V Gibeji na roh zatrubte, v Rámě ať zazní polnice, na poplach v Bet-avenu zakřičte: "Benjamíne, jdou na tebe!"</verse>
        <verse osisID='Hos.5.9'>Efraim bude zpustošen v ten soudný den. Pro všechny kmeny Izraele oznamuji, co jisté je.</verse>
        <verse osisID='Hos.5.10'>Vůdcové Judy jsou jako ti, kdo posunují mezníky; svou prchlivostí je zaplavím jako povodní.</verse>
        <verse osisID='Hos.5.11'>Efraim bude poroben, soudem rozdrcen, neboť si usmyslel jít za Nesmyslem.</verse>
        <verse osisID='Hos.5.12'>Pro Efraima jsem jako vřed, pro dům Judy jsem kostižer!</verse>
        <verse osisID='Hos.5.13'>Když Efraim poznal, jak je nemocný, a Juda uviděl svá zranění, tehdy se Efraim k Asýrii obrátil, aby se od velkokrále dočkal pomoci. Ten vás však nebude moci uzdravit, nemůže vyléčit vaše zranění!</verse>
        <verse osisID='Hos.5.14'>Já totiž budu pro Efraima lvem, pro dům Judy budu lvím samcem. Já sám rozsápu je na kusy, odvleču pryč a nebude jim pomoci.</verse>
        <verse osisID='Hos.5.15'>Vrátím se zpět do svého doupěte, dokud jim jejich vina nedojde a nezačnou znovu hledat mě. Tehdy pak ve svých úzkostech mě budou hledat horlivě.</verse>
      </chapter>
      <chapter osisID='Hos.6'>
        <verse osisID='Hos.6.1'>"Pojďme se vrátit k Hospodinu! On nás ranil a on uzdraví, udeřil a také ošetří.</verse>
        <verse osisID='Hos.6.2'>Po dvou dnech nám život navrátí, třetího dne nás znovu postaví, abychom před ním mohli žít,</verse>
        <verse osisID='Hos.6.3'>abychom Hospodina znali a znát ho chtěli stále víc. On se objeví tak jistě jako svítání, přijde k nám jako průtrž na podzim, jak jarní déšť, jenž zemi zavlaží."</verse>
        <verse osisID='Hos.6.4'>Co mám s tebou, Efraime, dělat? Co s tebou, Judo, udělat? Vaše láska je jako ranní mlha, jak rosa, jež zrána vyprchá!</verse>
        <verse osisID='Hos.6.5'>Proto jsem vás otesával skrze proroky, ubíjel jsem vás svými výroky, aby mé úsudky jak světlo zářily.</verse>
        <verse osisID='Hos.6.6'>Chci totiž lásku, nikoli oběti, poznání Boha spíš než zápaly.</verse>
        <verse osisID='Hos.6.7'>Oni však jako Adam smlouvu zrušili, ach, jak mi byli nevěrní!</verse>
        <verse osisID='Hos.6.8'>Gileád je město lidí zločinných, plné krvavých šlépějí.</verse>
        <verse osisID='Hos.6.9'>Jako loupežníci číhající na lidi, takto se tlupy kněží spolčují, aby na cestě do Šechemu vraždili, aby provozovali zvrhlosti!</verse>
        <verse osisID='Hos.6.10'>V domě Izraele vidím hroznou věc: Efraim se tam zabývá smilstvem, poskvrňuje se Izrael.</verse>
        <verse osisID='Hos.6.11'>Ale i tebe, Judo, čeká žeň. Kdykoli úděl svého lidu obrátím,</verse>
      </chapter>
      <chapter osisID='Hos.7'>
        <verse osisID='Hos.7.1'>kdykoli Izraele uzdravím, tehdy se ukazuje Efraimův hřích a zločiny Samaří: Zabývají se podvody, do domů lezou zloději, tlupy lupičů jsou v ulicích.</verse>
        <verse osisID='Hos.7.2'>Vůbec si v srdci nepřipouštějí, že si pamatuji všechny jejich zločiny; jejich skutky je teď obklíčily - vždyť je mám stále na očích!</verse>
        <verse osisID='Hos.7.3'>Obšťastňují krále svými zločiny a velmože svou lží.</verse>
        <verse osisID='Hos.7.4'>Všichni jsou samí cizoložníci, rozpálené peci podobní, ve které pekař ani topit nemusí, než mu zadělané těsto prokvasí.</verse>
        <verse osisID='Hos.7.5'>V den královy slavnosti velmoži vínem rozpálení, zmožení - a on si třese rukou se zrádci!</verse>
        <verse osisID='Hos.7.6'>Jejich srdce se podobají peci, zrádně se k němu lísají; celou noc doutná jejich rozlícení, ráno pak vzplane plameny.</verse>
        <verse osisID='Hos.7.7'>Jako pec jsou všichni rozpálení, své vlastní vládce sžírají; jejich králové se všichni hroutí, ke mně však nevolá žádný z nich.</verse>
        <verse osisID='Hos.7.8'>Efraim se mísí s národy, neobrácený pecen je Efraim.</verse>
        <verse osisID='Hos.7.9'>Jeho sílu stravují cizinci a on to netuší. Hlavu mu pokrývají šediny a on to netuší.</verse>
        <verse osisID='Hos.7.10'>Ačkoli pýcha Izraele svědčí proti němu, přesto se nevracejí k Hospodinu, svému Bohu, nehledají ho navzdory tomu všemu.</verse>
        <verse osisID='Hos.7.11'>Efraim je jako holub, hloupý a bláhový: Jednou volají k Egyptu, pak zas do Asýrie běhají.</verse>
        <verse osisID='Hos.7.12'>Kamkoli se obrátí, přehodím přes ně svoji síť. Pochytám je jak ptáky na nebi; ztrestám je, když uslyším, jak se slétají.</verse>
        <verse osisID='Hos.7.13'>Utekli ode mě - běda jim! Záhuba na ně, že mě zradili! Já jsem je toužil vykoupit, oni však o mně mluví lži.</verse>
        <verse osisID='Hos.7.14'>Nevolají ke mně ze srdcí, když na svých lůžkách kvílejí, zraňují se kvůli vínu a obilí, ode mě se však odvracejí.</verse>
        <verse osisID='Hos.7.15'>Já jsem je učil a jejich pažím dával sílu, oni se ale spikli proti mně.</verse>
        <verse osisID='Hos.7.16'>Obracejí se, ale ne k Nejvyššímu, jsou jako křivý luk. Jejich velmoži padnou mečem; protože sami tak vztekle mluvili, v Egyptě se jim vysmějí!</verse>
      </chapter>
      <chapter osisID='Hos.8'>
        <verse osisID='Hos.8.1'>Polnici na rty! Na dům Hospodinův letí orli! Smlouvu se mnou totiž zrušili, mému Zákonu se vzepřeli.</verse>
        <verse osisID='Hos.8.2'>Ano, volají: "Bože náš, Izrael tě zná!"</verse>
        <verse osisID='Hos.8.3'>Izrael ale dobro opustil, a tak jej bude stíhat protivník.</verse>
        <verse osisID='Hos.8.4'>Dosazují si krále, ale beze mě; bez mého vědomí si volí velmože; vyrábějí si modly stříbrné a zlaté k vlastní záhubě.</verse>
        <verse osisID='Hos.8.5'>Zavrhni to své tele, Samaří! Vzplanul jsem hněvem proti nim. Jak dlouho ještě budou beztrestní?</verse>
        <verse osisID='Hos.8.6'>To tele z Izraele pochází, řemeslník je vyrobil. To že je Bůh? Nikoli! Rozbito bude na třísky to tele v Samaří!</verse>
        <verse osisID='Hos.8.7'>Protože vítr zasévali, sklidí vichřici. Klasy zůstanou bez zrní, budou bez úrody, bez mouky. Pokud se něco urodí, spolykají to cizáci.</verse>
        <verse osisID='Hos.8.8'>Izrael bude pohlcen - mezi pohany teď zůstane jako nepotřebný odpadek.</verse>
        <verse osisID='Hos.8.9'>Chodili totiž do Asýrie jako divoký osamělý osel - Efraim kupoval si milence!</verse>
        <verse osisID='Hos.8.10'>Prodávali se mezi pohany, já je teď ale shromáždím, aby už brzy cítit začali břemeno krále nad velmoži.</verse>
        <verse osisID='Hos.8.11'>Efraim má tolik oltářů k oběti za hřích - z těch se mu ale staly oltáře k hřešení!</verse>
        <verse osisID='Hos.8.12'>Ve svém Zákoně jsem jim toho napsal tolik - jim je to ale cizí, jako by nerozuměli!</verse>
        <verse osisID='Hos.8.13'>Když mi přinášejí své oběti, obětují maso, aby se najedli - Hospodinu se to nelíbí! Teď si připomene jejich provinění a jejich hříchy potrestá: Půjdou zpátky do Egypta!</verse>
        <verse osisID='Hos.8.14'>Izrael zapomněl na svého Tvůrce a nastavěl si paláce; Juda opevnil spoustu měst. Já ale sešlu na jejich města oheň - ten jim ty tvrze sežehne!</verse>
      </chapter>
      <chapter osisID='Hos.9'>
        <verse osisID='Hos.9.1'>Neraduj se, Izraeli, nejásej jako jiné národy! Smilně jsi svého Boha opustil a zamiloval sis mzdu nevěstky všude tam, kde se mlátí obilí.</verse>
        <verse osisID='Hos.9.2'>Mlat ani lis je však neuživí, úroda vína přinese zklamání.</verse>
        <verse osisID='Hos.9.3'>Nezůstanou už v Hospodinově zemi - zpátky do Egypta půjde Efraim, v Asýrii budou jíst nečisté pokrmy!</verse>
        <verse osisID='Hos.9.4'>Nebudou už Hospodinu přinášet úlitby, nepotěší ho svými oběťmi. Jejich oběti budou jako chléb truchlících - všichni, kdo ho jedí, se poskvrní. Takový chléb jim krky nasytí, do Hospodinova domu však nepatří.</verse>
        <verse osisID='Hos.9.5'>Co si počnete v den sváteční, v den Hospodinovy slavnosti?</verse>
        <verse osisID='Hos.9.6'>I kdyby zkáze utekli, Egypt je polapí, Memfis jim pohřeb vystrojí. Jejich stříbrné poklady si vezme trní, v jejich příbytcích bude bodláčí.</verse>
        <verse osisID='Hos.9.7'>Přišly dny zúčtování, přišly dny odplaty. Izrael ale vykřikuje: "Prorok je blázen! ‚Muž ducha' zešílel!" To proto, že jste tak zkažení, máte tak velkou nenávist.</verse>
        <verse osisID='Hos.9.8'>Prorok je Efraimovi strážným společně s Bohem svým, na všech cestách mu ale nastražili pasti, v domě jeho Boha je nenávist.</verse>
        <verse osisID='Hos.9.9'>Hluboko tonou ve své zvrácenosti tak jako tehdy v Gibeji; Bůh si však vzpomene na jejich viny a ztrestá jejich hřích.</verse>
        <verse osisID='Hos.9.10'>Když jsem nalezl Izrael, byli jako hrozny v pustině. Když jsem vaše otce uviděl, byli jak na fíkovníku první ovoce. Potom však odešli za Baal-peorem a zasvětili se té obludě. Stali se stejně ohavnými jako ten jejich miláček!</verse>
        <verse osisID='Hos.9.11'>Efraimova sláva jako pták uletí - žádné porody, těhotenství ani početí!</verse>
        <verse osisID='Hos.9.12'>A i kdyby děti odchovali, o každé z nich je připravím. Ach, běda jim, až se od nich odvrátím!</verse>
        <verse osisID='Hos.9.13'>Vídal jsem Efraima jako Týr - zasazený byl mezi loukami, teď však Efraim odvádí své děti k vrahovi.</verse>
        <verse osisID='Hos.9.14'>Dej jim, Hospodine - co jim dáš? Dej jim lůno neplodné a prsy bez mléka!</verse>
        <verse osisID='Hos.9.15'>V Gilgalu začaly všechny jejich zločiny - tam jsem k nim tehdy pojal nenávist. Kvůli zlu, které páchali, je ze svého domu vypudím. Nechci je milovat nikdy víc - jejich vůdcové jsou vzbouřenci!</verse>
        <verse osisID='Hos.9.16'>Efraim bude bit, takže mu uschnou kořeny, aby nerodil. I kdyby ale děti zplodili, ty jejich drahoušky pobiji.</verse>
        <verse osisID='Hos.9.17'>Můj Bůh je zavrhne, neboť ho neposlouchali; budou z nich tuláci mezi pohany.</verse>
      </chapter>
      <chapter osisID='Hos.10'>
        <verse osisID='Hos.10.1'>Izrael býval bujná réva, která své hrozny plodila. Čím víc však míval ovoce, tím víc si stavěl oltáře. Čím lepší byla jeho zem, tím líp si zdobil sloupy posvátné.</verse>
        <verse osisID='Hos.10.2'>Jejich srdce je úlisné, teď už je ale stihne trest: Hospodin zboří jejich oltáře, jejich posvátné sloupy roztluče!</verse>
        <verse osisID='Hos.10.3'>"Nemáme krále," řeknou tehdy, "neboť jsme Hospodina nectili. I kdybychom však krále měli, jak by nám mohl pomoci?"</verse>
        <verse osisID='Hos.10.4'>Vedou své řeči, uzavírají smlouvy lživými sliby a jejich spory bují jako pelyněk na poli zoraném.</verse>
        <verse osisID='Hos.10.5'>Strachovat se budou samařští obyvatelé o to bet-avenské veletele. Jeho lid nad ním bude lkát, jeho kněží budou naříkat, že je ta jeho sláva opustila.</verse>
        <verse osisID='Hos.10.6'>I samo tele odnesou do Asýrie jako dar pro jejich velkokrále. Efraim tehdy bude zahanben, vlastní plány zklamou Izrael!</verse>
        <verse osisID='Hos.10.7'>Zanikne Samaří i jeho král tak jako pěna na vodách.</verse>
        <verse osisID='Hos.10.8'>Zničena budou avenská návrší - ten izraelský hřích - a na jejich oltářích vzroste trní a bodláčí. Tehdy řeknou horám: "Skryjte nás," a pahorkům: "Padněte na nás!"</verse>
        <verse osisID='Hos.10.9'>Hřešíš, Izraeli, už od gibejských dní, tam jsi se tehdy zastavil. Copak je nepostihl tehdy v Gibeji boj proti pachatelům bezpráví?</verse>
        <verse osisID='Hos.10.10'>Potrestám je, kdy budu chtít: Národy se spojí proti nim, aby je spoutaly za jejich dvojí hřích.</verse>
        <verse osisID='Hos.10.11'>Efraim býval povolná jalovička, která obilí ráda mlátila. Teď ale její krásnou šíji zapřáhnu a Efraima poženu: Juda bude orat a Jákob vláčet.</verse>
        <verse osisID='Hos.10.12'>Spravedlnost sejte a lásku sklízejte; zorejte ladem ležící zem! Čas hledat Hospodina je přece zde, ať přijde a spravedlností vás zalije.</verse>
        <verse osisID='Hos.10.13'>Vy jste však pěstovali podlost a sklízeli jste zlo, živili jste se přetvářkou! Protožes spoléhal na vlastní cestu a na množství svých hrdinů,</verse>
        <verse osisID='Hos.10.14'>vypukne proti tvému lidu válka, každá tvá pevnost bude zbořena. Jako když Šalman v boji zbořil Bet-arbel, když matky s dětmi ubíjel,</verse>
        <verse osisID='Hos.10.15'>právě tak v Bet-elu dopadnete - vaše zločiny jsou tak zlé! Za svítání, než začne den, král Izraele bude zahuben.</verse>
      </chapter>
      <chapter osisID='Hos.11'>
        <verse osisID='Hos.11.1'>Když byl Izrael ještě dítětem, zamiloval jsem si jej; tehdy jsem povolal svého syna z Egypta.</verse>
        <verse osisID='Hos.11.2'>Čím jsem je ale volal víc, tím více ode mě odcházeli pryč - baalům přinášeli oběti, modly uctívali kadidly.</verse>
        <verse osisID='Hos.11.3'>Já jsem Efraima učil chodit a nosil jsem je v náručí; oni však uznat nechtěli, že jsem to já, kdo je uzdravil.</verse>
        <verse osisID='Hos.11.4'>Táhl jsem je provazy lidskosti a lany milování. Byl jsem jim tím, kdo nadnáší jho, které nosí na šíji; skláněl jsem se k nim, abych je nakrmil.</verse>
        <verse osisID='Hos.11.5'>Nevrátí se snad do Egypta? Asýrie jim bude kralovat! Protože se odmítli vrátit ke mně,</verse>
        <verse osisID='Hos.11.6'>v jejich městech bude řádit meč; roztříští jejich závory, jejich úmysly pohltí.</verse>
        <verse osisID='Hos.11.7'>Můj lid se rozhodl ode mě odvrátit; i když k Nejvyššímu volají, nepozvedne je vůbec nic.</verse>
        <verse osisID='Hos.11.8'>Copak se tě, Efraime, mohu vzdát? Mohu tě, Izraeli, vydat napospas? Copak s tebou jak s Admou naložím? Zachovám se k tobě jako k Cebojim? Srdce se ve mně obrací, v nitru jsem pohnut lítostí.</verse>
        <verse osisID='Hos.11.9'>Nevykonám svůj prudký hněv, nevydám znovu Efraima záhubě. Jsem přece Bůh, a ne člověk, jsem Svatý uprostřed tebe - nenavštívím tě už děsem.</verse>
        <verse osisID='Hos.11.10'>Půjdou za Hospodinem řvoucím jako lev. Až zazní jeho řev, jeho děti rozechvěle přispěchají od moře.</verse>
        <verse osisID='Hos.11.11'>Přispěchají z Egypta jako rozechvělí ptáčci, z asyrské země jako holoubci a já je k nim domů navrátím, praví Hospodin.</verse>
      </chapter>
      <chapter osisID='Hos.12'>
        <verse osisID='Hos.12.1'>Efraim mě zahrnuje lží a dům Izraele lstí. Juda se Bohu stále zpěčuje - Svatému, který věrný je.</verse>
        <verse osisID='Hos.12.2'>Větrem se krmí Efraim, honí se za větrem východním, celý den rozmnožuje lež a násilí. S Asýrií smlouvu sjednává, a přitom nosí olej do Egypta.</verse>
        <verse osisID='Hos.12.3'>Hospodin má žalobu proti Judovi; Jákoba potrestá za jeho jednání, za jeho skutky mu odplatí!</verse>
        <verse osisID='Hos.12.4'>Už v lůně chytal svého bratra za paty, jako muž potom s Bohem zápasil.</verse>
        <verse osisID='Hos.12.5'>Zápasil s andělem a zvítězil; s pláčem u něj tehdy o milost žadonil. Našel jej v Bet-elu a tam s ním promluvil -</verse>
        <verse osisID='Hos.12.6'>Hospodin je Bůh zástupů, má jméno Hospodin!</verse>
        <verse osisID='Hos.12.7'>Navrať se proto ke svému Bohu, pečuj o právo a o lásku a svému Bohu stále důvěřuj.</verse>
        <verse osisID='Hos.12.8'>Kramář má v ruce falešná závaží, miluje podvody.</verse>
        <verse osisID='Hos.12.9'>Efraim říká: "Ach, jak jsem bohatý! Pomohl jsem si ke jmění. Mám tolik vyděláno, že jsem bez viny, nenajdou na mně žádný hřích!"</verse>
        <verse osisID='Hos.12.10'>Já jsem Hospodin, tvůj Bůh, už od vyjití z Egypta; pošlu tě bydlet zpátky do stanů jako za dnů, kdy svátek slavíváš!</verse>
        <verse osisID='Hos.12.11'>Já mluvím skrze proroky, já sám jim dávám mnohá vidění a skrze tyto proroky vás varuji.</verse>
        <verse osisID='Hos.12.12'>Gileád je však samý zlořád, proto je čeká zmar. Že v Gilgalu obětují býky? Z jejich oltářů budou kupy kamení u polích zoraných!</verse>
        <verse osisID='Hos.12.13'>Jákob utekl na pláně Aramu, Izrael tam sloužil za ženu, za ženu dělal pastuchu.</verse>
        <verse osisID='Hos.12.14'>Skrze proroka Hospodin vyvedl Izrael z Egypta a skrze proroka o něj pečoval. Efraim však svého Pána hořce popudil, a tak na něj uvalí jeho zločiny, jeho urážky mu odplatí!</verse>
      </chapter>
      <chapter osisID='Hos.13'>
        <verse osisID='Hos.13.1'>Efraimova slova bázeň budila, v Izraeli býval vznešený, provinil se ale ctěním Baala, a tak se zahubil.</verse>
        <verse osisID='Hos.13.2'>A nyní hřeší dál a dál; odlévají si sochy ze stříbra, modly, které si sami vymysleli - všechny je řemeslník vyrobil! Říkají, že se jim prý obětovat má... Lidé líbají telata!</verse>
        <verse osisID='Hos.13.3'>A proto budou jako ranní mlha, jak rosa, jež zrána vyprchá, jak z mlatu vichrem unášená pleva, jako dým z komína.</verse>
        <verse osisID='Hos.13.4'>Já jsem Hospodin, tvůj Bůh, už od vyjití z Egypta; Boha kromě mne nikdy nepoznáš, není jiný Spasitel než já!</verse>
        <verse osisID='Hos.13.5'>Na poušti jsem tě opatroval, v zemi, jež byla suchopár.</verse>
        <verse osisID='Hos.13.6'>Nakrmili se dosyta, nasytili se a jejich srdce zpyšněla; zapomněli na mě dočista.</verse>
        <verse osisID='Hos.13.7'>Proto jim budu lvem, jako leopard budu číhat na cestě;</verse>
        <verse osisID='Hos.13.8'>napadnu je jak zuřivá medvědice, vyrvu jim z hrudi srdce, sežeru je tam jako lvice, roztrhám je jak divá zvěř!</verse>
        <verse osisID='Hos.13.9'>Izraeli, zničil ses! Kdo ti pomůže?</verse>
        <verse osisID='Hos.13.10'>Kde je tvůj král, tvůj zachránce? Kde je ve všech tvých městech? Kde jsou tví vládci, o nichž jsi pověděl: "Dej mi krále a velmože!"</verse>
        <verse osisID='Hos.13.11'>Rozhněván jsem ti krále dal a rozzuřen ho odnímám!</verse>
        <verse osisID='Hos.13.12'>Efraimův trest je zpečetěn, jeho hřích dobře uložen.</verse>
        <verse osisID='Hos.13.13'>Porodní křeče sevřou jej, on je však dítě nemoudré - jakmile přijde jeho čas, opustit lůno se nechystá.</verse>
        <verse osisID='Hos.13.14'>Vyplatím je z moci záhrobí, vykoupím je ze smrti. Kde jsou teď, smrti, ty tvé hrozby? Kde je tvá zhouba, záhrobí? Soucit bude mým očím skryt,</verse>
        <verse osisID='Hos.13.15'>i když je Efraim nejplodnější mezi bratřími. Východní vítr přichází, vítr Hospodinův se zvedá nad pouští, aby vysušil jeho potoky, jeho prameny aby vyprahly; vyplení jeho poklady, o vše cenné ho připraví.</verse>
      </chapter>
      <chapter osisID='Hos.14'>
        <verse osisID='Hos.14.1'>Samaří bude ztrestáno, že se proti svému Bohu vzbouřilo. Pod mečem klesnou, jejich maličké utlučou, jejich těhotné rozpářou! Uzdravím jejich odvrácení</verse>
        <verse osisID='Hos.14.2'>Vrať se, Izraeli, k Hospodinu, svému Bohu, neboť jsi padl pro svůj hřích.</verse>
        <verse osisID='Hos.14.3'>Vraťte se k Hospodinu a vezměte s sebou slova modlitby: "Odpusť nám všechnu naši vinu a laskavě nás přijmi, ať ti přineseme jako býčky ovoce svých rtů.</verse>
        <verse osisID='Hos.14.4'>Asýrie nás nezachrání, neujedeme na koních. Nebudeme už nazývat bohy své vlastní výtvory; u tebe přece smilování najdou i sirotci!"</verse>
        <verse osisID='Hos.14.5'>Uzdravím jejich odvrácení, milerád je budu milovat; můj hněv se od nich odvrátí.</verse>
        <verse osisID='Hos.14.6'>Stanu se Izraeli rosou a rozkvete jako lilie. Zapustí kořeny jako cedr v Libanonu,</verse>
        <verse osisID='Hos.14.7'>jeho koruna se rozroste. Bude nádherný jako oliva, jeho vůně bude cedrová.</verse>
        <verse osisID='Hos.14.8'>V jeho stínu se lidé znovu zabydlí a vyraší jako obilí. Jak vinná réva rozkvetou a získají si slávu, jako má víno z Libanonu.</verse>
        <verse osisID='Hos.14.9'>Co je mi, Efraime, do model? Já tě vyslýchám, pečuji o tebe. Jsem stále zeleným cypřišem, tvá plodnost je ode mne. Kdo je moudrý, ať tomu porozumí, kdo je rozumný, ať pochopí, že jsou poctivé Hospodinovy cesty a spravedliví po nich kráčejí; vzbouřenci však na nich klesají.</verse>
      </chapter>
    </div></osisText>
</osis>
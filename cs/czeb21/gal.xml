<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Gal'>
      <chapter osisID='Gal.1'>
        <verse osisID='Gal.1.1'>Pavel, apoštol (poslaný ne od lidí ani skrze člověka, ale skrze Ježíše Krista a Boha Otce, který ho vzkřísil z mrtvých),</verse>
        <verse osisID='Gal.1.2'>a všichni bratři, kteří jsou se mnou, církvím v Galacii:</verse>
        <verse osisID='Gal.1.3'>Milost vám a pokoj od Boha, našeho Otce, a od Pána Ježíše Krista,</verse>
        <verse osisID='Gal.1.4'>který dal sám sebe za naše hříchy, aby nás vysvobodil z nynějšího zlého věku podle vůle našeho Boha a Otce,</verse>
        <verse osisID='Gal.1.5'>jemuž buď sláva na věky věků. Amen.</verse>
        <verse osisID='Gal.1.6'>Žasnu, jak rychle se uchylujete od Toho, který vás povolal Kristovou milostí, k jinému evangeliu.</verse>
        <verse osisID='Gal.1.7'>Žádné jiné evangelium ale není; to se vás jen snaží zmást ti, kdo chtějí převrátit evangelium Kristovo.</verse>
        <verse osisID='Gal.1.8'>Kdyby vám kdokoli - ať už my sami nebo třeba anděl z nebe - kázal jiné evangelium než to, které jsme vám kázali, ať je proklet!</verse>
        <verse osisID='Gal.1.9'>Znovu opakuji, co jsme už řekli: Pokud vám někdo káže jiné evangelium než to, které jste přijali, ať je proklet!</verse>
        <verse osisID='Gal.1.10'>Chci si teď naklonit lidi, nebo Boha? Copak mi jde o lidskou přízeň? Kdybych se ještě snažil zalíbit lidem, nebyl bych Kristův služebník!</verse>
        <verse osisID='Gal.1.11'>Ujišťuji vás, bratři, že evangelium, které jsem kázal, není z člověka.</verse>
        <verse osisID='Gal.1.12'>Nemám je převzaté ani naučené od člověka, ale skrze zjevení Ježíše Krista.</verse>
        <verse osisID='Gal.1.13'>Jistě jste slyšeli, jak jsem si počínal ještě jako stoupenec judaismu, jak nesmiřitelně jsem pronásledoval Boží církev a snažil se ji vyhladit.</verse>
        <verse osisID='Gal.1.14'>Ve svém národě jsem v judaismu předčil většinu svých vrstevníků, patřil jsem k nejhorlivějším stoupencům otcovských tradic.</verse>
        <verse osisID='Gal.1.15'>Bůh, který mě oddělil už v matčině lůně a povolal mě svou milostí, se ale rozhodl,</verse>
        <verse osisID='Gal.1.16'>že mi zjeví svého Syna, abych ho kázal mezi pohany. Nespěchal jsem se tehdy poradit s tělem a krví,</verse>
        <verse osisID='Gal.1.17'>ani jsem nešel do Jeruzaléma za těmi, kdo se stali apoštoly dříve než já, ale odešel jsem do Arábie a později se vrátil do Damašku.</verse>
        <verse osisID='Gal.1.18'>Teprve po třech letech jsem přišel do Jeruzaléma, abych se seznámil s Petrem. Strávil jsem u něj dva týdny,</verse>
        <verse osisID='Gal.1.19'>ale s žádným jiným apoštolem jsem se nesetkal, kromě Jakuba, Pánova bratra.</verse>
        <verse osisID='Gal.1.20'>Bůh je mi svědek, že vám nepíšu žádnou lež!</verse>
        <verse osisID='Gal.1.21'>Poté jsem odešel do Sýrie a Kilikie.</verse>
        <verse osisID='Gal.1.22'>V judských církvích, které jsou v Kristu, mě osobně vůbec neznali.</verse>
        <verse osisID='Gal.1.23'>Slyšeli jen, že "náš dřívější pronásledovatel teď káže víru, kterou předtím potíral,"</verse>
        <verse osisID='Gal.1.24'>a oslavovali kvůli mně Boha.</verse>
      </chapter>
      <chapter osisID='Gal.2'>
        <verse osisID='Gal.2.1'>Po čtrnácti letech jsem se pak vrátil do Jeruzaléma s Barnabášem a vzal jsem s sebou i Tita.</verse>
        <verse osisID='Gal.2.2'>Přišel jsem tehdy na základě zjevení. Sešel jsem se soukromě s váženými vůdci a seznámil je s evangeliem, které kážu mezi pohany, aby snad můj dosavadní ani další běh nebyl zbytečný.</verse>
        <verse osisID='Gal.2.3'>Žádnou obřízku tehdy nikdo nevnucoval ani mému řeckému společníku Titovi.</verse>
        <verse osisID='Gal.2.4'>To jen ti vetřelci, ti falešní bratři se mezi nás vloudili, aby vyslídili svobodu, kterou máme v Kristu Ježíši, a aby nás zotročili.</verse>
        <verse osisID='Gal.2.5'>Ani na chvíli jsme jim neustoupili a nepoddali se, aby pro vás byla zachována pravda evangelia.</verse>
        <verse osisID='Gal.2.6'>Pokud jde o ty, kdo jsou považováni za vůdce (ať už jsou cokoli, mně na tom nezáleží, Bůh nestraní nikomu), mně osobně nic nepřidali.</verse>
        <verse osisID='Gal.2.7'>Naopak uznali, že mi bylo svěřeno evangelium pro neobřezané, tak jako Petrovi pro obřezané.</verse>
        <verse osisID='Gal.2.8'>Ten, který působil skrze Petrovo apoštolství vůči obřezaným, působil přece i skrze mne vůči pohanům.</verse>
        <verse osisID='Gal.2.9'>Jakub, Petr a Jan, považovaní za sloupy církve, tedy poznali, jakou jsem dostal milost, a podali mně i Barnabášovi pravice jako společníkům s tím, že my půjdeme k pohanům a oni k obřezaným.</verse>
        <verse osisID='Gal.2.10'>Chtěli jen, abychom pamatovali na chudé, o což jsem se opravdu pilně snažil.</verse>
        <verse osisID='Gal.2.11'>Když ale Petr přišel do Antiochie, otevřeně jsem se mu postavil. Jeho chování bylo odsouzeníhodné:</verse>
        <verse osisID='Gal.2.12'>nejdříve běžně jedl s pohany, ale když dorazili Jakubovi lidé, začal se držet zpátky a odděloval se, protože se bál obřezanců.</verse>
        <verse osisID='Gal.2.13'>Stejné divadlo začali hrát i ostatní Židé, až se tím jejich pokrytectvím nechal strhnout i Barnabáš.</verse>
        <verse osisID='Gal.2.14'>Když jsem uviděl, jak pokulhávají za pravdou evangelia, řekl jsem Petrovi přede všemi: "Ty že jsi Žid? Sám nežiješ jako Žid, ale jako pohan! Proč tedy nutíš pohany k židovství?</verse>
        <verse osisID='Gal.2.15'>I když jsme rodilí Židé, žádní hříšní pohané,</verse>
        <verse osisID='Gal.2.16'>víme, že člověka nemohou ospravedlnit skutky Zákona, ale jen víra v Ježíše Krista. Proto jsme sami uvěřili v Ježíše Krista, abychom byli ospravedlněni Kristovou vírou, a ne skutky Zákona. Skutky Zákona přece nikoho neospravedlní!"</verse>
        <verse osisID='Gal.2.17'>Když tedy hledáme ospravedlnění v Kristu, poněvadž se ukazuje, že i my jsme hříšní, znamená to, že Kristus napomáhá hříchu? V žádném případě!</verse>
        <verse osisID='Gal.2.18'>Kdybych znovu stavěl, co jsem předtím zbořil, usvědčoval bych sám sebe jako viníka.</verse>
        <verse osisID='Gal.2.19'>Díky Zákonu jsem ale pro Zákon mrtvý, abych byl živý pro Boha.</verse>
        <verse osisID='Gal.2.20'>Jsem ukřižován s Kristem. Nežiji už já - Kristus žije ve mně! Svůj život v tomto těle žiji ve víře v Božího Syna, který si mě zamiloval a vydal za mě sám sebe.</verse>
        <verse osisID='Gal.2.21'>Neodmítám tu Boží milost. Spočívá-li totiž spravedlnost v plnění Zákona, potom Kristus zemřel zbytečně.</verse>
      </chapter>
      <chapter osisID='Gal.3'>
        <verse osisID='Gal.3.1'>Blázniví Galatští! Kdo vás tak obloudil? Vás, kterým byl přímo před očima vykreslen Ježíš Kristus ukřižovaný!</verse>
        <verse osisID='Gal.3.2'>Chtěl bych se od vás dozvědět jedno: Přijali jste Ducha díky skutkům Zákona, anebo díky víře v to, co jste slyšeli?</verse>
        <verse osisID='Gal.3.3'>Přišli jste o rozum? Začali jste Duchem, a teď končíte tělem?</verse>
        <verse osisID='Gal.3.4'>Tolik jste prožili - bylo to k ničemu, úplně k ničemu?</verse>
        <verse osisID='Gal.3.5'>Uděluje vám Bůh Ducha a působí mezi vámi zázraky díky skutkům Zákona, anebo díky víře v to, co jste slyšeli?</verse>
        <verse osisID='Gal.3.6'>Abraham, jak je psáno, "uvěřil Bohu a ten mu to počítal za spravedlnost".</verse>
        <verse osisID='Gal.3.7'>Z toho vidíte, že synové Abrahamovi jsou lidé víry.</verse>
        <verse osisID='Gal.3.8'>Písmo předvídalo, že Bůh ospravedlní pohany na základě víry, a tak předpovědělo Abrahamovi: "V tobě dojdou požehnání všechny národy."</verse>
        <verse osisID='Gal.3.9'>Lidé víry tedy docházejí požehnání s věrným Abrahamem.</verse>
        <verse osisID='Gal.3.10'>Všichni, kdo spoléhají na skutky Zákona, jsou ale pod prokletím, neboť je psáno: "Proklet buď každý, kdo neplní a nedodržuje vše, co je zapsáno v knize Zákona."</verse>
        <verse osisID='Gal.3.11'>Že Zákon před Bohem nikoho neospravedlní, je zřejmé z toho, že "Spravedlivý bude žít z víry."</verse>
        <verse osisID='Gal.3.12'>V Zákoně ovšem nejde o víru, ale o skutky: "Ten, kdo je plní, z nich bude žít."</verse>
        <verse osisID='Gal.3.13'>Kristus nás vykoupil z prokletí Zákona, když se stal prokletím za nás (jak je psáno: "Proklet buď každý, kdo visí na dřevě"),</verse>
        <verse osisID='Gal.3.14'>aby tak Abrahamovo požehnání přišlo v Kristu Ježíši na pohany a abychom skrze víru přijali zaslíbení Ducha.</verse>
        <verse osisID='Gal.3.15'>Řeknu to po lidsku, bratři. Lidskou smlouvu po schválení také nikdo neruší ani k ní nic nepřidává. Totéž platí pro</verse>
        <verse osisID='Gal.3.16'>zaslíbení dané Abrahamovi a jeho semeni. Písmo tu neříká v množném čísle: "a semenům," ale v jednotném: "a tvému semeni," čímž je míněn Kristus.</verse>
        <verse osisID='Gal.3.17'>Chci tím říci toto: Zákon zavedený po 430 letech nemůže zrušit smlouvu předtím schválenou Bohem, a odvolat tak zaslíbení.</verse>
        <verse osisID='Gal.3.18'>Vyplývá-li dědictví ze Zákona, nevyplývá už ze zaslíbení. Abrahama však Bůh obdaroval skrze zaslíbení.</verse>
        <verse osisID='Gal.3.19'>K čemu tedy Zákon? Byl přidán kvůli proviněním až do příchodu toho zaslíbeného semene. Byl vyhlášen pomocí andělů skrze prostředníka;</verse>
        <verse osisID='Gal.3.20'>prostředník ovšem není pro jednoho, a Bůh je jeden.</verse>
        <verse osisID='Gal.3.21'>Je tedy Zákon proti Božím zaslíbením? V žádném případě! Kdyby tu byl Zákon, který by dokázal přinést život, potom by spravedlnost opravdu vyplývala ze Zákona.</verse>
        <verse osisID='Gal.3.22'>Písmo ale zahrnulo všechny lidi pod hřích, aby všem věřícím nabídlo zaslíbení založené na víře v Ježíše Krista.</verse>
        <verse osisID='Gal.3.23'>Než přišla víra, byli jsme střeženi pod dozorem Zákona až do doby, kdy měla být víra zjevena.</verse>
        <verse osisID='Gal.3.24'>Zákon nás jako pěstoun vychovával ke Kristu, abychom mohli být ospravedlněni vírou.</verse>
        <verse osisID='Gal.3.25'>Po příchodu víry už ale nejsme pod pěstounem.</verse>
        <verse osisID='Gal.3.26'>Všichni jste se vírou v Krista Ježíše stali Božími dětmi.</verse>
        <verse osisID='Gal.3.27'>Všichni, kdo jste pokřtěni do Krista, jste se do Krista oblékli.</verse>
        <verse osisID='Gal.3.28'>Nejde už o to, kdo je Žid nebo Řek, otrok nebo svobodný, muž nebo žena - všichni jste jedno v Kristu Ježíši.</verse>
        <verse osisID='Gal.3.29'>A když jste Kristovi, jste símě Abrahamovo a dědicové podle zaslíbení.</verse>
      </chapter>
      <chapter osisID='Gal.4'>
        <verse osisID='Gal.4.1'>Snažím se říci, že dokud je dědic nedospělý, ničím se neliší od otroka. Je sice pánem všeho,</verse>
        <verse osisID='Gal.4.2'>ale až do času určeného otcem zůstává pod poručníky a správci.</verse>
        <verse osisID='Gal.4.3'>Dokud jsme byli nedospělí, byli jsme i my takto zotročeni principy tohoto světa.</verse>
        <verse osisID='Gal.4.4'>Když se však čas naplnil, Bůh poslal svého Syna, narozeného z ženy, narozeného pod Zákonem,</verse>
        <verse osisID='Gal.4.5'>aby vykoupil ty, kdo byli pod Zákonem, abychom přijali právo synovství.</verse>
        <verse osisID='Gal.4.6'>A protože jste synové, Bůh poslal do našich srdcí Ducha svého Syna, volajícího: "Abba, Otče!"</verse>
        <verse osisID='Gal.4.7'>A tak už díky Bohu nejsi otrok, ale syn, a když syn, pak také dědic.</verse>
        <verse osisID='Gal.4.8'>Dokud jste ještě neznali Boha, otročili jste těm, kdo přirozeně nejsou žádní bohové.</verse>
        <verse osisID='Gal.4.9'>Teď jste ale Boha poznali (lépe řečeno: Bůh poznal vás). Proč se tedy znovu obracíte k těm chabým a ubohým principům a chcete jim znovu otročit?</verse>
        <verse osisID='Gal.4.10'>Dbáte na dny, měsíce, období a roky!</verse>
        <verse osisID='Gal.4.11'>Bojím se o vás, aby snad všechna moje dřina pro vás nebyla zbytečná.</verse>
        <verse osisID='Gal.4.12'>Bratři, prosím vás, buďte jako já; vždyť i já jsem jako vy. Nijak jste mi neublížili.</verse>
        <verse osisID='Gal.4.13'>Jak víte, na začátku jsem vám kázal evangelium v tělesné slabosti.</verse>
        <verse osisID='Gal.4.14'>I když můj stav byl pro vás zkouškou, nepohrdli jste mnou a neodmítli mě. Přijali jste mě jako Božího anděla, jako Krista Ježíše!</verse>
        <verse osisID='Gal.4.15'>Kam se podělo to vaše nadšení? Mohu dosvědčit, že kdyby to šlo, vyloupli byste si oči a dali mi je!</verse>
        <verse osisID='Gal.4.16'>Stal jsem se snad vaším nepřítelem, když vám říkám pravdu?</verse>
        <verse osisID='Gal.4.17'>Tamti o vás mají horlivý zájem, ale nemyslí to dobře. Chtějí vás odloučit ode mě, abyste horlili pro ně.</verse>
        <verse osisID='Gal.4.18'>Je dobré horlit v zájmu dobra, a to vždycky, nejen když jsem u vás.</verse>
        <verse osisID='Gal.4.19'>Děti moje, znovu vás v bolestech rodím, dokud ve vás nebude zformován Kristus.</verse>
        <verse osisID='Gal.4.20'>Chtěl bych teď být s vámi a změnit svůj tón, neboť jsem nad vámi bezradný.</verse>
        <verse osisID='Gal.4.21'>Takže vy chcete být pod Zákonem? Povězte mi, slyšíte vůbec, co Zákon říká?</verse>
        <verse osisID='Gal.4.22'>Je psáno, že Abraham měl dva syny, jednoho z otrokyně a druhého ze svobodné.</verse>
        <verse osisID='Gal.4.23'>Ten z otrokyně se ale narodil jen podle těla, kdežto ten ze svobodné skrze zaslíbení.</verse>
        <verse osisID='Gal.4.24'>Je to jinotaj; ty ženy jsou dvě smlouvy. Jedna je z hory Sinaj a tak jako Hagar rodí své děti do otroctví.</verse>
        <verse osisID='Gal.4.25'>Tato Hagar představuje horu Sinaj v Arábii a odpovídá nynějšímu Jeruzalému, neboť je se svými dětmi v otroctví.</verse>
        <verse osisID='Gal.4.26'>Nebeský Jeruzalém je ale svobodný a ten je naší matkou.</verse>
        <verse osisID='Gal.4.27'>Je přece psáno: "Raduj se, neplodná, ty, jež nerodíš, jásej a křič, jež nemáš bolesti! Dětí opuštěné je totiž mnoho, více než té, jež muže má."</verse>
        <verse osisID='Gal.4.28'>Vy, bratři, jste tedy jako Izák dětmi zaslíbení.</verse>
        <verse osisID='Gal.4.29'>Dnes je to stejné jako tehdy: ten narozený podle těla pronásleduje narozeného podle Ducha.</verse>
        <verse osisID='Gal.4.30'>Co ale říká Písmo? "Vyžeň otrokyni i jejího syna. Syn otrokyně nebude dědit se synem svobodné!"</verse>
        <verse osisID='Gal.4.31'>A tak, bratři, nejsme dětmi otrokyně, ale té svobodné.</verse>
      </chapter>
      <chapter osisID='Gal.5'>
        <verse osisID='Gal.5.1'>V této svobodě, do níž nás Kristus vysvobodil, pevně stůjte; nenechte se znovu zapřáhnout do otrockého jha.</verse>
        <verse osisID='Gal.5.2'>Já Pavel vám teď něco řeknu: dáte-li se obřezat, Kristus vám nebude k ničemu!</verse>
        <verse osisID='Gal.5.3'>Každému, kdo se chce dát obřezat, znovu potvrzuji, že musí dodržovat celý Zákon.</verse>
        <verse osisID='Gal.5.4'>Zbavili jste se Krista, vy všichni, kdo se ospravedlňujete Zákonem; odpadli jste od milosti!</verse>
        <verse osisID='Gal.5.5'>My ale očekáváme naději spravedlnosti skrze Ducha, na základě víry.</verse>
        <verse osisID='Gal.5.6'>V Kristu Ježíši přece nezáleží na obřízce nebo neobřízce, ale na víře, která se projevuje láskou.</verse>
        <verse osisID='Gal.5.7'>Běželi jste výborně. Kdo vás zastavil v následování pravdy?</verse>
        <verse osisID='Gal.5.8'>Ty přesvědčivé řeči nejsou od Toho, který vás povolává.</verse>
        <verse osisID='Gal.5.9'>Trocha kvasu prokvasí celé těsto!</verse>
        <verse osisID='Gal.5.10'>Jsem si o vás v Pánu jist, že se nenecháte přesvědčit; ten, kdo se vás ale snaží zmást, neujde soudu, ať je to kdokoli.</verse>
        <verse osisID='Gal.5.11'>Bratři, jestli i já dosud kážu obřízku, proč jsem tedy ještě pronásledován? Kříž by pak nebudil už žádné pohoršení.</verse>
        <verse osisID='Gal.5.12'>Ať se ti, kdo vás navádějí k obřízce, jdou rovnou vyřezat!</verse>
        <verse osisID='Gal.5.13'>Ano, bratři, byli jste povoláni ke svobodě. Tu svobodu ovšem nemějte za záminku pro svou tělesnost, ale raději si navzájem v lásce pomáhejte.</verse>
        <verse osisID='Gal.5.14'>Celý Zákon je totiž obsažen v jediné větě: "Miluj svého bližního jako sám sebe."</verse>
        <verse osisID='Gal.5.15'>Když ale jeden druhého koušete a žerete, pozor, ať se navzájem nerozsápete!</verse>
        <verse osisID='Gal.5.16'>Říkám vám: Žijte Duchem, a nepodlehnete tělesným sklonům.</verse>
        <verse osisID='Gal.5.17'>Tělesné sklony míří proti Duchu a Duch proti tělu; navzájem si odporují, abyste nemohli dělat, co chcete.</verse>
        <verse osisID='Gal.5.18'>Když jste však vedeni Duchem, nejste pod Zákonem.</verse>
        <verse osisID='Gal.5.19'>Projevy tělesnosti jsou zřejmé. Patří sem smilstvo, nečistota, nestydatost,</verse>
        <verse osisID='Gal.5.20'>modlářství, čarování, nepřátelství, svárlivost, nevraživost, zloba, soupeřivost, roztržky, sekty,</verse>
        <verse osisID='Gal.5.21'>závidění, opilství, obžerství a další podobné věci. Varuji vás; jak už jsem vám říkal, ti, kdo tohle dělají, nebudou mít podíl na Božím království.</verse>
        <verse osisID='Gal.5.22'>Ovocem Ducha je pak láska, radost, pokoj, trpělivost, laskavost, dobrota, věrnost,</verse>
        <verse osisID='Gal.5.23'>mírnost a zdrženlivost. Tomu se žádný zákon nevyrovná.</verse>
        <verse osisID='Gal.5.24'>Ti, kdo patří Kristu Ježíši, ukřižovali svou tělesnost s jejími vášněmi a sklony.</verse>
        <verse osisID='Gal.5.25'>Žijeme-li Duchem, pak se Duchem také řiďme.</verse>
        <verse osisID='Gal.5.26'>Nebuďme ješitní, nesoupeřme spolu a nezáviďme si.</verse>
      </chapter>
      <chapter osisID='Gal.6'>
        <verse osisID='Gal.6.1'>Bratři, upadne-li někdo z vás do hříchu, vy duchovní mu pomozte v nápravě. Dělejte to ovšem ve vlídném duchu a každý si dávej pozor, abys sám nepodlehl pokušení.</verse>
        <verse osisID='Gal.6.2'>Neste břemena jedni druhých - tak naplníte Kristův zákon.</verse>
        <verse osisID='Gal.6.3'>Kdo si myslí, že je něco, a přitom nic není, ten si něco nalhává.</verse>
        <verse osisID='Gal.6.4'>Každý ať posoudí své vlastní jednání; ať se pak chlubí jen sám sobě a nesrovnává se s druhými.</verse>
        <verse osisID='Gal.6.5'>Každý musí nést svůj vlastní náklad.</verse>
        <verse osisID='Gal.6.6'>Kdo je vyučován Slovu, ať se dělí o vše dobré se svým učitelem.</verse>
        <verse osisID='Gal.6.7'>Nepleťte se, Boha nikdo neošálí. Člověk sklidí to, co zasel.</verse>
        <verse osisID='Gal.6.8'>Kdo zasívá pro své tělo, sklidí z těla záhubu; kdo zasívá pro Ducha, sklidí z Ducha věčný život.</verse>
        <verse osisID='Gal.6.9'>Nepřestávejme tedy konat dobro, neboť v patřičný čas budeme sklízet bez ustání.</verse>
        <verse osisID='Gal.6.10'>Dokud je čas, prokazujme dobro všem, a zvláště členům rodiny víry.</verse>
        <verse osisID='Gal.6.11'>PODÍVEJTE SE, JAK VÁM VELKÝMI PÍSMENY PÍŠU SVOU VLASTNÍ RUKOU.</verse>
        <verse osisID='Gal.6.12'>Ti, kdo vás nutí k obřízce, se chtějí ukázat před lidmi a vyhnout se pronásledování pro Kristův kříž.</verse>
        <verse osisID='Gal.6.13'>Jsou sice obřezaní, ale oni sami Zákon nedodržují! Chtějí po vás obřízku, jen aby se mohli pochlubit vaším tělem.</verse>
        <verse osisID='Gal.6.14'>Já se však nechci chlubit vůbec ničím - kromě kříže našeho Pána Ježíše Krista, skrze nějž je mi svět ukřižován a já světu.</verse>
        <verse osisID='Gal.6.15'>To, na čem záleží, totiž není obřízka nebo neobřízka, ale nové stvoření.</verse>
        <verse osisID='Gal.6.16'>Na všechny, kdo se budou řídit tímto pravidlem, ať přijde pokoj a milosrdenství jakožto na Boží Izrael.</verse>
        <verse osisID='Gal.6.17'>Ať už mě s tím nadále nikdo neobtěžuje. Jizvy na mém těle jsou znamením, že patřím Ježíši.</verse>
        <verse osisID='Gal.6.18'>Milost našeho Pána Ježíše Krista s vaším duchem, bratři. Amen.</verse>
      </chapter>
    </div></osisText>
</osis>
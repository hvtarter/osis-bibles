<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Titus'>
      <chapter osisID='Titus.1'>
        <verse osisID='Titus.1.1'>Pavel, Boží služebník a apoštol Ježíše Krista, poslaný zvěstovat Božím vyvoleným víru, aby poznali pravdu a žili zbožně</verse>
        <verse osisID='Titus.1.2'>v naději věčného života. Bůh, který nikdy nelže, nám tento život zaslíbil před začátkem věků</verse>
        <verse osisID='Titus.1.3'>a toto své slovo zjevil v pravý čas skrze kázání, jež mi z nařízení našeho Spasitele Boha bylo svěřeno.</verse>
        <verse osisID='Titus.1.4'>Titovi, vlastnímu synu v obecné víře: Milost a pokoj od Boha Otce a od Krista Ježíše, našeho Spasitele.</verse>
        <verse osisID='Titus.1.5'>Nechal jsem tě na Krétě proto, abys dal do pořádku to, co ještě zbývá, a podle mých pokynů ustanovil po městech starší.</verse>
        <verse osisID='Titus.1.6'>Takový člověk musí být bezúhonný: věrný manžel, který má věřící děti, jimž nelze vytknout prostopášnost nebo vzpouru.</verse>
        <verse osisID='Titus.1.7'>Představený musí být jakožto Boží správce bezúhonný: nesmí být samolibý, vznětlivý, opilec, hrubián ani prospěchář,</verse>
        <verse osisID='Titus.1.8'>ale pohostinný, milovník dobra, rozvážný, spravedlivý, svatý a ukázněný.</verse>
        <verse osisID='Titus.1.9'>Musí se pevně držet spolehlivých slov Pánova učení, tak aby uměl nejen povzbuzovat zdravým učením, ale i přemáhat odpůrce.</verse>
        <verse osisID='Titus.1.10'>Je totiž spousta buřičů, žvanilů a svůdců, zvláště mezi obřezanými,</verse>
        <verse osisID='Titus.1.11'>a těm se musejí zacpat ústa. Pro mrzký zisk učí nemístným věcem a rozvracejí tak celé rodiny.</verse>
        <verse osisID='Titus.1.12'>Jeden z nich, jejich vlastní prorok, řekl: "Kréťané jsou věční lháři, zlé bestie, líné pupky!"</verse>
        <verse osisID='Titus.1.13'>Měl úplnou pravdu. Proto je přísně napomínej, ať jsou zdraví ve víře</verse>
        <verse osisID='Titus.1.14'>a nezabývají se židovskými bájemi a příkazy lidí, kteří se odvracejí od pravdy.</verse>
        <verse osisID='Titus.1.15'>Čistým je vše čisté; nečistým a nevěřícím však není čisté nic - nemají totiž čistou mysl ani svědomí.</verse>
        <verse osisID='Titus.1.16'>Prohlašují, že znají Boha, ale svými skutky to popírají. Jsou nesnesitelní, nepovolní a nepřipravení konat jakékoli dobro.</verse>
      </chapter>
      <chapter osisID='Titus.2'>
        <verse osisID='Titus.2.1'>Ty ale vyučuj, co patří ke zdravému učení.</verse>
        <verse osisID='Titus.2.2'>Starší muži ať jsou střídmí, ušlechtilí, rozvážní a zdraví ve víře, lásce a trpělivosti.</verse>
        <verse osisID='Titus.2.3'>Také starší ženy ať se chovají, jak se sluší na svaté: ať nepomlouvají a nepropadají opilství, ale jsou vzorem dobroty.</verse>
        <verse osisID='Titus.2.4'>Ať učí mladé ženy milovat své muže a děti,</verse>
        <verse osisID='Titus.2.5'>být zdrženlivé a cudné, pečovat o domácnost, být laskavé a poddané manželům, aby Boží slovo nemělo špatnou pověst.</verse>
        <verse osisID='Titus.2.6'>Podobně napomínej ke zdrženlivosti i mladíky.</verse>
        <verse osisID='Titus.2.7'>Ty sám buď vždy příkladem správného jednání. V učení měj poctivost a vážnost,</verse>
        <verse osisID='Titus.2.8'>mluv zdravé slovo, proti němuž nelze nic namítnout, aby byl každý protivník zahanben a nemohl o nás říci nic zlého.</verse>
        <verse osisID='Titus.2.9'>Služebníky uč, ať se podřizují svým pánům, ať jsou vždy příjemní, ať neodmlouvají</verse>
        <verse osisID='Titus.2.10'>a neokrádají, ale jsou věrní a naprosto spolehliví. Tak budou vždy ozdobou učení našeho Spasitele Boha.</verse>
        <verse osisID='Titus.2.11'>Boží spásná milost se totiž zjevila všem lidem.</verse>
        <verse osisID='Titus.2.12'>Učí nás, abychom se zřekli bezbožnosti a světských žádostí a žili na tomto světě rozvážně, spravedlivě a zbožně,</verse>
        <verse osisID='Titus.2.13'>v očekávání té požehnané naděje - slavného příchodu našeho velikého Boha a Spasitele Ježíše Krista.</verse>
        <verse osisID='Titus.2.14'>On dal sám sebe za nás, aby nás vykoupil z veškeré nepravosti a očistil si pro sebe zvláštní lid, horlivý konat dobro.</verse>
        <verse osisID='Titus.2.15'>Toto uč. Povzbuzuj je a napomínej s veškerým důrazem. Nikdo ať tebou nepohrdá.</verse>
      </chapter>
      <chapter osisID='Titus.3'>
        <verse osisID='Titus.3.1'>Připomínej jim, ať se poslušně podřizují vládcům a vrchnostem, ať jsou vždy připraveni konat dobro,</verse>
        <verse osisID='Titus.3.2'>ať o nikom nemluví zle, ať jsou snášenliví, laskaví a vůči všem lidem ať vždy prokazují vlídnost.</verse>
        <verse osisID='Titus.3.3'>I my jsme přece bývali nerozumní, nepovolní a oklamaní. Otročili jsme vášním a rozkoším, žili jsme v zášti a závisti, byli jsme odporní a plní vzájemné nenávisti.</verse>
        <verse osisID='Titus.3.4'>Když se však ukázala laskavost a lidumilnost našeho Spasitele Boha,</verse>
        <verse osisID='Titus.3.5'>spasil nás - ne pro naše spravedlivé skutky, ale pro své milosrdenství. Poskytl nám koupel znovuzrození a obnovení Ducha svatého,</verse>
        <verse osisID='Titus.3.6'>kterého na nás vylil v hojnosti skrze našeho Spasitele Ježíše Krista.</verse>
        <verse osisID='Titus.3.7'>Jeho milostí jsme takto ospravedlněni, abychom se stali dědici věčného života, který očekáváme.</verse>
        <verse osisID='Titus.3.8'>Toto je jistá pravda a chci, abys na ní trval: ať se ti, kdo věří v Boha, usilovně věnují správnému jednání. To je totiž dobré a užitečné pro lidi.</verse>
        <verse osisID='Titus.3.9'>Hloupým hádkám, vykládání rodokmenů, svárům a zákonickým sporům se ale vyhýbej, neboť jsou neplodné a marné.</verse>
        <verse osisID='Titus.3.10'>Rozvratníka po prvním a druhém napomenutí vyobcuj.</verse>
        <verse osisID='Titus.3.11'>Věz, že takový člověk je zkažený a hřeší, odsouzen sám sebou.</verse>
        <verse osisID='Titus.3.12'>Až k tobě pošlu Artema nebo Tychika, udělej vše, abys ke mně přišel do Nikopole, neboť jsem se rozhodl strávit tam zimu.</verse>
        <verse osisID='Titus.3.13'>Právníka Zénu a Apolla pečlivě vyprav na cestu, aby jim nic nescházelo.</verse>
        <verse osisID='Titus.3.14'>Ti, kdo patří k nám, ať se učí věnovat správnému jednání, aby uměli pomáhat v nouzi a nebyli neužiteční.</verse>
        <verse osisID='Titus.3.15'>Všichni, kdo jsou se mnou, tě pozdravují. Pozdrav ty, kteří nás milují ve víře. Milost s vámi všemi.</verse>
      </chapter>
    </div></osisText>
</osis>
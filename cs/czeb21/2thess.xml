<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Thess'>
      <chapter osisID='2Thess.1'>
        <verse osisID='2Thess.1.1'>Pavel, Silvanus a Timoteus církvi Tesalonických v Bohu, našem Otci, a v Pánu Ježíši Kristu:</verse>
        <verse osisID='2Thess.1.2'>Milost vám a pokoj od Boha, našeho Otce, a od Pána Ježíše Krista.</verse>
        <verse osisID='2Thess.1.3'>Bratři, musíme za vás stále děkovat Bohu. Je to jedině správné, neboť vaše víra úžasně roste a všichni máte stále více lásky k druhým.</verse>
        <verse osisID='2Thess.1.4'>Sami se vámi v Božích církvích chlubíme - vaší vytrvalostí a věrností ve všech pronásledováních a souženích, která snášíte.</verse>
        <verse osisID='2Thess.1.5'>To vše je důkazem, že při Božím spravedlivém soudu budete uznáni za hodné Božího království, pro něž právě trpíte.</verse>
        <verse osisID='2Thess.1.6'>Bůh je spravedlivý: těm, kdo vás trápí, bude odplaceno trápením,</verse>
        <verse osisID='2Thess.1.7'>ale vy ztrápení se spolu s námi dočkáte odpočinutí. Pán Ježíš se zjeví z nebe se svými mocnými anděly</verse>
        <verse osisID='2Thess.1.8'>v ohnivém plameni, aby potrestal ty, kdo neuznávají Boha a nepřijímají evangelium našeho Pána Ježíše.</verse>
        <verse osisID='2Thess.1.9'>Jejich trestem bude věčná záhuba v odloučení od Pána a od jeho úžasné moci.</verse>
        <verse osisID='2Thess.1.10'>V ten den Pán přijde, aby byl oslaven svými svatými a obdivován všemi věřícími - vždyť i vy jste uvěřili našemu svědectví.</verse>
        <verse osisID='2Thess.1.11'>Proto se za vás stále modlíme. Prosíme našeho Boha, aby vás uznal za hodné svého povolání a aby mocně naplnil každý váš ušlechtilý záměr i každý skutek víry.</verse>
        <verse osisID='2Thess.1.12'>Tak bude jméno našeho Pána Ježíše oslaveno ve vás a vy v něm díky milosti našeho Boha a Pána Ježíše Krista.</verse>
      </chapter>
      <chapter osisID='2Thess.2'>
        <verse osisID='2Thess.2.1'>A teď ohledně příchodu našeho Pána Ježíše Krista a našeho shromáždění k němu. Bratři, prosíme vás,</verse>
        <verse osisID='2Thess.2.2'>nenechte se tak snadno vyvádět z míry a lekat, ať už proroctvím, kázáním nebo dopisem (údajně od nás), že prý Pánův den už přišel.</verse>
        <verse osisID='2Thess.2.3'>Nenechte se od nikoho žádným způsobem oklamat. Než ten den přijde, musí nastat odvrácení od Boha. Musí se objevit ten bezbožník a zatracenec,</verse>
        <verse osisID='2Thess.2.4'>který se postaví na odpor a povýší se nade všechno, čemu se říká Bůh a co se uctívá. Usadí se dokonce v Božím chrámu a bude se vydávat za Boha!</verse>
        <verse osisID='2Thess.2.5'>Nevzpomínáte si, jak jsem vám to říkal, když jsem byl ještě u vás?</verse>
        <verse osisID='2Thess.2.6'>Víte, co mu dosud brání - smí se totiž objevit až v daný čas.</verse>
        <verse osisID='2Thess.2.7'>Tajemství této bezbožnosti už ale působí; čeká jen na to, až zmizí ta překážka.</verse>
        <verse osisID='2Thess.2.8'>Až se pak objeví ten bezbožník, Pán Ježíš ho zahubí dechem svých úst, zničí ho jasem svého příchodu.</verse>
        <verse osisID='2Thess.2.9'>Za příchodem toho bezbožníka bude stát satanovo působení, všechna jeho lživá moc, divy a zázraky.</verse>
        <verse osisID='2Thess.2.10'>Všemi těmi hanebnostmi bude klamat ty, kdo míří do záhuby, protože nechtěli milovat pravdu, která je mohla zachránit.</verse>
        <verse osisID='2Thess.2.11'>Proto je Bůh vydá napospas bludu, aby uvěřili lži.</verse>
        <verse osisID='2Thess.2.12'>Tak budou odsouzeni všichni, kdo neuvěřili pravdě, ale našli zálibu v hanebnosti.</verse>
        <verse osisID='2Thess.2.13'>Za vás, bratři milovaní Pánem, však musíme stále děkovat Bohu. Ten vás od počátku vyvolil, abyste skrze posvěcení Duchem a víru v pravdu byli spaseni.</verse>
        <verse osisID='2Thess.2.14'>Právě k tomu vás povolal naším evangeliem, abyste došli slávy našeho Pána Ježíše Krista.</verse>
        <verse osisID='2Thess.2.15'>A proto, bratři, stůjte pevně a držte se učení, které jsme vám předali, ať už ústně nebo dopisem.</verse>
        <verse osisID='2Thess.2.16'>Náš Pán Ježíš Kristus a Bůh, náš Otec, který si nás zamiloval a ze své milosti nám daroval věčné potěšení a nádhernou naději,</verse>
        <verse osisID='2Thess.2.17'>kéž potěší vaše srdce a posilní vás v každém dobrém skutku i slovu!</verse>
      </chapter>
      <chapter osisID='2Thess.3'>
        <verse osisID='2Thess.3.1'>Dále vás, bratři, prosíme, modlete se za nás. Ať se Pánovo slovo rychle šíří, ať je přijímáno s úctou tak jako u vás</verse>
        <verse osisID='2Thess.3.2'>a ať jsme vysvobozeni od podivných a zlých lidí; neboť ne všichni věří.</verse>
        <verse osisID='2Thess.3.3'>Pán je však věrný - on vás posílí a ochrání od zlého.</verse>
        <verse osisID='2Thess.3.4'>Jsme o vás v Pánu přesvědčeni, že se řídíte našimi pokyny a budete tak činit i nadále.</verse>
        <verse osisID='2Thess.3.5'>Kéž Pán vede vaše srdce k Boží lásce a ke Kristově vytrvalosti!</verse>
        <verse osisID='2Thess.3.6'>Přikazujeme vám, bratři, ve jménu našeho Pána Ježíše Krista, abyste se vyhýbali každému bratru, který žije v zahálce, a ne podle učení, které jste přijali od nás.</verse>
        <verse osisID='2Thess.3.7'>Sami víte, jak je potřeba následovat náš příklad. My jsme u vás nezaháleli</verse>
        <verse osisID='2Thess.3.8'>a nikoho jsme jen tak nevyjídali. Naopak: dnem i nocí jsme se namáhali a dřeli, abychom nikomu z vás nebyli na obtíž.</verse>
        <verse osisID='2Thess.3.9'>Ne že bychom na nic neměli právo, ale chtěli jsme vám dát příklad k následování.</verse>
        <verse osisID='2Thess.3.10'>Když jsme ještě byli u vás, dali jsme vám přece toto pravidlo: Kdo nechce pracovat, ať nejí!</verse>
        <verse osisID='2Thess.3.11'>Teď se ale doslýcháme, že někteří z vás žijí v zahálce; na práci nesáhnou, ale do všeho se pletou.</verse>
        <verse osisID='2Thess.3.12'>Takovým přikazujeme a vyzýváme je v Pánu Ježíši Kristu, aby si vydělávali na živobytí řádnou prací.</verse>
        <verse osisID='2Thess.3.13'>Vy, bratři, pak nepřestávejte konat dobro.</verse>
        <verse osisID='2Thess.3.14'>Kdyby někdo neposlechl, co vám říkáme v tomto dopise, dejte si na něj pozor a nestýkejte se s ním, ať se zastydí.</verse>
        <verse osisID='2Thess.3.15'>Nemějte ho však za nepřítele, ale napomínejte ho jako sourozence.</verse>
        <verse osisID='2Thess.3.16'>Kéž vám sám Pán pokoje vždy a ve všem daruje pokoj. Pán s vámi všemi.</verse>
        <verse osisID='2Thess.3.17'>JÁ PAVEL PŘIDÁVÁM POZDRAV SVOU VLASTNÍ RUKOU. TAKHLE SE POZNÁ KAŽDÝ MŮJ DOPIS - TAKHLE PÍŠU.</verse>
        <verse osisID='2Thess.3.18'>Milost našeho Pána Ježíše Krista s vámi všemi.</verse>
      </chapter>
    </div></osisText>
</osis>
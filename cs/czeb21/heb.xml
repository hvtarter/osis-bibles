<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Heb'>
      <chapter osisID='Heb.1'>
        <verse osisID='Heb.1.1'>Mnohokrát a mnoha způsoby mluvil kdysi Bůh k otcům skrze proroky,</verse>
        <verse osisID='Heb.1.2'>ale v těchto posledních dnech mluvil k nám skrze svého Syna, jehož ustanovil dědicem všeho a skrze něhož stvořil celý svět.</verse>
        <verse osisID='Heb.1.3'>On je jasem jeho slávy a vyjádřením jeho podstaty; svým mocným slovem nese vše, co je. On se postaral o očištění hříchů a poté usedl po pravici Velebnosti na výsostech.</verse>
        <verse osisID='Heb.1.4'>Tento Syn o tolik převyšuje anděly, oč vznešenějšího jména se mu dostalo.</verse>
        <verse osisID='Heb.1.5'>Vždyť kterému z andělů Bůh kdy řekl: "Ty jsi můj Syn, já jsem ode dneška Otcem tvým"? A znovu: "Já jemu budu otcem a on mi bude Synem."</verse>
        <verse osisID='Heb.1.6'>A znovu, když přivádí Prvorozeného na svět, říká: "Klanějte se mu všichni Boží andělé!"</verse>
        <verse osisID='Heb.1.7'>O andělech sice říká: "Ze svých poslů činí vichry, ze svých služebníků plameny,"</verse>
        <verse osisID='Heb.1.8'>ale o Synu říká: "Tvůj trůn, Bože, trvá na věčné věky, žezlo spravedlnosti je žezlo vlády tvé.</verse>
        <verse osisID='Heb.1.9'>Miluješ spravedlnost a zlo nenávidíš; to proto tě Bůh, tvůj Bůh, pomazal olejem radosti nad společníky tvé."</verse>
        <verse osisID='Heb.1.10'>A dále: "Na počátku jsi, Pane, zemi založil, dílem tvých rukou jsou nebesa.</verse>
        <verse osisID='Heb.1.11'>Ona pominou, ty budeš vždy, všechna se jako šaty obnosí.</verse>
        <verse osisID='Heb.1.12'>Svineš je jako plášť a jako roucho budou změněna, ty však jsi tentýž - tvá léta neskončí!"</verse>
        <verse osisID='Heb.1.13'>A kterému z andělů kdy řekl: "Seď po mé pravici, než ti tvé nepřátele k nohám položím"?</verse>
        <verse osisID='Heb.1.14'>Andělé jsou ovšem pouzí služebníci, duchové posílaní sloužit těm, jimž se má dostat spásy.</verse>
      </chapter>
      <chapter osisID='Heb.2'>
        <verse osisID='Heb.2.1'>Proto se musíme tím pečlivěji držet toho, co jsme slyšeli, a nenechat se proudem unášet pryč.</verse>
        <verse osisID='Heb.2.2'>Jestliže už slovo, které zvěstovali andělé, bylo závazné, takže každý přestupek a každou neposlušnost stihl spravedlivý trest,</verse>
        <verse osisID='Heb.2.3'>jak bychom tedy unikli my, kdybychom opomíjeli takovéto spasení? Na počátku je zvěstoval sám Pán a nám je potvrdili ti, kteří jej slýchali,</verse>
        <verse osisID='Heb.2.4'>což Bůh podle své vůle zároveň dosvědčoval znameními a divy, různými zázraky a udílením Ducha svatého.</verse>
        <verse osisID='Heb.2.5'>Ten budoucí svět, o němž mluvíme, Bůh nesvěřil andělům.</verse>
        <verse osisID='Heb.2.6'>Písmo na jednom místě prohlašuje: "Co je člověk, že na něj pamatuješ, co je lidský tvor, že tě zajímá?</verse>
        <verse osisID='Heb.2.7'>O málo nižším než anděly jsi jej stvořil, slávou a ctí jsi korunoval jej,</verse>
        <verse osisID='Heb.2.8'>k jeho nohám jsi složil vše." Když tedy vše položil do jeho moci, nezbylo nic, co by mu nepoddal. Teď ovšem ještě nevidíme, že by vše bylo v jeho moci.</verse>
        <verse osisID='Heb.2.9'>Vidíme ale Ježíše - který se stal o málo nižším než andělé - jak je nyní pro utrpení smrti korunován slávou a ctí, neboť z Boží milosti zakusil smrt za nás za všechny.</verse>
        <verse osisID='Heb.2.10'>Ten, pro něhož a skrze něhož je všechno, se totiž rozhodl přivést mnoho synů do slávy, a tak považoval za vhodné přivést původce jejich spasení k cíli skrze utrpení.</verse>
        <verse osisID='Heb.2.11'>Ten, který posvěcuje, i ti, kteří jsou posvěcováni, jsou totiž všichni z jednoho Otce. Proto se nestydí nazývat je svými sourozenci,</verse>
        <verse osisID='Heb.2.12'>když říká: "Svým bratrům budu zvěstovat tvé jméno, uprostřed shromáždění tě budu velebit."</verse>
        <verse osisID='Heb.2.13'>Jinde říká: "Já na něj budu spoléhat," a pokračuje: "Hle, já a děti, které mi dal Bůh."</verse>
        <verse osisID='Heb.2.14'>A protože děti jsou si příbuzné tělem a krví, právě tak se i on stal člověkem, aby svou smrtí zlomil moc toho, který měl moc smrti (to jest ďábla),</verse>
        <verse osisID='Heb.2.15'>a osvobodil ty, které strach ze smrti po celý život držel v otroctví.</verse>
        <verse osisID='Heb.2.16'>Neujímá se přece andělů, ale Abrahamova semene se ujímá.</verse>
        <verse osisID='Heb.2.17'>Proto se musel ve všem připodobnit svým sourozencům, aby se před Bohem stal jejich milosrdným a věrným veleknězem a mohl vykonat oběť smíření za hříchy lidu.</verse>
        <verse osisID='Heb.2.18'>Protože sám trpěl ve svých zkouškách, může teď pomoci těm, kdo procházejí zkouškami.</verse>
      </chapter>
      <chapter osisID='Heb.3'>
        <verse osisID='Heb.3.1'>A proto, moji svatí bratři, společníci v nebeském povolání, hleďte na apoštola a velekněze našeho vyznání, Ježíše,</verse>
        <verse osisID='Heb.3.2'>který byl věrný Tomu, jenž ho ustanovil, tak jako Mojžíš byl věrný v celém Božím domě.</verse>
        <verse osisID='Heb.3.3'>On si ovšem zaslouží větší slávu než Mojžíš, tak jako má větší čest stavitel než sám dům.</verse>
        <verse osisID='Heb.3.4'>Každý dům přece někdo postavil a stavitelem všeho je Bůh.</verse>
        <verse osisID='Heb.3.5'>Ano, Mojžíš byl jako služebník věrný v celém Božím domě, aby dosvědčil to, co mělo být řečeno později,</verse>
        <verse osisID='Heb.3.6'>ale Kristus byl jakožto Syn věrný nad svým domem. A jeho dům jsme my, pokud si udržíme tu smělou důvěru a hrdou naději.</verse>
        <verse osisID='Heb.3.7'>Proto, jak říká Duch svatý: "Dnes, když ho uslyšíte mluvit,</verse>
        <verse osisID='Heb.3.8'>nebuďte zatvrzelí jako tehdy při vzpouře, v den pokušení na poušti.</verse>
        <verse osisID='Heb.3.9'>Vaši otcové mě dráždili a pokoušeli - co umím, viděli po čtyřicet let!</verse>
        <verse osisID='Heb.3.10'>Roztrpčen tím pokolením jsem tehdy řekl: Srdce těch lidí jen stále bloudí, mé cesty vůbec neznají.</verse>
        <verse osisID='Heb.3.11'>Rozhněván jsem tenkrát odpřisáhl: Do mého odpočinku nikdy nevkročí!"</verse>
        <verse osisID='Heb.3.12'>Dávejte pozor, bratři, aby někdo z vás neměl zlé a nevěrné srdce, které by se odvracelo od živého Boha.</verse>
        <verse osisID='Heb.3.13'>Raději se navzájem denně povzbuzujte, dokud ještě platí ono "Dnes", aby se někdo z vás nedal oklamat hříchem a zatvrdit.</verse>
        <verse osisID='Heb.3.14'>Jsme přece Kristovými společníky - pokud si tu počáteční jistotu neochvějně udržíme až do konce.</verse>
        <verse osisID='Heb.3.15'>Jak říká: "Dnes, když ho uslyšíte mluvit, nebuďte zatvrzelí jako tehdy při vzpouře."</verse>
        <verse osisID='Heb.3.16'>Kdo se však vzbouřil, i když ho slyšel mluvit - nebyli to snad všichni, kdo s Mojžíšem vyšli z Egypta?</verse>
        <verse osisID='Heb.3.17'>Kdo jej roztrpčoval po celých čtyřicet let? Kdo jiný než ti hříšníci, jejichž těla padla na poušti?</verse>
        <verse osisID='Heb.3.18'>A komu odpřisáhl, že nevkročí do jeho odpočinku? Přece těm, kdo odmítali poslechnout!</verse>
        <verse osisID='Heb.3.19'>Vidíme tedy, že nemohli vejít kvůli nevěře.</verse>
      </chapter>
      <chapter osisID='Heb.4'>
        <verse osisID='Heb.4.1'>Zaslíbení o vstupu do jeho odpočinku stále platí, a tak si dejme pozor, aby se neukázalo, že je někdo z vás minul.</verse>
        <verse osisID='Heb.4.2'>I nám přece byla zvěstována dobrá zpráva, stejně jako jim. Slyšené slovo jim ale nepomohlo, neboť se u posluchačů nesetkalo s vírou.</verse>
        <verse osisID='Heb.4.3'>Do odpočinku tedy vcházíme jen my, kteří jsme uvěřili. On přece řekl: "Rozhněván jsem tenkrát odpřisáhl: Do mého odpočinku nikdy nevkročí!" Jeho dílo je ovšem hotové už od stvoření světa.</verse>
        <verse osisID='Heb.4.4'>Písmo přece na jednom místě mluví o sedmém dni takto: "Sedmého dne Bůh odpočinul ode všech svých skutků,"</verse>
        <verse osisID='Heb.4.5'>a jinde zase: "Do mého odpočinku nikdy nevkročí!"</verse>
        <verse osisID='Heb.4.6'>Možnost vejít do odpočinutí tedy stále trvá, ale ti, jimž byla tehdy zvěstována dobrá zpráva, do něj kvůli své neposlušnosti nevešli.</verse>
        <verse osisID='Heb.4.7'>Proto Bůh znovu označuje nějaký den jako "Dnes", když o mnoho později říká Davidovými ústy (jak už bylo řečeno): "Dnes, když ho uslyšíte mluvit, nebuďte zatvrzelí."</verse>
        <verse osisID='Heb.4.8'>Kdyby je totiž Jozue uvedl do odpočinku, Bůh by pak už nemluvil o jiném dni.</verse>
        <verse osisID='Heb.4.9'>Proto tedy Božímu lidu nadále zůstává svátek.</verse>
        <verse osisID='Heb.4.10'>Vždyť ten, kdo vstoupil do jeho odpočinku, odpočinul od svých skutků, tak jako Bůh odpočinul od svých.</verse>
        <verse osisID='Heb.4.11'>Usilujme tedy vejít do toho odpočinku, aby snad někdo po jejich příkladu nepadl kvůli neposlušnosti.</verse>
        <verse osisID='Heb.4.12'>Boží slovo je živé, mocné a ostřejší než každý dvojsečný meč. Proniká až k rozhraní duše a ducha, až do morku a kloubů, až do srdce, kde zkoumá jeho myšlenky a úmysly.</verse>
        <verse osisID='Heb.4.13'>Nic v celém stvoření před ním není skryté; všechno je nahé a obnažené před očima Toho, jemuž musíme složit účet.</verse>
        <verse osisID='Heb.4.14'>Když máme tak úžasného velekněze - Božího Syna Ježíše, který vešel až do nebe - držme se pevně svého vyznání.</verse>
        <verse osisID='Heb.4.15'>Nemáme ovšem velekněze neschopného cítit s našimi slabostmi, ale takového, který byl v každém ohledu zkoušen jako my, avšak zůstal bez hříchu.</verse>
        <verse osisID='Heb.4.16'>Proto přistupme k trůnu milosti se smělou důvěrou, abychom došli milosrdenství a našli milost, když potřebujeme pomoci.</verse>
      </chapter>
      <chapter osisID='Heb.5'>
        <verse osisID='Heb.5.1'>Každý velekněz bývá vybírán z lidí, aby jako jejich zástupce přinášel Bohu dary a oběti za jejich hříchy.</verse>
        <verse osisID='Heb.5.2'>Dovede být shovívavý k nevědomým a zbloudilým - vždyť i on sám podléhá slabosti,</verse>
        <verse osisID='Heb.5.3'>a proto musí obětovat nejen za hříchy lidu, ale i za vlastní.</verse>
        <verse osisID='Heb.5.4'>Tuto čest si nikdo nemůže přivlastnit, ale musí ho povolat Bůh tak jako Árona.</verse>
        <verse osisID='Heb.5.5'>Právě tak si ani Kristus nepřivlastnil slávu velekněze, ale dal mu ji Ten, který mu řekl: "Ty jsi můj Syn, já jsem ode dneška Otcem tvým."</verse>
        <verse osisID='Heb.5.6'>A jak říká zase jinde: "Jsi knězem navěky podle řádu Melchisedechova."</verse>
        <verse osisID='Heb.5.7'>On za svého pozemského života přinášel s hlasitým křikem a slzami modlitby a prosby Tomu, který ho mohl uchránit před smrtí, a ve své úzkosti byl vyslyšen.</verse>
        <verse osisID='Heb.5.8'>Ačkoli byl Boží Syn, naučil se z toho, co vytrpěl, poslušnosti.</verse>
        <verse osisID='Heb.5.9'>Jakmile dosáhl cíle, stal se pro všechny, kdo jej poslouchají, původcem věčného spasení,</verse>
        <verse osisID='Heb.5.10'>když ho Bůh jmenoval veleknězem podle Melchisedechova řádu.</verse>
        <verse osisID='Heb.5.11'>Měli bychom o něm ještě mnoho co říci, ale je to těžké vysvětlovat, protože jste líní naslouchat.</verse>
        <verse osisID='Heb.5.12'>Po takové době už byste sami měli být učiteli, ale potřebujete, aby vám někdo znovu vysvětloval základní pravdy Božího slova. Jsou z vás kojenci - potřebujete mléko, a ne hutný pokrm.</verse>
        <verse osisID='Heb.5.13'>Kdokoli se živí mlékem, protože nepřivykl slovu spravedlnosti, je ještě nemluvně.</verse>
        <verse osisID='Heb.5.14'>Hutný pokrm je ale pro dospělé, to jest pro ty, kdo mají smysly zkušeností vycvičené k rozeznání dobrého a zlého.</verse>
      </chapter>
      <chapter osisID='Heb.6'>
        <verse osisID='Heb.6.1'>Nechme už tedy úvodních řečí o Kristu a směřujme k dospělosti. Nepokládejme znovu základy - ať už je to pokání z mrtvých skutků, víra v Boha,</verse>
        <verse osisID='Heb.6.2'>učení o křtech, vkládání rukou, vzkříšení z mrtvých a o věčném soudu.</verse>
        <verse osisID='Heb.6.3'>Dá-li Bůh, vydáme se dál.</verse>
        <verse osisID='Heb.6.4'>Pro ty, kdo byli už jednou osvíceni, kdo okusili ten nebeský dar, získali podíl na Duchu svatém,</verse>
        <verse osisID='Heb.6.5'>okusili dobrotu Božího slova i moc budoucího věku,</verse>
        <verse osisID='Heb.6.6'>a přesto odpadli, pro ty je nemožné znovu se vrátit k pokání. Znovu by tak pro sebe křižovali Božího Syna, znovu by ho vydávali potupě!</verse>
        <verse osisID='Heb.6.7'>Když země vsákne vydatné deště a vydá zemědělcům dobrou úrodu, je na ní Boží požehnání.</verse>
        <verse osisID='Heb.6.8'>Pokud však plodí jen bodláčí a trní, je bezcenná a blízká prokletí - nakonec ji čeká spálení.</verse>
        <verse osisID='Heb.6.9'>Milovaní, přestože takto mluvíme, jsme si o vás jisti něčím lepším - tím, co se týká spasení.</verse>
        <verse osisID='Heb.6.10'>Bůh není nespravedlivý, aby zapomněl na vaši námahu a na lásku, kterou jste prokazovali jeho jménu, když jste sloužili a dosud sloužíte svatým.</verse>
        <verse osisID='Heb.6.11'>Toužíme však, aby každý z vás tuto horlivost projevoval až do konce, kdy se splní naše naděje.</verse>
        <verse osisID='Heb.6.12'>Proto nebuďte líní, ale řiďte se příkladem těch, kdo skrze víru a trpělivost dosáhli zaslíbení.</verse>
        <verse osisID='Heb.6.13'>Když totiž Bůh dával zaslíbení Abrahamovi, neměl, při kom větším by přísahal, a tak přísahal sám při sobě:</verse>
        <verse osisID='Heb.6.14'>"Jistě ti nesmírně požehnám a nesmírně tě rozmnožím."</verse>
        <verse osisID='Heb.6.15'>Abraham pak díky trpělivosti dosáhl zaslíbení.</verse>
        <verse osisID='Heb.6.16'>Lidé vždy přísahají při někom vyšším a přísaha je pro ně potvrzením, o němž nemůže být spor.</verse>
        <verse osisID='Heb.6.17'>Bůh ovšem chtěl dědicům zaslíbení přesvědčivě ukázat nezvratnost svého rozhodnutí, a tak svůj slib stvrdil přísahou.</verse>
        <verse osisID='Heb.6.18'>A protože je nemožné, aby Bůh lhal, stávají se tyto dvě nezvratné věci mocným povzbuzením pro nás, kdo jsme našli útočiště v nabídnuté naději.</verse>
        <verse osisID='Heb.6.19'>Tuto naději máme jako kotvu duše, bezpečnou, pevnou a sahající až dovnitř za oponu,</verse>
        <verse osisID='Heb.6.20'>kam za nás vstoupil náš předchůdce Ježíš, který se na věky stal veleknězem podle Melchisedechova řádu.</verse>
      </chapter>
      <chapter osisID='Heb.7'>
        <verse osisID='Heb.7.1'>Tento Melchisedech, král Sálemu a kněz Nejvyššího Boha, vyšel vstříc Abrahamovi, který se vracel od vítězství nad králi; dal mu požehnání</verse>
        <verse osisID='Heb.7.2'>a Abraham mu ze všeho oddělil desátek. Jeho jméno se v první řadě vykládá jako "Král spravedlnosti", dále je to také král Sálemu, což znamená "král pokoje".</verse>
        <verse osisID='Heb.7.3'>Bez otce a matky, bez rodokmenu, bez narození a úmrtí, podoben Božímu Synu zůstává knězem navždycky.</verse>
        <verse osisID='Heb.7.4'>Považte, jak vznešený musel být, když mu sám otec Abraham dal desátek z kořisti!</verse>
        <verse osisID='Heb.7.5'>Synové Leviho, kteří zastávají kněžský úřad, mají podle Zákona oprávnění přijímat desátky od lidu, to jest od svých bratrů, kteří tak jako oni vzešli z Abrahamových beder.</verse>
        <verse osisID='Heb.7.6'>Melchisedech, který ani nepochází z jejich rodokmenu, však přijal desátek od samotného Abrahama a dal požehnání tomu, který měl zaslíbení od Boha!</verse>
        <verse osisID='Heb.7.7'>Je nesporné, že požehnání přijímá menší od většího.</verse>
        <verse osisID='Heb.7.8'>Zde tedy přijímají desátky smrtelní lidé, ale tam někdo, o kom se tvrdí, že žije.</verse>
        <verse osisID='Heb.7.9'>Dalo by se dokonce říci, že skrze Abrahama dal desátek i Levi, který desátky přijímá,</verse>
        <verse osisID='Heb.7.10'>neboť byl ještě v otcových bedrech, když mu Melchisedech vyšel vstříc.</verse>
        <verse osisID='Heb.7.11'>Kdyby levitské kněžství vedlo k dokonalosti (kvůli níž byl lidu dán Zákon), proč by ještě bylo potřeba, aby povstal jiný kněz podle Melchisedechova řádu, a nebyl jmenován podle Áronova řádu?</verse>
        <verse osisID='Heb.7.12'>Se změnou kněžství ovšem nutně nastává i změna Zákona.</verse>
        <verse osisID='Heb.7.13'>Ten, o kom se tu mluví, přece patří k jinému pokolení, z něhož nikdy nikdo u oltáře nesloužil.</verse>
        <verse osisID='Heb.7.14'>Jak známo, náš Pán pochází z Judy, a ohledně toho pokolení se Mojžíš o kněžích vůbec nezmínil.</verse>
        <verse osisID='Heb.7.15'>Je tedy nade vši pochybnost zřejmé, že nastupuje jiný kněz, podobný Melchisedechovi,</verse>
        <verse osisID='Heb.7.16'>ne podle tělesných pravidel Zákona, ale podle moci nesmrtelného života.</verse>
        <verse osisID='Heb.7.17'>Jak dosvědčuje Písmo: "Jsi knězem navěky podle řádu Melchisedechova."</verse>
        <verse osisID='Heb.7.18'>Tím se ruší to staré přikázání jako nedostatečné a neúčinné</verse>
        <verse osisID='Heb.7.19'>(Zákon přece nikoho k dokonalosti nepřivedl) a zároveň se zavádí něco lepšího: naděje, která nás přibližuje k Bohu.</verse>
        <verse osisID='Heb.7.20'>A navíc, nestalo se to bez přísahy. Oni se totiž stávali kněžími bez přísahy,</verse>
        <verse osisID='Heb.7.21'>on však skrze přísahu. Bylo mu přece řečeno: "Hospodin přísahal a nebude litovat: Jsi knězem navěky."</verse>
        <verse osisID='Heb.7.22'>A tak se Ježíš stal ručitelem mnohem lepší smlouvy.</verse>
        <verse osisID='Heb.7.23'>A dále: levitských kněží muselo být mnoho, protože jim smrt bránila zůstat v úřadu,</verse>
        <verse osisID='Heb.7.24'>ale jeho kněžství je trvalé, protože žije navěky.</verse>
        <verse osisID='Heb.7.25'>Proto také může dokonale spasit ty, kdo skrze něj přistupují k Bohu, neboť je stále živ, aby se za ně přimlouval.</verse>
        <verse osisID='Heb.7.26'>Přesně takového velekněze jsme potřebovali! Je svatý, nevinný, neposkvrněný, oddělený od hříšníků a vyvýšený nad sama nebesa.</verse>
        <verse osisID='Heb.7.27'>Nemusí jako tamti velekněží denně obětovat nejprve za své vlastní hříchy a potom za hříchy lidu, neboť to udělal jednou provždy, když obětoval sám sebe.</verse>
        <verse osisID='Heb.7.28'>Zákon ustanovuje za velekněze lidi, kteří mají své slabosti, ale slovo přísahy, jež přišla po Zákonu, ustanovuje Syna, který je dokonalý na věky.</verse>
      </chapter>
      <chapter osisID='Heb.8'>
        <verse osisID='Heb.8.1'>To hlavní, o čem tu mluvíme, je ovšem to, že máme takového velekněze, který usedl po pravici trůnu Velebnosti v nebesích.</verse>
        <verse osisID='Heb.8.2'>On je služebníkem té pravé svatyně - stánku, který nepostavil člověk, ale Hospodin.</verse>
        <verse osisID='Heb.8.3'>Každý velekněz je pověřen přinášet dary a oběti. Bylo tedy potřeba, aby i on měl co obětovat.</verse>
        <verse osisID='Heb.8.4'>Zde na zemi by však ani nemohl být knězem, neboť zdejší kněží obětují dary podle Zákona,</verse>
        <verse osisID='Heb.8.5'>čímž slouží obrazu a stínu toho, co je v nebi. Tak to přece bylo sděleno Mojžíšovi, když měl dokončit stánek: "Hleď, abys vše udělal podle vzoru, který jsi viděl na této hoře."</verse>
        <verse osisID='Heb.8.6'>Ježíši však byla svěřena mnohem vznešenější služba, neboť se stal prostředníkem lepší smlouvy, založené na lepších zaslíbeních.</verse>
        <verse osisID='Heb.8.7'>Kdyby té první smlouvě nebylo co vytknout, nebylo by ji potřeba nahrazovat jinou.</verse>
        <verse osisID='Heb.8.8'>Bůh ale svůj lid kárá, když říká: "Hle, přicházejí dny, praví Hospodin, kdy uzavřu novou smlouvu s domem Izraele a s domem Judy.</verse>
        <verse osisID='Heb.8.9'>Ne ovšem takovou smlouvu, jakou jsem uzavřel s jejich otci v den, kdy jsem je vzal za ruku a vyvedl je z Egypta. Vždyť oni tuto mou smlouvu nedodrželi, a já jsem se od nich odvrátil, praví Hospodin.</verse>
        <verse osisID='Heb.8.10'>Nuže, toto je smlouva, kterou po těch dnech uzavřu s domem Izraele, praví Hospodin: Své zákony vložím do jejich mysli a napíšu jim je na srdce. Pak budu jejich Bohem a oni mým lidem.</verse>
        <verse osisID='Heb.8.11'>Jeden už nebude druhého poučovat, každý už nebude bratra nabádat: ‚Poznej Hospodina!' Všichni, od nejmenšího až po největšího z nich, mne totiž budou znát.</verse>
        <verse osisID='Heb.8.12'>Tehdy se slituji nad jejich vinami a na jejich hříchy nevzpomenu nikdy víc."</verse>
        <verse osisID='Heb.8.13'>Když tedy Bůh mluví o "nové smlouvě", prohlašuje tu první za starou; a to, co stárne a chátrá, nutně zaniká.</verse>
      </chapter>
      <chapter osisID='Heb.9'>
        <verse osisID='Heb.9.1'>Ta první smlouva měla svá pravidla bohoslužby a také svatyni, ovšem pozemskou.</verse>
        <verse osisID='Heb.9.2'>Byl vztyčen stánek, v jehož první části, zvané svatyně, byl svícen, stůl a chleby předložení.</verse>
        <verse osisID='Heb.9.3'>Za oponou pak byla druhá část, zvaná nejsvětější svatyně.</verse>
        <verse osisID='Heb.9.4'>K ní patřil zlatý kadidlový oltář a truhla smlouvy, ze všech stran obložená zlatem, v níž byl zlatý džbán s manou, Áronova hůl, která rozkvetla, a desky smlouvy.</verse>
        <verse osisID='Heb.9.5'>Nad truhlou byli cherubové Boží slávy, kteří zastiňovali slitovnici. O tom všem ale teď není třeba mluvit dopodrobna.</verse>
        <verse osisID='Heb.9.6'>Od doby, kdy byl stánek vztyčen, vcházejí kněží neustále do jeho první části, kde konají bohoslužbu.</verse>
        <verse osisID='Heb.9.7'>Do té druhé však jen jednou za rok vchází samotný velekněz, a to ne bez krve, kterou obětuje za sebe i za hříchy lidu, spáchané v nevědomosti.</verse>
        <verse osisID='Heb.9.8'>Tím Duch svatý ukazuje na to, že dokud stál ten první stánek, nebyla ještě zjevena cesta do pravé svatyně.</verse>
        <verse osisID='Heb.9.9'>V rámci toho dočasného podobenství se obětují dary a oběti, které však nikdy nemohou dokonale očistit svědomí toho, kdo se té bohoslužby účastní.</verse>
        <verse osisID='Heb.9.10'>Všechna ta tělesná pravidla o pokrmech, nápojích a různých omýváních platila jen do času nápravy.</verse>
        <verse osisID='Heb.9.11'>Kristus však, jako velekněz dobra, jež mělo přijít, prošel větším a dokonalejším stánkem, který nebyl postaven rukama, to jest stánkem, který nepatří k tomuto stvoření.</verse>
        <verse osisID='Heb.9.12'>Jednou provždy vstoupil do nejsvětější svatyně, a to ne s krví kozlů a telat, ale se svou vlastní krví, a tak nám zajistil věčné vykoupení.</verse>
        <verse osisID='Heb.9.13'>Může-li pokropení krví kozlů a býků spolu s popelem jalovice tělesně očišťovat a posvěcovat poskvrněné,</verse>
        <verse osisID='Heb.9.14'>čím spíše krev neposkvrněného Krista, který sám sebe obětoval Bohu skrze věčného Ducha, očistí naše svědomí od mrtvých skutků ke službě živému Bohu?</verse>
        <verse osisID='Heb.9.15'>Kristus zemřel, aby vykoupil hříchy spáchané za první smlouvy, a tak se stal prostředníkem nové smlouvy, aby všichni povolaní mohli přijmout zaslíbené věčné dědictví.</verse>
        <verse osisID='Heb.9.16'>U závěti se totiž musí prokázat smrt toho, kdo ji pořídil.</verse>
        <verse osisID='Heb.9.17'>Účinnost má pouze závěť zemřelých; dokud zůstavitel žije, závěť nenabývá platnosti.</verse>
        <verse osisID='Heb.9.18'>Proto ani ta první smlouva nebyla uzavřena bez krve:</verse>
        <verse osisID='Heb.9.19'>Když Mojžíš přednesl všemu lidu všechna přikázání Zákona, vzal krev telat a kozlů s vodou, rudou vlnou a yzopem a pokropil knihu Zákona i všechen lid</verse>
        <verse osisID='Heb.9.20'>se slovy: "Toto je krev smlouvy, kterou s vámi Bůh uzavřel."</verse>
        <verse osisID='Heb.9.21'>Právě tak pokropil tou krví i stánek a všechno bohoslužebné náčiní.</verse>
        <verse osisID='Heb.9.22'>Podle Zákona se téměř všechno očišťuje krví a bez prolití krve není odpuštění.</verse>
        <verse osisID='Heb.9.23'>Takto bylo potřeba očišťovat obrazy nebeských věcí; samy nebeské věci však vyžadují lepší oběti.</verse>
        <verse osisID='Heb.9.24'>Kristus přece nepřišel do svatyně udělané rukama (jež je pouhým zobrazením té pravé), ale do samotného nebe, aby se za nás postavil před Boží tvář.</verse>
        <verse osisID='Heb.9.25'>Také tam nepřišel proto, aby se obětoval znovu a znovu, jako když velekněz každoročně vchází do nejsvětější svatyně s cizí krví</verse>
        <verse osisID='Heb.9.26'>(to by pak musel od stvoření světa trpět už mnohokrát), ale ukázal se teď na konci věků, aby svou obětí jednou provždy smazal hřích.</verse>
        <verse osisID='Heb.9.27'>Lidem je určeno jednou zemřít, a potom je čeká soud.</verse>
        <verse osisID='Heb.9.28'>Právě tak se Kristus jednou obětoval, aby sňal hříchy mnohých, a podruhé se ukáže ne už kvůli hříchu, ale pro spásu těch, kdo na něj čekají.</verse>
      </chapter>
      <chapter osisID='Heb.10'>
        <verse osisID='Heb.10.1'>Zákon je pouhým stínem dobra, jež mělo přijít, nikoli jeho skutečným obrazem. Neustálé každoroční obětování přece nikdy nemůže ty, kdo je přináší, přivést k dokonalosti.</verse>
        <verse osisID='Heb.10.2'>(Jinak by je účastníci této bohoslužby už dávno přestali přinášet, protože by byli jednou provždy očištěni od hříšného svědomí.)</verse>
        <verse osisID='Heb.10.3'>Těmito oběťmi se ale hříchy jen každoročně připomínají;</verse>
        <verse osisID='Heb.10.4'>krev býků a kozlů přece nemůže hříchy nikdy odstranit.</verse>
        <verse osisID='Heb.10.5'>A proto Kristus, když přichází na svět, říká: "Oběti ani dary sis nepřál, místo toho jsi mi tělo připravil;</verse>
        <verse osisID='Heb.10.6'>zápaly a oběti za hřích neoblíbil sis.</verse>
        <verse osisID='Heb.10.7'>Tehdy jsem řekl: Zde jsem, Bože, jako je o mně v Knize napsáno, přicházím konat vůli tvou."</verse>
        <verse osisID='Heb.10.8'>Nejprve řekl: "Oběti ani dary, zápaly ani oběti za hřích" (jež se obětují podle Zákona) "sis nepřál a neoblíbil,"</verse>
        <verse osisID='Heb.10.9'>a potom dodal: "Zde jsem, abych konal tvou vůli." Tak ruší to první, aby ustanovil to druhé.</verse>
        <verse osisID='Heb.10.10'>A to je ta vůle, v níž jsme jednou provždy posvěceni skrze obětování těla Ježíše Krista.</verse>
        <verse osisID='Heb.10.11'>Každý kněz denně pokračuje v bohoslužbě, při níž znovu a znovu přináší stejné oběti, které nikdy nemohou odstranit hříchy.</verse>
        <verse osisID='Heb.10.12'>Kristus však obětoval za hříchy jedinou oběť a usedl navždy po Boží pravici.</verse>
        <verse osisID='Heb.10.13'>Od té doby čeká, až mu budou nepřátelé položeni k nohám,</verse>
        <verse osisID='Heb.10.14'>neboť jedinou obětí přivedl ty, které posvěcuje, k věčné dokonalosti.</verse>
        <verse osisID='Heb.10.15'>Totéž nám dosvědčuje i Duch svatý. Nejdříve totiž říká:</verse>
        <verse osisID='Heb.10.16'>"Toto je smlouva, kterou s nimi po těch dnech uzavřu, praví Hospodin: Své zákony vložím do jejich srdce a vepíši jim je do mysli,"</verse>
        <verse osisID='Heb.10.17'>a potom dodává: "Už nikdy nevzpomenu na jejich hříchy a zločiny."</verse>
        <verse osisID='Heb.10.18'>Tam, kde jsou hříchy odpuštěny, nejsou už za ně potřeba oběti.</verse>
        <verse osisID='Heb.10.19'>Bratři, díky Ježíšově krvi teď máme svobodný přístup do té pravé svatyně</verse>
        <verse osisID='Heb.10.20'>tou novou a živou cestou, kterou nám otevřel skrze oponu, to jest jeho tělo.</verse>
        <verse osisID='Heb.10.21'>Máme také velikého kněze nad Božím domem,</verse>
        <verse osisID='Heb.10.22'>a proto přistupme s opravdovým srdcem, v plné jistotě víry, se srdcem očištěným od špatného svědomí a s tělem omytým čistou vodou.</verse>
        <verse osisID='Heb.10.23'>Držme se neochvějné naděje, kterou vyznáváme - vždyť Ten, který dal zaslíbení, je věrný.</verse>
        <verse osisID='Heb.10.24'>Věnujme se jedni druhým, povzbuzujme se k lásce a k dobrým skutkům</verse>
        <verse osisID='Heb.10.25'>a neopouštějme naše společné shromáždění, jak mají někteří ve zvyku. Raději se napomínejme, a to tím více, čím více vidíte, že se blíží ten den.</verse>
        <verse osisID='Heb.10.26'>Jestliže totiž poté, co jsme poznali pravdu, vědomě pokračujeme v hříchu, nezbývá nám už žádná oběť za hříchy,</verse>
        <verse osisID='Heb.10.27'>ale jen hrozné očekávání Božího soudu, kdy zuřící oheň pohltí jeho odpůrce.</verse>
        <verse osisID='Heb.10.28'>Kdokoli pohrdl Mojžíšovým zákonem, na základě výpovědi dvou nebo tří svědků bez milosti umírá.</verse>
        <verse osisID='Heb.10.29'>Představte si, čím přísnější trest zasluhuje ten, kdo pošlapal Božího Syna, přestal si cenit krve smlouvy, jíž byl posvěcen, a potupil Ducha milosti!</verse>
        <verse osisID='Heb.10.30'>Víme přece, kdo řekl: "Má je pomsta, já zjednám odplatu," a dodal: "Hospodin bude soudit svůj lid."</verse>
        <verse osisID='Heb.10.31'>Jak hrozné je upadnout do rukou živého Boha!</verse>
        <verse osisID='Heb.10.32'>Rozpomeňte se na dřívější dny - kolik zápasů a utrpení jste po svém osvícení museli podstoupit!</verse>
        <verse osisID='Heb.10.33'>Někdy vás veřejně vystavovali urážkám a ponižování, jindy jste se sami postavili za ty, s nimiž se takto zacházelo.</verse>
        <verse osisID='Heb.10.34'>Poznali jste utrpení vězňů a s radostí jste snesli ztrátu svého majetku, vědomi si toho, že vás čeká lepší a trvalé bohatství.</verse>
        <verse osisID='Heb.10.35'>Nezahazujte proto svou smělou důvěru - vždyť bude bohatě odměněna!</verse>
        <verse osisID='Heb.10.36'>Potřebujete však vytrvalost, abyste vykonali Boží vůli, a tak dosáhli zaslíbení. Vždyť:</verse>
        <verse osisID='Heb.10.37'>"Už velmi, velmi brzy přijde Ten, který má přijít, a neopozdí se.</verse>
        <verse osisID='Heb.10.38'>Můj spravedlivý bude žít z víry, odpadlík je mi však z duše protivný."</verse>
        <verse osisID='Heb.10.39'>My ovšem neodpadáme k záhubě, ale věříme k záchraně.</verse>
      </chapter>
      <chapter osisID='Heb.11'>
        <verse osisID='Heb.11.1'>Víra je podstata věcí, v něž doufáme, důkaz skutečností, jež nevidíme.</verse>
        <verse osisID='Heb.11.2'>Díky ní naši předkové došli u Boha uznání.</verse>
        <verse osisID='Heb.11.3'>Vírou rozumíme, že vesmír byl stvořen Božím slovem, takže to, co vidíme, nevzniklo z ničeho viditelného.</verse>
        <verse osisID='Heb.11.4'>Vírou Ábel přinesl Bohu lepší oběť nežli Kain. Díky ní byl uznán za spravedlivého (neboť Bůh přijal jeho dary), a přestože zemřel, díky ní dosud mluví.</verse>
        <verse osisID='Heb.11.5'>Vírou byl Enoch odsud vzat, aby nespatřil smrt: "zmizel, neboť ho Bůh vzal." Ještě než byl vzat, měl pověst Božího oblíbence</verse>
        <verse osisID='Heb.11.6'>a bez víry si přece jeho oblibu nikdo nezíská. Kdo přichází k Bohu, musí věřit, že Bůh je a že odměňuje ty, kdo jej hledají.</verse>
        <verse osisID='Heb.11.7'>Vírou Noe, varován o tom, co ještě nebylo vidět, v Boží bázni postavil archu, v níž se zachránila jeho rodina. Tak zahanbil svět a stal se dědicem spravedlnosti, která je z víry.</verse>
        <verse osisID='Heb.11.8'>Vírou Abraham poslechl Boží volání, aby šel na místo, jež měl dědičně získat. Přestože nevěděl, kam jde, vydal se na cestu.</verse>
        <verse osisID='Heb.11.9'>Vírou se přistěhoval do zaslíbené země, jakkoli byla cizí, a bydlel v ní ve stanech stejně jako Izák a Jákob, dědicové téhož zaslíbení.</verse>
        <verse osisID='Heb.11.10'>Vyhlížel totiž město, které má základy, město, jehož stavitelem a tvůrcem je Bůh.</verse>
        <verse osisID='Heb.11.11'>Vírou také neplodná Sára i přes svůj pokročilý věk přijala moc k početí potomka, přesvědčena o věrnosti Toho, který dal zaslíbení.</verse>
        <verse osisID='Heb.11.12'>A tak z jednoho už nemohoucího muže vzešlo bezpočet potomků, jako je hvězd na nebi a písku na mořském břehu.</verse>
        <verse osisID='Heb.11.13'>Tito všichni zemřeli ve víře, aniž dosáhli zaslíbení. Jen je zdálky zahlédli, vítali je a vyznávali, že jsou na zemi cizinci a přistěhovalci.</verse>
        <verse osisID='Heb.11.14'>Ti, kdo takto mluví, dávají najevo, že touží po vlasti.</verse>
        <verse osisID='Heb.11.15'>Kdyby měli na mysli tu, kterou opustili, měli přece dost času k návratu.</verse>
        <verse osisID='Heb.11.16'>Oni však toužili po lepší vlasti - po té nebeské. Sám Bůh se proto nestydí nazývat se jejich Bohem, neboť jim připravil město.</verse>
        <verse osisID='Heb.11.17'>Vírou Abraham ve své zkoušce obětoval Izáka. Ten, který přijal zaslíbení, obětoval svého jediného syna,</verse>
        <verse osisID='Heb.11.18'>o němž bylo řečeno: "Tvé símě bude povoláno v Izákovi."</verse>
        <verse osisID='Heb.11.19'>Počítal totiž s tím, že Bůh je schopen i křísit z mrtvých; a odtud ho také (obrazně řečeno) přijal.</verse>
        <verse osisID='Heb.11.20'>Vírou Izák požehnal Jákobovi a Ezauovi ohledně budoucích věcí.</verse>
        <verse osisID='Heb.11.21'>Vírou umírající Jákob požehnal každému z Josefových synů a "poklonil se, opřen o svou hůl."</verse>
        <verse osisID='Heb.11.22'>Vírou se Josef, předtím než skonal, zmínil o odchodu Izraelitů z Egypta a řekl jim, jak mají naložit s jeho kostmi.</verse>
        <verse osisID='Heb.11.23'>Vírou byl Mojžíš po narození tři měsíce ukrýván svými rodiči. Když viděli, jak je to dítě krásné, nenechali se zastrašit královým rozkazem.</verse>
        <verse osisID='Heb.11.24'>Vírou se Mojžíš, jakmile dospěl, zřekl postavení faraonova vnuka.</verse>
        <verse osisID='Heb.11.25'>Dal přednost útrapám Božího lidu před pomíjivým hříšným požitkem.</verse>
        <verse osisID='Heb.11.26'>Kristova potupa mu byla dražší než všechny egyptské poklady, neboť se díval až k odplatě.</verse>
        <verse osisID='Heb.11.27'>Vírou opustil Egypt a nedal se zastrašit královým hněvem. Vytrval, jako by viděl Neviditelného.</verse>
        <verse osisID='Heb.11.28'>Vírou slavil Hod beránka a skropení krví, takže se jich zhoubce prvorozených nedotkl.</verse>
        <verse osisID='Heb.11.29'>Vírou přešli Rudé moře jako po suché zemi; když se však o to pokusili Egypťané, zmizeli v hlubině.</verse>
        <verse osisID='Heb.11.30'>Vírou padly zdi Jericha, když je obcházeli sedm dní.</verse>
        <verse osisID='Heb.11.31'>Vírou nevěstka Rachab pokojně přijala špehy, a tak nezahynula s neposlušnými.</verse>
        <verse osisID='Heb.11.32'>Mám pokračovat ještě dál? Není dost času, abych vyprávěl o Gedeonovi, Barákovi, Samsonovi, Jiftachovi, Davidovi, Samuelovi a prorocích.</verse>
        <verse osisID='Heb.11.33'>Ti skrze víru dobývali království, konali spravedlnost, docházeli zaslíbení, zavírali tlamy lvům,</verse>
        <verse osisID='Heb.11.34'>přemáhali žár ohně, unikali ostří meče, bývali posilněni v slabosti, stávali se silnými v boji a obraceli na útěk vojska cizinců.</verse>
        <verse osisID='Heb.11.35'>Ženám se jejich mrtví vraceli vzkříšení. Jiní šli na mučidla, když odmítli propuštění, aby dosáhli něčeho lepšího - vzkříšení.</verse>
        <verse osisID='Heb.11.36'>Další zakoušeli výsměch a bičování a také okovy a vězení.</verse>
        <verse osisID='Heb.11.37'>Bývali kamenováni, řezáni pilou, zabíjeni mečem, chodili v ovčích a kozlích kůžích - strádající, pronásledovaní a trpící.</verse>
        <verse osisID='Heb.11.38'>Svět jich nebyl hoden. Bloudili po pustinách a horách, po jeskyních a zemských roklinách.</verse>
        <verse osisID='Heb.11.39'>Ti všichni díky víře došli u Boha uznání. Přesto však nedosáhli zaslíbení,</verse>
        <verse osisID='Heb.11.40'>neboť Bůh zamýšlel něco lepšího pro nás - proto neměli dojít k cíli bez nás.</verse>
      </chapter>
      <chapter osisID='Heb.12'>
        <verse osisID='Heb.12.1'>Když jsme tedy obklopeni takovým zástupem svědků, odhoďme i my každou přítěž i hřích, který nás tak snadno svazuje, a vytrvale pokračujme v běhu, ležícím před námi.</verse>
        <verse osisID='Heb.12.2'>Nespouštějme oči z Ježíše, původce a završitele naší víry, který pro radost, ležící před ním, nedbal na hanbu, podstoupil kříž a usedl po pravici Božího trůnu.</verse>
        <verse osisID='Heb.12.3'>Uvědomte si, jaké nepřátelství hříšníků vůči sobě vydržel, abyste neochabli a neklesali na duchu.</verse>
        <verse osisID='Heb.12.4'>Ještě jste se v souboji s hříchem nevzepřeli až do krve.</verse>
        <verse osisID='Heb.12.5'>Copak jste zapomněli na povzbuzení, kterým vás oslovuje jako své syny? "Hospodinovo poučení, synu, neodmítej, když tě napravuje, nezoufej.</verse>
        <verse osisID='Heb.12.6'>Vždyť koho miluje Hospodin, toho vychovává a trestá každého, koho přijímá za syna."</verse>
        <verse osisID='Heb.12.7'>Když podstupujete zkoušky, je to pro vaši výchovu; Bůh se k vám chová jako k vlastním dětem. Je snad dítě, které otec netrestá?</verse>
        <verse osisID='Heb.12.8'>Výchovou procházejí všichni; bez ní byste tedy nebyli jeho děti, leda nevlastní.</verse>
        <verse osisID='Heb.12.9'>Když jsme si vážili svých tělesných otců, kteří nás vychovávali, neměli bychom se tím spíše poddat Otci duchů a získat život?</verse>
        <verse osisID='Heb.12.10'>Oni nás vychovávali krátce a podle svého uvážení, on ale pro náš vlastní prospěch, abychom došli podílu na jeho svatosti.</verse>
        <verse osisID='Heb.12.11'>Výchova se v dané chvíli nikdy nezdá příjemná, ale krušná, později však těm, kdo jí prošli, přináší ovoce spravedlnosti a pokoje.</verse>
        <verse osisID='Heb.12.12'>Proto "dodejte síly ochabujícím rukám i podlomeným kolenům"</verse>
        <verse osisID='Heb.12.13'>a "zaveďte své kroky na přímé cesty," aby to, co kulhá, zcela neochrnulo, ale raději bylo uzdraveno.</verse>
        <verse osisID='Heb.12.14'>Usilujte o pokoj se všemi lidmi a o svatost, bez níž nikdo neuvidí Pána.</verse>
        <verse osisID='Heb.12.15'>Dávejte pozor, aby se někdo nepřipravil o Boží milost a aby se nerozbujel nějaký kořen hořkosti, který by nakazil a poškodil mnohé.</verse>
        <verse osisID='Heb.12.16'>Ať se z nikoho nestane nevěrník nebo bezbožník jako Ezau, který prodal své prvorozenství za jediný pokrm.</verse>
        <verse osisID='Heb.12.17'>Víte přece, že když potom chtěl zdědit požehnání, byl odmítnut (ačkoli se jej s pláčem dožadoval), neboť nenašel příležitost k pokání.</verse>
        <verse osisID='Heb.12.18'>Nepřistoupili jste přece k hmatatelné hoře, k hořícímu ohni, k mračnu, temnotě a vichřici,</verse>
        <verse osisID='Heb.12.19'>k troubení polnice a k hlasu znějícímu tak, že když jej slyšeli, prosili, aby k nim už nemluvil.</verse>
        <verse osisID='Heb.12.20'>(Nemohli totiž snést to, co se jim přikazovalo: "Kdyby se i jen zvíře dotklo té hory, bude ukamenováno."</verse>
        <verse osisID='Heb.12.21'>Byla to tak hrozná podívaná, že Mojžíš řekl: "Až se třesu hrůzou.")</verse>
        <verse osisID='Heb.12.22'>Přistoupili jste ale k hoře Sion a k městu živého Boha - nebeskému Jeruzalému, k nespočetnému zástupu andělů,</verse>
        <verse osisID='Heb.12.23'>k slavnostnímu shromáždění, k církvi prvorozených, kteří jsou zapsáni v nebesích, k Bohu, soudci všech, k duchům spravedlivých, kteří došli cíle;</verse>
        <verse osisID='Heb.12.24'>k prostředníku nové smlouvy Ježíši a ke skropení krví, která mluví lépe než Ábelova.</verse>
        <verse osisID='Heb.12.25'>Hleďte, abyste neodmítli Toho, který k vám mluví. Jestliže neunikli ti, kteří odmítli toho, kdo na zemi vydával Boží pokyny, čím spíše neunikneme my, odvracíme-li se od Toho, který je z nebe.</verse>
        <verse osisID='Heb.12.26'>Jeho hlas tehdy otřásal zemí, nyní však slibuje: "Ještě jednou otřesu nejenom zemí, ale i nebem."</verse>
        <verse osisID='Heb.12.27'>A to, že řekl "ještě jednou...," ukazuje na odstranění všeho, co je otřesitelné (to jest udělané), aby tak zůstalo to, co je neotřesitelné.</verse>
        <verse osisID='Heb.12.28'>My však přijímáme království, jež je neotřesitelné, a proto buďme vděční a služme Bohu tak, jak se mu líbí, s úctou a posvátnou bázní.</verse>
        <verse osisID='Heb.12.29'>Vždyť náš Bůh je stravující oheň.</verse>
      </chapter>
      <chapter osisID='Heb.13'>
        <verse osisID='Heb.13.1'>Bratrská láska ať zůstává.</verse>
        <verse osisID='Heb.13.2'>Nezapomínejte na pohostinnost - díky ní někteří nevědomky hostili anděly!</verse>
        <verse osisID='Heb.13.3'>Pamatujte na vězně, jako byste byli ve vězení s nimi; pamatujte na trpící jako ti, kdo také mají tělo.</verse>
        <verse osisID='Heb.13.4'>Manželství ať si všichni váží a manželské lože ať je bez poskvrny, vždyť smilníky a cizoložníky čeká Boží soud.</verse>
        <verse osisID='Heb.13.5'>Veďte nezištný život a buďte spokojeni s tím, co máte. Vždyť on řekl: "Nikdy tě neopustím a nikdy nenechám,"</verse>
        <verse osisID='Heb.13.6'>takže můžeme vyznat s důvěrou: "Hospodin je můj zastánce, nebudu se bát. Co by mi mohl člověk udělat?"</verse>
        <verse osisID='Heb.13.7'>Pamatujte na své vůdce, kteří vám předložili Boží slovo; všímejte si výsledku jejich života a berte si příklad z jejich víry.</verse>
        <verse osisID='Heb.13.8'>Ježíš Kristus je tentýž včera, dnes i na věky.</verse>
        <verse osisID='Heb.13.9'>Nenechte se unášet všelijakým podivným učením. Je lepší posilovat své srdce milostí než pokrmy, které svým stoupencům nijak nepomohly.</verse>
        <verse osisID='Heb.13.10'>Máme oltář, z něhož nemají právo jíst ti, kdo slouží stánku.</verse>
        <verse osisID='Heb.13.11'>Těla zvířat, jejichž krev přináší velekněz do nejsvětější svatyně jako oběť za hřích, bývají pálena venku za stany.</verse>
        <verse osisID='Heb.13.12'>Proto také Ježíš trpěl venku za branou, aby posvětil lid svou vlastní krví.</verse>
        <verse osisID='Heb.13.13'>Vyjděme tedy k němu ven za stany a nesme jeho potupu,</verse>
        <verse osisID='Heb.13.14'>neboť zde nemáme trvalé město, ale toužíme po tom budoucím.</verse>
        <verse osisID='Heb.13.15'>Skrze něj neustále přinášejme Bohu oběť chvály, totiž ovoce rtů, vyznávajících jeho jméno.</verse>
        <verse osisID='Heb.13.16'>Nezapomínejte ovšem na dobročinnost a štědrost, neboť takové oběti jsou Bohu příjemné.</verse>
        <verse osisID='Heb.13.17'>Poslouchejte ty, kteří vás vedou, a buďte poddajní; bdí totiž nad vašimi životy jako ti, kdo budou muset složit účty. Ať to mohou dělat s radostí, a ne s naříkáním - to by vám přece nebylo prospěšné.</verse>
        <verse osisID='Heb.13.18'>Modlete se za nás. Jsme si jistí, že máme čisté svědomí, neboť se za všech okolností snažíme jednat správně.</verse>
        <verse osisID='Heb.13.19'>Velice vás tedy prosím o modlitby, abych se k vám mohl co nejdříve vrátit.</verse>
        <verse osisID='Heb.13.20'>Bůh pokoje, který pro krev věčné smlouvy vzkřísil z mrtvých našeho Pána Ježíše, toho velikého Pastýře ovcí,</verse>
        <verse osisID='Heb.13.21'>kéž vás opatří vším dobrým, abyste konali jeho vůli, a působí v nás, co je v jeho očích příjemné, skrze Ježíše Krista, jemuž buď sláva na věky věků. Amen.</verse>
        <verse osisID='Heb.13.22'>Prosím vás, bratři, přijměte toto slovo povzbuzení; vždyť jsem vám napsal jen krátce.</verse>
        <verse osisID='Heb.13.23'>Vězte, že náš bratr Timoteus už je propuštěn. Přijde-li brzy, navštívím vás s ním.</verse>
        <verse osisID='Heb.13.24'>Pozdravte všechny, kteří vás vedou, i všechny svaté. Pozdravují vás bratři z Itálie.</verse>
        <verse osisID='Heb.13.25'>Milost s vámi všemi.</verse>
      </chapter>
    </div></osisText>
</osis>
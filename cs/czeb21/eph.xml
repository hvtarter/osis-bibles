<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>Pavel, z Boží vůle apoštol Krista Ježíše, svatým, kteří jsou v Efesu, věrným v Kristu Ježíši:</verse>
        <verse osisID='Eph.1.2'>Milost vám a pokoj od Boha, našeho Otce, a od Pána Ježíše Krista.</verse>
        <verse osisID='Eph.1.3'>Požehnán buď Bůh a Otec našeho Pána Ježíše Krista, který nás v Kristu požehnal veškerým duchovním požehnáním v nebesích!</verse>
        <verse osisID='Eph.1.4'>V něm nás vyvolil ještě před stvořením světa, abychom před ním byli svatí a bezúhonní v lásce.</verse>
        <verse osisID='Eph.1.5'>Ve své laskavé vůli nás předurčil, abychom skrze Ježíše Krista byli přijati za jeho vlastní.</verse>
        <verse osisID='Eph.1.6'>Chvála jemu za tu slavnou milost, kterou nás obdařil ve svém Milovaném!</verse>
        <verse osisID='Eph.1.7'>V něm se nám skrze jeho krev dostalo vykoupení, totiž odpuštění hříchů, podle bohatství jeho milosti,</verse>
        <verse osisID='Eph.1.8'>kterou nás štědře zahrnul se vší moudrostí a prozíravostí.</verse>
        <verse osisID='Eph.1.9'>Ve své laskavosti nám dal poznat tajemství své vůle - předsevzal si,</verse>
        <verse osisID='Eph.1.10'>že až se naplní čas, uskuteční svůj plán a shromáždí všechno na nebi i na zemi do jednoty v Kristu.</verse>
        <verse osisID='Eph.1.11'>Právě v něm se i nám dostalo podílu na vyvolení; byli jsme předurčeni podle předsevzetí Toho, který rozhodnutím své vůle působí všechno.</verse>
        <verse osisID='Eph.1.12'>My, kdo jsme složili naději v Kristu, se tedy stáváme jeho chválou a slávou.</verse>
        <verse osisID='Eph.1.13'>V něm jste i vy (když jste uslyšeli slovo pravdy, totiž evangelium o vaší spáse, a uvěřili mu) byli označeni pečetí zaslíbeného Ducha svatého.</verse>
        <verse osisID='Eph.1.14'>Ten je závdavkem našeho dědictví: zaručuje, že Bůh vykoupí své vlastnictví. Chvála a sláva jemu!</verse>
        <verse osisID='Eph.1.15'>Proto také od chvíle, kdy jsem uslyšel o vaší víře v Pána Ježíše a o vaší lásce ke všem svatým,</verse>
        <verse osisID='Eph.1.16'>nepřestávám za vás děkovat, kdykoli se o vás zmíním ve svých modlitbách.</verse>
        <verse osisID='Eph.1.17'>Kéž vám Bůh našeho Pána Ježíše Krista, Otec slávy, dá ducha moudrosti a zjevení, abyste ho znali.</verse>
        <verse osisID='Eph.1.18'>Kéž osvítí váš vnitřní zrak, abyste viděli, k jaké naději vás povolal, jak slavné je bohatství jeho dědictví mezi svatými</verse>
        <verse osisID='Eph.1.19'>a jak nepřekonatelně veliká je moc, jejímž mohutným vlivem působí vůči nám věřícím.</verse>
        <verse osisID='Eph.1.20'>Tuto moc dokázal na Kristu, když ho vzkřísil z mrtvých a posadil po své pravici v nebesích,</verse>
        <verse osisID='Eph.1.21'>vysoko nad každou vládu, mocnost, moc a panství i nad každé jméno, které se vyslovuje, ať už v tomto věku nebo v budoucím.</verse>
        <verse osisID='Eph.1.22'>Bůh "poddal všechno pod jeho nohy" a jako hlavu všeho jej dal církvi,</verse>
        <verse osisID='Eph.1.23'>která je jeho tělem, totiž plností Toho, který naplňuje všechno ve všech.</verse>
      </chapter>
      <chapter osisID='Eph.2'>
        <verse osisID='Eph.2.1'>I vy jste byli mrtví ve svých vinách a hříších,</verse>
        <verse osisID='Eph.2.2'>jimž jste se kdysi věnovali podle způsobu tohoto světa, pod vlivem onoho ducha, který mocně ovládá ovzduší a který nyní působí v neposlušných lidech.</verse>
        <verse osisID='Eph.2.3'>My všichni jsme kdysi spolu s nimi podléhali svým tělesným žádostem. Plnili jsme přání těla a mysli, a tak jsme svou přirozeností byli odsouzeni k Božímu hněvu stejně jako ostatní.</verse>
        <verse osisID='Eph.2.4'>Ale Bůh je tak nesmírně milosrdný! Zamiloval si nás tak velikou láskou,</verse>
        <verse osisID='Eph.2.5'>že spolu s Kristem obživil i nás, mrtvé ve vinách - jste spaseni milostí!</verse>
        <verse osisID='Eph.2.6'>Spolu s ním nás vzkřísil a posadil na nebesích v Kristu Ježíši,</verse>
        <verse osisID='Eph.2.7'>aby svou laskavostí k nám v Kristu Ježíši projevil v budoucích dobách nepřekonatelné bohatství své milosti.</verse>
        <verse osisID='Eph.2.8'>Touto milostí jste skrze víru spaseni. Není to z vás - je to Boží dar;</verse>
        <verse osisID='Eph.2.9'>není to ze skutků, aby se nikdo nechlubil.</verse>
        <verse osisID='Eph.2.10'>Jsme přece jeho dílo! Bůh nás v Kristu Ježíši stvořil k dobrým skutkům, které předem připravil, abychom se jim věnovali.</verse>
        <verse osisID='Eph.2.11'>Pamatujte, že pokud jde o tělo, byli jste původně pohané (které ti, kdo patří k obřízce, ručně vykonané na těle, nazývají neobřezanci).</verse>
        <verse osisID='Eph.2.12'>V té době jste byli bez Krista, oddělení od společnosti Izraele, cizí pokud jde o smlouvy zaslíbení, bez naděje a bez Boha na světě.</verse>
        <verse osisID='Eph.2.13'>Nyní jste ale v Kristu Ježíši! Kdysi jste byli vzdálení, ale teď jste díky Kristově krvi blízcí.</verse>
        <verse osisID='Eph.2.14'>On sám je náš pokoj; on spojil oba tábory v jedno a zbořil hradbu, která je rozdělovala.</verse>
        <verse osisID='Eph.2.15'>Vlastním tělem zrušil nepřátelství, totiž Zákon spočívající v přikázáních a předpisech, aby z těch dvou stvořil sám v sobě jednoho nového člověka. Takto nám přinesl pokoj.</verse>
        <verse osisID='Eph.2.16'>V jednom těle usmířil oba tábory s Bohem, když svým křížem ukončil jejich nepřátelství.</verse>
        <verse osisID='Eph.2.17'>Přišel a vyhlásil "pokoj vám vzdáleným i pokoj blízkým,"</verse>
        <verse osisID='Eph.2.18'>neboť skrze něj můžeme všichni přistupovat v jednom Duchu k Otci.</verse>
        <verse osisID='Eph.2.19'>A tak již nejste cizinci a přistěhovalci, ale spoluobčané svatých a členové Boží rodiny.</verse>
        <verse osisID='Eph.2.20'>Byli jste postaveni na základ apoštolů a proroků, kde je úhelným kamenem sám Kristus Ježíš.</verse>
        <verse osisID='Eph.2.21'>V něm se celá stavba spojuje a roste ve svatý chrám v Pánu.</verse>
        <verse osisID='Eph.2.22'>V něm se i vy společně budujete, abyste byli Božím příbytkem v Duchu.</verse>
      </chapter>
      <chapter osisID='Eph.3'>
        <verse osisID='Eph.3.1'>Proto jsem já Pavel vězněm Krista Ježíše - pro vás pohany.</verse>
        <verse osisID='Eph.3.2'>Jistě jste už slyšeli o milosti, kterou mi Bůh podle svého plánu svěřil pro vás,</verse>
        <verse osisID='Eph.3.3'>když mi skrze zjevení dal poznat tajemství, o němž jsem se už krátce zmínil dříve.</verse>
        <verse osisID='Eph.3.4'>Během čtení budete sami moci poznat, jak rozumím Kristovu tajemství,</verse>
        <verse osisID='Eph.3.5'>které Bůh v předchozích dobách lidem neodhalil, ale nyní je skrze Ducha zjevil svým svatým apoštolům a prorokům:</verse>
        <verse osisID='Eph.3.6'>že totiž pohané jsou skrze evangelium spoludědicové, součásti téhož těla a spoluúčastníci jeho zaslíbení v Kristu Ježíši.</verse>
        <verse osisID='Eph.3.7'>Tohoto evangelia jsem se stal služebníkem díky Boží milosti, jíž jsem byl obdarován, a díky jeho moci, jež ve mně působí.</verse>
        <verse osisID='Eph.3.8'>Mně, zdaleka nejmenšímu ze všech svatých, byla dána ta milost, abych mezi pohany hlásal Kristovo nepopsatelné bohatství</verse>
        <verse osisID='Eph.3.9'>a abych všem vysvětlil jeho plán, to tajemství od věků skryté v Bohu, Stvořiteli všeho.</verse>
        <verse osisID='Eph.3.10'>Bůh teď chce skrze církev ukázat vládám a mocnostem v nebesích svou přerozmanitou moudrost.</verse>
        <verse osisID='Eph.3.11'>Tento svůj odvěký záměr uskutečnil v Kristu Ježíši, našem Pánu -</verse>
        <verse osisID='Eph.3.12'>v něm a skrze víru v něj máme možnost přistupovat k Bohu směle a s důvěrou.</verse>
        <verse osisID='Eph.3.13'>Prosím tedy, abyste neklesali na mysli kvůli mým soužením, neboť jsou pro vás, pro vaši slávu.</verse>
        <verse osisID='Eph.3.14'>Proto klekám na kolena před Otcem,</verse>
        <verse osisID='Eph.3.15'>jehož jméno nese veškerá rodina na nebi i na zemi.</verse>
        <verse osisID='Eph.3.16'>Kéž vás jeho Duch podle bohatství jeho slávy posilní ve vašem nitru.</verse>
        <verse osisID='Eph.3.17'>Kéž Kristus přebývá skrze víru ve vašich srdcích! Kéž jste zakořeněni a ukotveni v lásce,</verse>
        <verse osisID='Eph.3.18'>abyste spolu se všemi svatými mohli postihnout, jaká je šířka, délka, výška i hloubka,</verse>
        <verse osisID='Eph.3.19'>a poznat Kristovu lásku přesahující chápání, abyste byli naplněni do veškeré plnosti Boží.</verse>
        <verse osisID='Eph.3.20'>Ten, který v nás působí svou mocí, je schopen učinit nesrovnatelně mnohem více než cokoli, oč prosíme nebo si představujeme.</verse>
        <verse osisID='Eph.3.21'>Jemu buď sláva v církvi a v Kristu Ježíši ve všech dobách na věky věků! Amen.</verse>
      </chapter>
      <chapter osisID='Eph.4'>
        <verse osisID='Eph.4.1'>Jako vězeň v Pánu vás tedy prosím, abyste svým životem dělali čest tomu povolání, které jste přijali.</verse>
        <verse osisID='Eph.4.2'>Buďte vždy pokorní a mírní, trpělivě se navzájem snášejte v lásce</verse>
        <verse osisID='Eph.4.3'>a usilujte zachovávat jednotu Ducha, spojeni poutem pokoje.</verse>
        <verse osisID='Eph.4.4'>Je jedno tělo a jeden Duch, jedna naděje, k níž jsme byli povoláni,</verse>
        <verse osisID='Eph.4.5'>jeden Pán, jedna víra, jeden křest,</verse>
        <verse osisID='Eph.4.6'>jeden Bůh a Otec všech, který je nade všechny a skrze všechny a ve všech.</verse>
        <verse osisID='Eph.4.7'>Každému jednotlivému z nás byla dána milost podle míry Kristova obdarování.</verse>
        <verse osisID='Eph.4.8'>Písmo přece říká: "Vystoupil do výšin, zmocnil se zajatých, dary lidem rozdělil."</verse>
        <verse osisID='Eph.4.9'>To, že "vystoupil", musí znamenat, že předtím také sestoupil dolů na zem.</verse>
        <verse osisID='Eph.4.10'>Ten, který sestoupil, je právě ten, který vystoupil vysoko nad všechna nebesa, aby naplnil všechno.</verse>
        <verse osisID='Eph.4.11'>To on rozdal své dary - apoštoly, proroky, evangelisty, pastýře a učitele -</verse>
        <verse osisID='Eph.4.12'>pro přípravu svatých k dílu služby, aby se Kristovo tělo budovalo,</verse>
        <verse osisID='Eph.4.13'>abychom nakonec všichni dospěli k jednotě víry a poznání Božího Syna, k dokonalému lidství, k plné míře Kristovy dospělosti.</verse>
        <verse osisID='Eph.4.14'>Nesmíme proto nadále zůstat nemluvňaty zmítanými a unášenými kdejakým poryvem učení, lidskou prohnaností a vychytralým sváděním k bludu.</verse>
        <verse osisID='Eph.4.15'>Místo toho máme mluvit pravdu v lásce a v každém ohledu růst v Krista, který je hlavou.</verse>
        <verse osisID='Eph.4.16'>Z něj celé tělo, spojené a svázané pomocí všech tkání, roste a buduje se v lásce, když každá jednotlivá část plní úkol, který jí náleží.</verse>
        <verse osisID='Eph.4.17'>Naléhavě vás proto v Pánu vyzývám, abyste už nežili jako pohané podle svých marných myšlenek.</verse>
        <verse osisID='Eph.4.18'>Nevědomost pramenící z jejich zatvrzelého srdce jim zatemnila mysl, takže jsou odcizení od Božího života.</verse>
        <verse osisID='Eph.4.19'>Otupěli a oddali se nestydatosti; páchají všemožnou nečistotu, ale nemohou se nasytit.</verse>
        <verse osisID='Eph.4.20'>Tomu jste se však od Krista nenaučili!</verse>
        <verse osisID='Eph.4.21'>Poněvadž jste ho uslyšeli a poznali pravdu, která je v Ježíši,</verse>
        <verse osisID='Eph.4.22'>odhoďte už svůj dřívější způsob života i to staré já, které je zkažené a plné klamných tužeb.</verse>
        <verse osisID='Eph.4.23'>Obnovujte ducha své mysli</verse>
        <verse osisID='Eph.4.24'>a oblékněte se do nového člověka stvořeného k Božímu obrazu, plného spravedlnosti, svatosti a pravdy.</verse>
        <verse osisID='Eph.4.25'>Odhoďme tedy lež a každý "říkejme jeden druhému pravdu" - jsme přece údy téhož těla!</verse>
        <verse osisID='Eph.4.26'>"Hněváte-li se, nehřešte;" zkroťte svůj hněv, než slunce zapadne.</verse>
        <verse osisID='Eph.4.27'>Nedávejte místo ďáblu.</verse>
        <verse osisID='Eph.4.28'>Zloděj ať přestane krást a začne pracovat. Ať se slušně živí vlastníma rukama, aby se měl oč podělit s tím, kdo má nouzi.</verse>
        <verse osisID='Eph.4.29'>Z vašich úst ať nevychází nic zlého; vaše slova ať jsou dobrá, posilující tam, kde je potřeba, a užitečná těm, kdo je uslyší.</verse>
        <verse osisID='Eph.4.30'>Nezarmucujte svatého Božího Ducha, jehož pečetí jste byli označeni ke dni vykoupení.</verse>
        <verse osisID='Eph.4.31'>Veškerá hořkost, hněv, zuřivost, křik i urážky ať vás opustí spolu s veškerou záští.</verse>
        <verse osisID='Eph.4.32'>Buďte k sobě navzájem laskaví a milosrdní. Odpouštějte si navzájem, tak jako Bůh v Kristu odpustil vám.</verse>
      </chapter>
      <chapter osisID='Eph.5'>
        <verse osisID='Eph.5.1'>Jakožto milované děti se řiďte Božím příkladem</verse>
        <verse osisID='Eph.5.2'>a žijte v lásce, tak jako Kristus miloval nás a vydal sám sebe za nás jako dar a oběť příjemně vonící Bohu.</verse>
        <verse osisID='Eph.5.3'>Smilstvo, veškerá nečistota a chamtivost ať mezi vámi nejsou ani zmiňovány, jak se sluší na svaté.</verse>
        <verse osisID='Eph.5.4'>Stejně tak není namístě sprostota, hloupé řeči a dvojsmyslné narážky, ale raději díkůčinění.</verse>
        <verse osisID='Eph.5.5'>Můžete si být jistí, že žádný smilník ani nečistý nebo chamtivý člověk (což je modlář) nemá dědictví v Kristově a Božím království.</verse>
        <verse osisID='Eph.5.6'>Nikoho nenechte, aby vás klamal prázdnými řečmi, neboť kvůli těmto věcem přichází na neposlušné lidi Boží hněv.</verse>
        <verse osisID='Eph.5.7'>Nemějte s takovými nic společného.</verse>
        <verse osisID='Eph.5.8'>Kdysi jste byli tmou, ale teď jste v Pánu světlem. Žijte jako děti světla,</verse>
        <verse osisID='Eph.5.9'>neboť ovoce světla spočívá vždy v dobrotě, spravedlnosti a pravdě.</verse>
        <verse osisID='Eph.5.10'>Rozlišujte, co se líbí Pánu;</verse>
        <verse osisID='Eph.5.11'>neúčastněte se neplodných skutků tmy, ale raději je odhalujte.</verse>
        <verse osisID='Eph.5.12'>Vždyť o tom, čeho se potají dopouštějí, je hanba i jen mluvit.</verse>
        <verse osisID='Eph.5.13'>Všechno, co je vystaveno světlu, však vychází najevo</verse>
        <verse osisID='Eph.5.14'>a všechno, co vychází najevo, se stává jasným. Proto se říká: "Probuď se, ty, kdo spíš, vstaň z mrtvých a zazáří ti Kristus!"</verse>
        <verse osisID='Eph.5.15'>Pečlivě dbejte na to, jak žijete: nechovejte se jako hlupáci, ale jako moudří lidé.</verse>
        <verse osisID='Eph.5.16'>Využívejte svěřený čas, protože doba je zlá.</verse>
        <verse osisID='Eph.5.17'>Nežijte v nevědomosti, rozumějte Pánově vůli.</verse>
        <verse osisID='Eph.5.18'>Neopíjejte se vínem (což vede k prostopášnosti), ale nechávejte se naplnit Duchem.</verse>
        <verse osisID='Eph.5.19'>Promlouvejte k sobě navzájem v žalmech, chvalozpěvech a duchovních písních; svým srdcem zpívejte a hrajte Pánu.</verse>
        <verse osisID='Eph.5.20'>Vždycky za všechno děkujte Bohu a Otci ve jménu našeho Pána Ježíše Krista.</verse>
        <verse osisID='Eph.5.21'>Z úcty ke Kristu se poddávejte jedni druhým.</verse>
        <verse osisID='Eph.5.22'>Manželky, poddávejte se svým mužům jako Pánu.</verse>
        <verse osisID='Eph.5.23'>Muž je hlavou své ženy, jako je Kristus hlavou církve, která je jeho tělem a on jejím zachráncem.</verse>
        <verse osisID='Eph.5.24'>Jako se tedy církev poddává Kristu, tak ať se i manželky vždy poddávají svým mužům.</verse>
        <verse osisID='Eph.5.25'>Muži, milujte své ženy, tak jako Kristus miloval církev. On vydal sám sebe za ni,</verse>
        <verse osisID='Eph.5.26'>aby ji posvětil očistnou koupelí svého slova,</verse>
        <verse osisID='Eph.5.27'>aby ji před sebou postavil jako slavnou církev bez jakékoli poskvrny a vrásky, aby byla svatá a bez úhony.</verse>
        <verse osisID='Eph.5.28'>Stejně tak musí muži milovat své ženy jako svá vlastní těla. Kdo miluje svou ženu, miluje sám sebe.</verse>
        <verse osisID='Eph.5.29'>Nikdo nikdy neměl své vlastní tělo v nenávisti, ale každý je živí a opatruje, tak jako Kristus svou církev.</verse>
        <verse osisID='Eph.5.30'>Jsme přece údy jeho těla.</verse>
        <verse osisID='Eph.5.31'>"Proto muž opouští otce i matku - aby přilnul ke své manželce, aby se ti dva stali jedním tělem."</verse>
        <verse osisID='Eph.5.32'>Toto je veliké tajemství; já však mluvím o Kristu a o církvi.</verse>
        <verse osisID='Eph.5.33'>Ať ovšem každý jednotlivý z vás miluje svou manželku jako sám sebe. A žena ať má svého manžela v úctě.</verse>
      </chapter>
      <chapter osisID='Eph.6'>
        <verse osisID='Eph.6.1'>Děti, poslouchejte své rodiče v Pánu - tak je to správné.</verse>
        <verse osisID='Eph.6.2'>"Cti svého otce i matku," to je první přikázání se zaslíbením:</verse>
        <verse osisID='Eph.6.3'>"aby se ti vedlo dobře a abys žil dlouho na zemi."</verse>
        <verse osisID='Eph.6.4'>Vy, otcové, nedrážděte své děti, ale vychovávejte je v kázni a v Pánově učení.</verse>
        <verse osisID='Eph.6.5'>Služebníci, poslouchejte své pozemské pány s posvátnou úctou, s upřímným srdcem, jako Krista.</verse>
        <verse osisID='Eph.6.6'>Neslužte naoko jako ti, kdo se chtějí zalíbit lidem, ale jako Kristovi služebníci konejte Boží vůli celou duší.</verse>
        <verse osisID='Eph.6.7'>Služte s ochotnou myslí jako Pánu, a ne lidem.</verse>
        <verse osisID='Eph.6.8'>Vězte, že cokoli kdo učinil dobrého, za to dostane odplatu od Pána, ať už byl otrok nebo svobodný.</verse>
        <verse osisID='Eph.6.9'>Vy, páni, se k nim chovejte také tak. Zanechte výhrůžek - víte přece, že jak oni, tak i vy máte Pána v nebesích a ten nestraní nikomu.</verse>
        <verse osisID='Eph.6.10'>Závěrem, posilněte se v Pánu a v jeho nesmírné moci.</verse>
        <verse osisID='Eph.6.11'>Oblečte si celou Boží zbroj, abyste se mohli postavit ďáblovým úkladům.</verse>
        <verse osisID='Eph.6.12'>Náš zápas totiž není proti krvi a tělu, ale proti vládám, mocnostem a světovládcům přítomné temnoty, proti duchovním silám zla v nebeských sférách.</verse>
        <verse osisID='Eph.6.13'>Vezměte si celou Boží zbroj, abyste ve zlý den mohli odolat, všechno splnit a zůstat stát.</verse>
        <verse osisID='Eph.6.14'>Stůjte přepásáni na bedrech pravdou, oblečeni pancířem spravedlnosti a</verse>
        <verse osisID='Eph.6.15'>obuti připraveností kázat evangelium pokoje.</verse>
        <verse osisID='Eph.6.16'>Nadto vždy třímejte štít víry, jímž budete moci uhasit všechny ohnivé šípy toho zlého.</verse>
        <verse osisID='Eph.6.17'>Vezměte si také přilbu spasení a meč Ducha, jímž je Boží slovo.</verse>
        <verse osisID='Eph.6.18'>Za všech okolností se modlete v Duchu; proto vždy vytrvale bděte a v každé své modlitbě a prosbě se modlete za všechny svaté.</verse>
        <verse osisID='Eph.6.19'>Modlete se i za mne, aby mi bylo dáno slovo, abych mohl otevřít ústa a směle oznamovat tajemství evangelia</verse>
        <verse osisID='Eph.6.20'>(jehož vyslancem jsem v těchto řetězech), abych je hlásal tak směle, jak mám.</verse>
        <verse osisID='Eph.6.21'>Chci, abyste věděli, jak se mi daří a co dělám. Všechno vám to poví milovaný bratr Tychikos, věrný služebník v Pánu.</verse>
        <verse osisID='Eph.6.22'>Posílám ho k vám, abyste se dozvěděli, jak se máme, a aby potěšil vaše srdce.</verse>
        <verse osisID='Eph.6.23'>Pokoj všem sourozencům a láska s vírou od Boha Otce a od Pána Ježíše Krista.</verse>
        <verse osisID='Eph.6.24'>Boží milost a nesmrtelnost všem, kdo milují našeho Pána Ježíše Krista! Amen.</verse>
      </chapter>
    </div></osisText>
</osis>
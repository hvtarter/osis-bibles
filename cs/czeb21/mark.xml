<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Mark'>
      <chapter osisID='Mark.1'>
        <verse osisID='Mark.1.1'>Počátek evangelia o Ježíši Kristu, Božím Synu.</verse>
        <verse osisID='Mark.1.2'>Jak je psáno u proroka Izaiáše: "Hle, posílám před tebou svého posla, aby připravil tvou cestu."</verse>
        <verse osisID='Mark.1.3'>"Hlas volajícího na poušti: Připravte cestu pro Pána! Vyrovnejte jeho stezky!"</verse>
        <verse osisID='Mark.1.4'>Tak přišel Jan, křtil na poušti a kázal křest pokání na odpuštění hříchů.</verse>
        <verse osisID='Mark.1.5'>Vycházela k němu celá judská země i všichni Jeruzalémští, vyznávali své hříchy a on je křtil v řece Jordán.</verse>
        <verse osisID='Mark.1.6'>Jan byl oblečen velbloudí srstí a koženým pásem kolem boků, jedl kobylky a lesní med.</verse>
        <verse osisID='Mark.1.7'>Kázal: "Po mně přichází někdo silnější než já! Nejsem hoden ani sehnout se a rozvázat mu řemínek sandálu.</verse>
        <verse osisID='Mark.1.8'>Já jsem vás křtil vodou, ale on vás bude křtít Duchem svatým."</verse>
        <verse osisID='Mark.1.9'>V těch dnech přišel Ježíš z galilejského Nazaretu a dal se od Jana pokřtít v Jordánu.</verse>
        <verse osisID='Mark.1.10'>Když vystupoval z vody, ihned uviděl protržená nebesa a Ducha sestupujícího na něj jako holubice.</verse>
        <verse osisID='Mark.1.11'>Z nebe zazněl hlas: "Ty jsi můj milovaný Syn, kterého jsem si oblíbil."</verse>
        <verse osisID='Mark.1.12'>Duch ho pak ihned vypudil na poušť.</verse>
        <verse osisID='Mark.1.13'>Byl na poušti čtyřicet dní a pokoušel ho satan. Byl tam s divokou zvěří a sloužili mu andělé.</verse>
        <verse osisID='Mark.1.14'>Poté, co byl Jan uvězněn, Ježíš přišel do Galileje a kázal Boží evangelium:</verse>
        <verse osisID='Mark.1.15'>"Čas se naplnil - Boží království je blízko. Čiňte pokání a věřte evangeliu!"</verse>
        <verse osisID='Mark.1.16'>Když se pak procházel podél Galilejského jezera, uviděl Šimona a jeho bratra Ondřeje, jak házejí síť do vody (byli to totiž rybáři).</verse>
        <verse osisID='Mark.1.17'>Ježíš jim řekl: "Pojďte za mnou a udělám z vás rybáře lidí!"</verse>
        <verse osisID='Mark.1.18'>Ihned opustili sítě a šli za ním.</verse>
        <verse osisID='Mark.1.19'>Poodešel dál a uviděl Jakuba Zebedeova a jeho bratra Jana, jak na lodi spravují sítě.</verse>
        <verse osisID='Mark.1.20'>Ihned je zavolal a oni nechali svého otce Zebedea na lodi s nádeníky a odešli za ním.</verse>
        <verse osisID='Mark.1.21'>Když potom přišli do Kafarnaum, vešel hned v sobotu do synagogy a učil.</verse>
        <verse osisID='Mark.1.22'>Nad jeho učením tam jen žasli, protože je učil jako ten, kdo má zmocnění, a ne jako znalci Písma.</verse>
        <verse osisID='Mark.1.23'>V jejich synagoze byl právě člověk posedlý nečistým duchem. Vykřikl:</verse>
        <verse osisID='Mark.1.24'>"Ach, co je ti do nás, Ježíši Nazaretský? Přišel jsi nás zničit? Vím, kdo jsi - ten Svatý Boží!"</verse>
        <verse osisID='Mark.1.25'>"Zmlkni," okřikl ho Ježíš, "a vyjdi z něj!"</verse>
        <verse osisID='Mark.1.26'>Nečistý duch tím mužem zalomcoval, hlasitě vykřikl a vyšel z něj.</verse>
        <verse osisID='Mark.1.27'>Všichni byli tak ohromeni, že se začali ptát jeden druhého: "Co to má znamenat? Co je to za nové učení? Rozkazuje mocně i nečistým duchům a poslouchají ho!"</verse>
        <verse osisID='Mark.1.28'>A zpráva o něm se ihned roznesla po celém galilejském kraji.</verse>
        <verse osisID='Mark.1.29'>Když odešli ze synagogy, hned šli s Jakubem a Janem domů k Šimonovi a Ondřejovi.</verse>
        <verse osisID='Mark.1.30'>Šimonova tchyně tam ležela v horečce, a tak mu o ní hned řekli.</verse>
        <verse osisID='Mark.1.31'>Přistoupil, vzal ji za ruku a zvedl ji. Horečka ji opustila a ona je začala obsluhovat.</verse>
        <verse osisID='Mark.1.32'>Večer po západu slunce k němu přinesli všechny nemocné a posedlé.</verse>
        <verse osisID='Mark.1.33'>Celé město se seběhlo ke dveřím</verse>
        <verse osisID='Mark.1.34'>a on uzdravil množství lidí trápených různými neduhy a vyhnal množství démonů. Démonům nedovoloval mluvit, protože ho znali.</verse>
        <verse osisID='Mark.1.35'>Ráno vstal dlouho před rozedněním a šel ven. Odešel na opuštěné místo a tam se modlil.</verse>
        <verse osisID='Mark.1.36'>Šimon a ostatní se ale pustili za ním.</verse>
        <verse osisID='Mark.1.37'>Když ho našli, řekli mu: "Všichni tě hledají!"</verse>
        <verse osisID='Mark.1.38'>On jim odpověděl: "Pojďme dál, do okolních městeček, abych kázal i tam. Vždyť proto jsem přišel."</verse>
        <verse osisID='Mark.1.39'>Kázal tedy v jejich synagogách po celé Galileji a vymítal démony.</verse>
        <verse osisID='Mark.1.40'>Přišel k němu jeden malomocný a na kolenou ho prosil: "Kdybys jen chtěl, můžeš mě očistit!"</verse>
        <verse osisID='Mark.1.41'>Naplněn soucitem, Ježíš vztáhl ruku a dotkl se ho se slovy: "Já to chci. Buď čistý!"</verse>
        <verse osisID='Mark.1.42'>Malomocenství ho hned opustilo a byl čistý.</verse>
        <verse osisID='Mark.1.43'>Ježíš ho pak ihned poslal pryč s přísným varováním:</verse>
        <verse osisID='Mark.1.44'>"Dej pozor, abys nikomu nic neříkal. Jdi se ale ukázat knězi a obětuj za své očištění dar, který přikázal Mojžíš, na svědectví pro ně."</verse>
        <verse osisID='Mark.1.45'>On ale šel a začal hodně mluvit a rozhlašovat tu věc tak, že Ježíš už nemohl veřejně vejít do města, ale zůstával venku na opuštěných místech. A lidé se k němu scházeli odevšad.</verse>
      </chapter>
      <chapter osisID='Mark.2'>
        <verse osisID='Mark.2.1'>Po několika dnech opět přišel do Kafarnaum. Když se proslechlo, že je doma,</verse>
        <verse osisID='Mark.2.2'>shromáždilo se takové množství lidí, že už se nevešli ani ke dveřím. Zatímco k nim promlouval Slovo,</verse>
        <verse osisID='Mark.2.3'>přišli k němu čtyři muži a nesli ochrnutého.</verse>
        <verse osisID='Mark.2.4'>Kvůli davu ho ale k němu nemohli přinést, a tak odkryli střechu nad místem, kde byl, probořili ji a nosítka s tím ochrnutým spustili dolů.</verse>
        <verse osisID='Mark.2.5'>Když Ježíš uviděl jejich víru, řekl ochrnutému: "Synu, tvé hříchy jsou odpuštěny."</verse>
        <verse osisID='Mark.2.6'>Byli tu ale někteří ze znalců Písma. Seděli tam a v srdcích si říkali:</verse>
        <verse osisID='Mark.2.7'>"Jak to mluví? To je rouhání! Kdo může odpouštět hříchy než samotný Bůh?"</verse>
        <verse osisID='Mark.2.8'>Ježíš v duchu ihned poznal, co si pro sebe říkají, a zeptal se jich: "Jak to přemýšlíte?</verse>
        <verse osisID='Mark.2.9'>Co je snadnější? Říci ochrnutému: ‚Tvé hříchy jsou odpuštěny,' anebo: ‚Vstaň, vezmi si lehátko a choď?'</verse>
        <verse osisID='Mark.2.10'>Ale abyste věděli, že Syn člověka má na zemi moc odpouštět hříchy" - tehdy pověděl ochrnutému -</verse>
        <verse osisID='Mark.2.11'>"říkám ti, vstaň, vezmi si lehátko a jdi domů."</verse>
        <verse osisID='Mark.2.12'>On hned vstal, přede všemi vzal své lehátko a odešel. Všichni byli ohromeni a oslavovali Boha: "Nic takového jsme nikdy neviděli!"</verse>
        <verse osisID='Mark.2.13'>Ježíš šel znovu na břeh jezera. Všechen zástup tam přicházel k němu a on je vyučoval.</verse>
        <verse osisID='Mark.2.14'>Když cestou uviděl Leviho, syna Alfeova, jak sedí v celnici, řekl mu: "Pojď za mnou." A on vstal a šel za ním.</verse>
        <verse osisID='Mark.2.15'>Ježíš pak stoloval v jeho domě a spolu s Ježíšem a jeho učedníky tehdy stolovali i mnozí výběrčí daní a různí hříšníci. Mnozí takoví ho totiž následovali.</verse>
        <verse osisID='Mark.2.16'>Když znalci Písma a farizeové uviděli, že jí s výběrčími daní a hříšníky, říkali jeho učedníkům: "Jak to, že jí s výběrčími daní a hříšníky?"</verse>
        <verse osisID='Mark.2.17'>Když to Ježíš uslyšel, řekl jim: "Lékaře nepotřebují zdraví, ale nemocní. Nepřišel jsem volat spravedlivé, ale hříšníky."</verse>
        <verse osisID='Mark.2.18'>Janovi učedníci a farizeové měli ve zvyku se postit. Někteří přišli a ptali se ho: "Proč se Janovi učedníci a učedníci farizeů postí, ale tvoji učedníci se nepostí?"</verse>
        <verse osisID='Mark.2.19'>Ježíš jim odpověděl: "Mohou se ženichovi přátelé postit, dokud je ženich ještě s nimi? Dokud mají ženicha u sebe, nemohou se postit.</verse>
        <verse osisID='Mark.2.20'>Přijdou dny, kdy jim bude ženich vzat, a tehdy, v ten den, se budou postit.</verse>
        <verse osisID='Mark.2.21'>Nikdo nepřišívá záplatu z nové látky na starý plášť. Jinak se ta nová výplň od starého utrhne a díra bude ještě horší.</verse>
        <verse osisID='Mark.2.22'>Nikdo nelije nové víno do starých měchů. Jinak víno měchy roztrhne, víno se rozlije a měchy se zničí. Nové víno se lije do nových měchů."</verse>
        <verse osisID='Mark.2.23'>Jednou v sobotu procházel obilím a jeho učedníci začali cestou trhat klasy.</verse>
        <verse osisID='Mark.2.24'>Farizeové mu řekli: "Podívej se! Jak to, že dělají, co se v sobotu nesmí?"</verse>
        <verse osisID='Mark.2.25'>Odpověděl jim: "Copak jste nikdy nečetli, co udělal David, když měl se svými muži nouzi a hlad?</verse>
        <verse osisID='Mark.2.26'>Jak za velekněze Abiatara vešel do Božího domu a jedl posvátné chleby předložení, které nesmí jíst nikdo kromě kněží, a dal i svým mužům?"</verse>
        <verse osisID='Mark.2.27'>Potom dodal: "Sobota byla učiněna pro člověka, ne člověk pro sobotu.</verse>
        <verse osisID='Mark.2.28'>Syn člověka je pánem i nad sobotou."</verse>
      </chapter>
      <chapter osisID='Mark.3'>
        <verse osisID='Mark.3.1'>Když znovu přišel do synagogy, byl tu člověk s ochrnutou rukou.</verse>
        <verse osisID='Mark.3.2'>Sledovali ho, zda jej uzdraví v sobotu, aby ho mohli obžalovat.</verse>
        <verse osisID='Mark.3.3'>Ježíš tomu muži s ochrnutou rukou řekl: "Postav se doprostřed."</verse>
        <verse osisID='Mark.3.4'>Potom se jich zeptal: "Smí se v sobotu konat dobro, nebo zlo? Zachránit život, nebo zničit?" Oni však mlčeli.</verse>
        <verse osisID='Mark.3.5'>S hněvem se po nich rozhlédl, zarmoucen tvrdostí jejich srdce, a řekl tomu muži: "Natáhni ruku." A když ji natáhl, byla znovu zdravá.</verse>
        <verse osisID='Mark.3.6'>Farizeové se pak hned odešli radit s herodiány, jak by ho zničili.</verse>
        <verse osisID='Mark.3.7'>Ježíš odešel se svými učedníky k jezeru a za ním šla velká spousta lidí z Galileje, z Judska,</verse>
        <verse osisID='Mark.3.8'>z Jeruzaléma i z Idumeje, Zajordánska a z okolí Týru a Sidonu. Když slyšeli, jaké věci dělal, přišla jich k němu velká spousta.</verse>
        <verse osisID='Mark.3.9'>Proto řekl svým učedníkům, aby pro něj kvůli zástupu měli stále připravenou loďku, aby ho neumačkali.</verse>
        <verse osisID='Mark.3.10'>Uzdravil jich totiž tolik, že všichni, kdo měli nějaká trápení, se na něj tlačili, aby se ho dotkli.</verse>
        <verse osisID='Mark.3.11'>A nečistí duchové, jakmile ho uviděli, před ním padali a křičeli: "Ty jsi Boží Syn!"</verse>
        <verse osisID='Mark.3.12'>Ale on jim velmi hrozil, aby ho neprozrazovali.</verse>
        <verse osisID='Mark.3.13'>Potom vystoupil na horu, povolal k sobě ty, které sám chtěl, a přišli k němu.</verse>
        <verse osisID='Mark.3.14'>Ustanovil jich dvanáct, aby byli s ním, aby je poslal kázat</verse>
        <verse osisID='Mark.3.15'>a aby měli moc vymítat démony.</verse>
        <verse osisID='Mark.3.16'>Ustanovil jich dvanáct: Šimona (kterému dal jméno Petr),</verse>
        <verse osisID='Mark.3.17'>Jakuba Zebedeova, jeho bratra Jana (ty dva pojmenoval Boanerges, "Synové hro-mu"),</verse>
        <verse osisID='Mark.3.18'>Ondřeje, Filipa, Bartoloměje, Matouše, Tomáše, Jakuba Alfeova, Tadeáše, Šimona Horlivce</verse>
        <verse osisID='Mark.3.19'>a Jidáše Iškariotského, který ho potom zradil.</verse>
        <verse osisID='Mark.3.20'>Když se pak vrátil domů, znovu se sešel takový zástup, že se nemohli ani najíst.</verse>
        <verse osisID='Mark.3.21'>Když se to dozvěděli jeho příbuzní, vypravili se, aby si ho vzali, protože lidé říkali, že se pominul.</verse>
        <verse osisID='Mark.3.22'>Znalci Písma, kteří přišli z Jeruzaléma, říkali, že má Belzebuba a že vymítá démony knížetem démonů.</verse>
        <verse osisID='Mark.3.23'>Zavolal je tedy a mluvil k nim v podobenstvích: "Jak může satan vymítat satana?</verse>
        <verse osisID='Mark.3.24'>Pokud se království rozdělí samo proti sobě, nemůže obstát.</verse>
        <verse osisID='Mark.3.25'>Také když se dům rozdělí sám proti sobě, nemůže obstát.</verse>
        <verse osisID='Mark.3.26'>Jestliže tedy satan povstal sám proti sobě a je rozdělen, nemůže obstát a je s ním konec.</verse>
        <verse osisID='Mark.3.27'>Nikdo ale nemůže přijít do domu siláka a uloupit jeho majetek, pokud toho siláka nejdříve nespoutá. Teprve tehdy vyloupí jeho dům.</verse>
        <verse osisID='Mark.3.28'>Amen, říkám vám, že všechny hříchy budou lidským synům odpuštěny, i rouhání, jakkoli by se rouhali.</verse>
        <verse osisID='Mark.3.29'>Kdo by se ale rouhal proti Duchu svatému, tomu nebude nikdy odpuštěno; takový se provinil věčným hříchem."</verse>
        <verse osisID='Mark.3.30'>(Říkali totiž o něm, že má nečistého ducha.)</verse>
        <verse osisID='Mark.3.31'>Tehdy dorazili jeho bratři a matka. Zůstali venku a vzkázali mu, že ho volají.</verse>
        <verse osisID='Mark.3.32'>Kolem něj seděl zástup lidí; řekli mu: "Pohleď, tvá matka a tví bratři jsou venku a hledají tě."</verse>
        <verse osisID='Mark.3.33'>On jim však odpověděl: "Kdo je má matka? Kdo jsou mí bratři?"</verse>
        <verse osisID='Mark.3.34'>Rozhlédl se po těch, kdo seděli kolem něj, a řekl: "Pohleďte, má matka a mí bratři.</verse>
        <verse osisID='Mark.3.35'>Kdokoli plní Boží vůli, ten je můj bratr, sestra a matka."</verse>
      </chapter>
      <chapter osisID='Mark.4'>
        <verse osisID='Mark.4.1'>Znovu pak začal vyučovat u jezera. Shromáždil se k němu tak obrovský zástup, že nastoupil do lodi na jezeře a posadil se. Celý ten zástup byl na břehu</verse>
        <verse osisID='Mark.4.2'>a on je v podobenstvích učil o mnoha věcech. Ve svém vyučování jim řekl:</verse>
        <verse osisID='Mark.4.3'>"Slyšte: Hle, vyšel rozsévač, aby rozséval.</verse>
        <verse osisID='Mark.4.4'>A jak rozséval, některá semena padla podél cesty a přiletěli ptáci a sezobali je.</verse>
        <verse osisID='Mark.4.5'>Jiná padla na skalnatá místa, kde neměla dost země, a ihned vzešla, protože země neměla hloubku.</verse>
        <verse osisID='Mark.4.6'>Když pak vyšlo slunce, spálilo je, a protože neměla kořen, uschla.</verse>
        <verse osisID='Mark.4.7'>Jiná zas padla do trní, a když trní vyrostlo, udusilo je, takže nevydala úrodu.</verse>
        <verse osisID='Mark.4.8'>Ještě jiná však padla na dobrou půdu, vzešla, vzrostla a vydala úrodu - některé dalo třicetinásobek, jiné šedesátinásobek a jiné stonásobek."</verse>
        <verse osisID='Mark.4.9'>Potom dodal: "Kdo má uši k slyšení, slyš."</verse>
        <verse osisID='Mark.4.10'>Jakmile byl o samotě, ti, kdo byli s ním, se ho spolu s Dvanácti ptali na ta podobenství.</verse>
        <verse osisID='Mark.4.11'>"Vám je svěřeno tajemství Božího království," odpověděl jim, "ale těm, kdo jsou vně, se to všechno děje v podobenstvích,</verse>
        <verse osisID='Mark.4.12'>aby ‚hleděli a hleděli, ale nechápali, poslouchali a slyšeli, ale nerozuměli, aby se snad neobrátili a nebylo jim odpuštěno.'"</verse>
        <verse osisID='Mark.4.13'>Tehdy jim řekl: "Vy to podobenství nechápete? A jak porozumíte všem ostatním podobenstvím?</verse>
        <verse osisID='Mark.4.14'>Rozsévač rozsévá Slovo.</verse>
        <verse osisID='Mark.4.15'>Ti, kterým se rozsévá Slovo podél cesty, jsou tito: Jakmile uslyší, ihned přichází satan a bere Slovo, které do nich bylo zaseto.</verse>
        <verse osisID='Mark.4.16'>Ti, kterým se seje na skalnatou půdu, jsou pak tito: Jakmile uslyší Slovo, hned je s radostí přijímají,</verse>
        <verse osisID='Mark.4.17'>ale nemají v sobě kořen a jsou nestálí. Když potom kvůli Slovu nastane soužení nebo pronásledování, hned odpadají.</verse>
        <verse osisID='Mark.4.18'>Další jsou ti, kterým se seje do trní: To jsou ti, kteří slyší Slovo,</verse>
        <verse osisID='Mark.4.19'>ale pak přicházejí starosti tohoto světa, oklamání bohatstvím a chtivost po dalších věcech a dusí Slovo, takže se stává neplodným.</verse>
        <verse osisID='Mark.4.20'>A pak jsou ti, u kterých se seje na dobré půdě: Slyší Slovo, přijímají je a přinášejí úrodu - jeden třicetinásobnou, jiný šedesátinásobnou a jiný stonásobnou."</verse>
        <verse osisID='Mark.4.21'>Dále jim řekl: "Přináší se snad lampa, aby ji postavili pod vědro nebo pod postel? Nemá se postavit na svícen?</verse>
        <verse osisID='Mark.4.22'>Není totiž nic skrytého, co by nemělo být zjeveno, ani nic tak utajeného, aby to nevyšlo najevo.</verse>
        <verse osisID='Mark.4.23'>Má-li kdo uši k slyšení, slyš!"</verse>
        <verse osisID='Mark.4.24'>Řekl jim také: "Dávejte pozor na to, co posloucháte. Jakou mírou měříte, takovou vám bude odměřeno a ještě vám bude přidáno.</verse>
        <verse osisID='Mark.4.25'>Tomu, kdo má, bude dáno, ale tomu, kdo nemá, bude vzato i to, co má."</verse>
        <verse osisID='Mark.4.26'>Potom řekl: "Boží království působí, jako když člověk hodí zrno na zem.</verse>
        <verse osisID='Mark.4.27'>Spí a vstává ve dne i v noci a to zrno klíčí a roste, a on ani neví jak.</verse>
        <verse osisID='Mark.4.28'>Země totiž plodí úrodu sama od sebe - nejdříve stéblo, potom klas a potom zralé obilí v klasu.</verse>
        <verse osisID='Mark.4.29'>A když úroda dozraje, ihned se chopí srpu, protože nastala žeň."</verse>
        <verse osisID='Mark.4.30'>Řekl také: "K čemu přirovnáme Boží království? Jakým podobenstvím ho představíme?</verse>
        <verse osisID='Mark.4.31'>Je jako zrnko hořčice, které když je zaseto do země, je nejmenší ze všech semen na zemi.</verse>
        <verse osisID='Mark.4.32'>Jakmile je však zaseto, roste, až je větší než všechny byliny, a vypouští mohutné větve, takže i ptáci mohou hnízdit v jeho stínu."</verse>
        <verse osisID='Mark.4.33'>Přinášel jim Slovo v mnoha takových podobenstvích, nakolik byli schopni rozumět.</verse>
        <verse osisID='Mark.4.34'>Nemluvil k nim jinak než v podobenstvích, ale svým učedníkům všechno v soukromí vysvětloval.</verse>
        <verse osisID='Mark.4.35'>Večer onoho dne jim řekl: "Přeplavme se na druhou stranu."</verse>
        <verse osisID='Mark.4.36'>Opustili tedy zástup a vzali ho, jak byl, na loďku. Byly s ním i jiné loďky.</verse>
        <verse osisID='Mark.4.37'>Tehdy se strhla veliká větrná bouře. Vlny se valily na loď a ta se už naplňovala vodou.</verse>
        <verse osisID='Mark.4.38'>On ale spal na polštáři na lodní zádi. Vzbudili ho tedy: "Mistře, nezajímá tě, že umíráme?"</verse>
        <verse osisID='Mark.4.39'>Když se probudil, okřikl vítr a přikázal vlnám: "Tiše, klid!" Vítr se utišil a nastal naprostý klid.</verse>
        <verse osisID='Mark.4.40'>"Proč se tak bojíte?" řekl jim pak. "Ještě pořád nemáte víru?"</verse>
        <verse osisID='Mark.4.41'>Byli z toho úplně vyděšení. "Kdo to vůbec je?" ptali se jeden druhého. "Vždyť ho poslouchá i vítr a vlny!"</verse>
      </chapter>
      <chapter osisID='Mark.5'>
        <verse osisID='Mark.5.1'>Tehdy se přeplavili přes jezero do gerasenského kraje.</verse>
        <verse osisID='Mark.5.2'>Jakmile vystoupil z lodi, ihned proti němu z hrobů vyšel člověk posedlý nečistým duchem.</verse>
        <verse osisID='Mark.5.3'>Bydlel v hrobech a nikdo ho už nemohl ani svázat řetězem.</verse>
        <verse osisID='Mark.5.4'>Předtím býval často spoután okovy a řetězy, ale on ty řetězy vždy roztrhal a okovy rozlámal, takže ho nikdo nemohl zkrotit.</verse>
        <verse osisID='Mark.5.5'>Pořád, ve dne i v noci, byl v hrobkách a na horách, křičel a tloukl se kamením.</verse>
        <verse osisID='Mark.5.6'>Jakmile z dálky uviděl Ježíše, přiběhl a padl před ním na kolena.</verse>
        <verse osisID='Mark.5.7'>Hlasitě vykřikl: "Co je ti do mě, Ježíši, Synu Nejvyššího Boha? Pro Boha tě zapřísahám, netrýzni mě!"</verse>
        <verse osisID='Mark.5.8'>(Ježíš mu totiž řekl: "Vyjdi z toho člověka, nečistý duchu!")</verse>
        <verse osisID='Mark.5.9'>"Jak se jmenuješ?" ptal se ho Ježíš. "Mé jméno je Legie," odpověděl. "Je nás totiž hodně."</verse>
        <verse osisID='Mark.5.10'>A velice ho prosil, ať je nevyhání z toho kraje.</verse>
        <verse osisID='Mark.5.11'>Na úbočí hory se tam páslo veliké stádo prasat.</verse>
        <verse osisID='Mark.5.12'>Démoni ho proto prosili: "Pusť nás do těch prasat, ať vejdeme do nich!"</verse>
        <verse osisID='Mark.5.13'>Ježíš jim to povolil, a tak ti nečistí duchové vyšli a vstoupili do prasat. Asi dvoutisícové stádo se jich pak rozběhlo ze srázu dolů do jezera, kde utonulo.</verse>
        <verse osisID='Mark.5.14'>Pasáci tehdy utekli a rozhlásili to ve městě i na venkově. Lidé se šli podívat, co se to stalo.</verse>
        <verse osisID='Mark.5.15'>Když přišli k Ježíšovi a viděli toho, který býval posedlý tou Legií, jak tam sedí oblečen a při zdravém rozumu, dostali strach.</verse>
        <verse osisID='Mark.5.16'>Jakmile jim očití svědkové vylíčili, jak to bylo s tím posedlým a s těmi prasaty,</verse>
        <verse osisID='Mark.5.17'>začali ho prosit, ať opustí jejich kraj.</verse>
        <verse osisID='Mark.5.18'>Když pak nastupoval na loď, žádal ho ten, který býval posedlý, aby s ním mohl zůstat.</verse>
        <verse osisID='Mark.5.19'>On mu to ale nedovolil. Řekl mu: "Jdi domů ke svým a vypravuj jim, jak veliké věci pro tebe udělal Pán a jak se nad tebou slitoval."</verse>
        <verse osisID='Mark.5.20'>Odešel tedy a začal v Dekapoli rozhlašovat, co všechno pro něj Ježíš udělal. Všichni byli ohromeni.</verse>
        <verse osisID='Mark.5.21'>Když se pak Ježíš přeplavil lodí zpátky na druhý břeh, sešel se k němu u jezera veliký zástup.</verse>
        <verse osisID='Mark.5.22'>Přišel k němu jeden z představených synagogy jménem Jairus, a jakmile ho uviděl, padl mu k nohám.</verse>
        <verse osisID='Mark.5.23'>Snažně ho prosil: "Moje dcerka umírá! Pojď, vlož na ni ruce, ať je uzdravená a může žít."</verse>
        <verse osisID='Mark.5.24'>A tak šel s ním. Veliký zástup šel za ním a tlačili se na něj.</verse>
        <verse osisID='Mark.5.25'>Byla tam jedna žena, která už dvanáct let krvácela.</verse>
        <verse osisID='Mark.5.26'>Mnoho vytrpěla od mnoha lékařů, utratila všechno, co měla, ale nic jí nepomohlo a bylo jí čím dál hůř.</verse>
        <verse osisID='Mark.5.27'>Když uslyšela o Ježíši, prošla k němu davem zezadu a dotkla se jeho roucha.</verse>
        <verse osisID='Mark.5.28'>Řekla si totiž: "Dotknu-li se aspoň jeho roucha, budu uzdravena."</verse>
        <verse osisID='Mark.5.29'>Její krvácení ihned přestalo a na těle pocítila, že byla z toho trápení uzdravena.</verse>
        <verse osisID='Mark.5.30'>Ježíš v nitru ihned pocítil, že z něj vyšla moc. Otočil se v davu a zeptal se: "Kdo se dotkl mého roucha?"</verse>
        <verse osisID='Mark.5.31'>Jeho učedníci mu řekli: "Vidíš, že se na tebe tlačí dav, a ptáš se: Kdo se mě dotkl?"</verse>
        <verse osisID='Mark.5.32'>On se ale rozhlížel, aby viděl, kdo to udělal.</verse>
        <verse osisID='Mark.5.33'>Když ta žena poznala, co se s ní stalo, přistoupila, v posvátné úctě před ním padla na kolena a pověděla mu celou pravdu.</verse>
        <verse osisID='Mark.5.34'>Ježíš jí odpověděl: "Dcero, tvá víra tě uzdravila. Jdi v pokoji a buď uzdravena ze svého trápení."</verse>
        <verse osisID='Mark.5.35'>Ještě to ani nedořekl, když přišli poslové z domu představeného synagogy se slovy: "Tvá dcera umřela. Proč ještě obtěžovat mistra?"</verse>
        <verse osisID='Mark.5.36'>Ježíš ale jejich slova neposlouchal. "Neboj se, jenom věř," řekl představenému synagogy.</verse>
        <verse osisID='Mark.5.37'>Nikomu nedovolil, aby ho doprovázel, kromě Petra, Jakuba a jeho bratra Jana.</verse>
        <verse osisID='Mark.5.38'>Když přišel k domu představeného synagogy a uviděl veliký rozruch, všechny plačící a hlasitě naříkající,</verse>
        <verse osisID='Mark.5.39'>vešel dovnitř a řekl jim: "Proč ten rozruch a pláč? To dítě neumřelo. Jen spí."</verse>
        <verse osisID='Mark.5.40'>Oni se mu ale smáli. Když všechny vyhnal, vzal otce a matku dítěte i ty, kteří byli s ním, a vešel do místnosti, kde bylo dítě.</verse>
        <verse osisID='Mark.5.41'>Vzal dívku za ruku a řekl jí: "Talitha kum," což se překládá: "Děvčátko, říkám ti, vstávej."</verse>
        <verse osisID='Mark.5.42'>Ta dívka hned vstala a začala se procházet. Bylo jí dvanáct let. Přítomných se zmocnil nesmírný úžas,</verse>
        <verse osisID='Mark.5.43'>ale on jim jasně přikázal, ať se o tom nikdo nedozví. Řekl jim také, ať jí dají najíst.</verse>
      </chapter>
      <chapter osisID='Mark.6'>
        <verse osisID='Mark.6.1'>Potom odtud odešel a přišel do svého domovského města; jeho učedníci šli s ním.</verse>
        <verse osisID='Mark.6.2'>Když v sobotu začal učit v synagoze, mnozí z posluchačů žasli. "Odkud to má?" ptali se. "Co to dostal za moudrost? A jak to, že se jeho rukama dějí takové zázraky?</verse>
        <verse osisID='Mark.6.3'>Není to snad ten tesař, syn Marie a bratr Jakuba, Josefa, Judy a Šimona? Nejsou snad jeho sestry tady s námi?" A tak se nad ním pohoršovali.</verse>
        <verse osisID='Mark.6.4'>Ježíš jim odpověděl: "Prorok není beze cti; jedině ve své vlasti, u svých příbuzných a ve vlastním domě."</verse>
        <verse osisID='Mark.6.5'>A nemohl tam vykonat žádný zázrak, jen na několik nemocných vložil ruce a uzdravil je.</verse>
        <verse osisID='Mark.6.6'>Překvapen jejich nevírou pak obcházel okolní vesnice a učil.</verse>
        <verse osisID='Mark.6.7'>Potom k sobě svolal dvanáct učedníků a začal je vysílat po dvou. Dal jim moc nad nečistými duchy</verse>
        <verse osisID='Mark.6.8'>a uložil jim, ať si na cestu neberou nic kromě hole: ani mošnu ani chléb ani peníze do opasku;</verse>
        <verse osisID='Mark.6.9'>ať mají obuté sandály, ale neberou si ani náhradní košile.</verse>
        <verse osisID='Mark.6.10'>"Když vejdete do něčího domu," řekl jim, "zůstaňte tam, dokud neodejdete.</verse>
        <verse osisID='Mark.6.11'>Kdyby vás ale někde nepřijali a neposlouchali, vyjděte odtud a setřeste z nohou prach na svědectví proti nim."</verse>
        <verse osisID='Mark.6.12'>A tak šli a vyzývali lidi k pokání.</verse>
        <verse osisID='Mark.6.13'>Vymítali mnoho démonů a mnoho nemocných mazali olejem a uzdravovali.</verse>
        <verse osisID='Mark.6.14'>Jak se jeho pověst šířila, uslyšel o něm i král Herodes. Říkalo se: "Jan Křtitel vstal z mrtvých! To proto se skrze něj dějí zázraky."</verse>
        <verse osisID='Mark.6.15'>Jiní říkali: "Je to Eliáš," a další: "Je to prorok jako jeden z dávných proroků."</verse>
        <verse osisID='Mark.6.16'>Když to Herodes uslyšel, řekl: "Je to Jan, kterého jsem nechal stít. Vstal z mrtvých!"</verse>
        <verse osisID='Mark.6.17'>Herodes totiž osobně poslal pro Jana, dal ho zatknout, spoutat a uvěznit kvůli Herodiadě, s níž se oženil, ačkoli byla manželkou jeho bratra Filipa.</verse>
        <verse osisID='Mark.6.18'>Jan Herodovi říkal: "Tvůj sňatek s bratrovou manželkou je nezákonný!"</verse>
        <verse osisID='Mark.6.19'>Herodias mu to měla za zlé a chtěla ho zabít, ale nemohla.</verse>
        <verse osisID='Mark.6.20'>Herodes se totiž Jana bál, neboť věděl, že je to spravedlivý a svatý člověk, a tak ho chránil. Když ho slyšel, býval velmi znepokojen, ale přesto mu rád naslouchal.</verse>
        <verse osisID='Mark.6.21'>Příhodný den však přišel, když Herodes na oslavu svých narozenin uspořádal hostinu pro své velmože a velitele a pro přední muže Galileje.</verse>
        <verse osisID='Mark.6.22'>Když přišla dcera té Herodiady a zatančila, zalíbila se Herodovi i jeho hostům natolik, že král dívce řekl: "Požádej mě, o co chceš, a dám ti to."</verse>
        <verse osisID='Mark.6.23'>Odpřísáhl: "Splním ti jakékoli přání až do polovice mého království."</verse>
        <verse osisID='Mark.6.24'>Šla tedy za svou matkou a ptala se jí: "O co mám žádat?" "O hlavu Jana Křtitele!" řekla jí matka.</verse>
        <verse osisID='Mark.6.25'>A tak hned spěchala za králem a žádala: "Chci, abys mi hned teď přinesl na míse hlavu Jana Křtitele."</verse>
        <verse osisID='Mark.6.26'>Krále přepadla úzkost, ale kvůli svým přísahám a svým hostům jí to nechtěl odmítnout.</verse>
        <verse osisID='Mark.6.27'>Hned poslal kata s příkazem, ať přinese Janovu hlavu. Ten odešel, sťal ho ve vězení</verse>
        <verse osisID='Mark.6.28'>a přinesl jeho hlavu na míse. Dal ji té dívce a ta ji dala své matce.</verse>
        <verse osisID='Mark.6.29'>Když o tom uslyšeli jeho učedníci, přišli, vzali jeho tělo a pohřbili ho.</verse>
        <verse osisID='Mark.6.30'>Potom se apoštolové sešli k Ježíšovi a oznámili mu všechno, co dělali a co učili.</verse>
        <verse osisID='Mark.6.31'>Tehdy jim řekl: "Pojďte jen vy sami stranou na opuštěné místo a trochu si odpočiňte." Těch, kdo k nim přicházeli a zase odcházeli, bylo totiž tolik, že neměli ani chvilku na jídlo.</verse>
        <verse osisID='Mark.6.32'>Odpluli tedy lodí o samotě na pusté místo.</verse>
        <verse osisID='Mark.6.33'>Ale když odcházeli, mnozí je uviděli a poznali. Seběhli se tam ze všech měst pěšky a předstihli je.</verse>
        <verse osisID='Mark.6.34'>Když Ježíš vystoupil, uviděl veliký zástup lidí. Byl naplněn soucitem k nim, protože byli jako ovce bez pastýře. Tehdy je začal učit o mnoha věcech.</verse>
        <verse osisID='Mark.6.35'>Když se už připozdilo, přišli za ním jeho učedníci. "Tohle místo je pusté a už je moc hodin," řekli.</verse>
        <verse osisID='Mark.6.36'>"Propusť je, ať si jdou do okolních statků a vesnic koupit jídlo. Vždyť nemají co jíst."</verse>
        <verse osisID='Mark.6.37'>Odpověděl jim: "Vy jim dejte najíst." "To máme jít nakoupit chleba za dvě stě denárů a dát jim najíst?" namítli.</verse>
        <verse osisID='Mark.6.38'>"Kolik máte chlebů?" řekl jim. "Jděte se podívat." Když to zjistili, řekli: "Pět - a dvě ryby."</verse>
        <verse osisID='Mark.6.39'>Tehdy jim dal pokyn, aby všechny posadili v hloučcích na zelené trávě.</verse>
        <verse osisID='Mark.6.40'>Když se rozložili ve skupinách po stu a po padesáti,</verse>
        <verse osisID='Mark.6.41'>vzal těch pět chlebů a dvě ryby, vzhlédl k nebi, požehnal, lámal ty chleby a dával svým učedníkům, aby jim je předkládali. I ty dvě ryby rozdělil všem,</verse>
        <verse osisID='Mark.6.42'>a tak se všichni najedli do sytosti.</verse>
        <verse osisID='Mark.6.43'>Potom sebrali dvanáct košů plných kousků chleba a ryb.</verse>
        <verse osisID='Mark.6.44'>A ty chleby jedlo pět tisíc mužů.</verse>
        <verse osisID='Mark.6.45'>Hned potom přiměl své učedníky, ať nastoupí na loď a jedou napřed na druhou stranu k Betsaidě, než rozpustí zástup.</verse>
        <verse osisID='Mark.6.46'>A když se s nimi rozloučil, odešel na horu, aby se modlil.</verse>
        <verse osisID='Mark.6.47'>Pozdě večer byla loď uprostřed jezera a on sám na zemi.</verse>
        <verse osisID='Mark.6.48'>Uviděl je, jak se dřou s veslováním, protože vítr vál proti nim. Krátce před svítáním se k nim vydal pěšky po hladině a chtěl je minout.</verse>
        <verse osisID='Mark.6.49'>Když ho uviděli, jak kráčí po jezeře, mysleli, že je to přízrak, a křičeli strachy.</verse>
        <verse osisID='Mark.6.50'>Všichni ho totiž uviděli a vyděsili se.On ale na ně hned promluvil: "Vzchopte se, to jsem já! Nebojte se."</verse>
        <verse osisID='Mark.6.51'>Nastoupil k nim do lodi a vítr se utišil. Oni z toho byli úplně omráčení úžasem.</verse>
        <verse osisID='Mark.6.52'>Nepochopili totiž nic ohledně těch chlebů; jejich srdce bylo tvrdé.</verse>
        <verse osisID='Mark.6.53'>A když se přeplavili, přistáli u Genezaretu, kde zakotvili.</verse>
        <verse osisID='Mark.6.54'>Jakmile vystoupili z lodi, lidé ho hned poznali.</verse>
        <verse osisID='Mark.6.55'>Zběhali celý ten kraj a začali na nosítkách snášet nemocné tam, kde slyšeli, že je.</verse>
        <verse osisID='Mark.6.56'>Ať přišel do vesnic, do měst nebo na venkov, lidé pokládali nemocné na ulice a prosili ho, aby se mohli dotknout aspoň cípu jeho roucha. A kdokoli se ho dotkl, byl uzdraven.</verse>
      </chapter>
      <chapter osisID='Mark.7'>
        <verse osisID='Mark.7.1'>Farizeové a někteří znalci Písma, kteří dorazili z Jeruzaléma, se sešli u Ježíše</verse>
        <verse osisID='Mark.7.2'>a uviděli některé jeho učedníky jíst chleby ‚nečistýma' (to jest neumytýma) rukama.</verse>
        <verse osisID='Mark.7.3'>Farizeové a všichni Židé totiž nejedí, aniž by si obřadně umyli ruce, a tak dodržují tradici starších.</verse>
        <verse osisID='Mark.7.4'>Když přijdou z trhu, nejedí, dokud se nevykoupou. A je ještě mnoho jiných věcí, které přijali a dodržují, jako očišťování pohárů, džbánů, měděných nádob a lehátek.</verse>
        <verse osisID='Mark.7.5'>Farizeové a znalci Písma se ho tedy zeptali: "Proč se tvoji učedníci nechovají podle tradice starších a jedí chléb nečistýma rukama?"</verse>
        <verse osisID='Mark.7.6'>On jim odpověděl: "Izaiáš o vás pokrytcích prorokoval správně. Jak je psáno: ‚Tento lid mě ctí svými rty, srdcem je mi však vzdálený.</verse>
        <verse osisID='Mark.7.7'>Nadarmo mě ale uctívají, když učí lidské nauky a příkazy.'</verse>
        <verse osisID='Mark.7.8'>Opustili jste Boží přikázání, ale lidské tradice dodržujete."</verse>
        <verse osisID='Mark.7.9'>Potom pokračoval: "Opravdu pěkně zavrhujete Boží přikázání, abyste zachovali svou vlastní tradici!</verse>
        <verse osisID='Mark.7.10'>Mojžíš řekl: ‚Cti otce i matku' a ‚Kdokoli by zlořečil otci nebo matce, musí zemřít.'</verse>
        <verse osisID='Mark.7.11'>Vy ale říkáte, že kdyby člověk řekl otci nebo matce: ‚To, čím bych ti měl vypomoci, je korban' (to jest dar Bohu),</verse>
        <verse osisID='Mark.7.12'>tak už ho nenecháte nic udělat pro jeho otce nebo matku.</verse>
        <verse osisID='Mark.7.13'>Rušíte Boží slovo svou tradicí, kterou jste ustanovili. A podobných věcí děláte spoustu."</verse>
        <verse osisID='Mark.7.14'>Znovu pak svolal zástup a řekl jim: "Slyšte mě všichni a rozumějte.</verse>
        <verse osisID='Mark.7.15'>[16] Nic, co do člověka vchází zvenku, ho nemůže pošpinit. Člověka špiní to, co z něj vychází!"</verse>
        <verse osisID='Mark.7.17'>Když pak odešel od zástupu do domu, učedníci se ho vyptávali na to podobenství.</verse>
        <verse osisID='Mark.7.18'>On jim odpověděl: "To jste tak nechápaví? Nerozumíte, že cokoli vchází do člověka zvenku, ho nemůže pošpinit?</verse>
        <verse osisID='Mark.7.19'>Nejde to přece do jeho srdce, ale do břicha a odtud do stoky!" Tak očistil všechny pokrmy.</verse>
        <verse osisID='Mark.7.20'>Potom řekl: "Co z člověka vychází, to člověka špiní.</verse>
        <verse osisID='Mark.7.21'>Z nitra lidského srdce vycházejí zlé myšlenky, smilnění, krádeže, vraždy,</verse>
        <verse osisID='Mark.7.22'>cizoložství, chamtivost, ničemnost, lstivost, nestydatost, závist, urážky, pýcha, potrhlost.</verse>
        <verse osisID='Mark.7.23'>Všechny tyto zlé věci vycházejí z nitra a špiní člověka."</verse>
        <verse osisID='Mark.7.24'>Potom vstal a odešel odtud do okolí Týru. Vešel do jednoho domu a ačkoli nechtěl, aby se to někdo dozvěděl, nedalo se to utajit.</verse>
        <verse osisID='Mark.7.25'>Hned se totiž o něm doslechla jedna žena, která měla dcerku s nečistým duchem. Přišla, padla mu k nohám</verse>
        <verse osisID='Mark.7.26'>a prosila ho, aby z její dcery vyhnal démona. Ta žena byla Řekyně, rodem Syroféničanka,</verse>
        <verse osisID='Mark.7.27'>a tak jí řekl: "Napřed nech najíst děti. Není správné vzít chleba dětem a hodit ho psům."</verse>
        <verse osisID='Mark.7.28'>Ona však odpověděla: "Ano, Pane, ale i psi pod stolem jedí zbytky po dětech."</verse>
        <verse osisID='Mark.7.29'>"Díky tomu, cos řekla, můžeš jít domů," odvětil jí na to. "Ten démon už z tvé dcery vyšel."</verse>
        <verse osisID='Mark.7.30'>Když pak přišla domů, zjistila, že dívka leží na lůžku a že démon je pryč.</verse>
        <verse osisID='Mark.7.31'>Ježíš pak odešel z týrského kraje, prošel Sidon a přes území Dekapole dorazil ke Galilejskému jezeru.</verse>
        <verse osisID='Mark.7.32'>Tam k němu přivedli hluchoněmého člověka a prosili ho, aby na něj vložil ruku.</verse>
        <verse osisID='Mark.7.33'>On si ho vzal stranou od zástupu, vložil mu prsty do uší, plivl a dotkl se jeho jazyka.</verse>
        <verse osisID='Mark.7.34'>Potom vzhlédl k nebi, vzdychl a řekl mu: "Efatha!" což znamená: "Otevři se!"</verse>
        <verse osisID='Mark.7.35'>Jeho uši se ihned otevřely, pouto jeho jazyka se uvolnilo a začal mluvit správně.</verse>
        <verse osisID='Mark.7.36'>Ježíš jim zakázal komukoli to říkat, ale čím více jim to zakazoval, tím více to rozhlašovali.</verse>
        <verse osisID='Mark.7.37'>Lidé byli naprosto ohromeni. Říkali: "Všechno udělal dobře! Dokonce dává hluchým sluch a němým řeč!"</verse>
      </chapter>
      <chapter osisID='Mark.8'>
        <verse osisID='Mark.8.1'>V těch dnech se znovu sešlo veliké množství lidí. Když jim pak došlo jídlo, Ježíš svolal své učedníky a řekl jim:</verse>
        <verse osisID='Mark.8.2'>"Je mi jich líto. Jsou se mnou už tři dny a nemají co jíst.</verse>
        <verse osisID='Mark.8.3'>Když je pošlu domů hladové, padnou na cestě vyčerpáním. A někteří přišli zdaleka."</verse>
        <verse osisID='Mark.8.4'>"Jak by tu někdo mohl ty lidi nakrmit? namítli učedníci. "Vždyť je tu pustina!"</verse>
        <verse osisID='Mark.8.5'>"Kolik máte chlebů?" zeptal se jich. "Sedm," odpověděli.</verse>
        <verse osisID='Mark.8.6'>Nechal tedy zástup posadit na zem, vzal těch sedm chlebů, vzdal díky, lámal a dával svým učedníkům, aby je předkládali. Ti je pak předložili zástupu.</verse>
        <verse osisID='Mark.8.7'>Měli také pár malých rybek. Ježíš je požehnal a řekl, ať předkládají i je.</verse>
        <verse osisID='Mark.8.8'>A tak se najedli do sytosti a ještě nasbírali sedm košů nalámaných kousků, které zbyly.</verse>
        <verse osisID='Mark.8.9'>Bylo tam tehdy okolo čtyř tisíc lidí. Když je Ježíš propustil,</verse>
        <verse osisID='Mark.8.10'>ihned nastoupil s učedníky na loď a přijel do dalmanutského kraje.</verse>
        <verse osisID='Mark.8.11'>Tehdy přišli farizeové a začali se s ním hádat a pokoušet ho. Chtěli od něj nějaké znamení z nebe.</verse>
        <verse osisID='Mark.8.12'>Ježíš si v duchu povzdychl a řekl: "Proč toto pokolení žádá znamení? Amen, říkám vám, že toto pokolení žádné znamení nedostane!"</verse>
        <verse osisID='Mark.8.13'>Opustil je, nastoupil zase do lodi a odplul na druhou stranu.</verse>
        <verse osisID='Mark.8.14'>Zapomněli ale vzít chléb a neměli s sebou na lodi víc než jeden bochník.</verse>
        <verse osisID='Mark.8.15'>Ježíš jim zdůrazňoval: "Pečlivě se varujte kvasu farizeů a kvasu Herodova."</verse>
        <verse osisID='Mark.8.16'>Začali se tedy mezi sebou dohadovat, že nemají chleba.</verse>
        <verse osisID='Mark.8.17'>Ježíš to ale věděl, a tak jim řekl: "Proč se dohadujete, že nemáte chleba? Ještě nechápete a nerozumíte? Ještě máte tvrdé srdce?</verse>
        <verse osisID='Mark.8.18'>Máte oči, a nevidíte? Máte uši, a neslyšíte? Už si nevzpomínáte?</verse>
        <verse osisID='Mark.8.19'>Když jsem nalámal pět chlebů pěti tisícům, kolik plných košů nalámaných kousků jste nasbírali?" "Dvanáct," odpověděli.</verse>
        <verse osisID='Mark.8.20'>"A co těch sedm chlebů pro čtyři tisíce? Kolik plných košů nalámaných kousků jste nasbírali?" "Sedm," odpověděli.</verse>
        <verse osisID='Mark.8.21'>Na to jim řekl: "Ještě nerozumíte?"</verse>
        <verse osisID='Mark.8.22'>Když přišli do Betsaidy, přivedli k němu slepce a prosili ho, aby se ho dotkl.</verse>
        <verse osisID='Mark.8.23'>Vzal slepce za ruku a odvedl ho za vesnici. Plivl mu na oči, vložil na něj ruce a ptal se ho: "Vidíš něco?"</verse>
        <verse osisID='Mark.8.24'>On vzhlédl a řekl: "Rozeznávám lidi - vidím něco jako chodící stromy."</verse>
        <verse osisID='Mark.8.25'>Znovu mu vložil ruce na oči, a když vzhlédl, byl uzdraven. Viděl všechno jasně i na dálku.</verse>
        <verse osisID='Mark.8.26'>Ježíš ho pak poslal domů se slovy: "Do vesnice ale nechoď."</verse>
        <verse osisID='Mark.8.27'>Ježíš a jeho učedníci pak vyšli do vesnic kolem Cesareje Filipovy. Cestou se svých učedníků ptal: "Za koho mě mají lidé?"</verse>
        <verse osisID='Mark.8.28'>Odpověděli: "Někteří za Jana Křtitele, jiní za Eliáše a jiní za jednoho z proroků."</verse>
        <verse osisID='Mark.8.29'>"A za koho mě máte vy?" zeptal se. "Ty jsi Mesiáš!" odpověděl mu Petr.</verse>
        <verse osisID='Mark.8.30'>On je ale přísně napomenul, aby to o něm nikomu neříkali.</verse>
        <verse osisID='Mark.8.31'>Tehdy je začal učit, že Syn člověka musí mnoho vytrpět a být zavržen staršími, vrchními kněžími i znalci Písma, být zabit a po třech dnech vstát z mrtvých.</verse>
        <verse osisID='Mark.8.32'>Protože ty věci říkal otevřeně, Petr ho vzal stranou a začal ho kárat.</verse>
        <verse osisID='Mark.8.33'>Ježíš se ale obrátil, podíval se na své učedníky a okřikl Petra: "Odejdi ode mě, satane! Nemyslíš na Boží věci, ale na lidské."</verse>
        <verse osisID='Mark.8.34'>Potom svolal zástup se svými učedníky a řekl jim: "Chce-li někdo jít za mnou, ať se zřekne sám sebe, vezme svůj kříž a následuje mě.</verse>
        <verse osisID='Mark.8.35'>Kdokoli by si chtěl zachránit život, ten jej ztratí, ale kdokoli by ztratil život pro mě a pro evangelium, ten jej zachrání.</verse>
        <verse osisID='Mark.8.36'>Co prospěje člověku, kdyby získal celý svět, ale sám sobě uškodil?</verse>
        <verse osisID='Mark.8.37'>Co dá člověk na oplátku za svůj život?</verse>
        <verse osisID='Mark.8.38'>Kdo by se v tomto cizoložném a hříšném pokolení styděl za mě a za má slova, za toho se bude stydět i Syn člověka, až přijde ve slávě svého Otce se svatými anděly."</verse>
      </chapter>
      <chapter osisID='Mark.9'>
        <verse osisID='Mark.9.1'>A řekl jim: "Amen, říkám vám, že někteří z těch, kdo tu stojí, rozhodně nezakusí smrt, dokud nespatří, jak Boží království přišlo v moci."</verse>
        <verse osisID='Mark.9.2'>Po šesti dnech Ježíš k sobě vzal Petra, Jakuba a Jana, vyvedl je samotné stranou na vysokou horu a proměnil se před nimi.</verse>
        <verse osisID='Mark.9.3'>Jeho šaty se rozzářily a úplně zbělely, tak jak by je žádný bělič na zemi nemohl vybělit.</verse>
        <verse osisID='Mark.9.4'>A uviděli Eliáše a Mojžíše, jak rozmlouvají s Ježíšem.</verse>
        <verse osisID='Mark.9.5'>Petr na to Ježíšovi řekl: "Rabbi, dobře, že jsme tu! Uděláme tu tři stánky - jeden tobě, jeden Mojžíšovi a jeden Eliášovi."</verse>
        <verse osisID='Mark.9.6'>Byli totiž tak vyděšení, že nevěděl, co by řekl.</verse>
        <verse osisID='Mark.9.7'>Vtom se objevil oblak a zahalil je. Z oblaku zazněl hlas: "Toto je můj milovaný Syn. Toho poslouchejte."</verse>
        <verse osisID='Mark.9.8'>Hned se rozhlédli, ale neviděli už u sebe nikoho než samotného Ježíše.</verse>
        <verse osisID='Mark.9.9'>Cestou zpět z hory jim přikázal, aby nikomu neříkali, co viděli, dokud Syn člověka nevstane z mrtvých.</verse>
        <verse osisID='Mark.9.10'>Nechali si to tedy pro sebe. Jen se dohadovali, co to je ‚vstát z mrtvých'.</verse>
        <verse osisID='Mark.9.11'>Potom se ho zeptali: "Proč ale znalci Písma říkají, že nejdříve musí přijít Eliáš?"</verse>
        <verse osisID='Mark.9.12'>On jim odpověděl: "Jistě, ‚nejdříve přijde Eliáš a všechno napraví'. Co je ale psáno o Synu člověka? Že musí mnoho vytrpět a být pohrdán.</verse>
        <verse osisID='Mark.9.13'>Říkám vám, že Eliáš už přišel a oni mu udělali, co chtěli, jak je to o něm psáno."</verse>
        <verse osisID='Mark.9.14'>Když potom přišel k učedníkům, uviděl kolem nich spoustu lidí a znalce Písma, jak se s nimi dohadují.</verse>
        <verse osisID='Mark.9.15'>Jakmile ho všichni v zástupu spatřili, byli ohromeni. Běželi k němu a zdravili ho.</verse>
        <verse osisID='Mark.9.16'>"Proč se s nimi dohadujete?" zeptal se jich Ježíš.</verse>
        <verse osisID='Mark.9.17'>"Mistře," odpověděl mu jeden ze zástupu, "přivedl jsem k tobě svého syna, který má němého ducha.</verse>
        <verse osisID='Mark.9.18'>Kdykoli se ho zmocní, trhá jím a on má pěnu u úst, skřípe zuby a celý ztuhne. Řekl jsem tvým učedníkům, ať toho ducha vyženou, ale nedokázali to!"</verse>
        <verse osisID='Mark.9.19'>"Vy nevěřící pokolení!" zvolal Ježíš. "Jak dlouho ještě budu s vámi? Jak dlouho vás budu snášet? Přiveďte ho ke mně."</verse>
        <verse osisID='Mark.9.20'>A tak ho k němu přivedli. Jakmile ho chlapec uviděl, hned jím ten duch začal zmítat, až upadl a s pěnou u úst se válel po zemi.</verse>
        <verse osisID='Mark.9.21'>Ježíš se zeptal jeho otce: "Jak dlouho se mu to děje?" "Od dětství," odpověděl.</verse>
        <verse osisID='Mark.9.22'>"Často s ním házel i do ohně a do vody, aby ho zabil. Můžeš-li ale něco udělat, slituj se nad námi a pomoz nám!"</verse>
        <verse osisID='Mark.9.23'>"‚Můžeš-li'?" opáčil Ježíš. "Pro věřícího je možné všechno."</verse>
        <verse osisID='Mark.9.24'>"Já věřím!" zvolal hned chlapcův otec. "Pomoz mé nevíře!"</verse>
        <verse osisID='Mark.9.25'>Když Ježíš uviděl, že se sbíhá zástup, okřikl nečistého ducha: "Němý a hluchý duchu, já ti přikazuji: vyjdi z něj a už do něj nevcházej!"</verse>
        <verse osisID='Mark.9.26'>A tak s křikem a velikým zmítáním vyšel. Chlapec zůstal jako mrtvý, takže mnozí říkali, že zemřel.</verse>
        <verse osisID='Mark.9.27'>Když ho ale Ježíš vzal za ruku a zvedl ho, vstal.</verse>
        <verse osisID='Mark.9.28'>Jakmile přišel domů, učedníci se ho v soukromí ptali: "Proč jsme ho my nemohli vyhnat?"</verse>
        <verse osisID='Mark.9.29'>Odpověděl jim: "Tento druh démonů nemůže vyjít jinak než skrze modlitbu."</verse>
        <verse osisID='Mark.9.30'>Pak odtud odešli. Procházeli Galilejí, ale on nechtěl, aby o tom někdo věděl.</verse>
        <verse osisID='Mark.9.31'>Učil totiž své učedníky a říkal jim: "Syn člověka bude vydán do lidských rukou, zabijí ho a třetího dne po svém zabití vstane z mrtvých."</verse>
        <verse osisID='Mark.9.32'>Oni ta slova nechápali, ale báli se ho zeptat.</verse>
        <verse osisID='Mark.9.33'>Když přišel domů do Kafarnaum, ptal se jich: "O čem jste se to cestou dohadovali?"</verse>
        <verse osisID='Mark.9.34'>Oni však mlčeli, neboť se cestou mezi sebou hádali, kdo z nich je největší.</verse>
        <verse osisID='Mark.9.35'>Posadil se tedy, zavolal těch Dvanáct k sobě a řekl jim: "Chce-li někdo být první, ať je poslední ze všech a služebník všech."</verse>
        <verse osisID='Mark.9.36'>Vzal dítě a postavil je uprostřed. Potom je vzal do náručí se slovy:</verse>
        <verse osisID='Mark.9.37'>"Kdokoli přijme jedno z takových dětí v mém jménu, přijímá mne, a kdokoli přijme mne, nepřijímá mne, ale Toho, který mě poslal."</verse>
        <verse osisID='Mark.9.38'>"Mistře," řekl mu na to Jan, "viděli jsme jednoho, který nechodí s námi, jak ve tvém jménu vymítá démony. Snažili jsme se mu v tom zabránit, protože nechodí s námi."</verse>
        <verse osisID='Mark.9.39'>"Nebraňte mu!" odpověděl Ježíš. "Nikdo nemůže vykonat zázrak v mém jménu a hned nato o mně mluvit zle.</verse>
        <verse osisID='Mark.9.40'>Kdo není proti nám, je s námi.</verse>
        <verse osisID='Mark.9.41'>Kdo by vám podal i jen pohár vody, protože patříte Mesiáši, amen, říkám vám, že nepřijde o svou odplatu.</verse>
        <verse osisID='Mark.9.42'>Kdokoli by ale svedl jednoho z těchto maličkých, kteří ve mne věří, bylo by pro něj mnohem lepší, kdyby mu na krk pověsili mlýnský kámen a hodili ho do moře.</verse>
        <verse osisID='Mark.9.43'>[44] Kdyby tě sváděla tvá ruka, usekni ji. Je pro tebe lepší vejít zmrzačený do života, než jít s oběma rukama do pekla, do toho neuhasitelného ohně.</verse>
        <verse osisID='Mark.9.45'>[46] A kdyby tě sváděla tvá noha, usekni ji. Je pro tebe lepší vejít chromý do života, než být s oběma nohama uvržen do pekla.</verse>
        <verse osisID='Mark.9.47'>A kdyby tě svádělo tvé oko, zahoď je. Je pro tebe lepší vejít jednooký do Božího království, než být s oběma očima uvržen do pekla,</verse>
        <verse osisID='Mark.9.48'>kde ‚jejich červ nehyne a oheň nehasne'.</verse>
        <verse osisID='Mark.9.49'>Každý totiž bude solen ohněm.</verse>
        <verse osisID='Mark.9.50'>Sůl je dobrá. Kdyby ale sůl přestala být slaná, čím ji osolíte? Mějte v sobě sůl a žijte spolu v pokoji."</verse>
      </chapter>
      <chapter osisID='Mark.10'>
        <verse osisID='Mark.10.1'>Potom vstal, odešel odtud a přes krajinu za Jordánem přišel do judské země. Tam se k němu znovu sešly zástupy a on je podle svého zvyku opět učil.</verse>
        <verse osisID='Mark.10.2'>Tehdy k němu přišli farizeové a pokoušeli ho otázkou: "Smí muž zapudit manželku?"</verse>
        <verse osisID='Mark.10.3'>"Co vám přikázal Mojžíš?" řekl jim na to.</verse>
        <verse osisID='Mark.10.4'>"Mojžíš nám dovolil napsat rozlukový list a zapudit ji," odpověděli.</verse>
        <verse osisID='Mark.10.5'>"To přikázání vám napsal kvůli tvrdosti vašeho srdce," řekl jim na to Ježíš.</verse>
        <verse osisID='Mark.10.6'>"Od počátku stvoření je ale Bůh ‚učinil jako muže a ženu'.</verse>
        <verse osisID='Mark.10.7'>‚Proto člověk opustí svého otce i matku, přilne ke své manželce</verse>
        <verse osisID='Mark.10.8'>a ti dva budou jedno tělo.' A tak už nejsou dva, ale jedno tělo.</verse>
        <verse osisID='Mark.10.9'>Co Bůh spojil, ať člověk nerozděluje."</verse>
        <verse osisID='Mark.10.10'>Doma se ho na to učedníci znovu vyptávali.</verse>
        <verse osisID='Mark.10.11'>Odpověděl jim: "Kdokoli zapudí svou manželku a vezme si jinou, cizoloží proti ní.</verse>
        <verse osisID='Mark.10.12'>Také žena, která opustí svého muže a vdá se za jiného, cizoloží."</verse>
        <verse osisID='Mark.10.13'>Tehdy k němu přinášeli malé děti, aby se jich dotkl, ale učedníci je okřikovali.</verse>
        <verse osisID='Mark.10.14'>Když to Ježíš uviděl, rozhořčil se a řekl jim: "Nechte děti přicházet ke mně a nebraňte jim - vždyť právě takovým patří Boží království!</verse>
        <verse osisID='Mark.10.15'>Amen, říkám vám, že kdokoli nepřijme Boží království jako dítě, nikdy do něj nevejde."</verse>
        <verse osisID='Mark.10.16'>Potom je bral do náručí, vkládal na ně ruce a žehnal jim.</verse>
        <verse osisID='Mark.10.17'>Když se znovu vydal na cestu, doběhl je jeden muž, poklekl před ním a ptal se ho: "Dobrý mistře, co mám udělat, abych se stal dědicem věčného života?"</verse>
        <verse osisID='Mark.10.18'>"Proč mě nazýváš dobrým?" opáčil Ježíš. "Nikdo není dobrý, jen jediný - Bůh.</verse>
        <verse osisID='Mark.10.19'>Přikázání znáš: ‚Necizolož, nezabíjej, nekraď, nelži, nepodváděj, cti svého otce i matku.'"</verse>
        <verse osisID='Mark.10.20'>"Mistře," odpověděl, "to všechno jsem dodržoval odmalička."</verse>
        <verse osisID='Mark.10.21'>Ježíš se na něj zadíval, zamiloval si ho a řekl mu: "Schází ti jen jedno - jdi, prodej všechno, co máš, rozdej to chudým, a budeš mít poklad v nebi. Pojď a následuj mě."</verse>
        <verse osisID='Mark.10.22'>Ta slova ho ale zarmoutila, a tak smutně odešel. Měl totiž mnoho majetku.</verse>
        <verse osisID='Mark.10.23'>Ježíš se ohlédl a řekl svým učedníkům: "Jak nesnadno vejdou do Božího království ti, kdo mají bohatství!"</verse>
        <verse osisID='Mark.10.24'>Učedníci byli z jeho slov ohromeni. Ježíš jim tedy zopakoval: "Synáčkové, jak těžké je vejít do Božího království!</verse>
        <verse osisID='Mark.10.25'>To spíše projde velbloud uchem jehly než boháč do Božího království."</verse>
        <verse osisID='Mark.10.26'>V naprostém ohromení se jeden druhého ptali: "Kdo tedy může být spasen?"</verse>
        <verse osisID='Mark.10.27'>Ježíš se na ně podíval a řekl: "U lidí je to nemožné, ale ne u Boha. U Boha je možné všechno."</verse>
        <verse osisID='Mark.10.28'>"Podívej se," ozval se Petr, "my jsme všechno opustili a šli jsme za tebou."</verse>
        <verse osisID='Mark.10.29'>Ježíš odpověděl: "Amen, říkám vám, že není nikdo, kdo by opustil dům nebo bratry nebo sestry nebo otce nebo matku nebo děti nebo pole kvůli mně a kvůli evangeliu</verse>
        <verse osisID='Mark.10.30'>a nepřijal by nyní v tomto čase stokrát tolik domů a bratrů a sester a matek a dětí a polí s pronásledováním a v nadcházejícím věku věčný život.</verse>
        <verse osisID='Mark.10.31'>Mnozí první pak budou poslední a poslední první."</verse>
        <verse osisID='Mark.10.32'>Byli na cestě vzhůru do Jeruzaléma. Ježíš šel napřed a oni ho ohromeně a se strachem následovali. Tehdy vzal těch Dvanáct znovu k sobě a začal jim opakovat, co se mu má stát:</verse>
        <verse osisID='Mark.10.33'>"Hle, blížíme se k Jeruzalému. Tam bude Syn člověka vydán vrchním kněžím a znalcům Písma. Odsoudí ho k smrti, vydají pohanům,</verse>
        <verse osisID='Mark.10.34'>budou se mu vysmívat, zbičují ho, poplivou a zabijí, ale třetího dne vstane z mrtvých."</verse>
        <verse osisID='Mark.10.35'>Tehdy k němu přistoupili Zebedeovi synové Jakub a Jan se slovy: "Mistře, prosíme, abys nám splnil přání."</verse>
        <verse osisID='Mark.10.36'>"Co pro vás mám udělat?" zeptal se jich.</verse>
        <verse osisID='Mark.10.37'>"Nech nás sedět ve své slávě - jednoho po tvé pravici a druhého po tvé levici."</verse>
        <verse osisID='Mark.10.38'>"Nevíte, o co prosíte," řekl jim na to Ježíš. "Můžete snad pít kalich, který piji, a podstoupit křest, který podstupuji?"</verse>
        <verse osisID='Mark.10.39'>"Můžeme," odvětili. Na to jim Ježíš řekl: "Ano, budete pít kalich, který piji, a podstoupíte křest, který podstupuji.</verse>
        <verse osisID='Mark.10.40'>Dát vám sedět po mé pravici nebo levici však není na mně. To místo patří těm, pro něž je připraveno."</verse>
        <verse osisID='Mark.10.41'>A když to uslyšelo ostatních deset, rozhořčili se na Jakuba a Jana.</verse>
        <verse osisID='Mark.10.42'>Ježíš je ale zavolal k sobě a řekl jim: "Víte, že věhlasní vládcové národů nad nimi panují a jejich velikáni nad nimi užívají moc.</verse>
        <verse osisID='Mark.10.43'>Tak to ale mezi vámi nebude. Kdo by mezi vámi chtěl být veliký, ať je vaším služebníkem.</verse>
        <verse osisID='Mark.10.44'>Kdo by mezi vámi chtěl být první, ať je otrokem všech.</verse>
        <verse osisID='Mark.10.45'>Ani Syn člověka přece nepřišel, aby se mu sloužilo, ale aby sloužil a aby dal svůj život jako výkupné za mnohé."</verse>
        <verse osisID='Mark.10.46'>Přišli do Jericha. Když pak se svými učedníky a s velikým zástupem vycházel z Jericha, u cesty seděl slepý žebrák Bartimeus, syn Timeův.</verse>
        <verse osisID='Mark.10.47'>Jakmile uslyšel, že je to Ježíš Nazaretský, dal se do křiku: "Ježíši, Synu Davidův, smiluj se nade mnou!"</verse>
        <verse osisID='Mark.10.48'>Mnozí ho okřikovali, ať mlčí, ale on křičel tím více: "Synu Davidův, smiluj se nade mnou!"</verse>
        <verse osisID='Mark.10.49'>Ježíš se zastavil a řekl: "Zavolejte ho." A tak toho slepce zavolali. "Vzchop se!" říkali mu. "Vstávej, volá tě!"</verse>
        <verse osisID='Mark.10.50'>On odhodil svůj plášť, zvedl se a došel k Ježíšovi.</verse>
        <verse osisID='Mark.10.51'>Ježíš se ho zeptal: "Co mám pro tebe udělat?" "Rabboni, ať vidím!" odpověděl slepec.</verse>
        <verse osisID='Mark.10.52'>Ježíš mu řekl: "Jdi, tvá víra tě uzdravila." A on hned prohlédl a následoval ho na cestě.</verse>
      </chapter>
      <chapter osisID='Mark.11'>
        <verse osisID='Mark.11.1'>Když se přiblížili k Jeruzalému - k Betfagé a Betanii u Olivetské hory, poslal dva ze svých učedníků</verse>
        <verse osisID='Mark.11.2'>a řekl jim: "Jděte do vesnice před vámi. Hned jak do ní vejdete, najdete přivázané oslátko, na kterém ještě nikdo nikdy neseděl. Odvažte ho a přiveďte.</verse>
        <verse osisID='Mark.11.3'>Kdyby se vás někdo ptal: ‚Co to děláte?' řekněte: ‚Pán ho potřebuje,' a hned ho sem pošle."</verse>
        <verse osisID='Mark.11.4'>Odešli tedy, a když našli oslátko přivázané u dveří venku na ulici, odvázali je.</verse>
        <verse osisID='Mark.11.5'>Někteří z kolemstojících jim řekli: "Co to děláte? Jak to, že odvazujete oslátko?"</verse>
        <verse osisID='Mark.11.6'>Když jim ale odpověděli, jak jim Ježíš řekl, nechali je.</verse>
        <verse osisID='Mark.11.7'>Potom to oslátko přivedli k Ježíši, přikryli je svými plášti a on si na ně sedl.</verse>
        <verse osisID='Mark.11.8'>Mnozí prostírali na cestě své pláště, jiní pak ratolesti, které nařezali v polích.</verse>
        <verse osisID='Mark.11.9'>Ti, kdo šli napřed, i ti, kdo šli za ním, volali: "Hosana!" "Požehnaný, jenž přichází v Hospodinově jménu!"</verse>
        <verse osisID='Mark.11.10'>"Požehnané království našeho otce Davida!" "Hosana na výsostech!"</verse>
        <verse osisID='Mark.11.11'>Tak dorazil do Jeruzaléma a do chrámu. Když si všechno prohlédl, byl už večer, a tak se Dvanácti odešel do Betanie.</verse>
        <verse osisID='Mark.11.12'>Když druhého dne vycházeli z Betanie, Ježíš dostal hlad.</verse>
        <verse osisID='Mark.11.13'>Zdálky uviděl fíkovník s listím, a tak šel k němu, zda by snad na něm něco nenalezl. Když přišel, nenašel na něm nic než listí, protože nebyl čas fíků.</verse>
        <verse osisID='Mark.11.14'>Řekl mu: "Ať už z tebe nikdy nikdo nejí ovoce!" A jeho učedníci to slyšeli.</verse>
        <verse osisID='Mark.11.15'>Tak přišli do Jeruzaléma. Když vešel do chrámu, začal vyhánět ty, kdo v chrámě prodávali i kupovali. Zpřevracel stoly směnárníků i sedačky prodavačů holubic</verse>
        <verse osisID='Mark.11.16'>a nikomu nedovoloval ani přenášet zboží přes chrámové nádvoří.</verse>
        <verse osisID='Mark.11.17'>Potom je vyučoval: "Není snad psáno, že ‚Můj dům bude nazýván domem modlitby pro všechny národy'? Vy jste z něj ale udělali ‚doupě lupičů'!"</verse>
        <verse osisID='Mark.11.18'>Když to uslyšeli vrchní kněží a znalci Písma, začali hledat způsob, jak ho zničit, protože se ho báli. Všechen zástup totiž žasl nad jeho učením.</verse>
        <verse osisID='Mark.11.19'>Večer pak znovu odešli z města.</verse>
        <verse osisID='Mark.11.20'>Když pak šli ráno zase kolem toho fíkovníku, uviděli, že od kořenů uschl.</verse>
        <verse osisID='Mark.11.21'>Petr se tehdy rozpomněl a zvolal: "Mistře, podívej se, ten fíkovník, který jsi proklel, uschl!"</verse>
        <verse osisID='Mark.11.22'>Ježíš jim na to řekl: "Mějte Boží víru.</verse>
        <verse osisID='Mark.11.23'>Amen, říkám vám, že kdokoli by řekl této hoře: ‚Zvedni se a vrhni se do moře,' a nepochyboval by v srdci, ale věřil by, že se děje to, co říká, stane se mu to.</verse>
        <verse osisID='Mark.11.24'>Proto vám říkám: Věřte, že všechno, o co při modlitbě prosíte, jste dostali, a budete to mít.</verse>
        <verse osisID='Mark.11.25'>[26] Když se postavíte k modlitbě, odpouštějte, pokud něco proti někomu máte, aby i váš Otec v nebesích odpustil vaše prohřešky vám."</verse>
        <verse osisID='Mark.11.27'>Tak znovu přišli do Jeruzaléma. Když se procházel v chrámu, přistoupili k němu vrchní kněží, znalci Písma a starší lidu</verse>
        <verse osisID='Mark.11.28'>se slovy: "Jakým právem to všechno děláš? Kdo tě k tomu zmocnil?!"</verse>
        <verse osisID='Mark.11.29'>"Také se vás na něco zeptám," řekl jim Ježíš. "Odpovězte mi a já vám pak řeknu, jakým právem to dělám.</verse>
        <verse osisID='Mark.11.30'>Byl Janův křest z nebe, nebo z lidí? Odpovězte mi."</verse>
        <verse osisID='Mark.11.31'>Začali se mezi sebou dohadovat: "Když řekneme, že z nebe, řekne nám: ‚Tak proč jste mu nevěřili?'</verse>
        <verse osisID='Mark.11.32'>Když ale řekneme, že z lidí..." Báli se totiž zástupů, protože všichni měli Jana za opravdového proroka.</verse>
        <verse osisID='Mark.11.33'>Nakonec mu řekli: "Nevíme." "Ani já vám tedy nepovím, jakým právem to dělám," řekl jim Ježíš.</verse>
      </chapter>
      <chapter osisID='Mark.12'>
        <verse osisID='Mark.12.1'>Tehdy jim začal vyprávět podobenství: "Jeden člověk vysadil vinici, obehnal ji plotem, vykopal v ní lis a postavil věž. Pak ji pronajal vinařům a vydal se na cestu.</verse>
        <verse osisID='Mark.12.2'>Když nastal čas vinobraní, poslal k vinařům služebníka, aby od nich převzal díl z úrody vinice.</verse>
        <verse osisID='Mark.12.3'>Ti se ho však chopili, ztloukli ho a poslali pryč s prázdnou.</verse>
        <verse osisID='Mark.12.4'>Poslal k nim tedy ještě jiného služebníka. Toho poranili na hlavě a zohavili.</verse>
        <verse osisID='Mark.12.5'>A tak poslal ještě dalšího. Toho zabili a stejně tak mnoho jiných. Některé tloukli a jiné zabíjeli.</verse>
        <verse osisID='Mark.12.6'>Nakonec už mu zbýval jen jediný - jeho milovaný syn. Poslal ho tedy k nim, neboť si říkal: ‚Před mým synem se zastydí.'</verse>
        <verse osisID='Mark.12.7'>Vinaři si ale řekli: ‚Tohle je dědic. Pojďme ho zabít, a dědictví bude naše!'</verse>
        <verse osisID='Mark.12.8'>Chopili se ho, zabili a vyvlekli ho z vinice ven.</verse>
        <verse osisID='Mark.12.9'>Co tedy udělá pán vinice? Přijde, ty vinaře zahubí a vinici dá jiným.</verse>
        <verse osisID='Mark.12.10'>Nečetli jste snad Písmo? ‚Kámen staviteli zavržený stal se kamenem úhelným.</verse>
        <verse osisID='Mark.12.11'>Sám Hospodin to učinil a v našich očích je to div.'"</verse>
        <verse osisID='Mark.12.12'>Když pochopili, že to podobenství řekl o nich, chtěli ho zatknout. Báli se ale zástupu, a tak ho nechali a odešli.</verse>
        <verse osisID='Mark.12.13'>Potom k němu poslali některé z farizeů a herodiánů, aby ho chytili za slovo.</verse>
        <verse osisID='Mark.12.14'>Přišli a řekli mu: "Mistře, víme, že jsi pravdomluvný a na nikoho nedbáš, neboť se neohlížíš na to, kdo je kdo, ale pravdivě učíš Boží cestě. Je správné dávat císaři daň, nebo ne?</verse>
        <verse osisID='Mark.12.15'>Máme platit, nebo ne?" On ale znal jejich pokrytectví, a tak jim řekl: "Proč mě pokoušíte? Přineste mi denár, ať se podívám."</verse>
        <verse osisID='Mark.12.16'>Když mu ho podali, zeptal se jich: "Čí je ten obraz a nápis?" "Císařův," odpověděli.</verse>
        <verse osisID='Mark.12.17'>"Dejte tedy císaři, co je císařovo, a Bohu, co je Boží," řekl jim Ježíš. Zůstali nad tím v úžasu.</verse>
        <verse osisID='Mark.12.18'>Potom k němu přišli saduceové (kteří tvrdí, že není žádné vzkříšení) a ptali se ho:</verse>
        <verse osisID='Mark.12.19'>"Mistře, Mojžíš nám napsal, že když ženatý muž zemře bezdětný, má si jeho ženu vzít jeho bratr, aby svému bratru vzbudil potomka.</verse>
        <verse osisID='Mark.12.20'>Bylo sedm bratrů. První se oženil, zemřel a nezanechal potomka.</verse>
        <verse osisID='Mark.12.21'>Pak si ji vzal druhý, ale také zemřel a nezanechal potomka. Stejně tak třetí.</verse>
        <verse osisID='Mark.12.22'>Ani jeden z těch sedmi nezanechal potomka. Nakonec pak zemřela i ta žena.</verse>
        <verse osisID='Mark.12.23'>Až tedy při vzkříšení vstanou z mrtvých, kdo z nich ji bude mít za manželku? Vždyť ji mělo všech sedm!"</verse>
        <verse osisID='Mark.12.24'>Ježíš jim odpověděl: "Nemýlíte se proto, že neznáte Písma ani Boží moc?</verse>
        <verse osisID='Mark.12.25'>Až lidé vstanou z mrtvých, nebudou se ženit ani vdávat, ale budou jako andělé v nebi.</verse>
        <verse osisID='Mark.12.26'>A ohledně toho, že mrtví vstávají - copak jste nečetli v Knize Mojžíšově, jak k němu Bůh promluvil z keře: ‚Já jsem Bůh Abrahamův, Bůh Izákův a Bůh Jákobův'?</verse>
        <verse osisID='Mark.12.27'>On přece není Bohem mrtvých, ale živých! Velice se mýlíte."</verse>
        <verse osisID='Mark.12.28'>Jeden ze znalců Písma slyšel jejich rozpravu a viděl, jak dobře jim odpověděl. Přistoupil tedy a zeptal se ho: "Které přikázání je ze všech nejdůležitější?"</verse>
        <verse osisID='Mark.12.29'>Ježíš mu odpověděl: "Nejdůležitější je: ‚Slyš, Izraeli - Hospodin je náš Bůh, Hospodin je jediný.</verse>
        <verse osisID='Mark.12.30'>Proto miluj Hospodina, svého Boha, celým svým srdcem, celou svou duší, celou svou myslí a celou svou silou.'</verse>
        <verse osisID='Mark.12.31'>Druhé je toto: ‚Miluj svého bližního jako sám sebe.' Žádné přikázání není důležitější než tato dvě."</verse>
        <verse osisID='Mark.12.32'>Na to mu ten znalec Písma řekl: "Mistře, to jsi opravdu řekl dobře. Ano, Bůh je jediný a není žádný kromě něj.</verse>
        <verse osisID='Mark.12.33'>A milovat ho celým srdcem, celým rozumem a ze vší síly a milovat svého bližního jako sám sebe - to je nade všechny zápaly a oběti."</verse>
        <verse osisID='Mark.12.34'>Když Ježíš uviděl, jak moudře mu odpověděl, řekl mu: "Nejsi daleko od Božího království." A nikdo se ho už neodvažoval na nic zeptat.</verse>
        <verse osisID='Mark.12.35'>Když potom Ježíš vyučoval v chrámu, zeptal se: "Jak mohou znalci Písma říkat, že Mesiáš je Davidův syn?</verse>
        <verse osisID='Mark.12.36'>Vždyť sám David řekl v Duchu svatém: ‚Hospodin řekl mému Pánu: Seď po mé pravici, než ti tvé nepřátele k nohám položím.'</verse>
        <verse osisID='Mark.12.37'>Sám David ho nazývá Pánem - jak tedy může být Mesiáš jeho syn?" A veliký zástup ho rád poslouchal.</verse>
        <verse osisID='Mark.12.38'>Ve svém vyučování říkal: "Dejte si pozor na znalce Písma, kteří rádi chodí ve slavnostních pláštích, nechají se zdravit na tržištích,</verse>
        <verse osisID='Mark.12.39'>sedají na předních sedadlech ve shromážděních a na čestných místech při večeřích</verse>
        <verse osisID='Mark.12.40'>a kteří vyjídají vdovské domy pod záminkou dlouhých modliteb. Takové čeká nejtěžší trest!"</verse>
        <verse osisID='Mark.12.41'>Potom se posadil naproti pokladnici a díval se, jak do ní lidé házejí peníze. A mnoho bohatých tam házelo hodně.</verse>
        <verse osisID='Mark.12.42'>Když pak přišla jedna chudá vdova, hodila tam dva haléřky (což je jeden čtvrťák).</verse>
        <verse osisID='Mark.12.43'>Tehdy svolal své učedníky a řekl jim: "Amen, říkám vám, že tato chudá vdova dala více než všichni, kdo házeli peníze do pokladnice.</verse>
        <verse osisID='Mark.12.44'>Všichni totiž dávali ze svého nadbytku, ale tato žena dala ze svého nedostatku všechno, co měla, celé své živobytí."</verse>
      </chapter>
      <chapter osisID='Mark.13'>
        <verse osisID='Mark.13.1'>Cestou z chrámu mu jeden z jeho učedníků řekl: "Mistře, pohleď, jaké kameny a jaké stavby!"</verse>
        <verse osisID='Mark.13.2'>Ježíš mu řekl: "Vidíš ty veliké stavby? Nezůstane tu kámen na kameni. Všechno bude zbořeno."</verse>
        <verse osisID='Mark.13.3'>Když se pak posadil na Olivetské hoře naproti chrámu, Petr, Jakub, Jan a Ondřej se ho v soukromí ptali:</verse>
        <verse osisID='Mark.13.4'>"Řekni nám, kdy to bude. Jaké bude znamení času, kdy se to všechno naplní?"</verse>
        <verse osisID='Mark.13.5'>Ježíš jim začal vysvětlovat: "Dávejte pozor, aby vás někdo nesvedl.</verse>
        <verse osisID='Mark.13.6'>Mnozí přijdou pod mým jménem se slovy: ‚Já jsem Mesiáš' a svedou mnohé.</verse>
        <verse osisID='Mark.13.7'>Až uslyšíte válečný hluk a zprávy o válkách, nestrachujte se, protože se to musí dít. Ale to ještě nebude konec.</verse>
        <verse osisID='Mark.13.8'>Národ povstane proti národu a království proti království a na různých místech vypuknou zemětřesení a hladomory. To jsou ale jen počátky porodních bolestí.</verse>
        <verse osisID='Mark.13.9'>Dávejte na sebe pozor. Budou vás vydávat soudům a shromážděním. Budete biti a kvůli mně stanete před vládci a králi, abyste jim vydali svědectví.</verse>
        <verse osisID='Mark.13.10'>Především ale musí být všem národům kázáno evangelium.</verse>
        <verse osisID='Mark.13.11'>Když vás budou odvádět a dávat do vězení, nedělejte si předem starosti, co máte říci, ale mluvte, co vám bude dáno v tu chvíli. Nejste to totiž vy, kdo mluví, ale Duch svatý.</verse>
        <verse osisID='Mark.13.12'>Bratr bratra i otec syna vydá na smrt a děti povstanou proti rodičům a zabijí je.</verse>
        <verse osisID='Mark.13.13'>Kvůli mému jménu vás budou všichni nenávidět, ale kdo vytrvá až do konce, bude zachráněn."</verse>
        <verse osisID='Mark.13.14'>"Až uvidíte onu ‚otřesnou ohavnost', jak stojí, kde by neměla (kdo čte, rozuměj), tehdy ať ti, kdo jsou v Judsku, utečou do hor.</verse>
        <verse osisID='Mark.13.15'>Kdo bude na střeše, ať neschází do domu, aby si odtud něco vzal.</verse>
        <verse osisID='Mark.13.16'>Kdo bude na poli, ať se nevrací ani pro plášť.</verse>
        <verse osisID='Mark.13.17'>Běda bude v těch dnech těhotným a kojícím.</verse>
        <verse osisID='Mark.13.18'>Modlete se, aby to nebylo v zimě.</verse>
        <verse osisID='Mark.13.19'>Ty dny totiž budou dny soužení, jaké do této doby nebylo od počátku Božího stvoření a jaké už nikdy nebude.</verse>
        <verse osisID='Mark.13.20'>Kdyby Hospodin ty dny nezkrátil, nezachránil by se vůbec nikdo. Kvůli svým vyvoleným však ty dny zkrátil.</verse>
        <verse osisID='Mark.13.21'>Kdyby tehdy někdo řekl: ‚Hle, Mesiáš je tu!' anebo ‚Pohleďte, tam je!' nevěřte.</verse>
        <verse osisID='Mark.13.22'>Povstanou totiž falešní mesiášové a falešní proroci a budou dělat divy a zázraky, aby sváděli (kdyby to bylo možné) dokonce i vyvolené.</verse>
        <verse osisID='Mark.13.23'>Dávejte tedy pozor. Všechno jsem vám řekl předem."</verse>
        <verse osisID='Mark.13.24'>"Ve dnech po onom soužení ‚slunce se zatmí a měsíc nevydá světlo,</verse>
        <verse osisID='Mark.13.25'>hvězdy budou padat z nebe a nebeské mocnosti se zachvějí.'</verse>
        <verse osisID='Mark.13.26'>Tehdy spatří Syna člověka, jak přichází v oblacích s velikou mocí a slávou.</verse>
        <verse osisID='Mark.13.27'>Pošle anděly a shromáždí své vyvolené ze čtyř světových stran, od nejzazšího konce země po nejzazší konec nebe.</verse>
        <verse osisID='Mark.13.28'>Poučte se od fíkovníku tímto podobenstvím: Když jeho větve konečně začnou rašit a nasazovat listí, víte, že léto je blízko.</verse>
        <verse osisID='Mark.13.29'>Stejně tak, až uvidíte, jak se dějí tyto věci, vězte, že je blízko, že už je ve dveřích!</verse>
        <verse osisID='Mark.13.30'>Amen, říkám vám, že toto pokolení nepomine, než se to všechno stane.</verse>
        <verse osisID='Mark.13.31'>Nebe a země pominou, ale má slova nikdy nepominou.</verse>
        <verse osisID='Mark.13.32'>Ten den a hodinu však nikdo nezná - ani andělé v nebi, ani Syn, jedině Otec.</verse>
        <verse osisID='Mark.13.33'>Dávejte pozor, bděte. Nevíte totiž, kdy ten čas přijde.</verse>
        <verse osisID='Mark.13.34'>Je to, jako když člověk odešel na cestu: opustil svůj dům a svěřil správu svým služebníkům. Každému určil jeho práci a vrátnému přikázal, aby bděl.</verse>
        <verse osisID='Mark.13.35'>Proto bděte. Nevíte totiž, kdy přijde pán domu - zda večer, o půlnoci, za kuropění, nebo za svítání.</verse>
        <verse osisID='Mark.13.36'>Aby vás snad, když znenadání přijde, nenalezl spící.</verse>
        <verse osisID='Mark.13.37'>Co říkám vám, říkám všem: Bděte."</verse>
      </chapter>
      <chapter osisID='Mark.14'>
        <verse osisID='Mark.14.1'>Bylo to dva dny před Velikonocemi a Svátkem nekvašených chlebů. Vrchní kněží se znalci Písma hledali způsob, jak by se ho lstí zmocnili a zabili ho.</verse>
        <verse osisID='Mark.14.2'>Říkali si totiž: "O svátcích ne, aby mezi lidmi nevypuklo povstání."</verse>
        <verse osisID='Mark.14.3'>Když pak byl Ježíš v Betanii a stoloval v domě Šimona Malomocného, přišla žena s alabastrovou nádobkou velmi drahé masti z pravého nardu. A když tu nádobku rozbila a vylila na jeho hlavu,</verse>
        <verse osisID='Mark.14.4'>někteří se rozhořčili: "K čemu taková ztráta?</verse>
        <verse osisID='Mark.14.5'>Ta mast se mohla prodat aspoň za tři sta denárů! Mohlo se to rozdat chudým!" A hubovali ji.</verse>
        <verse osisID='Mark.14.6'>Ježíš jim ale řekl: "Nechte ji. Proč ji trápíte? Udělala pro mě něco krásného.</verse>
        <verse osisID='Mark.14.7'>Chudé tu budete mít vždycky a můžete jim pomáhat, kdykoli budete chtít; mě ale vždycky mít nebudete.</verse>
        <verse osisID='Mark.14.8'>Ona udělala, co mohla. Předem pomazala mé tělo k pohřbu.</verse>
        <verse osisID='Mark.14.9'>Amen, říkám vám, že kdekoli na celém světě bude kázáno evangelium, bude se mluvit také o tom, co udělala ona, na její památku."</verse>
        <verse osisID='Mark.14.10'>Jeden z Dvanácti - jmenoval se Jidáš Iškariotský - tehdy odešel k vrchním kněžím, aby jim ho zradil.</verse>
        <verse osisID='Mark.14.11'>Když to uslyšeli, zaradovali se a slíbili, že mu dají peníze. Začal tedy hledat příležitost, jak by jim ho vydal.</verse>
        <verse osisID='Mark.14.12'>Prvního dne svátku nekvašených chlebů, kdy se obětuje velikonoční beránek, se ho učedníci zeptali: "Kam ti máme jít připravit k jídlu velikonočního beránka?"</verse>
        <verse osisID='Mark.14.13'>Poslal tedy dva ze svých učedníků a řekl jim: "Jděte do města. Tam vás potká muž nesoucí džbán vody. Jděte za ním.</verse>
        <verse osisID='Mark.14.14'>Kam vejde, tam řekněte hospodáři: ‚Mistr se ptá: Kde je místnost, v níž bych se svými učedníky pojedl beránka?'</verse>
        <verse osisID='Mark.14.15'>On vám ukáže velikou horní místnost, prostřenou a při-pravenou. Tam nám připravte večeři."</verse>
        <verse osisID='Mark.14.16'>Učedníci tedy odešli, a když přišli do města, našli všechno tak, jak jim řekl, a připravili beránka.</verse>
        <verse osisID='Mark.14.17'>Večer pak přišel Ježíš se Dvanácti.</verse>
        <verse osisID='Mark.14.18'>Když byli za stolem, Ježíš uprostřed jídla řekl: "Amen, říkám vám, že jeden z vás, kdo jí se mnou, mě zradí."</verse>
        <verse osisID='Mark.14.19'>Zdrceni se jeden po druhém začali ptát: "Snad ne já?"</verse>
        <verse osisID='Mark.14.20'>"Je to jeden ze Dvanácti," řekl jim, "ten, který se mnou namáčí ruku do mísy.</verse>
        <verse osisID='Mark.14.21'>Syn člověka sice odchází, jak je o něm psáno, ale běda tomu, kdo Syna člověka zrazuje. Bylo by pro něj lepší, kdyby se vůbec nenarodil."</verse>
        <verse osisID='Mark.14.22'>Když jedli, vzal chléb, požehnal, lámal a dal jim ho se slovy: "Vezměte, to je mé tělo."</verse>
        <verse osisID='Mark.14.23'>Potom vzal kalich, vzdal díky, podal jim ho a pili z něj všichni.</verse>
        <verse osisID='Mark.14.24'>Tehdy jim řekl: "To je má krev nové smlouvy, která se prolévá za mnohé.</verse>
        <verse osisID='Mark.14.25'>Amen, říkám vám, že už neokusím plod vinné révy až do dne, kdy ho budu pít nový v Božím království."</verse>
        <verse osisID='Mark.14.26'>A když zazpívali žalm, vyšli na Olivetskou horu.</verse>
        <verse osisID='Mark.14.27'>Tehdy jim Ježíš řekl: "Všichni ode mě odpadnete. Je přece psáno: ‚Budu bít pastýře a ovce se rozprchnou.'</verse>
        <verse osisID='Mark.14.28'>Ale až vstanu z mrtvých, předejdu vás do Galileje."</verse>
        <verse osisID='Mark.14.29'>"I kdyby všichni odpadli," prohlásil Petr, "já nikdy!"</verse>
        <verse osisID='Mark.14.30'>Ježíš mu odpověděl: "Amen, říkám ti, že ještě dnes v noci, dříve než dvakrát zakokrhá kohout, mě třikrát zapřeš."</verse>
        <verse osisID='Mark.14.31'>On se ale dušoval: "I kdybych měl s tebou zemřít, nikdy tě nezapřu!" A podobně mluvili i všichni ostatní.</verse>
        <verse osisID='Mark.14.32'>Když pak přišli na místo zvané Getsemane, řekl svým učedníkům: "Posaďte se tu, než se pomodlím."</verse>
        <verse osisID='Mark.14.33'>Vzal s sebou Petra, Jakuba a Jana a vtom na něj začala padat hrůza a tíha.</verse>
        <verse osisID='Mark.14.34'>Řekl jim: "Je mi úzko až k smrti. Zůstaňte tu a bděte."</verse>
        <verse osisID='Mark.14.35'>Kousek poodešel, padl na zem a modlil se, aby ho, je-li to možné, ta hodina minula.</verse>
        <verse osisID='Mark.14.36'>Tehdy řekl: "Abba, Otče, pro tebe je možné všechno. Odejmi ode mě tento kalich! Ať se však nestane má vůle, ale tvá."</verse>
        <verse osisID='Mark.14.37'>Když se pak vrátil, zjistil, že spí. "Šimone, ty spíš?" řekl Petrovi. "Nemohl jsi bdít ani hodinu?</verse>
        <verse osisID='Mark.14.38'>Bděte a modlete se, abyste nepodlehli pokušení. Duch je odhodlaný, ale tělo malátné."</verse>
        <verse osisID='Mark.14.39'>Znovu odešel a modlil se týmiž slovy.</verse>
        <verse osisID='Mark.14.40'>Když se vrátil, zjistil, že zase spí. Víčka jim ztěžkla únavou. Nevěděli, co mu na to říci.</verse>
        <verse osisID='Mark.14.41'>Když se pak vrátil potřetí, řekl jim: "Ještě pořád spíte a odpočíváte? Dost už! Pohleďte, přišla chvíle, kdy je Syn člověka vydáván do rukou hříšníků.</verse>
        <verse osisID='Mark.14.42'>Vstávejte, pojďme! Můj zrádce už je blízko."</verse>
        <verse osisID='Mark.14.43'>Ještě to ani nedořekl, když vtom přišel Jidáš, jeden ze Dvanácti, a s ním zástup s meči a holemi, poslaný od vrchních kněží, znalců Písma a starších.</verse>
        <verse osisID='Mark.14.44'>Jeho zrádce s nimi měl smluvené znamení: "Je to ten, kterého políbím. Chopte se ho a veďte ho opatrně."</verse>
        <verse osisID='Mark.14.45'>Jakmile přišel, hned přistoupil k němu a políbil ho se slovy: "Rabbi!"</verse>
        <verse osisID='Mark.14.46'>V tu chvíli se na něj vrhli a zajali ho.</verse>
        <verse osisID='Mark.14.47'>Jeden z těch, kdo stáli kolem něj, vytasil meč, zasáhl veleknězova sluhu a usekl mu ucho.</verse>
        <verse osisID='Mark.14.48'>Ježíš jim řekl: "Jsem snad zločinec, že jste se mě vypravili zatknout s meči a holemi?</verse>
        <verse osisID='Mark.14.49'>Když jsem s vámi denně býval v chrámu a učil, nezatkli jste mě. Ať se však naplní Písma!"</verse>
        <verse osisID='Mark.14.50'>Tehdy ho všichni opustili a utekli.</verse>
        <verse osisID='Mark.14.51'>Jeden mladík ho ale následoval oblečen jen kusem plátna na holém těle. Chytili ho,</verse>
        <verse osisID='Mark.14.52'>ale on tam to plátno nechal a utekl nahý.</verse>
        <verse osisID='Mark.14.53'>Ježíše pak odvedli k veleknězi, kde se sešli všichni vrchní kněží i starší a znalci Písma.</verse>
        <verse osisID='Mark.14.54'>Petr ho ale zpovzdálí následoval až dovnitř na veleknězův dvůr. Tam si sedl mezi sluhy a ohříval se u ohně.</verse>
        <verse osisID='Mark.14.55'>Vrchní kněží s celou Veleradou pak proti Ježíši hledali svědectví, aby ho mohli odsoudit k smrti, ale nic nenacházeli.</verse>
        <verse osisID='Mark.14.56'>Mnozí sice proti němu křivě svědčili, ale jejich svědectví se neshodovala.</verse>
        <verse osisID='Mark.14.57'>Nějací lidé pak vstali a křivě proti němu svědčili:</verse>
        <verse osisID='Mark.14.58'>"Slyšeli jsme ho říci: ‚Zbořím tento chrám udělaný rukama a za tři dny postavím jiný, neudělaný rukama.'"</verse>
        <verse osisID='Mark.14.59'>Ale ani tak se jejich svědectví neshodovala.</verse>
        <verse osisID='Mark.14.60'>Nato se přede všemi postavil velekněz a tázal se Ježíše: "Nic neodpovíš na jejich svědectví?"</verse>
        <verse osisID='Mark.14.61'>On ale mlčel a nic neodpovídal. Nakonec se ho velekněz zeptal: "Jsi Mesiáš, Syn Požehnaného?"</verse>
        <verse osisID='Mark.14.62'>"Jsem," řekl Ježíš. "A vy uvidíte Syna člověka sedět po pravici Moci a přicházet s nebeskými oblaky."</verse>
        <verse osisID='Mark.14.63'>Tehdy si velekněz roztrhl roucho a zvolal: "K čemu ještě potřebujeme svědky?</verse>
        <verse osisID='Mark.14.64'>Slyšeli jste rouhání! Co o tom soudíte?" A všichni rozhodli, že zaslouží smrt.</verse>
        <verse osisID='Mark.14.65'>Někteří po něm začali plivat. Zahalili mu tvář, bili ho pěstmi a říkali: "Prorokuj!" A sluhové ho tloukli holemi.</verse>
        <verse osisID='Mark.14.66'>Petr byl zatím dole na dvoře. Přišla tam jedna z veleknězových služek,</verse>
        <verse osisID='Mark.14.67'>a když si všimla Petra, jak se ohřívá, podívala se na něj a řekla: "Ty jsi byl také s tím Ježíšem z Nazaretu."</verse>
        <verse osisID='Mark.14.68'>On to ale zapřel: "Nerozumím. Nevím, o čem mluvíš!" Vyšel ven před dvůr a vtom zakokrhal kohout.</verse>
        <verse osisID='Mark.14.69'>Potom ho ta služka uviděla znovu a začala říkat kolemstojícím: "Je to jeden z nich!"</verse>
        <verse osisID='Mark.14.70'>On to ale znovu zapíral. Po malé chvíli se kolemstojící znovu obrátili na Petra: "Určitě jsi jeden z nich. Vždyť jsi Galilejec!"</verse>
        <verse osisID='Mark.14.71'>Tehdy se začal zaklínat a přísahat: "Člověka, o kterém mluvíte, neznám!"</verse>
        <verse osisID='Mark.14.72'>A vtom podruhé zakokrhal kohout. Petr si vzpomněl na Ježíšova slova: "Než kohout dvakrát zakokrhá, třikrát mě zapřeš" a propukl v pláč.</verse>
      </chapter>
      <chapter osisID='Mark.15'>
        <verse osisID='Mark.15.1'>Hned za svítání, když se vrchní kněží poradili se staršími a znalci Písma i s celou Veleradou, svázali Ježíše, odvedli ho a vydali Pilátovi.</verse>
        <verse osisID='Mark.15.2'>Pilát se ho zeptal: "Tak ty jsi židovský král?" "Sám to říkáš," odpověděl Ježíš.</verse>
        <verse osisID='Mark.15.3'>Vrchní kněží ho začali obviňovat z mnoha věcí.</verse>
        <verse osisID='Mark.15.4'>Pilát se ho znovu ptal: "Proč nic neodpovídáš? Neslyšíš, z čeho všeho tě obviňují?"</verse>
        <verse osisID='Mark.15.5'>Ježíš už ale vůbec neodpovídal; to Piláta udivilo.</verse>
        <verse osisID='Mark.15.6'>O svátcích měl ovšem ve zvyku propouštět na jejich žádost jednoho vězně.</verse>
        <verse osisID='Mark.15.7'>Tehdy byl spolu s jinými vzbouřenci, kteří při vzpouře spáchali vraždu, uvězněn jeden muž jménem Barabáš.</verse>
        <verse osisID='Mark.15.8'>Dav přistoupil k Pilátovi a žádal, aby se zachoval jako obvykle.</verse>
        <verse osisID='Mark.15.9'>Pilát se jich zeptal: "Chcete, abych vám propustil židovského krále?"</verse>
        <verse osisID='Mark.15.10'>(Věděl totiž, že mu ho vrchní kněží vydali z pouhé zášti.)</verse>
        <verse osisID='Mark.15.11'>Vrchní kněží ale vyburcovali dav, ať žádá o propuštění Barabáše.</verse>
        <verse osisID='Mark.15.12'>"A co mám udělat s tím, kterého nazýváte židovským králem?" ptal se jich Pilát.</verse>
        <verse osisID='Mark.15.13'>"Ukřižuj ho!" vykřikli všichni.</verse>
        <verse osisID='Mark.15.14'>"Co udělal zlého?" ptal se Pilát. Oni však křičeli ještě víc: "Ukřižuj ho!"</verse>
        <verse osisID='Mark.15.15'>Pilát chtěl vyhovět davu, a tak jim propustil Barabáše, ale Ježíše nechal zbičovat a vydal ho k ukřižování.</verse>
        <verse osisID='Mark.15.16'>Vojáci ho odvedli dovnitř na nádvoří paláce zvaného Praetorium a svolali celou posádku.</verse>
        <verse osisID='Mark.15.17'>Oblékli mu purpurový plášť a nasadili mu korunu upletenou z trní.</verse>
        <verse osisID='Mark.15.18'>Pak ho začali zdravit: "Ať žije židovský král!"</verse>
        <verse osisID='Mark.15.19'>Bili ho holí do hlavy, plivali na něj, klekali před ním a klaněli se mu.</verse>
        <verse osisID='Mark.15.20'>Když se mu dost naposmívali, svlékli z něj ten plášť a oblékli mu jeho šaty. Potom ho odvedli k ukřižování.</verse>
        <verse osisID='Mark.15.21'>Jistý Šimon Kyrénský (otec Alexandra a Rufa) se právě vracel z pole, a když procházel kolem, přinutili ho nést mu kříž.</verse>
        <verse osisID='Mark.15.22'>Tak Ježíše přivedli na místo zvané Golgota (což v překladu znamená Lebka).</verse>
        <verse osisID='Mark.15.23'>Podávali mu víno s myrhou, ale on odmítl.</verse>
        <verse osisID='Mark.15.24'>Zatímco ho křižovali, losovali o jeho šaty, kdo si co vezme.</verse>
        <verse osisID='Mark.15.25'>Ukřižovali ho v devět hodin ráno.</verse>
        <verse osisID='Mark.15.26'>Na nápisu s jeho proviněním stálo: ŽIDOVSKÝ KRÁL.</verse>
        <verse osisID='Mark.15.27'>[28] Spolu s ním ukřižovali dva zločince, jednoho po jeho pravici a druhého po levici.</verse>
        <verse osisID='Mark.15.29'>Kolemjdoucí pokyvovali hlavami a posmívali se mu: "Aha! Když umíš zbořit chrám a za tři dny ho postavit,</verse>
        <verse osisID='Mark.15.30'>zachraň sám sebe! Slez z toho kříže!"</verse>
        <verse osisID='Mark.15.31'>Podobně se vysmívali i vrchní kněží se znalci Písma. Společně říkali: "Jiné zachránil, ale sám se zachránit nemůže!</verse>
        <verse osisID='Mark.15.32'>Ať ten Mesiáš, ten král Izraele, teď sleze z kříže, ať to uvidíme a uvěříme." A hanobili ho i ti, kdo byli ukřižováni s ním.</verse>
        <verse osisID='Mark.15.33'>V poledne se po celé zemi setmělo až do tří hodin odpoledne.</verse>
        <verse osisID='Mark.15.34'>Ve tři hodiny Ježíš hlasitě vykřikl: "Eloi, Eloi, lema sabachtani?" což v překladu znamená: "Bože můj, Bože můj, proč jsi mě opustil?"</verse>
        <verse osisID='Mark.15.35'>Když to uslyšeli někteří z kolemstojících, říkali: "Podívejte, volá Eliáše!"</verse>
        <verse osisID='Mark.15.36'>Někdo pak odběhl, naplnil houbu octem, nabodl na prut a dával mu napít se slovy: "Nechte ho. Uvidíme, jestli přijde Eliáš, aby ho dal dolů!"</verse>
        <verse osisID='Mark.15.37'>Vtom Ježíš hlasitě vykřikl a vydechl naposled.</verse>
        <verse osisID='Mark.15.38'>Chrámová opona se roztrhla vedví odshora až dolů.</verse>
        <verse osisID='Mark.15.39'>Když setník, který stál proti němu, uviděl, jak dodýchal, řekl: "Ten člověk byl opravdu Boží Syn!"</verse>
        <verse osisID='Mark.15.40'>Byly tam také ženy, které přihlížely zpovzdálí; mezi nimi i Marie Magdaléna a Marie, matka Jozese a Jakuba Menšího, a Salome.</verse>
        <verse osisID='Mark.15.41'>Ty ho následovaly a sloužily mu, když byl ještě v Galileji, a spolu s mnoha dalšími s ním přišly do Jeruzaléma.</verse>
        <verse osisID='Mark.15.42'>Nadcházel večer dne příprav (to jest dne před sobotou).</verse>
        <verse osisID='Mark.15.43'>Josef z Arimatie, ctihodný člen Rady, který sám také očekával Boží království, se osmělil, přišel za Pilátem a požádal o Ježíšovo tělo.</verse>
        <verse osisID='Mark.15.44'>Pilát se podivil, že Ježíš už zemřel. Zavolal setníka a ptal se ho, zda už zemřel.</verse>
        <verse osisID='Mark.15.45'>Když se o tom od setníka přesvědčil, daroval tělo Josefovi.</verse>
        <verse osisID='Mark.15.46'>Ten nakoupil plátno, sňal tělo z kříže, ovinul je plátnem a pochoval do hrobu vytesaného ve skále. Ke dveřím hrobu pak přivalil kámen.</verse>
        <verse osisID='Mark.15.47'>Marie Magdaléna a Marie Jozesova se dívaly, kam byl pochován.</verse>
      </chapter>
      <chapter osisID='Mark.16'>
        <verse osisID='Mark.16.1'>Když skončila sobota, Marie Magdaléna, Marie Jakubova a Salome nakoupily vonné masti, aby mohly jít a pomazat Ježíše.</verse>
        <verse osisID='Mark.16.2'>Za svítání prvního dne v týdnu, jakmile vyšlo slunce, šly k hrobu.</verse>
        <verse osisID='Mark.16.3'>Říkaly si: "Kdo nám odvalí kámen od vchodu?"</verse>
        <verse osisID='Mark.16.4'>Když ale vzhlédly, spatřily, že kámen je odvalen (přestože byl velmi veliký).</verse>
        <verse osisID='Mark.16.5'>Vešly do hrobu, a když vpravo uviděly sedět mladíka oblečeného bílým rouchem, hrozně se vylekaly.</verse>
        <verse osisID='Mark.16.6'>On jim však řekl: "Nelekejte se. Hledáte ukřižovaného Ježíše z Nazaretu. Vstal, není tu. Podívejte se, kam ho položili.</verse>
        <verse osisID='Mark.16.7'>Jděte a řekněte jeho učedníkům i Petrovi, že vás předchází do Galileje. Tam ho spatříte, jak vám řekl."</verse>
        <verse osisID='Mark.16.8'>A tak vyšly ven a utekly od hrobu strachy bez sebe. A nikomu nic neřekly, protože se bály.</verse>
        <verse osisID='Mark.16.9'>V neděli ráno, když Ježíš vstal z mrtvých, ukázal se nejdříve Marii Magdaléně, z níž kdysi vyhnal sedm démonů.</verse>
        <verse osisID='Mark.16.10'>Ta šla a oznámila to těm, kdo bývali s ním a nyní truchlili a plakali.</verse>
        <verse osisID='Mark.16.11'>Když slyšeli, že žije a že ho viděla, neuvěřili.</verse>
        <verse osisID='Mark.16.12'>Potom se dvěma z nich ukázal jiným způsobem na cestě, když šli na venkov.</verse>
        <verse osisID='Mark.16.13'>Šli tedy a oznámili to ostatním. Ani těm neuvěřili.</verse>
        <verse osisID='Mark.16.14'>Nakonec se ukázal jedenácti, když byli spolu u stolu. Vyčítal jim jejich nevíru a tvrdost srdce, protože nevěřili těm, kdo ho viděli vzkříšeného.</verse>
        <verse osisID='Mark.16.15'>Potom jim řekl: "Jděte do celého světa a kažte evangelium všemu stvoření.</verse>
        <verse osisID='Mark.16.16'>Kdo uvěří a pokřtí se, bude spasen, ale kdo neuvěří, bude odsouzen.</verse>
        <verse osisID='Mark.16.17'>Ty, kdo uvěří, budou provázet tato znamení: v mém jménu budou vymítat démony, budou mluvit v nových jazycích,</verse>
        <verse osisID='Mark.16.18'>budou brát hady, a kdyby vypili něco jedovatého, nijak jim to neublíží; budou vkládat ruce na nemocné a ti se uzdraví."</verse>
        <verse osisID='Mark.16.19'>Když k nim Pán Ježíš domluvil, byl vzat vzhůru do nebe a posadil se po Boží pravici.</verse>
        <verse osisID='Mark.16.20'>Oni vyšli a kázali všude a Pán jim pomáhal a potvrzoval Slovo znameními, která je doprovázela.</verse>
      </chapter>
    </div></osisText>
</osis>
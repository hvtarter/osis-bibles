<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eccl'>
      <chapter osisID='Eccl.1'>
        <verse osisID='Eccl.1.1'>Slova Kazatele, syna Davidova, krále v Jeruzalémě.</verse>
        <verse osisID='Eccl.1.2'>Marnost nad marnost! řekl Kazatel. Marnost nad marnost, všechno je marnost!</verse>
        <verse osisID='Eccl.1.3'>K čemu je člověku všechno to pachtění, kterým se pachtí pod sluncem?</verse>
        <verse osisID='Eccl.1.4'>Jedno pokolení odchází a jiné přichází, země však nehnutě trvá navěky.</verse>
        <verse osisID='Eccl.1.5'>Slunce vychází a znovu zapadá, aby chvátalo tam, odkud vyjít má.</verse>
        <verse osisID='Eccl.1.6'>Severní vítr se mění v jižní, sem a tam točí se, tam a sem, kolem dokola stále vrací se.</verse>
        <verse osisID='Eccl.1.7'>Veškeré řeky do moře míří, moře se ale nepřeplní. Tam, odkud pramení, se řeky vrací, aby pak odtamtud znovu plynuly.</verse>
        <verse osisID='Eccl.1.8'>Jak jen jsou úmorné všechny ty věci, člověk to ani nemůže vyslovit! Oko se pohledem nikdy nenasytí, ucho se nenaplní slyšením!</verse>
        <verse osisID='Eccl.1.9'>Co bylo dříve, to zase bude, to, co se dělo, se bude dít. Není nic nového pod sluncem.</verse>
        <verse osisID='Eccl.1.10'>Copak je něco, o čem se dá říci: Pojď se podívat na něco nového? Vždyť to tu bylo už celé věky, bylo to na světě dávno před námi!</verse>
        <verse osisID='Eccl.1.11'>Není památky po našich předcích, tak jako nebude po našich potomcích: Ani památky nezbude po nich mezi těmi, kdo je nahradí.</verse>
        <verse osisID='Eccl.1.12'>Já Kazatel jsem byl izraelským králem v Jeruzalémě.</verse>
        <verse osisID='Eccl.1.13'>Rozhodl jsem se vynaložit svou moudrost, abych vyzkoumal a vyzkoušel vše, co se děje pod nebem - takový bídný úkol totiž dal Bůh lidem, aby se jím zabývali.</verse>
        <verse osisID='Eccl.1.14'>Viděl jsem vše, co se děje pod sluncem, a hle, všechno je marnost a honba za větrem.</verse>
        <verse osisID='Eccl.1.15'>Co je křivé, se narovnat nedá, co chybí, se nedá nahradit.</verse>
        <verse osisID='Eccl.1.16'>Pomyslel jsem si: Hle, nabyl jsem moudrosti a převýšil všechny, kdo vládli Jeruzalému přede mnou. Protože jsem pojal tolik moudrosti a vědění,</verse>
        <verse osisID='Eccl.1.17'>rozhodl jsem se okusit moudrost, okusit také hloupost a ztřeštěnost. Poznal jsem ale, že je to honba za větrem.</verse>
        <verse osisID='Eccl.1.18'>Čím více moudrosti, tím více mrzutosti; kdo množí vědění, množí žal.</verse>
      </chapter>
      <chapter osisID='Eccl.2'>
        <verse osisID='Eccl.2.1'>Pomyslel jsem si: Vzhůru, měl bych vyzkoušet radovánky! Užij si přece blahobyt! A hle - i to je marnost.</verse>
        <verse osisID='Eccl.2.2'>O smíchu jsem řekl: Pomatenost! O radovánkách: K čemu to?</verse>
        <verse osisID='Eccl.2.3'>Rozhodl jsem se holdovat vínu a osvojit si ztřeštěnost, nadále se však v srdci řídit moudrostí, abych zjistil, v čem spočívá lidské štěstí v těch pár dnech života pod nebem.</verse>
        <verse osisID='Eccl.2.4'>Proto jsem podnikal nemálo věcí: Vystavěl jsem si paláce, vysázel jsem si vinice.</verse>
        <verse osisID='Eccl.2.5'>Zakládal jsem parky a zahrady, plnil je stromy s rozličným ovocem.</verse>
        <verse osisID='Eccl.2.6'>Zbudoval jsem si vodní nádrže, zavlažoval z nich háje se stromky.</verse>
        <verse osisID='Eccl.2.7'>Pořídil jsem si otrokyně a otroky, měl jsem dostatek domácí čeledi. Vlastnil jsem stáda dobytka i ovcí, měl jsem jich víc než v Jeruzalémě kdo dřív.</verse>
        <verse osisID='Eccl.2.8'>Shromáždil jsem stříbra i zlata hromady, poklady králů, poklady mnoha krajin. Opatřil jsem si zpěváky a také zpěvačky, lidských rozkoší jsem užil s množstvím konkubín.</verse>
        <verse osisID='Eccl.2.9'>Stal jsem se slovutným a předčil jsem všechny, kdo byli v Jeruzalémě přede mnou; má moudrost mi stále byla po boku.</verse>
        <verse osisID='Eccl.2.10'>Nač padlo mé oko, nic jsem si neodepřel, žádné radosti jsem se nevyhnul. Všechno to pachtění mi přinášelo radost - jedinou odměnu za všechno pachtění.</verse>
        <verse osisID='Eccl.2.11'>Pak jsem se ohlédl na všechno své počínání, na všechno pachtění, jímž jsem se zabýval: Hle, vše je marnost a honba za větrem! Není nic smysluplného pod sluncem!</verse>
        <verse osisID='Eccl.2.12'>Zaměřil jsem se na to, abych posoudil moudrost a také hloupost a třeštění. (Co asi zmůže králův následník? Ne více než jeho předchůdci!)</verse>
        <verse osisID='Eccl.2.13'>Viděl jsem, že moudrost je lepší než hloupost, tak jako je světlo lepší než temnota.</verse>
        <verse osisID='Eccl.2.14'>"Moudrý má oči otevřené, hlupák však bloudí v tmách." Nyní ale sám poznávám, že stejný osud čeká oba dva!</verse>
        <verse osisID='Eccl.2.15'>Čeká-li mě i hlupáka týž osud, říkám si, nač je mi vůbec tolik moudrosti? A tak jsem usoudil, že i to je marnost.</verse>
        <verse osisID='Eccl.2.16'>Po moudrém ani hloupém památka nepotrvá věčně. Vše minulé se v budoucnu zapomene - jak moudrého, tak hlupáka čeká smrt.</verse>
        <verse osisID='Eccl.2.17'>Proto mě omrzel tento život; nelíbí se mi vůbec nic pod sluncem. Všechno je marnost a honba za větrem!</verse>
        <verse osisID='Eccl.2.18'>Omrzelo mě všechno to pachtění, kterým se pachtím pod sluncem a které po mně zdědí můj následník.</verse>
        <verse osisID='Eccl.2.19'>Kdo ví, zda bude moudrý, anebo bláhový? Tak či tak získá vše, pro co jsem se lopotně pachtil a nač jsem vynaložil svou moudrost pod sluncem. I to je marnost.</verse>
        <verse osisID='Eccl.2.20'>Došel jsem k zoufalství nad vším tím pachtěním, jímž jsem se pachtil pod sluncem!</verse>
        <verse osisID='Eccl.2.21'>Někdo se pachtí moudře a zručně, svůj úspěch však odkáže tomu, kdo se s tím nepachtil. I to je marnost a hrozná věc.</verse>
        <verse osisID='Eccl.2.22'>K čemu je člověku všechno to pachtění, všechno to usilování, kterým se pachtí pod sluncem?</verse>
        <verse osisID='Eccl.2.23'>Po všechny dny zakouší muka, trápí se při všem, čím se zabývá, takže ani v noci nemá klid. I to je marnost.</verse>
        <verse osisID='Eccl.2.24'>Je snad pro člověka něco lepšího než jíst a pít a při svém pachtění se potěšit? Vidím však, že i to pochází z ruky Boží.</verse>
        <verse osisID='Eccl.2.25'>Vždyť kdo by bez něj mohl jíst a všeho užívat?</verse>
        <verse osisID='Eccl.2.26'>Svého oblíbence Bůh obdaří moudrostí, umem a radostí; hříšníku ale svěří úkol hromadit a kupit, co potom musí zanechat Božímu oblíbenci. I to je marnost a honba za větrem.</verse>
      </chapter>
      <chapter osisID='Eccl.3'>
        <verse osisID='Eccl.3.1'>Vše má svou chvíli, každá věc pod nebem má svůj čas:</verse>
        <verse osisID='Eccl.3.2'>Je čas rodit se a čas umírat, čas sázet a čas sadbu vytrhat,</verse>
        <verse osisID='Eccl.3.3'>čas zabíjet a čas uzdravovat, čas bořit a čas budovat,</verse>
        <verse osisID='Eccl.3.4'>čas plakat a čas se smát, čas rmoutit se a čas tancovat,</verse>
        <verse osisID='Eccl.3.5'>čas házet kamení a čas kamení sbírat, čas objímat a čas objímání zanechat,</verse>
        <verse osisID='Eccl.3.6'>čas hledat a čas pozbývat, čas chovat a čas odmítat,</verse>
        <verse osisID='Eccl.3.7'>čas trhat a čas sešívat, čas mlčet a čas povídat,</verse>
        <verse osisID='Eccl.3.8'>čas milovat a čas nenávidět, čas boje a čas pokoje.</verse>
        <verse osisID='Eccl.3.9'>Co tedy má ten, kdo se snaží, ze všeho svého pachtění?</verse>
        <verse osisID='Eccl.3.10'>Vypozoroval jsem úkol, který dal Bůh lidem, aby se jím zabývali.</verse>
        <verse osisID='Eccl.3.11'>On sám vše dělá včas a krásně a lidem vložil věčnost do srdce, člověk však nevystihne Boží dílo od počátku až do konce.</verse>
        <verse osisID='Eccl.3.12'>Usoudil jsem, že člověk nemá jiné štěstí než radovat se a užívat života.</verse>
        <verse osisID='Eccl.3.13'>Může-li kdokoli jíst a pít a uprostřed svého pachtění se potěšit, je to Boží dar!</verse>
        <verse osisID='Eccl.3.14'>Vím, že vše, co Bůh dělá, trvá navěky; nic k tomu nelze přidat ani z toho nic odejmout. A proč to Bůh dělá? Aby před ním měli bázeň.</verse>
        <verse osisID='Eccl.3.15'>Co je, už bylo. Co bude, už je. Co minulo, Bůh vyhledá.</verse>
        <verse osisID='Eccl.3.16'>A ještě něco jsem viděl pod sluncem: Namísto práva zlo, namísto spravedlnosti zlo.</verse>
        <verse osisID='Eccl.3.17'>Pomyslel jsem si: Spravedlivého i zlého Bůh přivede na soud; tam přijde čas na každý skutek i úmysl.</verse>
        <verse osisID='Eccl.3.18'>Pomyslel jsem si: Tímto způsobem Bůh lidi zkouší, aby se ukázalo, že jsou zvěř.</verse>
        <verse osisID='Eccl.3.19'>Lidi i zvířata čeká stejný osud - jeden umírá tak jako druhý, všichni dýchají stejný vzduch. Člověk zvířata ničím nepřevyšuje, všechno je marnost!</verse>
        <verse osisID='Eccl.3.20'>Všichni směřují k témuž místu - všichni jsou z prachu, všichni se do prachu zase vracejí.</verse>
        <verse osisID='Eccl.3.21'>Kdo ví, že lidský duch míří vzhůru, zatímco duch zvířat mizí pod zemí?</verse>
        <verse osisID='Eccl.3.22'>Vidím tedy, že člověk nemá jiné štěstí než radovat se z díla, které je jeho údělem. Vždyť kdo mu dá nahlédnout, co chystá budoucnost?</verse>
      </chapter>
      <chapter osisID='Eccl.4'>
        <verse osisID='Eccl.4.1'>Když jsem se rozhlédl, znovu jsem viděl jen samé bezpráví pod sluncem: Slzy utiskovaných - útěcha nikde. Moc v rukou utiskovatelů - útěcha nikde!</verse>
        <verse osisID='Eccl.4.2'>Proto závidím dávno mrtvým spíše než těm, kdo jsou dosud naživu.</verse>
        <verse osisID='Eccl.4.3'>Nejšťastnější je ale ten, kdo ještě nebyl a neviděl zlo, které se děje pod sluncem!</verse>
        <verse osisID='Eccl.4.4'>Shledal jsem také, že všechno pachtění a snaha o úspěch pramení z lidské závisti vůči bližnímu. I to je marnost a honba za větrem!</verse>
        <verse osisID='Eccl.4.5'>Hlupák do klína složí ruce a potom sžírá se.</verse>
        <verse osisID='Eccl.4.6'>Lepší špetka klidu než náruč námahy a honba za větrem!</verse>
        <verse osisID='Eccl.4.7'>Když jsem se rozhlédl, viděl jsem další marnost pod sluncem:</verse>
        <verse osisID='Eccl.4.8'>Někdo je sám a nikoho nemá, je bez dětí a bez bratrů. Jeho pachtění ale nebere konce, očima lační po větším bohatství. "Pro koho se to vlastně pachtím, proč si odpírám všechno pohodlí? I to je marnost a bídné úsilí."</verse>
        <verse osisID='Eccl.4.9'>Lépe je dvěma nežli samotnému; jejich námaha má štědrou odměnu:</verse>
        <verse osisID='Eccl.4.10'>Padne-li jeden z nich, druhý ho zvedne, padne-li osamělý, běda, kdo zvedne jej?!</verse>
        <verse osisID='Eccl.4.11'>Dva lidé spolu spící lépe zahřejí se, jak ale zahřeje se ten, kdo spí sám?</verse>
        <verse osisID='Eccl.4.12'>Je-li napaden jeden, dva spolu odolají; trojitý provázek se těžko přetrhne!</verse>
        <verse osisID='Eccl.4.13'>Lepší je chudý a moudrý mladík než starý a pošetilý král, který si ani nenechá poradit.</verse>
        <verse osisID='Eccl.4.14'>Bývalý vězeň se může stát králem, rozený král zase chudákem.</verse>
        <verse osisID='Eccl.4.15'>Viděl jsem, že všichni, kdo žili pod sluncem, drželi s oním mladíkem, který nastoupil po králi.</verse>
        <verse osisID='Eccl.4.16'>Stanul v čele nespočetných zástupů, těm, kdo přišli potom, se ale nelíbil. Ano, i to je marnost a honba za větrem. Dej pozor na své kroky, když jdeš do Božího domu. Přicházej raději naslouchat než přinášet oběť hlupáků - ti ani nevědí, jak špatně jednají!</verse>
      </chapter>
      <chapter osisID='Eccl.5'>
        <verse osisID='Eccl.5.1'>Nespěchej mluvit, neukvapuj se, než něco řekneš před Bohem. Bůh je v nebi a ty na zemi, proto si ušetři spoustu slov.</verse>
        <verse osisID='Eccl.5.2'>Z množství práce jsou těžké sny, množstvím slov mluví hlupáci.</verse>
        <verse osisID='Eccl.5.3'>Když Bohu něco slíbíš, neotálej to splnit; hlupáky totiž nemá v oblibě. Cokoli slíbíš, splň!</verse>
        <verse osisID='Eccl.5.4'>Bylo by lepší nic neslibovat, než když jsi slíbil a nesplnil.</verse>
        <verse osisID='Eccl.5.5'>Nedovol svým ústům, aby tě přivedla k hříchu, neříkej Božímu poslu, žes to tak nemyslel. Proč máš svou řečí hněvat Boha, takže by zničil vše, cos dokázal?</verse>
        <verse osisID='Eccl.5.6'>Množství snů je pouhá marnost, stejně tak spousta slov - proto se Boha boj!</verse>
        <verse osisID='Eccl.5.7'>Když někde uvidíš, jak je utiskován chudý a jak je lidem odpíráno právo a spravedlnost, nebuď tou věcí nijak překvapen. Vysoce postaveného totiž chrání vyšší a ještě vyšší jsou nad nimi.</verse>
        <verse osisID='Eccl.5.8'>Úrodu země si dělí všichni, na poli přece vydělá i král.</verse>
        <verse osisID='Eccl.5.9'>Kdo miluje peníze, peněz se nenasytí; kdo miluje hojnost, nemá nikdy dost. I to je marnost.</verse>
        <verse osisID='Eccl.5.10'>Větší majetek živí víc lidí, co z něj tedy má jeho majitel? Je to jen pastva pro oči.</verse>
        <verse osisID='Eccl.5.11'>Kdo pracoval, ten sladce spí, ať jedl málo nebo moc; boháč však nespí pro sytost.</verse>
        <verse osisID='Eccl.5.12'>Je hrozná bolest, kterou jsem viděl pod sluncem: Bohatství, které majitel kupí ke svému vlastnímu neštěstí.</verse>
        <verse osisID='Eccl.5.13'>Nešťastným obratem může to bohatství ztratit; když zplodí syna, nezanechá mu vůbec nic.</verse>
        <verse osisID='Eccl.5.14'>Z lůna své matky vyšel nahý a stejně, jak přišel, zase odchází - vůbec nic si s sebou neodnese přes všechno svoje pachtění.</verse>
        <verse osisID='Eccl.5.15'>To je právě ta hrozná bolest: Stejně, jak člověk přišel, tak zase musí odejít. Co z toho bude mít, že se pachtil za větrem?</verse>
        <verse osisID='Eccl.5.16'>Všechny své dny strávil ve tmě - v tolika trápeních, v bolesti, ve zlobě!</verse>
        <verse osisID='Eccl.5.17'>A tak jsem viděl, v čem spočívá štěstí: Je správné jíst a pít a užít potěšení při všem tom lopotném pachtění v těch pár dnech života pod sluncem, které člověku Bůh dal - vždyť to je jeho údělem.</verse>
        <verse osisID='Eccl.5.18'>Komu Bůh dopřál bohatství a jmění a dovolil mu jich užívat, ať přijme svůj úděl a raduje se uprostřed svého pachtění - vždyť je to Boží dar!</verse>
        <verse osisID='Eccl.5.19'>Komu Bůh dává do srdce radost, ten sotva pomyslí na krátkost života.</verse>
      </chapter>
      <chapter osisID='Eccl.6'>
        <verse osisID='Eccl.6.1'>Je hrozná věc, kterou jsem viděl pod sluncem a která těžce doléhá na lidi:</verse>
        <verse osisID='Eccl.6.2'>Bůh někomu dopřeje bohatství, jmění i slávu, takže mu v životě nechybí nic, nač si vzpomene. Bůh mu však nedovolí těch věcí užít - nechá je užívat někomu cizímu. Jak je to marné a bolestné!</verse>
        <verse osisID='Eccl.6.3'>Kdyby měl člověk třeba sto dětí a dožil se velké spousty let, kdyby však v životě nezakusil štěstí a nakonec neměl ani hrob, pak říkám, že i potracené dítě je šťastnější než on!</verse>
        <verse osisID='Eccl.6.4'>Přišlo nazmar a ve tmě zmizí, jeho jméno zůstane skryto v tmách,</verse>
        <verse osisID='Eccl.6.5'>nevidí slunce a o ničem neví, narozdíl od něj má ale klid.</verse>
        <verse osisID='Eccl.6.6'>Kdyby ten člověk žil dvakrát tisíc let, kdyby však štěstí nezažil - což všichni tamtéž nemíří?</verse>
        <verse osisID='Eccl.6.7'>Veškeré pachtění má nasytit lidská ústa, duše však přesto zůstává hladová.</verse>
        <verse osisID='Eccl.6.8'>Jakou má výhodu moudrý před hlupákem? K čemu je chudákovi, že ví, jak se chovat před lidmi?</verse>
        <verse osisID='Eccl.6.9'>Lepší je, co je vidět očima, než to, za čím duše utíká. I to je však marnost a honba za větrem.</verse>
        <verse osisID='Eccl.6.10'>Vše, co se děje, už bylo pojmenováno, dávno je známo, jak na tom člověk je - s tím, kdo je silnější, nemůže soupeřit.</verse>
        <verse osisID='Eccl.6.11'>Čím více slov, tím větší marnost! Co z toho všeho člověk má?</verse>
        <verse osisID='Eccl.6.12'>Kdo ví, v čem spočívá lidské štěstí v těch pár dnech marného života, který pomine jako stín? Kdo člověku poví, co se bude dít pod sluncem, až on tu nebude?</verse>
      </chapter>
      <chapter osisID='Eccl.7'>
        <verse osisID='Eccl.7.1'>Lepší je dobré jméno než nejlepší olej, den smrti je lepší než den zrození.</verse>
        <verse osisID='Eccl.7.2'>Lepší je vejít do domu smutku nežli do domu veselí. Každého člověka čeká konec - kdo je naživu, ať na to pomyslí!</verse>
        <verse osisID='Eccl.7.3'>Lepší je zármutek nežli smích, smutná tvář srdce zvelebí.</verse>
        <verse osisID='Eccl.7.4'>Srdce moudrých je v domě truchlení, srdce hlupáků v domě zábavy.</verse>
        <verse osisID='Eccl.7.5'>Lepší je vyslechnout výtky mudrců nežli poslouchat písničky hlupáků.</verse>
        <verse osisID='Eccl.7.6'>Jako když pod hrncem zapraští roští, tak rychle vyhoří hlupákův smích. I to je marnost!</verse>
        <verse osisID='Eccl.7.7'>Nátlak i z moudrého udělá blázna, úplatek kazí srdce člověka.</verse>
        <verse osisID='Eccl.7.8'>Lepší je, když něco končí, než když to začíná; lepší je trpělivý než ten, kdo se nadýmá.</verse>
        <verse osisID='Eccl.7.9'>Nebuď snadno popudlivý k hněvu, mrzutost odpočívá v klíně hlupáků.</verse>
        <verse osisID='Eccl.7.10'>Neříkej: Kde jsou ty staré dobré časy? Takové otázky není moudré klást.</verse>
        <verse osisID='Eccl.7.11'>Moudrost je dobrá jako zděděné jmění, prospěšná je těm, kdo vidí světlo dne.</verse>
        <verse osisID='Eccl.7.12'>Být zaštítěn moudrostí je jako být zaštítěn penězi, poznání moudrosti však má výhodu: ty, kdo ji mají, drží naživu.</verse>
        <verse osisID='Eccl.7.13'>Pohleď na Boží dílo - kdo může narovnat, co on pokřivil?</verse>
        <verse osisID='Eccl.7.14'>V dobrý den užívej štěstí a ve zlý den si uvědom, že Bůh jej učinil tak jako ten druhý, aby si člověk nikdy nebyl jist, co skrývá budoucnost.</verse>
        <verse osisID='Eccl.7.15'>Za dnů své marnosti jsem viděl všechno: Spravedlivý umírá i se svou spravedlností, zlý žije dlouho i se svou špatností.</verse>
        <verse osisID='Eccl.7.16'>Nebývej příliš spravedlivý ani přehnaně moudrý. Proč se máš trápit?</verse>
        <verse osisID='Eccl.7.17'>Nebuď však ani příliš zlý a také nebuď bláhový. Proč máš předčasně umřít?</verse>
        <verse osisID='Eccl.7.18'>Toho je dobré se držet a tamtoho se nepouštět; kdo je bohabojný, dodrží obojí.</verse>
        <verse osisID='Eccl.7.19'>Moudrost je moudrému větší silou než deset vládců ve městě.</verse>
        <verse osisID='Eccl.7.20'>Na zemi není jediný spravedlivý, který by konal dobro a nehřešil.</verse>
        <verse osisID='Eccl.7.21'>Nestarej se o všechno, co se kde říká, abys neslyšel kletby svého otroka.</verse>
        <verse osisID='Eccl.7.22'>Ve vlastním srdci přece dobře víš, že i tys druhé často proklínal.</verse>
        <verse osisID='Eccl.7.23'>V tom všem jsem se snažil najít moudrost. Říkal jsem si, že zmoudřím, moudrost mi ale zůstala vzdálená.</verse>
        <verse osisID='Eccl.7.24'>Vzdálená je, ať už je jakákoli! Kdo jen ji nalezne hluboko v hlubinách?</verse>
        <verse osisID='Eccl.7.25'>Všechno jsem v mysli probral, abych poznal a prozkoumal moudrost a dopátral se smyslu, abych pochopil i zlou tupost a hloupou bezhlavost.</verse>
        <verse osisID='Eccl.7.26'>Tehdy jsem nalezl něco trpčího než smrt - svůdnou ženu, jejíž srdce je past a jejíž paže jsou pouta. Boží oblíbenec unikne před ní, hříšníka ale polapí.</verse>
        <verse osisID='Eccl.7.27'>Pohleď, k čemu jsem došel, praví Kazatel: Jedno jsem porovnával s druhým, abych našel smysl,</verse>
        <verse osisID='Eccl.7.28'>po němž má duše tolik toužila, ale nenašel jsem jej. Mezi tisícem jsem našel jediného muže, ženu jsem ale mezi tolika nenašel.</verse>
        <verse osisID='Eccl.7.29'>Pohleď, došel jsem pouze k jedinému: Bůh stvořil člověka správně, oni však následovali spoustu výmyslů.</verse>
      </chapter>
      <chapter osisID='Eccl.8'>
        <verse osisID='Eccl.8.1'>Kdo se může poměřovat s moudrým, kdo umí vyložit každou věc? Moudrost člověku rozjasňuje tvář, i jeho tvrdé rysy obměkčí.</verse>
        <verse osisID='Eccl.8.2'>Já ale říkám: Královské rozkazy dodržuj s ohledem na Boží přísahu.</verse>
        <verse osisID='Eccl.8.3'>Neopouštěj ho ukvapeně, nepřipojuj se ke vzpouře - vždyť může učinit, co si zamane!</verse>
        <verse osisID='Eccl.8.4'>Za královským slovem je jeho moc. Kdo se ho zeptá: Co to provádíš?</verse>
        <verse osisID='Eccl.8.5'>Kdo plní přikázání, neokusí nic zlého, moudrý ví v srdci kdy, jak a co.</verse>
        <verse osisID='Eccl.8.6'>Vše má svůj správný čas, jistě. Člověk má ale tu velikou potíž,</verse>
        <verse osisID='Eccl.8.7'>že nikdy neví, co se bude dít. Kdo jen mu prozradí, co chystá budoucnost?</verse>
        <verse osisID='Eccl.8.8'>Nikdo neovládne vítr, aby jej lapil, dnem svojí smrti nikdo nevládne. Nikdo nemá úniku z té bitvy, zlosyn se nezachrání ani zločinem.</verse>
        <verse osisID='Eccl.8.9'>To všechno jsem viděl, když jsem uvažoval o všem, co se odehrává pod sluncem v čase, kdy člověk panuje nad člověkem k jeho záhubě.</verse>
        <verse osisID='Eccl.8.10'>Viděl jsem, jak se strojí pohřby zlosynům, kteří opustili svatyni; na ty, kdo konali dobro, si ale ve městě nikdo nevzpomněl. I to je marnost!</verse>
        <verse osisID='Eccl.8.11'>Zlé činy nejsou trestány rychle, proto má lidské srdce chuť páchat zlo.</verse>
        <verse osisID='Eccl.8.12'>Hříšník páchá zlo třeba nastokrát, žije však stále dál a dál. Ano, vím: Dobře se povede bohabojným, neboť žijí v bázni před Bohem.</verse>
        <verse osisID='Eccl.8.13'>Zlosynu se však dobře nepovede, nedlouhý život mu prchne jako stín, neboť se Boha nebojí.</verse>
        <verse osisID='Eccl.8.14'>Na zemi se však děje ta marnost, že spravedlivým se vede, jako by páchali zločiny, zatímco zlosynům se vede, jako by jednali spravedlivě. Říkám: I to je marnost.</verse>
        <verse osisID='Eccl.8.15'>Proto, ať žijí radovánky! Vždyť člověk nemá pod sluncem jiné štěstí než jíst a pít a přitom se radovat. Jen to mu totiž zbývá při jeho pachtění v těch pár dnech života, které mu pod sluncem Bůh dal.</verse>
        <verse osisID='Eccl.8.16'>Rozhodl jsem se poznat moudrost a ve dne v noci nezamhouřit oka, dokud neprohlédnu dění na zemi.</verse>
        <verse osisID='Eccl.8.17'>Tehdy jsem viděl: Vše je Boží dílo! Člověk nepochopí, co se děje pod sluncem. Jakkoli se za tím pochopením pachtí, nikdy je ale nemůže postihnout. I kdyby mudrc tvrdil, že to ví, ani on to nemůže nikdy pochopit.</verse>
      </chapter>
      <chapter osisID='Eccl.9'>
        <verse osisID='Eccl.9.1'>Když jsem o tom všem v srdci uvažoval, dospěl jsem k tomuto: Spravedlivé a moudré i s jejich skutky má ve svých rukou Bůh. Ať je to láska anebo zášť, lidé neví o ničem, co leží před nimi.</verse>
        <verse osisID='Eccl.9.2'>Každý pokaždé dopadá stejně: Spravedlivé i zlosyny čeká týž osud - dobré i zlé, čisté i nečisté, ty, kteří obětují, i ty, kdo nikoli. Dobrý je na tom tak jako hříšník; kdo skládá přísahu i ten, kdo se jí bojí.</verse>
        <verse osisID='Eccl.9.3'>To je to nejhorší na všem, co se děje pod sluncem - že všechny čeká týž osud. Lidské srdce je navíc plné zloby a hloupost je provází celým životem. Když potom musejí zemřít,</verse>
        <verse osisID='Eccl.9.4'>bude snad někdo ušetřen? Všichni živí však mají naději, vždyť: "Živý pes je na tom lépe než mrtvý lev."</verse>
        <verse osisID='Eccl.9.5'>Živí totiž vědí, že musejí zemřít, mrtví však nevědí vůbec nic. Žádné odplaty se už nedočkají, i pouhá vzpomínka na ně zanikla.</verse>
        <verse osisID='Eccl.9.6'>Jak jejich láska, tak jejich zášť, všechna jejich vášeň je dávno pryč. Nikdy už nebudou mít podíl na ničem, co se odehrává pod sluncem.</verse>
        <verse osisID='Eccl.9.7'>Vzhůru! Jez radostně svůj chléb a zvesela pij víno své, vždyť Bůh si tvé skutky dávno oblíbil!</verse>
        <verse osisID='Eccl.9.8'>Ať jsou tvé šaty vždycky bílé, olej na tvé hlavě ať nikdy nechybí.</verse>
        <verse osisID='Eccl.9.9'>Užívej život se svou milovanou ženou po všechny marné dny svého života, jenž ti byl darován pod sluncem. Všechny své marné dny si užij - vždyť to je tvou odměnou, dokud žiješ, ve všem tom pachtění, kterým se pachtíš pod sluncem.</verse>
        <verse osisID='Eccl.9.10'>Čehokoli se chopí tvá ruka, tomu se věnuj ze všech sil - vždyť míříš do hrobu, kde není co dělat, kde chybí smysl, moudrost i vědění!</verse>
        <verse osisID='Eccl.9.11'>Když jsem se rozhlédl pod sluncem, viděl jsem, že běh nezáleží na rychlých a boj na statečných, ba ani živobytí na moudrých, bohatství na šikovných a přízeň na zkušených - o všem rozhoduje chvíle a náhoda.</verse>
        <verse osisID='Eccl.9.12'>Člověk nezná svůj čas, podoben rybám, které vyloví krutá síť, anebo ptákům, kteří se chytí do pasti. Právě tak bývají lapeni lidé, když na ně znenadání přichází chvíle neštěstí.</verse>
        <verse osisID='Eccl.9.13'>Viděl jsem pod sluncem také tento příklad moudrosti a připadá mi významný:</verse>
        <verse osisID='Eccl.9.14'>Bylo jedno malé město a v něm hrstka lidí. Přitáhl na ně mocný král, a když je oblehl, navršil kolem něj mohutný val.</verse>
        <verse osisID='Eccl.9.15'>V tom městě byl jeden chudý mudrc a ten je svou moudrostí zachránil. Potom si ale na toho chudáka už nikdo nevzpomněl.</verse>
        <verse osisID='Eccl.9.16'>Souhlasím, že "Moudrost je lepší než síla". Moudrost chudáka však bývá v opovržení a jeho slova nikdo neslyší.</verse>
        <verse osisID='Eccl.9.17'>Lepší je slyšet klidná slova moudrých než povyk vládce hlupáků.</verse>
        <verse osisID='Eccl.9.18'>Moudrost je lepší než válečné zbraně - jediný hříšník však zničí mnoho dobrého.</verse>
      </chapter>
      <chapter osisID='Eccl.10'>
        <verse osisID='Eccl.10.1'>Vonná mast zasmrádne mrtvými mouchami, trocha nerozumu přebije spoustu moudrosti.</verse>
        <verse osisID='Eccl.10.2'>Moudrý má srdce na pravém místě, hlupák ale na nepravém.</verse>
        <verse osisID='Eccl.10.3'>Hlupáka na cestě poznáš po bezhlavosti; všem dává najevo svoje hlupáctví.</verse>
        <verse osisID='Eccl.10.4'>Před hněvem vladaře se z místa nehýbej, vždyť krotkost napraví i chyby veliké.</verse>
        <verse osisID='Eccl.10.5'>Je hrozná věc, kterou jsem viděl pod sluncem, a sice omyl, jehož se dopouštějí vládci:</verse>
        <verse osisID='Eccl.10.6'>Hloupým se nabízejí nejvyšší místa, ušlechtilí však vězí kdesi hluboko.</verse>
        <verse osisID='Eccl.10.7'>Viděl jsem otroky sedět na koních a velmože jít pěšky jako otroky.</verse>
        <verse osisID='Eccl.10.8'>Kdo jámu kopá, ten do ní padá, kdo boří zeď, toho uštkne had.</verse>
        <verse osisID='Eccl.10.9'>Kdo láme kamení, ten se jím zraní, kdo štípá dříví, ten si tím ublíží.</verse>
        <verse osisID='Eccl.10.10'>Když nikdo nenabrousí otupené ostří, je třeba přidat více sil, moudrost však zmůže mnohem víc.</verse>
        <verse osisID='Eccl.10.11'>Uštkne-li had, než ho kdo uřkne, slova zaříkávače už nic nezmohou.</verse>
        <verse osisID='Eccl.10.12'>Moudrý svou řečí získá přízeň, tupce však zahubí jeho vlastní rty.</verse>
        <verse osisID='Eccl.10.13'>Hloupost je úvodem k jeho řeči, po ní následují hrozné nesmysly;</verse>
        <verse osisID='Eccl.10.14'>blázen povídá dál a dál. Člověk netuší, co se bude dít - kdo jen mu prozradí, co bude dál?</verse>
        <verse osisID='Eccl.10.15'>Pachtění hlupáků unavuje, vždyť ani netrefí do města!</verse>
        <verse osisID='Eccl.10.16'>Běda ti, země, když je tvým králem dítě a tvoji velmoži zrána hodují!</verse>
        <verse osisID='Eccl.10.17'>Blaze ti, země, když je tvým králem šlechtic a tvoji velmoži v pravý čas hodují - pro posilnění, ne pro opití!</verse>
        <verse osisID='Eccl.10.18'>Pro zahálku se bortí krovy, pro líné ruce teče do domu.</verse>
        <verse osisID='Eccl.10.19'>Pro potěšení se pořádají hody, radost ze života víno přináší - vše ale záleží na penězích.</verse>
        <verse osisID='Eccl.10.20'>Nezlořeč králi, byť jenom v mysli, boháči nezlořeč ani v ložnici; nebeské ptactvo to všechno rozhlašuje, každé tvé slovo roznese na křídlech.</verse>
      </chapter>
      <chapter osisID='Eccl.11'>
        <verse osisID='Eccl.11.1'>Posílej svůj chléb po vodě - po čase znovu najdeš jej.</verse>
        <verse osisID='Eccl.11.2'>Rozděl vše na sedm nebo i osm dílů, vždyť nevíš, co zlého může potkat zem.</verse>
        <verse osisID='Eccl.11.3'>Když se oblaka naplní vodou, průtrž se na zemi vylije. Když spadne strom, zůstane ležet, ať padl k jihu nebo na sever.</verse>
        <verse osisID='Eccl.11.4'>Kdo čeká vítr, nikdy nezaseje, kdo hledí na mraky, nikdy nesklidí.</verse>
        <verse osisID='Eccl.11.5'>Tak jako nerozumíš cestě větru anebo zárodku v lůnu těhotné, stejně tak nerozumíš dílu Boha, jenž působí to vše.</verse>
        <verse osisID='Eccl.11.6'>Rozsívej zrána svoje zrno ani zvečera své ruce neskládej - vždyť nevíš, zda se zdaří to, či ono, či zda je stejně dobré obojí.</verse>
        <verse osisID='Eccl.11.7'>Jak sladké je světlo; vidět slunce je tak příjemné!</verse>
        <verse osisID='Eccl.11.8'>Jakkoli dlouho člověk žije, ze všech těch let ať se raduje - ať ale přitom pamatuje, kolik jej čeká dnů v temnotě. Vše, co přijde, je zmar.</verse>
        <verse osisID='Eccl.11.9'>Raduj se, mladíku, ze svého mládí; ze srdce vesel se, dokud jsi mlád. Jdi, kam tě vede tvé vlastní srdce, za tím, co vidíš svýma očima. Buď si však vědom, že s tímto vším před Božím soudem budeš stát.</verse>
        <verse osisID='Eccl.11.10'>Zármutek si k srdci nepřipouštěj a všechny potíže drž si od těla - vždyť dětství a mládí je marnost prchavá!</verse>
      </chapter>
      <chapter osisID='Eccl.12'>
        <verse osisID='Eccl.12.1'>Pamatuj na svého Stvořitele, dokud jsi ještě mlád, dříve než přijdou zlé dny a roky, o kterých řekneš: Nemám je rád!</verse>
        <verse osisID='Eccl.12.2'>Dřív než ti slunce zhasne tak jako světlo měsíce a hvězd a než se obloha znovu temnými mraky zatáhne.</verse>
        <verse osisID='Eccl.12.3'>Strážcové domu se tehdy rozechvějí, udatní mužové se přikrčí, prořídnou řady těch, jež v mlýnku mlely, ty, jež vyhlížely z oken, se do tmy ponoří.</verse>
        <verse osisID='Eccl.12.4'>Tehdy se zavřou dveře do ulice a mlýnek zvolna umlkne, budeš se probouzet šveholením ptáků, všechny písně však budou zastřené.</verse>
        <verse osisID='Eccl.12.5'>Tehdy se člověk začne bát výšek a každá cesta hrozbu znamená, mandloň rozkvete bílým květem, příliš těžká je i kobylka a všechna chuť se ztratila. Člověk odchází do věčného domu, ulicí krouží truchlící.</verse>
        <verse osisID='Eccl.12.6'>Pamatuj na svého Stvořitele, dřív než se přetrhne stříbrná šňůra a zlatá mísa než se rozbije, dřív než se roztříští džbán nad pramenem a kolo u studny se rozláme,</verse>
        <verse osisID='Eccl.12.7'>než se prach vrátí do země, kde býval, a duch se vrátí k Bohu, jenž ho daroval.</verse>
        <verse osisID='Eccl.12.8'>Marnost nad marnost, řekl Kazatel, všechno je marnost.</verse>
        <verse osisID='Eccl.12.9'>Nejenže byl Kazatel moudrý - svému vědění také učil prostý lid. Vyslechl, zkoumal a také upravil mnohá přísloví.</verse>
        <verse osisID='Eccl.12.10'>Kazatel hledal výstižná slova a sepsal poctivé a pravé výroky.</verse>
        <verse osisID='Eccl.12.11'>Slova mudrců jsou jako bodce, sbírky výroků jsou hřeby zatlučené - všechny pocházejí od téhož Pastýře.</verse>
        <verse osisID='Eccl.12.12'>Cokoli je navíc, toho se varuj, synu. Píše se tolik knih, že to nebere konce, a přílišné bádání člověka unaví.</verse>
        <verse osisID='Eccl.12.13'>Zde je souhrn všeho, co jsi slyšel: Měj bázeň před Bohem a plň jeho přikázání - vždyť to je pro člověka vším.</verse>
        <verse osisID='Eccl.12.14'>Bůh bude soudit vše, co se děje, i to skryté, ať už to bylo dobré anebo zlé.</verse>
      </chapter>
    </div></osisText>
</osis>
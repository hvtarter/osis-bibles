<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lev'>
      <chapter osisID='Lev.1'>
        <verse osisID='Lev.1.1'>Hospodin zavolal Mojžíše a promluvil k němu ze Stanu setkávání:</verse>
        <verse osisID='Lev.1.2'>"Promluv k synům Izraele takto: Když někdo z vás bude Hospodinu přinášet obětní dar, ať je to dar z dobytka - ze skotu nebo z bravu.</verse>
        <verse osisID='Lev.1.3'>Přináší-li darem zápalnou oběť ze skotu, ať přivede samce bez vady. Přivede jej ke vchodu do Stanu setkávání, aby došel zalíbení před Hospodinem.</verse>
        <verse osisID='Lev.1.4'>Vloží ruku na hlavu zápalné oběti a ta bude přijata jako jeho smírčí výkupné.</verse>
        <verse osisID='Lev.1.5'>Potom to dobytče zabije před Hospodinem. Kněží, synové Áronovi, přinesou jeho krev jako oběť a tou krví pokropí ze všech stran oltář, který je u vchodu do Stanu setkávání.</verse>
        <verse osisID='Lev.1.6'>Potom ať zápalnou oběť stáhne z kůže a rozseká ji na díly.</verse>
        <verse osisID='Lev.1.7'>Kněží, synové Áronovi, zapálí na oltáři oheň a narovnají na něj dříví.</verse>
        <verse osisID='Lev.1.8'>Na ně pak rozloží ty díly i s hlavou a tukem.</verse>
        <verse osisID='Lev.1.9'>Vnitřnosti a nohy se však musí omýt vodou. Kněz to vše nechá dýmat na oltáři jako zápalnou oběť, jako ohnivou oběť příjemně vonící Hospodinu.</verse>
        <verse osisID='Lev.1.10'>Přináší-li darem zápalnou oběť z bravu - z ovcí nebo koz - ať přivede samce bez vady</verse>
        <verse osisID='Lev.1.11'>a zabije ho před Hospodinem u severní strany oltáře. Kněží, synové Áronovi, pak tou krví pokropí oltář ze všech stran.</verse>
        <verse osisID='Lev.1.12'>Potom ať rozseká oběť na díly i s hlavou a tukem. Kněz je narovná na dříví, které je na ohni na oltáři.</verse>
        <verse osisID='Lev.1.13'>Vnitřnosti a nohy se však musí omýt vodou. Kněz to všechno přinese jako oběť a nechá to dýmat na oltáři. To je zápalná oběť, ohnivá oběť příjemně vonící Hospodinu.</verse>
        <verse osisID='Lev.1.14'>Přináší-li Hospodinu darem zápalnou oběť z ptactva, ať přinese svůj dar z hrdliček nebo z holoubat.</verse>
        <verse osisID='Lev.1.15'>Kněz přinese ptáče k oltáři, nehtem mu poodštípne hlavu a nechá je dýmat na oltáři; jeho krev bude vymáčknuta na stěnu oltáře.</verse>
        <verse osisID='Lev.1.16'>Odejme mu také vole i s obsahem a odhodí je poblíž oltáře východním směrem na místo pro popel.</verse>
        <verse osisID='Lev.1.17'>Natrhne ptáka u křídel, ale neroztrhne jej. Potom jej kněz nechá dýmat na oltáři, na dříví, které je na ohni. To je zápalná oběť, ohnivá oběť příjemně vonící Hospodinu."</verse>
      </chapter>
      <chapter osisID='Lev.2'>
        <verse osisID='Lev.2.1'>"Přináší-li někdo Hospodinu moučnou oběť, ať ji daruje z jemné mouky. Tu polije olejem, položí na ni kadidlo</verse>
        <verse osisID='Lev.2.2'>a přinese ji k Áronovým synům, kněžím. Kněz pak z toho vezme hrst jemné mouky s olejem a všechno kadidlo. Tento památeční díl nechá dýmat na oltáři jako ohnivou oběť příjemně vonící Hospodinu.</verse>
        <verse osisID='Lev.2.3'>Zbytek moučné oběti připadne Áronovi a jeho synům jako svatosvatý díl z ohnivých obětí Hospodinu.</verse>
        <verse osisID='Lev.2.4'>Přinášíš-li darem moučnou oběť pečenou v peci, udělej z jemné mouky nekvašené bochánky zadělané olejem nebo nekvašené placky pomazané olejem.</verse>
        <verse osisID='Lev.2.5'>Je-li tvým darem moučná oběť smažená na pánvi, ať je z jemné mouky zadělané olejem, nekvašená.</verse>
        <verse osisID='Lev.2.6'>Rozdrob ji na kousky a polij olejem; je to moučná oběť.</verse>
        <verse osisID='Lev.2.7'>Je-li tvým darem moučná oběť připravená v kotlíku, ať je připravena z jemné mouky s olejem.</verse>
        <verse osisID='Lev.2.8'>Když takto připravenou moučnou oběť přineseš Hospodinu, bude předána knězi. Ten ji donese k oltáři,</verse>
        <verse osisID='Lev.2.9'>odejme z ní památeční díl a nechá jej dýmat na oltáři jako ohnivou oběť příjemně vonící Hospodinu.</verse>
        <verse osisID='Lev.2.10'>Zbytek moučné oběti připadne Áronovi a jeho synům jako svatosvatý díl z ohnivých obětí Hospodinu.</verse>
        <verse osisID='Lev.2.11'>Žádná moučná oběť, kterou přinesete Hospodinu, nesmí být kvašená. Nikdy nedáte dýmat jako ohnivou oběť Hospodinu žádný kvas ani med.</verse>
        <verse osisID='Lev.2.12'>Můžete je Hospodinu přinášet jako dar z prvotin, ale nesmíte je obětovat na oltáři jako příjemnou vůni.</verse>
        <verse osisID='Lev.2.13'>Každý dar moučné oběti ochuť solí; nedopusť, aby při tvé moučné oběti chyběla sůl smlouvy tvého Boha. S každým svým darem přines sůl.</verse>
        <verse osisID='Lev.2.14'>Přinášíš-li Hospodinu darem moučnou oběť z prvotin, přines k této oběti drcené zrní z čerstvých klasů pražených na ohni.</verse>
        <verse osisID='Lev.2.15'>Přidej k ní olej a polož na ni kadidlo; je to moučná oběť.</verse>
        <verse osisID='Lev.2.16'>Kněz pak část drceného zrní a oleje a všechno kadidlo nechá dýmat jako památeční díl; je to ohnivá oběť Hospodinu."</verse>
      </chapter>
      <chapter osisID='Lev.3'>
        <verse osisID='Lev.3.1'>"Přináší-li někdo darem pokojnou oběť ze skotu, ať přivede před Hospodina samce či samici bez vady.</verse>
        <verse osisID='Lev.3.2'>Vloží ruku na hlavu své oběti a zabije ji u vchodu do Stanu setkávání; kněží, synové Áronovi, pak pokropí oltář krví ze všech stran.</verse>
        <verse osisID='Lev.3.3'>Potom ať z této pokojné oběti přinese ohnivou oběť Hospodinu: tuk přikrývající vnitřnosti i všechen tuk kolem vnitřností,</verse>
        <verse osisID='Lev.3.4'>obě ledviny s tukem, který je na nich i na slabinách, a jaterní lalok, který odejme spolu s ledvinami.</verse>
        <verse osisID='Lev.3.5'>Áronovi synové to pak nechají dýmat na oltáři spolu se zápalnou obětí ležící na dříví, jež bude na ohni, jako ohnivou oběť příjemně vonící Hospodinu.</verse>
        <verse osisID='Lev.3.6'>Přináší-li Hospodinu darem pokojnou oběť z bravu, ať přivede samce nebo samici bez vady.</verse>
        <verse osisID='Lev.3.7'>Přináší-li darem jehně, přivede je před Hospodina,</verse>
        <verse osisID='Lev.3.8'>vloží ruku na hlavu své oběti a zabije ji před Stanem setkávání; Áronovi synové pak její krví pokropí oltář ze všech stran.</verse>
        <verse osisID='Lev.3.9'>Potom z pokojné oběti přinese ohnivou oběť Hospodinu: její tuk, totiž celý tučný ocas, který odejme těsně u kostrče, tuk přikrývající vnitřnosti a všechen tuk kolem vnitřností,</verse>
        <verse osisID='Lev.3.10'>obě ledviny s tukem, který je na nich i na slabinách, a jaterní lalok, který odejme spolu s ledvinami.</verse>
        <verse osisID='Lev.3.11'>Kněz to pak nechá dýmat na oltáři jako pokrm ohnivé oběti Hospodinu.</verse>
        <verse osisID='Lev.3.12'>Přináší-li darem kůzle, přivede je před Hospodina,</verse>
        <verse osisID='Lev.3.13'>vloží ruku na jeho hlavu a zabije je před Stanem setkávání; Áronovi synové pak jeho krví pokropí oltář ze všech stran.</verse>
        <verse osisID='Lev.3.14'>Potom z něj přinese ohnivou oběť Hospodinu: tuk přikrývající vnitřnosti a všechen tuk kolem vnitřností,</verse>
        <verse osisID='Lev.3.15'>obě ledviny s tukem, který je na nich i na slabinách, a jaterní lalok, který odejme spolu s ledvinami.</verse>
        <verse osisID='Lev.3.16'>Kněz to pak nechá dýmat na oltáři jako pokrm ohnivé oběti, jako příjemnou vůni. Všechen tuk patří Hospodinu.</verse>
        <verse osisID='Lev.3.17'>Toto je věčné ustanovení pro všechna vaše pokolení, ve všech vašich příbytcích: Nesmíte jíst žádný tuk a žádnou krev."</verse>
      </chapter>
      <chapter osisID='Lev.4'>
        <verse osisID='Lev.4.1'>Hospodin promluvil k Mojžíšovi:</verse>
        <verse osisID='Lev.4.2'>"Mluv k synům Izraele: Když se někdo neúmyslně prohřeší proti některému z Hospodinových přikázání a dopustí se něčeho, co se nesmí, učiňte toto:</verse>
        <verse osisID='Lev.4.3'>Prohřeší-li se pomazaný kněz, poskvrní vinou všechen lid. Ať tedy za hřích, jehož se dopustil, obětuje Hospodinu mladého býčka bez vady jako oběť za hřích.</verse>
        <verse osisID='Lev.4.4'>Býčka přivede před Hospodina ke vchodu do Stanu setkávání, vloží mu ruku na hlavu a zabije ho před Hospodinem.</verse>
        <verse osisID='Lev.4.5'>Pomazaný kněz pak vezme trochu krve z toho býčka a přinese ji do Stanu setkávání.</verse>
        <verse osisID='Lev.4.6'>Namočí prst v krvi a sedmkrát jí stříkne před Hospodinem, před oponou svatyně.</verse>
        <verse osisID='Lev.4.7'>Trochou krve potře rohy oltáře k pálení vonného kadidla, který stojí před Hospodinem ve Stanu setkávání. Všechnu zbývající krev z býčka pak vylije k patě oltáře pro zápalné oběti, který stojí u vchodu do Stanu setkávání.</verse>
        <verse osisID='Lev.4.8'>Potom z býčka obětovaného za hřích odejme všechen tuk: tuk přikrývající vnitřnosti i všechen tuk kolem vnitřností,</verse>
        <verse osisID='Lev.4.9'>obě ledviny s tukem, který je na nich i na slabinách, a jaterní lalok, který odejme spolu s ledvinami</verse>
        <verse osisID='Lev.4.10'>(tak jako se odjímá tuk z dobytčete při pokojné oběti). Kněz to pak nechá dýmat na oltáři pro zápalné oběti.</verse>
        <verse osisID='Lev.4.11'>Celý zbytek býčka - jeho kůži, veškeré maso i s hlavou, nohama, vnitřnostmi a výkaly -</verse>
        <verse osisID='Lev.4.12'>vynese ven za tábor na čisté místo, kam se sype popel, a spálí jej na ohni z dříví. Ať je spálen na místě, kam se sype popel.</verse>
        <verse osisID='Lev.4.13'>Prohřeší-li se neúmyslně celá izraelská obec (neboť si to shromáždění neuvědomí) a překročí některé Hospodinovo přikázání, když se proviní něčím, co se nesmí, učiňte toto:</verse>
        <verse osisID='Lev.4.14'>Jakmile si uvědomí hřích, jehož se dopustili, přivede shromáždění mladého býčka před Stan setkávání jako oběť za hřích.</verse>
        <verse osisID='Lev.4.15'>Stařešinové obce vloží před Hospodinem ruce na jeho hlavu a býček bude zabit před Hospodinem.</verse>
        <verse osisID='Lev.4.16'>Pomazaný kněz přinese trochu jeho krve do Stanu setkávání,</verse>
        <verse osisID='Lev.4.17'>namočí prst v krvi a sedmkrát jí stříkne před Hospodinem, před oponou.</verse>
        <verse osisID='Lev.4.18'>Trochou krve také potře rohy oltáře, který stojí před Hospodinem ve Stanu setkávání. Všechnu zbývající krev vylije k patě oltáře pro zápalné oběti, který stojí u vchodu do Stanu setkávání.</verse>
        <verse osisID='Lev.4.19'>Potom z něj odejme všechen tuk a nechá jej dýmat na oltáři.</verse>
        <verse osisID='Lev.4.20'>Naloží s tím býčkem přesně tak, jak se nakládá s býčkem oběti za hřích. Tak za ně kněz vykoná obřad smíření a bude jim odpuštěno.</verse>
        <verse osisID='Lev.4.21'>Vynese býčka ven za tábor a spálí jej, jako spálil toho prvního býčka. To je oběť za hřích shromáždění.</verse>
        <verse osisID='Lev.4.22'>Prohřeší-li se vůdce lidu, když neúmyslně překročí některé přikázání Hospodina, svého Boha, a tak se proviní něčím, co se nesmí, učiňte toto:</verse>
        <verse osisID='Lev.4.23'>Jakmile si uvědomí hřích, jehož se dopustil, přinese darem kozla, samce bez vady.</verse>
        <verse osisID='Lev.4.24'>Vloží ruku na jeho hlavu a zabije ho před Hospodinem na místě, kde se zabíjí zápalná oběť; je to oběť za hřích.</verse>
        <verse osisID='Lev.4.25'>Kněz pak prstem nabere trochu krve z oběti za hřích a potře rohy oltáře pro zápalné oběti; zbytek krve vylije k patě oltáře.</verse>
        <verse osisID='Lev.4.26'>Všechen tuk nechá dýmat na oltáři tak jako tuk pokojné oběti. Tak za něj kněz kvůli jeho hříchu vykoná obřad smíření a bude mu odpuštěno.</verse>
        <verse osisID='Lev.4.27'>Prohřeší-li se neúmyslně někdo z prostého lidu, když se proviní překročením jednoho z Hospodinových přikázání něčím, co se nesmí, učiňte toto:</verse>
        <verse osisID='Lev.4.28'>Jakmile si uvědomí hřích, jehož se dopustil, přinese jako oběť za svůj hřích kozu, samici bez vady.</verse>
        <verse osisID='Lev.4.29'>Vloží ruku na hlavu této oběti za hřích a zabije ji na místě pro zápalné oběti.</verse>
        <verse osisID='Lev.4.30'>Kněz pak prstem nabere trochu krve a potře rohy oltáře pro zápalné oběti; všechnu zbývající krev pak vylije k patě oltáře.</verse>
        <verse osisID='Lev.4.31'>Všechen tuk odejme, jako se odnímá tuk pokojné oběti, a kněz jej nechá dýmat na oltáři jako příjemnou vůni Hospodinu. Tak za něj kněz vykoná obřad smíření a bude mu odpuštěno.</verse>
        <verse osisID='Lev.4.32'>Chce-li jako oběť za svůj hřích přinést jehně, ať přivede samičku bez vady.</verse>
        <verse osisID='Lev.4.33'>Vloží ruku na hlavu této oběti za hřích a zabije ji jako oběť za hřích na místě, kde se zabíjí zápalná oběť.</verse>
        <verse osisID='Lev.4.34'>Kněz pak prstem nabere trochu krve z oběti za hřích a potře rohy oltáře pro zápalné oběti; všechnu zbývající krev vylije k patě oltáře.</verse>
        <verse osisID='Lev.4.35'>Všechen tuk odejme (tak jako se z jehněte odnímá tuk při pokojné oběti) a kněz jej nechá dýmat na oltáři jako ohnivou oběť Hospodinu. Tak za něj kněz vykoná obřad smíření kvůli hříchu, jehož se dopustil, a bude mu odpuštěno.</verse>
      </chapter>
      <chapter osisID='Lev.5'>
        <verse osisID='Lev.5.1'>Člověk se prohřeší v těchto případech: Když něco viděl nebo se to dozvěděl, a ačkoli slyšel přísežnou výzvu ke svědectví, neoznámil to. Takový ponese vinu.</verse>
        <verse osisID='Lev.5.2'>Také když se někdo dotkne něčeho nečistého, jako je zdechlina nečisté zvěře, nečistého dobytka nebo nečisté drobné havěti, neúmyslně se znečistil, a tak se provinil.</verse>
        <verse osisID='Lev.5.3'>Také když se dotkne lidské nečistoty - jakékoli nečistoty poskvrňující člověka - a teprve pak si to uvědomí, provinil se.</verse>
        <verse osisID='Lev.5.4'>Také když nerozvážně pronese přísahu, zlou či dobrou - ať už nerozvážně přísahal o čemkoli, aniž si toho byl vědom - a teprve pak si to uvědomí, provinil se.</verse>
        <verse osisID='Lev.5.5'>Když se tedy jednou z těchto věcí proviní, ať vyzná, v čem se prohřešil.</verse>
        <verse osisID='Lev.5.6'>Jako odškodnění za hřích, jehož se dopustil, ať Hospodinu přinese samici z bravu, ovci nebo kozu, jako oběť za hřích. Kněz pak za něj kvůli jeho hříchu vykoná obřad smíření.</verse>
        <verse osisID='Lev.5.7'>Nemůže-li si dovolit jehně, přinese Hospodinu jako odškodnění za svůj prohřešek dvě hrdličky nebo dvě holoubata, jedno k oběti za hřích a druhé k zápalné oběti.</verse>
        <verse osisID='Lev.5.8'>Přinese je ke knězi a ten bude obětovat nejprve to, které je určeno k oběti za hřích. Nehtem mu zespodu poodštípne hlavu, ale neodtrhne ji.</verse>
        <verse osisID='Lev.5.9'>Trochou krve oběti za hřích stříkne na stěnu oltáře a zbytek krve bude vymáčknut k patě oltáře; je to oběť za hřích.</verse>
        <verse osisID='Lev.5.10'>Z druhého pak připraví zápalnou oběť podle pravidel. Tak za něj kněz vykoná obřad smíření kvůli hříchu, jehož se dopustil, a bude mu odpuštěno.</verse>
        <verse osisID='Lev.5.11'>Jsou-li však i dvě hrdličky nebo dvě holoubata nad jeho možnosti, přinese ten, kdo se prohřešil, jako svou oběť za hřích desetinu efy jemné mouky. Nepolije ji olejem a nepoloží na ni kadidlo, neboť je to oběť za hřích.</verse>
        <verse osisID='Lev.5.12'>Přinese ji ke knězi a ten z ní vezme hrst jako památeční díl a nechá ji dýmat na oltáři jako ohnivou oběť Hospodinu; to bude oběť za hřích.</verse>
        <verse osisID='Lev.5.13'>Tak za něj kněz vykoná obřad smíření kvůli hříchu, jehož se v kterémkoli z těchto případů dopustil, a bude mu odpuštěno. Zbytek mouky pak připadne knězi tak jako při moučné oběti."</verse>
        <verse osisID='Lev.5.14'>Hospodin promluvil k Mojžíšovi:</verse>
        <verse osisID='Lev.5.15'>"Zklame-li někdo a neúmyslně zanedbá, co je svaté Hospodinu, pak ať přivede Hospodinu jako oběť odškodnění berana bez vady o patřičné ceně v šekelech stříbra (měřeno podle šekelu svatyně). To je oběť odškodnění.</verse>
        <verse osisID='Lev.5.16'>To, co ze svatých věcí zanedbal, nahradí, přidá k tomu ještě pětinu ceny a dá to knězi. Kněz pak za něj obětováním berana odškodnění vykoná obřad smíření a bude mu odpuštěno.</verse>
        <verse osisID='Lev.5.17'>Prohřeší-li se někdo tím, že nevědomě překročí některé Hospodinovo přikázání a udělá něco, co se nesmí, provinil se a ponese vinu.</verse>
        <verse osisID='Lev.5.18'>Přivede tedy ke knězi berana bez vady o patřičné ceně jako oběť odškodnění. Kněz za něj vykoná obřad smíření kvůli neúmyslnému hříchu, jehož se dopustil, aniž to věděl, a bude mu odpuštěno.</verse>
        <verse osisID='Lev.5.19'>Je to oběť odškodnění, neboť se vskutku provinil proti Hospodinu." Hospodin promluvil k Mojžíšovi: "Člověk se prohřeší a zklame Hospodina v těchto případech: Když svého bližního podvede ohledně věci svěřené do úschovy či do zástavy nebo když bude svého bližního okrádat či vydírat anebo když najde ztracenou věc a křivopřísežně ji zapře. Čehokoli takového se člověk dopustí, zhřeší. Protože se tedy prohřešil a provinil, musí vše vrátit - ať už to ukradl nebo si to vynutil vydíráním nebo mu to bylo svěřeno do úschovy nebo to byla ztracená věc, kterou našel, anebo cokoli, o čem křivě přísahal. Nahradí to v plné výši a přidá k tomu ještě pětinu ceny. V den své oběti odškodnění to odevzdá právoplatnému majiteli. Jako odškodnění přivede Hospodinu berana bez vady o patřičné ceně; přivede jej ke knězi jako oběť odškodnění. Kněz za něj před Hospodinem vykoná obřad smíření a bude mu odpuštěno, čehokoli se dopustil a čím se provinil."</verse>
      </chapter>
      <chapter osisID='Lev.6'>
        <verse osisID='Lev.6.1'>Hospodin promluvil k Mojžíšovi:</verse>
        <verse osisID='Lev.6.2'>"Dej Áronovi a jeho synům následující pokyny. Toto je zákon o zápalné oběti: Zápalná oběť ať zůstane celou noc až do rána v ohništi na oltáři, kde bude planout oheň.</verse>
        <verse osisID='Lev.6.3'>Kněz ať si oblékne plátěné roucho a pod něj plátěné spodky. Vybere popel ze zápalné oběti strávené ohněm na oltáři a vysype jej poblíž oltáře.</verse>
        <verse osisID='Lev.6.4'>Potom se převlékne a vynese popel na čisté místo ven za tábor.</verse>
        <verse osisID='Lev.6.5'>Ať na oltáři plane oheň, ať nikdy nezhasne! Na něm kněz každé ráno zapálí dříví, na něm narovná zápalnou oběť a na něm nechá dýmat tuk pokojných obětí.</verse>
        <verse osisID='Lev.6.6'>Ať na oltáři stále plane oheň, ať nikdy nezhasne!"</verse>
        <verse osisID='Lev.6.7'>"Toto je zákon o moučné oběti: Áronovi synové ji přinesou před Hospodina k přední straně oltáře.</verse>
        <verse osisID='Lev.6.8'>Kněz z té oběti vezme hrst jemné mouky s olejem i všechno kadidlo, které je na moučné oběti, a nechá tento památeční díl dýmat na oltáři jako příjemnou vůni Hospodinu.</verse>
        <verse osisID='Lev.6.9'>Áron a jeho synové budou jíst, co z ní zůstane. Budou to jíst nekvašené, a sice na svatém místě, na nádvoří Stanu setkávání.</verse>
        <verse osisID='Lev.6.10'>Nebudou to péci s kvasem, neboť jsem jim to dal jako podíl ze svých ohnivých obětí. Je to svatosvaté, tak jako oběť za hřích a oběť odškodnění.</verse>
        <verse osisID='Lev.6.11'>Každý Áronův mužský potomek smí jíst z ohnivých obětí Hospodinu. To je věčné ustanovení pro všechna vaše pokolení. Cokoli se jich dotkne, bude svaté."</verse>
        <verse osisID='Lev.6.12'>Hospodin dále promluvil k Mojžíšovi:</verse>
        <verse osisID='Lev.6.13'>"Áron i jeho synové budou v den svého pomazání přinášet Hospodinu tento obětní dar: desetinu efy jemné mouky jako stálou moučnou oběť, polovinu ráno a polovinu večer.</verse>
        <verse osisID='Lev.6.14'>Bude se smažit na plotně. Nasáklou olejem a rozdrobenou na kousky ji pak přineseš, abys ji obětoval jako příjemnou vůni Hospodinu.</verse>
        <verse osisID='Lev.6.15'>Áronův syn, který přijme kněžské pomazání po něm, udělá totéž. Věčným ustanovením náleží Hospodinu; nechť se celá obrátí v dým.</verse>
        <verse osisID='Lev.6.16'>Každá moučná oběť přinášená knězem ať celá shoří; nebude se jíst."</verse>
        <verse osisID='Lev.6.17'>Hospodin promluvil k Mojžíšovi:</verse>
        <verse osisID='Lev.6.18'>"Promluv k Áronovi a jeho synům. Toto je zákon o oběti za hřích: Na místě, kde se zabíjí zápalná oběť, se bude před Hospodinem zabíjet i oběť za hřích. Bude svatosvatá.</verse>
        <verse osisID='Lev.6.19'>Kněz, který ji obětuje, ji bude jíst; ať je snědena na svatém místě, na nádvoří Stanu setkávání.</verse>
        <verse osisID='Lev.6.20'>Cokoli se dotkne jejího masa, bude svaté. Kdyby trochu její krve stříklo na roucho, vyper potřísněnou látku na svatém místě.</verse>
        <verse osisID='Lev.6.21'>Hliněná nádoba, v níž se vařilo její maso, ať je rozbita. Pokud se vařilo v mosazné nádobě, ať je vydrhnuta a vypláchnuta vodou.</verse>
        <verse osisID='Lev.6.22'>Každý mužského pohlaví v kněžských rodinách ji smí jíst; bude svatosvatá.</verse>
        <verse osisID='Lev.6.23'>Nesmí se však jíst žádná oběť za hřích, jejíž krev se vnáší do Stanu setkávání k vykonání obřadu smíření ve svatyni. Ta musí být spálena."</verse>
      </chapter>
      <chapter osisID='Lev.7'>
        <verse osisID='Lev.7.1'>"Toto je zákon o oběti odškodnění: Bude svatosvatá.</verse>
        <verse osisID='Lev.7.2'>Oběť odškodnění bude zabita na místě, kde se zabíjí zápalná oběť. Její krví ať se pokropí oltář ze všech stran.</verse>
        <verse osisID='Lev.7.3'>Potom bude obětován všechen její tuk: tučný ocas, tuk přikrývající vnitřnosti,</verse>
        <verse osisID='Lev.7.4'>obě ledviny s tukem, který je na nich i na slabinách, a jaterní lalok, který bude odňat spolu s ledvinami.</verse>
        <verse osisID='Lev.7.5'>Kněz to pak nechá dýmat na oltáři jako ohnivou oběť Hospodinu; je to oběť odškodnění.</verse>
        <verse osisID='Lev.7.6'>Každý mužského pohlaví v kněžských rodinách ji smí jíst. Bude se jíst na svatém místě a bude svatosvatá.</verse>
        <verse osisID='Lev.7.7'>Pro oběť za hřích a oběť odškodnění platí tentýž zákon: Připadne knězi, který s ní vykonal obřad smíření.</verse>
        <verse osisID='Lev.7.8'>Knězi, který přinese něčí zápalnou oběť, připadne kůže ze zápalné oběti, kterou vykonal.</verse>
        <verse osisID='Lev.7.9'>Rovněž každá moučná oběť upečená v peci, připravená na pánvi nebo na plotně připadne knězi, který ji vykonal.</verse>
        <verse osisID='Lev.7.10'>Každá moučná oběť zadělaná olejem nebo suchá pak připadne všem Áronovým synům rovným dílem."</verse>
        <verse osisID='Lev.7.11'>"Toto je zákon o pokojné oběti přinášené Hospodinu:</verse>
        <verse osisID='Lev.7.12'>Přináší-li ji někdo z vděčnosti, ať spolu s ní přinese jako oběť díkůvzdání nekvašené bochánky zadělané olejem, nekvašené placky pomazané olejem a smažené bochánky z jemné mouky zadělané olejem.</verse>
        <verse osisID='Lev.7.13'>Se svou pokojnou obětí díkůvzdání ať přinese darem kromě bochánků také kvašený chléb.</verse>
        <verse osisID='Lev.7.14'>Z každého z těchto darů pak poskytne jeden kus jako obětní příspěvek pro Hospodina. Ten připadne knězi, který kropil oltář krví pokojné oběti.</verse>
        <verse osisID='Lev.7.15'>Maso pokojné oběti díkůvzdání se bude jíst v den jejího obětování; ať z něj nic nezůstane do rána.</verse>
        <verse osisID='Lev.7.16'>Přináší-li se tato oběť na základě slibu nebo jako dobrovolný dar, bude se jíst v den jejího obětování. Co z masa oběti zbude, se však smí jíst i nazítří.</verse>
        <verse osisID='Lev.7.17'>Co zbude až do třetího dne, bude spáleno.</verse>
        <verse osisID='Lev.7.18'>Kdyby se maso pokojné oběti jedlo i třetího dne, nedojde ten, kdo ji obětoval, zalíbení. Nebude mu počítána, bude ohavností a člověk, který by z ní jedl, ponese vinu.</verse>
        <verse osisID='Lev.7.19'>Maso se rovněž nesmí jíst, dotkne-li se čehokoli nečistého; musí být spáleno. Ostatní maso smí jíst každý, kdo je čistý.</verse>
        <verse osisID='Lev.7.20'>Kdyby však někdo jedl maso Hospodinovy pokojné oběti ve stavu vlastní nečistoty, bude vyobcován ze svého lidu.</verse>
        <verse osisID='Lev.7.21'>Rovněž kdyby se někdo dotkl čehokoli nečistého - ať už lidské nečistoty, nečistého zvířete nebo jakékoli nečisté ohavnosti - a potom jedl něco z masa Hospodinovy pokojné oběti, bude vyobcován ze svého lidu."</verse>
        <verse osisID='Lev.7.22'>Hospodin promluvil k Mojžíšovi:</verse>
        <verse osisID='Lev.7.23'>"Mluv k synům Izraele: Nesmíte jíst žádný tuk - ať už z hovězího dobytka nebo z ovce či kozy.</verse>
        <verse osisID='Lev.7.24'>Tuk zdechlého nebo rozsápaného zvířete se smí užívat k různým účelům, ale jíst jej rozhodně nesmíte.</verse>
        <verse osisID='Lev.7.25'>Každý, kdo by jedl tuk dobytčete, z něhož přinesl ohnivou oběť Hospodinu, bude vyobcován ze svého lidu.</verse>
        <verse osisID='Lev.7.26'>V žádném ze svých příbytků nesmíte jíst žádnou krev - ať už z ptactva nebo z dobytka.</verse>
        <verse osisID='Lev.7.27'>Kdokoli by jedl jakoukoli krev, bude vyobcován ze svého lidu."</verse>
        <verse osisID='Lev.7.28'>Hospodin promluvil k Mojžíšovi:</verse>
        <verse osisID='Lev.7.29'>"Mluv k synům Izraele: Ten, kdo obětuje pokojnou oběť Hospodinu, ať ze své pokojné oběti přinese Hospodinu dar.</verse>
        <verse osisID='Lev.7.30'>Vlastníma rukama ať přinese ohnivé oběti Hospodinu: přinese tuk s hrudím, aby je zvedáním nabídl Hospodinu.</verse>
        <verse osisID='Lev.7.31'>Kněz nechá tuk dýmat na oltáři, ale hrudí připadne Áronovi a jeho synům.</verse>
        <verse osisID='Lev.7.32'>Pravou kýtu ze svých pokojných obětí odevzdáte jako obětní příspěvek knězi.</verse>
        <verse osisID='Lev.7.33'>Podíl pravé kýty připadne tomu z Áronových synů, který bude obětovat krev a tuk z pokojné oběti.</verse>
        <verse osisID='Lev.7.34'>Hrudí pozvedání i kýtu odevzdání jsem totiž synům Izraele odebral z jejich pokojných obětí a dal jsem je knězi Áronovi a jeho synům. Ti je budou věčným ustanovením přijímat od synů Izraele."</verse>
        <verse osisID='Lev.7.35'>Toto je podíl z Hospodinových ohnivých obětí, patřící Áronovi a jeho synům ode dne, kdy budou uvedeni do kněžské služby Hospodinu.</verse>
        <verse osisID='Lev.7.36'>Hospodin přikázal, aby jej dostávali od synů Izraele ode dne svého pomazání. Je to věčné ustanovení pro všechna jejich pokolení.</verse>
        <verse osisID='Lev.7.37'>Toto je zákon o zápalné oběti, moučné oběti, oběti za hřích, oběti odškodnění, oběti pověření a pokojné oběti.</verse>
        <verse osisID='Lev.7.38'>Hospodin jej vydal Mojžíšovi na hoře Sinaj v den, kdy přikázal synům Izraele, aby obětovali své dary Hospodinu na Sinajské poušti.</verse>
      </chapter>
      <chapter osisID='Lev.8'>
        <verse osisID='Lev.8.1'>Hospodin promluvil k Mojžíšovi:</verse>
        <verse osisID='Lev.8.2'>"Vezmi Árona s jeho syny a jejich roucha, olej pomazání, býčka k oběti za hřích, dva berany a koš nekvašeného pečiva</verse>
        <verse osisID='Lev.8.3'>a shromáždi celou obec ke vchodu do Stanu setkávání."</verse>
        <verse osisID='Lev.8.4'>Mojžíš tedy učinil, jak mu Hospodin přikázal.</verse>
        <verse osisID='Lev.8.5'>Když se obec shromáždila u vchodu do Stanu setkávání, Mojžíš jim řekl: "Toto nám přikázal vykonat Hospodin."</verse>
        <verse osisID='Lev.8.6'>Tehdy Mojžíš nechal přistoupit Árona s jeho syny a omyl je vodou.</verse>
        <verse osisID='Lev.8.7'>Navlékl mu suknici, přepásal ho šerpou, oblékl mu plášť, na něj umístil efod, přepásal ho tkaným pásem efodu, a tak mu jej připevnil.</verse>
        <verse osisID='Lev.8.8'>Na něj umístil náprsník a do náprsníku vložil urim a tumim.</verse>
        <verse osisID='Lev.8.9'>Na hlavu mu nasadil turban a na turban zepředu připevnil zlatý štítek, totiž korunu svatosti, jak Mojžíšovi přikázal Hospodin.</verse>
        <verse osisID='Lev.8.10'>Potom vzal Mojžíš olej pomazání a pomazal Příbytek i všechno, co bylo v něm, aby to posvětil.</verse>
        <verse osisID='Lev.8.11'>Sedmkrát jím stříkl na oltář a pomazal oltář s veškerým jeho náčiním i umyvadlo s podstavcem, aby je posvětil.</verse>
        <verse osisID='Lev.8.12'>Část oleje pomazání také vylil na Áronovu hlavu a pomazal ho, aby ho posvětil.</verse>
        <verse osisID='Lev.8.13'>Potom Mojžíš nechal přistoupit Áronovy syny, oblékl jim suknice, přepásal je šerpou a uvázal jim pokrývky hlavy, jak Mojžíšovi přikázal Hospodin.</verse>
        <verse osisID='Lev.8.14'>Přivedl býčka k oběti za hřích, a když Áron se svými syny vložil ruce na hlavu býčka obětovaného za hřích,</verse>
        <verse osisID='Lev.8.15'>Mojžíš jej zabil. Pak vzal jeho krev a prstem potřel rohy oltáře ze všech stran, aby oltář očistil od hříchu. Zbytek krve vylil k patě oltáře. Tak jej posvětil ke konání obřadů smíření.</verse>
        <verse osisID='Lev.8.16'>Mojžíš vzal také všechen tuk, který byl kolem vnitřností, jaterní lalok, obě ledviny i jejich tuk a nechal to dýmat na oltáři.</verse>
        <verse osisID='Lev.8.17'>Samotného býčka, jeho kůži, maso a výkaly pak spálil na ohni venku za táborem, jak Mojžíšovi přikázal Hospodin.</verse>
        <verse osisID='Lev.8.18'>Pak přivedl berana k zápalné oběti, a když Áron se svými syny vložili ruce na hlavu berana,</verse>
        <verse osisID='Lev.8.19'>Mojžíš jej zabil. Potom pokropil oltář ze všech stran krví.</verse>
        <verse osisID='Lev.8.20'>Berana rozsekal na díly a nechal ty díly i s hlavou a tukem dýmat na oltáři.</verse>
        <verse osisID='Lev.8.21'>Jeho vnitřnosti a nohy Mojžíš omyl vodou a celého berana nechal dýmat na oltáři. Byla to příjemně vonící zápalná oběť, byla to ohnivá oběť Hospodinu, jak Mojžíšovi přikázal Hospodin.</verse>
        <verse osisID='Lev.8.22'>Pak přivedl druhého berana, berana pověření, a když Áron se svými syny vložili ruce na hlavu berana,</verse>
        <verse osisID='Lev.8.23'>zabil jej. Mojžíš pak vzal trochu jeho krve a potřel jí lalůček Áronova pravého ucha, palec jeho pravé ruky a palec jeho pravé nohy.</verse>
        <verse osisID='Lev.8.24'>Potom nechal přistoupit Áronovy syny a krví jim potřel lalůček pravého ucha, palec pravé ruky a palec pravé nohy. Zbytkem krve pak ze všech stran pokropil oltář.</verse>
        <verse osisID='Lev.8.25'>Potom vzal tuk (tučný ocas a všechen tuk kolem vnitřností, jaterní lalok i obě ledviny s jejich tukem) a pravou kýtu.</verse>
        <verse osisID='Lev.8.26'>Z koše nekvašeného pečiva, který je před Hospodinem, vzal jeden nekvašený bochánek, jeden chlebový bochánek zadělaný olejem a jednu placku a položil je na onen tuk a pravou kýtu.</verse>
        <verse osisID='Lev.8.27'>To vše vložil do Áronových dlaní a do dlaní jeho synů, aby to zvedáním nabízeli Hospodinu.</verse>
        <verse osisID='Lev.8.28'>Potom to Mojžíš vzal z jejich dlaní a nechal vše dýmat na oltáři spolu se zápalnou obětí. Byla to příjemně vonící oběť pověření, byla to ohnivá oběť Hospodinu.</verse>
        <verse osisID='Lev.8.29'>Mojžíš vzal také hrudí a zvedáním je nabídl Hospodinu. To byl Mojžíšův podíl z berana pověření, jak Mojžíšovi přikázal Hospodin.</verse>
        <verse osisID='Lev.8.30'>Potom vzal Mojžíš trochu oleje pomazání a trochu krve, která byla na oltáři, a postříkal tím Árona a jeho roucha a s ním i jeho syny a jejich roucha. Tak posvětil Árona i jeho roucha a s ním i jeho syny a jejich roucha.</verse>
        <verse osisID='Lev.8.31'>Tehdy Mojžíš Áronovi a jeho synům řekl: "Uvařte maso u vchodu do Stanu setkávání a tam ho snězte s chlebem, který je v koši pověření, jak jsem přikázal: ‚Áron a jeho synové je budou jíst.'</verse>
        <verse osisID='Lev.8.32'>Co z masa a chleba zbude, spálíte.</verse>
        <verse osisID='Lev.8.33'>Po sedm dní neodejdete od vchodu do Stanu setkávání, dokud se nevyplní doba vašeho pověřování. Vaše pověřování potrvá sedm dní.</verse>
        <verse osisID='Lev.8.34'>Hospodin přikázal, aby za vás byl konán obřad smíření tak, jak byl vykonán dnešního dne.</verse>
        <verse osisID='Lev.8.35'>Zůstanete u vchodu do Stanu setkávání dnem i nocí po sedm dní a budete držet Hospodinovu stráž, abyste nezemřeli, neboť tak mi to bylo přikázáno."</verse>
        <verse osisID='Lev.8.36'>Áron pak se svými syny vykonal vše, co Hospodin skrze Mojžíše přikázal.</verse>
      </chapter>
      <chapter osisID='Lev.9'>
        <verse osisID='Lev.9.1'>Osmého dne pak Mojžíš zavolal Árona a jeho syny i stařešiny Izraele</verse>
        <verse osisID='Lev.9.2'>a řekl Áronovi: "Vezmi si mladé tele k oběti za hřích a berana k zápalné oběti, oba bez vady, a obětuj je před Hospodinem.</verse>
        <verse osisID='Lev.9.3'>Synům Izraele pak řekni: Vezměte kozla k oběti za hřích, tele a beránka k zápalné oběti (oba roční, bez vady),</verse>
        <verse osisID='Lev.9.4'>také býka a berana k pokojné oběti, aby byli obětováni před Hospodinem spolu s moučnou obětí zadělanou olejem. Dnes se vám totiž ukáže Hospodin."</verse>
        <verse osisID='Lev.9.5'>Vzali tedy to, co Mojžíš přikázal, před Stan setkávání a celá obec přistoupila a postavila se před Hospodina.</verse>
        <verse osisID='Lev.9.6'>Tehdy Mojžíš řekl: "Toto nám přikázal Hospodin. Když to vykonáte, ukáže se vám Hospodinova sláva."</verse>
        <verse osisID='Lev.9.7'>Potom Mojžíš řekl Áronovi: "Přistup k oltáři, obětuj svou oběť za hřích a svou zápalnou oběť, a vykonej tak za sebe i za lid obřad smíření. Obětuj také dar lidu a vykonej za ně obřad smíření, jak přikázal Hospodin."</verse>
        <verse osisID='Lev.9.8'>Áron tedy přistoupil k oltáři a zabil své tele jako oběť za hřích.</verse>
        <verse osisID='Lev.9.9'>Když mu pak jeho synové podali krev, namočil si v ní prst a potřel rohy oltáře. Zbytek krve vylil k patě oltáře.</verse>
        <verse osisID='Lev.9.10'>Tuk, ledviny a jaterní lalok z oběti za hřích nechal dýmat na oltáři, jak Hospodin přikázal Mojžíšovi.</verse>
        <verse osisID='Lev.9.11'>Maso a kůži však spálil na ohni venku za táborem.</verse>
        <verse osisID='Lev.9.12'>Poté zabil zápalnou oběť. Jeho synové mu podali krev a on jí pokropil oltář ze všech stran.</verse>
        <verse osisID='Lev.9.13'>Podali mu zápalnou oběť rozsekanou na díly a hlavu a on to dal dýmat na oltář.</verse>
        <verse osisID='Lev.9.14'>Když omyl vnitřnosti a nohy, dal je dýmat na oltáři spolu se zápalnou obětí.</verse>
        <verse osisID='Lev.9.15'>Potom obětoval dar lidu. Vzal kozla oběti za hřích lidu, zabil jej a obětoval jej za hřích tak jako předešlou oběť.</verse>
        <verse osisID='Lev.9.16'>Nechal přinést také zápalnou oběť a obětoval ji podle pravidel.</verse>
        <verse osisID='Lev.9.17'>Pak nechal přinést moučnou oběť, vzal z ní hrst a dal ji dýmat na oltáři vedle ranní zápalné oběti.</verse>
        <verse osisID='Lev.9.18'>Potom zabil býka a berana pokojné oběti za lid. Jeho synové mu podali krev, jíž pokropil oltář ze všech stran,</verse>
        <verse osisID='Lev.9.19'>a tučné kusy z býka i z berana - tučný ocas, tuk přikrývající vnitřnosti, ledviny a jaterní lalok.</verse>
        <verse osisID='Lev.9.20'>Tyto tučné kusy položili na hrudí a on je nechal dýmat na oltáři.</verse>
        <verse osisID='Lev.9.21'>Hrudí a pravou kýtu pak Áron zvedáním nabídl Hospodinu, jak Mojžíš přikázal.</verse>
        <verse osisID='Lev.9.22'>Potom Áron vztáhl ruce k lidu a žehnal jim. Tak dokončil oběť za hřích, zápalnou i pokojnou oběť a sestoupil z oltáře.</verse>
        <verse osisID='Lev.9.23'>Mojžíš s Áronem pak vešli do Stanu setkávání, a když vyšli ven, žehnali lidu. Vtom se všemu lidu ukázala Hospodinova sláva.</verse>
        <verse osisID='Lev.9.24'>Od Hospodina totiž vyšlehl oheň a pohltil zápalnou oběť i tučné kusy na oltáři. A když to všechen lid spatřil, vykřikli a padli na tvář.</verse>
      </chapter>
      <chapter osisID='Lev.10'>
        <verse osisID='Lev.10.1'>Áronovi synové Nádab a Abihu pak vzali každý svou kadidelnici, dali do nich oheň, položili na něj kadidlo a obětovali před Hospodinem nepatřičný oheň, jaký jim nepřikázal.</verse>
        <verse osisID='Lev.10.2'>Tehdy vyšlehl od Hospodina oheň a pohltil je, a tak zemřeli před Hospodinem.</verse>
        <verse osisID='Lev.10.3'>Mojžíš řekl Áronovi: "To měl Hospodin na mysli, když řekl: Na těch, kdo ke mně přistupují, projevím svou svatost; před tváří všeho lidu projevím svou slávu."</verse>
        <verse osisID='Lev.10.4'>Mojžíš tedy zavolal Mišaele a Elsafana, syny Uziele, Áronova strýce, a řekl jim: "Přistupte a vyneste své bratrance od svatyně ven za tábor!"</verse>
        <verse osisID='Lev.10.5'>Přistoupili tedy a odnesli je v jejich suknicích ven za tábor, jak jim Mojžíš řekl.</verse>
        <verse osisID='Lev.10.6'>Mojžíš řekl Áronovi a jeho zbylým synům Eleazarovi a Itamarovi: "Nerozpouštějte si vlasy na znamení smutku a netrhejte svá roucha, abyste nezemřeli a aby se Bůh nerozhněval na celou obec! Vaši bratři, celý dům Izraele, budou oplakávat ty, jež Hospodin sežehl.</verse>
        <verse osisID='Lev.10.7'>Vy však neodcházejte od vchodu do Stanu setkávání, abyste nezemřeli, neboť je na vás olej Hospodinova pomazání." Zachovali se tedy podle Mojžíšova slova.</verse>
        <verse osisID='Lev.10.8'>Hospodin promluvil k Áronovi:</verse>
        <verse osisID='Lev.10.9'>"Když budete vcházet do Stanu setkávání, nebudeš ty ani tví synové pít víno ani jiný kvašený nápoj, abyste nezemřeli. To je věčné ustanovení pro všechna vaše pokolení:</verse>
        <verse osisID='Lev.10.10'>Rozlišujte mezi svatým a nesvatým a mezi čistým a nečistým</verse>
        <verse osisID='Lev.10.11'>a učte syny Izraele všem ustanovením, která jim Hospodin vydal skrze Mojžíše."</verse>
        <verse osisID='Lev.10.12'>Mojžíš pak Áronovi a jeho zbylým synům Eleazarovi a Itamarovi řekl: "Vezměte moučnou oběť, která zbyla z Hospodinových ohnivých obětí, a jezte ji nekvašenou poblíž oltáře, neboť je svatosvatá.</verse>
        <verse osisID='Lev.10.13'>Sníte ji na svatém místě, neboť je to stanovený příděl z Hospodinových ohnivých obětí pro tebe i pro tvé syny. Tak mi to bylo přikázáno.</verse>
        <verse osisID='Lev.10.14'>Také hrudí pozvedání i kýtu odevzdání budete jíst na čistém místě - ty a s tebou tvoji synové i tvé dcery - neboť jsou tobě i tvým potomkům dány jako stanovený příděl z pokojných obětí synů Izraele.</verse>
        <verse osisID='Lev.10.15'>Kýtu odevzdání a hrudí pozvedání přinesou spolu s ohnivými oběťmi tuku, aby to zvedáním nabídli Hospodinu. Věčným ustanovením to připadne tobě a tvým synům, jak Hospodin přikázal."</verse>
        <verse osisID='Lev.10.16'>Mojžíš pak zjišťoval, co se stalo s kozlem oběti za hřích, a ukázalo se, že byl spálen. Rozhněval se tedy na Eleazara a Itamara, Áronovy zbývající syny, a řekl:</verse>
        <verse osisID='Lev.10.17'>"Proč jste oběť za hřích nesnědli na svatém místě? Vždyť je svatosvatá a byla vám dána, abyste sňali vinu obce, abyste za ně před Hospodinem vykonali obřad smíření!</verse>
        <verse osisID='Lev.10.18'>Pohleďte, krev oběti nebyla vnesena dovnitř svatyně. Proto jste ji měli sníst na svatém místě, jak jsem přikázal!"</verse>
        <verse osisID='Lev.10.19'>Áron však Mojžíšovi odpověděl: "Pohleď, dnes obětovali před Hospodinem svou oběť za hřích a svou zápalnou oběť, a mě postihly takové věci! Kdybych dnes jedl oběť za hřích, copak by s tím Hospodin souhlasil?"</verse>
        <verse osisID='Lev.10.20'>A když to Mojžíš uslyšel, souhlasil.</verse>
      </chapter>
      <chapter osisID='Lev.11'>
        <verse osisID='Lev.11.1'>Hospodin promluvil k Mojžíšovi a Áronovi:</verse>
        <verse osisID='Lev.11.2'>"Mluvte k synům Izraele: Ze všech živočichů na zemi smíte jíst tyto:</verse>
        <verse osisID='Lev.11.3'>Smíte jíst každého přežvýkavého sudokopytníka.</verse>
        <verse osisID='Lev.11.4'>Nesmíte však jíst ty, kteří jsou jen přežvýkavci nebo jen sudokopytníci. Velbloud sice přežvykuje, ale nemá rozdělené kopyto - je tedy pro vás nečistý.</verse>
        <verse osisID='Lev.11.5'>Daman sice přežvykuje, ale nemá rozdělené kopyto - je tedy pro vás nečistý.</verse>
        <verse osisID='Lev.11.6'>Zajíc sice přežvykuje, ale nemá rozdělené kopyto - je tedy pro vás nečistý.</verse>
        <verse osisID='Lev.11.7'>Prase sice má rozdělené kopyto, ale nepřežvykuje - je tedy pro vás nečisté.</verse>
        <verse osisID='Lev.11.8'>Jejich maso nesmíte jíst, jejich zdechliny se nedotknete. Budou pro vás nečistí.</verse>
        <verse osisID='Lev.11.9'>Ze všech vodních živočichů smíte jíst tyto: Smíte jíst všechny sladkovodní i mořské tvory, kteří mají ploutve a šupiny.</verse>
        <verse osisID='Lev.11.10'>Všichni mořští i sladkovodní tvorové bez ploutví a šupin (ať už drobná vodní havěť nebo velcí vodní tvorové) však pro vás budou ohavností</verse>
        <verse osisID='Lev.11.11'>a ohavností pro vás zůstanou. Jejich maso nesmíte jíst, jejich zdechliny se budete štítit.</verse>
        <verse osisID='Lev.11.12'>Cokoli ve vodách nemá ploutve a šupiny, bude pro vás ohavností.</verse>
        <verse osisID='Lev.11.13'>Toto jsou ptáci, jichž se budete štítit. Nesmějí se jíst, jsou ohavní: orel, orlosup, mořský orel,</verse>
        <verse osisID='Lev.11.14'>luňák, různé druhy jestřábů,</verse>
        <verse osisID='Lev.11.15'>všechny druhy havranů,</verse>
        <verse osisID='Lev.11.16'>dále pštros, sova, racek, různé druhy sokolů,</verse>
        <verse osisID='Lev.11.17'>sýček, kormorán, výr,</verse>
        <verse osisID='Lev.11.18'>ibis, pelikán, sup,</verse>
        <verse osisID='Lev.11.19'>čáp, různé druhy volavek a také dudek a netopýr.</verse>
        <verse osisID='Lev.11.20'>Všechen křídlatý hmyz lezoucí po čtyřech pro vás bude ohavností.</verse>
        <verse osisID='Lev.11.21'>Smíte z něj ale jíst to, co má další členěné nožky ke skákání po zemi,</verse>
        <verse osisID='Lev.11.22'>jako jsou různé druhy kobylek, sarančat, cvrčků a koníků.</verse>
        <verse osisID='Lev.11.23'>Všechen ostatní křídlatý čtvernohý hmyz pro vás bude ohavností.</verse>
        <verse osisID='Lev.11.24'>Těmito živočichy byste se poskvrnili. Kdokoli se dotkne jejich zdechliny, bude nečistý až do večera.</verse>
        <verse osisID='Lev.11.25'>Kdokoli by nesl něco z jejich zdechliny, vypere svůj oděv a bude nečistý až do večera.</verse>
        <verse osisID='Lev.11.26'>Každý kopytník, který nemá rozdělené kopyto a který nepřežvykuje, pro vás bude nečistý. Kdokoli se ho dotkne, bude nečistý.</verse>
        <verse osisID='Lev.11.27'>Každý čtyřnohý živočich, který chodí po tlapách, pro vás bude nečistý. Kdokoli se dotkne jejich zdechliny, bude nečistý až do večera.</verse>
        <verse osisID='Lev.11.28'>Kdokoli by nesl jejich zdechlinu, vypere svůj oděv a bude nečistý až do večera. Jsou pro vás nečistí.</verse>
        <verse osisID='Lev.11.29'>Z drobné havěti hemžící se po zemi pro vás bude nečisté toto: lasice, krysa, různé druhy ještěrů,</verse>
        <verse osisID='Lev.11.30'>gekon, varan, ještěrka, mlok a chameleon.</verse>
        <verse osisID='Lev.11.31'>To je pro vás ze vší havěti nečisté. Kdokoli se dotkne jejich mršiny, bude nečistý až do večera.</verse>
        <verse osisID='Lev.11.32'>Cokoli, nač jejich mršina upadne, bude nečisté. Ať je to předmět ze dřeva nebo oděv, kůže, pytlovina či jakékoli nářadí, položí se to do vody a bude nečisté až do večera; potom to bude čisté.</verse>
        <verse osisID='Lev.11.33'>Kdyby taková mršina spadla do nějaké hliněné nádoby, všechno v ní bude nečisté a nádobu musíte rozbít.</verse>
        <verse osisID='Lev.11.34'>Každý pokrm, který přišel do styku s vodou z té nádoby, bude nečistý. Také každý nápoj v jakékoli takové nádobě bude nečistý.</verse>
        <verse osisID='Lev.11.35'>Cokoli, nač upadne taková zdechlina, bude nečisté. Pec i krb budou zbořeny - jsou nečisté a nečisté pro vás zůstanou.</verse>
        <verse osisID='Lev.11.36'>Pramen nebo jímka na vodu ovšem zůstanou čisté. Cokoli se však dotkne takových zdechlin, bude nečisté.</verse>
        <verse osisID='Lev.11.37'>Když taková zdechlina upadne na jakékoli osivo, zůstane osivo čisté.</verse>
        <verse osisID='Lev.11.38'>Bylo-li však předtím, než na něj taková zdechlina upadla, namočeno vodou, bude pro vás nečisté.</verse>
        <verse osisID='Lev.11.39'>Když pojde nějaké zvíře, které smíte jíst, bude ten, kdo se dotkl jeho zdechliny, nečistý až do večera.</verse>
        <verse osisID='Lev.11.40'>Kdo by z té zdechliny něco snědl, vypere svůj oděv a bude nečistý až do večera. Také ten, kdo by tu zdechlinu nesl, vypere svůj oděv a bude nečistý až do večera.</verse>
        <verse osisID='Lev.11.41'>Veškerá havěť hemžící se po zemi pro vás bude ohavností, nejezte ji.</verse>
        <verse osisID='Lev.11.42'>Nesmíte jíst žádnou havěť hemžící se po zemi, ať už se plazí po břiše nebo leze po čtyřech či více nohách. Je to ohavnost.</verse>
        <verse osisID='Lev.11.43'>Neposkvrňujte se jakoukoli hemžící se havětí. Neposkvrňujte se jimi, abyste se nestali nečistými.</verse>
        <verse osisID='Lev.11.44'>Vždyť já jsem Hospodin, váš Bůh! Posvěťte se a buďte svatí, neboť já jsem svatý, a neposkvrňujte se žádnou havětí plazící se po zemi.</verse>
        <verse osisID='Lev.11.45'>Vždyť já jsem Hospodin, který vás vyvedl z Egypta, abych byl vaším Bohem. Buďte svatí, neboť já jsem svatý."</verse>
        <verse osisID='Lev.11.46'>Toto je zákon ohledně zvěře, ptactva, všech vodních živočichů i všeho, co se hemží po zemi.</verse>
        <verse osisID='Lev.11.47'>Podle něj se rozlišuje mezi čistým a nečistým a mezi povolenými a zakázanými pokrmy.</verse>
      </chapter>
      <chapter osisID='Lev.12'>
        <verse osisID='Lev.12.1'>Hospodin promluvil k Mojžíšovi:</verse>
        <verse osisID='Lev.12.2'>"Mluv k synům Izraele: Když žena počne a porodí chlapce, bude po sedm dní nečistá, stejně jako v době svého pravidelného krvácení.</verse>
        <verse osisID='Lev.12.3'>Osmého dne bude chlapec obřezán,</verse>
        <verse osisID='Lev.12.4'>ale matčino očišťování od krve potrvá ještě třicet tři dny. Dokud se nevyplní doba jejího očišťování, nedotkne se ničeho svatého a nepřijde ke svatyni.</verse>
        <verse osisID='Lev.12.5'>Porodí-li dívku, bude po dva týdny nečistá jako při svém krvácení a její očišťování od krve potrvá ještě šedesát šest dní.</verse>
        <verse osisID='Lev.12.6'>Když uplyne doba jejího očišťování po narození syna nebo dcery, přivede knězi ke vchodu do Stanu setkávání ročního beránka k zápalné oběti a holoubě nebo hrdličku k oběti za hřích.</verse>
        <verse osisID='Lev.12.7'>Kněz je bude obětovat před Hospodinem a vykoná za ni obřad smíření, a tak bude očištěna od svého krvácení. Toto je zákon o ženě, která porodila chlapce nebo dívku.</verse>
        <verse osisID='Lev.12.8'>Nemůže-li si dovolit jehně, vezme dvě hrdličky nebo dvě holoubata, jedno k zápalné oběti a druhé k oběti za hřích. Kněz za ni vykoná obřad smíření, a tak bude očištěna."</verse>
      </chapter>
      <chapter osisID='Lev.13'>
        <verse osisID='Lev.13.1'>Hospodin promluvil k Mojžíšovi a Áronovi:</verse>
        <verse osisID='Lev.13.2'>"Když někdo bude mít na kůži otok, vyrážku nebo světlou skvrnu jevící se jako rána malomocenství, ať je přiveden ke knězi Áronovi nebo k jednomu z jeho synů, kněží.</verse>
        <verse osisID='Lev.13.3'>Kněz pak ránu na kůži prohlédne: Pokud ochlupení na ráně zbělelo a rána je napohled hlubší než okolní kůže, je to rána malomocenství. Po prohlídce jej kněz prohlásí za nečistého.</verse>
        <verse osisID='Lev.13.4'>Je-li to však jen bílá skvrna, jež napohled není hlubší než okolní kůže a jejíž ochlupení nezbělelo, kněz postiženého odloučí na sedm dní.</verse>
        <verse osisID='Lev.13.5'>Sedmého dne jej prohlédne: Shledá-li, že se rána zastavila a nešíří se po kůži, odloučí ho na dalších sedm dní.</verse>
        <verse osisID='Lev.13.6'>Sedmého dne jej kněz prohlédne znovu: Je-li rána matná a nešíří se po kůži, prohlásí jej za čistého - je to jen vyrážka. Vypere svůj oděv a bude čistý.</verse>
        <verse osisID='Lev.13.7'>Rozšíří-li se vyrážka poté, co se ukázal knězi a byl prohlášen za čistého, musí se knězi ukázat znovu.</verse>
        <verse osisID='Lev.13.8'>Kněz ho prohlédne: Šíří-li se vyrážka po kůži, kněz jej prohlásí za nečistého - je to malomocenství.</verse>
        <verse osisID='Lev.13.9'>Když se na člověku objeví rána malomocenství, ať je přiveden ke knězi.</verse>
        <verse osisID='Lev.13.10'>Kněz ho prohlédne: Je-li na kůži bílý otok, od něhož zbělelo ochlupení, a na otoku je jizva živého masa,</verse>
        <verse osisID='Lev.13.11'>je to pokročilé malomocenství kůže - kněz jej prohlásí za nečistého. Neodloučí ho, neboť je zjevně nečistý.</verse>
        <verse osisID='Lev.13.12'>Jestliže však malomocenství na kůži propukne tak, že pokryje celou kůži postiženého od hlavy až k patě, kamkoli padne knězův zrak,</verse>
        <verse osisID='Lev.13.13'>kněz ho prohlédne: Pokrylo-li malomocenství celé jeho tělo, prohlásí postiženého za čistého - jestliže všechno zbělelo, je čistý.</verse>
        <verse osisID='Lev.13.14'>Kdykoli by se však na něm ukázalo živé maso, bude nečistý.</verse>
        <verse osisID='Lev.13.15'>Jakmile kněz spatří živé maso, prohlásí jej za nečistého. Živé maso je nečisté - je to malomocenství.</verse>
        <verse osisID='Lev.13.16'>Jakmile živé maso zmizí a místo zbělá, přijde postižený ke knězi.</verse>
        <verse osisID='Lev.13.17'>Kněz ho prohlédne: Pokud postižené místo zbělelo, prohlásí jej za čistého - je čistý.</verse>
        <verse osisID='Lev.13.18'>Když bude na kůži vřed, který se zhojil,</verse>
        <verse osisID='Lev.13.19'>a na místě toho vředu vznikne bílý otok nebo bělavě narudlá skvrna, musí být ukázán knězi.</verse>
        <verse osisID='Lev.13.20'>Kněz místo prohlédne: Je-li napohled hlubší než okolní kůže a ochlupení na něm zbělelo, kněz jej prohlásí za nečistého - je to rána malomocenství, vypukla na vředu.</verse>
        <verse osisID='Lev.13.21'>Jestliže však kněz místo prohlédne a uvidí, že ochlupení na něm není bílé, že není hlubší než okolní kůže a je matné, odloučí ho kněz na sedm dní.</verse>
        <verse osisID='Lev.13.22'>Pokud se po kůži rozšíří, prohlásí jej kněz za nečistého - je to rána malomocenství.</verse>
        <verse osisID='Lev.13.23'>Pokud skvrna zůstane na místě a nerozšíří se, je to jizva po vředu - kněz jej prohlásí za čistého.</verse>
        <verse osisID='Lev.13.24'>Když bude na kůži spálenina od ohně a na jizvě po ní vznikne bělavě narudlá nebo bílá skvrna,</verse>
        <verse osisID='Lev.13.25'>kněz ji prohlédne: Pokud ochlupení na skvrně zbělelo a je napohled hlubší než okolní kůže, je to malomocenství, vypuklo na spálenině. Kněz jej prohlásí za nečistého - je to rána malomocenství.</verse>
        <verse osisID='Lev.13.26'>Jestliže však kněz skvrnu prohlédne a uvidí, že její ochlupení není bílé, není hlubší než okolní kůže a je matné, odloučí ho kněz na sedm dní.</verse>
        <verse osisID='Lev.13.27'>Sedmého dne jej kněz prohlédne: Pokud se skvrna po kůži rozšíří, prohlásí jej kněz za nečistého - je to rána malomocenství.</verse>
        <verse osisID='Lev.13.28'>Pokud ale skvrna zůstane na místě, nerozšíří se po kůži a bude matná, je to otok po spálenině - kněz jej prohlásí za čistého, neboť je to jizva po spálenině.</verse>
        <verse osisID='Lev.13.29'>Když bude nějaký muž nebo žena postižen na hlavě nebo na bradě,</verse>
        <verse osisID='Lev.13.30'>kněz ránu prohlédne: Bude-li napohled hlubší než okolní kůže a bude-li její ochlupení nažloutlé a tenké, prohlásí jej kněz za nečistého - je to prašivina, druh malomocenství na hlavě nebo na bradě.</verse>
        <verse osisID='Lev.13.31'>Když ale kněz ránu prašiviny prohlédne a ta nebude napohled hlubší než okolní kůže a nebude na ní žádné černé ochlupení, odloučí kněz postiženého prašivinou na sedm dní.</verse>
        <verse osisID='Lev.13.32'>Sedmého dne kněz ránu prohlédne znovu: Pokud se prašivina nešíří, její ochlupení není zažloutlé a není napohled hlubší než okolní kůže,</verse>
        <verse osisID='Lev.13.33'>pak ať se postižený oholí; ať však neholí místo zasažené prašivinou. Kněz potom člověka s prašivinou odloučí na dalších sedm dní.</verse>
        <verse osisID='Lev.13.34'>Sedmého dne kněz prašivinu prohlédne znovu: Pokud se prašivina po kůži nešíří a není napohled hlubší než okolní kůže, prohlásí jej kněz za čistého. Vypere svůj oděv a bude čistý.</verse>
        <verse osisID='Lev.13.35'>Rozšíří-li se prašivina poté, co byl prohlášen za čistého,</verse>
        <verse osisID='Lev.13.36'>musí ho prohlédnout kněz: Šíří-li se prašivina po kůži, ať kněz již nehledá zažloutlé ochlupení - postižený je nečistý.</verse>
        <verse osisID='Lev.13.37'>Shledá-li však, že se prašivina zastavila a že na ní vyrostlo černé ochlupení, prašivina se zhojila - je čistý a kněz jej prohlásí za čistého.</verse>
        <verse osisID='Lev.13.38'>Když bude mít muž nebo žena na kůži bílé skvrny,</verse>
        <verse osisID='Lev.13.39'>kněz je prohlédne: Jsou-li skvrny na kůži matně bělavé, je to lišej, který vypukl na kůži - je čistý.</verse>
        <verse osisID='Lev.13.40'>Když někomu vypadají vlasy na temeni, takže má pleš, je čistý.</verse>
        <verse osisID='Lev.13.41'>Vypadají-li mu vlasy na skráních, takže má holé čelo, je čistý.</verse>
        <verse osisID='Lev.13.42'>Když ale na holém čele nebo na pleši vznikne bělavě narudlá rána, je to malomocenství bující na holém čele nebo na pleši.</verse>
        <verse osisID='Lev.13.43'>Kněz ho prohlédne: Je-li na jeho holém čele nebo na pleši rána s bělavě narudlým otokem, podobná kožnímu malomocenství,</verse>
        <verse osisID='Lev.13.44'>je ten člověk malomocný. Je nečistý - kněz jej musí prohlásit za nečistého, neboť je postižen na hlavě.</verse>
        <verse osisID='Lev.13.45'>Člověk postižený malomocenstvím bude mít roztržený oděv, rozpuštěné vlasy a s rouškou na ústech bude volat: ‚Nečistý! Nečistý!'</verse>
        <verse osisID='Lev.13.46'>Po celou dobu svého postižení zůstane nečistý. Jako nečistý musí bydlet o samotě, ve zvláštním příbytku venku za táborem."</verse>
        <verse osisID='Lev.13.47'>"Když rána malomocenství napadne vlněný nebo lněný oděv,</verse>
        <verse osisID='Lev.13.48'>vlněnou nebo lněnou tkaninu, kůži nebo cokoliv koženého</verse>
        <verse osisID='Lev.13.49'>a ta rána bude nazelenalá nebo narudlá, je to rána malomocenství na oděvu, na kůži, na tkanině či na koženém předmětu - musí být ukázána knězi.</verse>
        <verse osisID='Lev.13.50'>Když kněz ránu prohlédne, nechá napadenou věc odloučit na sedm dní.</verse>
        <verse osisID='Lev.13.51'>Sedmého dne pak ránu prohlédne znovu. Jestliže se po oděvu, tkanině nebo koženém předmětu šíří, je to rána zhoubného malomocenství - je to nečisté.</verse>
        <verse osisID='Lev.13.52'>Ať je tedy oděv, vlněná či lněná tkanina i jakýkoli kožený předmět napadený tou ranou spálen, neboť jde o zhoubné malomocenství - musí to být spáleno.</verse>
        <verse osisID='Lev.13.53'>Pokud kněz ránu prohlédne a uvidí, že se po oděvu, tkanině nebo jakémkoli koženém předmětu nešíří,</verse>
        <verse osisID='Lev.13.54'>přikáže, aby napadenou věc vyprali, a odloučí ji na dalších sedm dní.</verse>
        <verse osisID='Lev.13.55'>Po vyprání kněz ránu prohlédne: Shledá-li, že rána nezměnila barvu (i když se nerozšířila), je to nečisté - spálíš to, ať už je hniloba na líci či na rubu.</verse>
        <verse osisID='Lev.13.56'>Pokud však kněz ránu prohlédne a uvidí, že je po vyprání matná, pak ji od oděvu, kůže či tkaniny odtrhne.</verse>
        <verse osisID='Lev.13.57'>Ukáže-li se rána na oděvu, tkanině či koženém předmětu znovu, je to bující malomocenství - napadenou věc spálíš.</verse>
        <verse osisID='Lev.13.58'>Oděv, tkanina či kožený předmět, z něhož rána po vyprání zmizí, bude vyprán znovu a bude čistý."</verse>
        <verse osisID='Lev.13.59'>Toto je zákon o ráně malomocenství na vlněném či lněném oděvu, na tkanině i jakémkoli koženém předmětu. Podle něj to bude prohlášeno za čisté, nebo nečisté.</verse>
      </chapter>
      <chapter osisID='Lev.14'>
        <verse osisID='Lev.14.1'>Hospodin promluvil k Mojžíšovi:</verse>
        <verse osisID='Lev.14.2'>"Pro malomocného bude v čas jeho očišťování platit tento zákon: Musí být přiveden ke knězi.</verse>
        <verse osisID='Lev.14.3'>Kněz vyjde ven za tábor a prohlédne ho: Uvidí-li, že se rána malomocenství na postiženém zhojila,</verse>
        <verse osisID='Lev.14.4'>nechá pro toho, kdo chce být očištěn, přinést dva živé čisté ptáky, kus cedrového dřeva, šarlatovou látku a yzop.</verse>
        <verse osisID='Lev.14.5'>Kněz nechá jednoho ptáka zabít nad hliněnou nádobou s pramenitou vodou.</verse>
        <verse osisID='Lev.14.6'>Pak vezme živého ptáka, cedrové dřevo, šarlatovou látku a yzop a namočí to i s tím živým ptákem v krvi ptáka zabitého nad pramenitou vodou.</verse>
        <verse osisID='Lev.14.7'>Sedmkrát tou krví stříkne na člověka očišťovaného od malomocenství a prohlásí jej za čistého. Živého ptáka pak vypustí do kraje.</verse>
        <verse osisID='Lev.14.8'>Ten, kdo se očišťuje, si vypere oděv, oholí si veškeré ochlupení, omyje se vodou a bude čistý. Potom vejde do tábora, ale po sedm dní ještě zůstane mimo svůj stan.</verse>
        <verse osisID='Lev.14.9'>Sedmého dne si znovu oholí veškeré ochlupení: vlasy, vousy, obočí i všechno ostatní ochlupení. Vypere si oděv, omyje si tělo vodou a bude čistý.</verse>
        <verse osisID='Lev.14.10'>Osmého dne pak vezme dva beránky bez vady, jednu roční ovečku bez vady, tři desetiny efy jemné mouky zadělané olejem jako moučnou oběť a jednu mírku oleje.</verse>
        <verse osisID='Lev.14.11'>Očišťující kněz postaví očišťovaného člověka s tím vším před Hospodina ke vchodu do Stanu setkávání.</verse>
        <verse osisID='Lev.14.12'>Potom kněz vezme jednoho beránka a bude ho obětovat s mírkou oleje jako oběť odškodnění; zvedáním to nabídne Hospodinu.</verse>
        <verse osisID='Lev.14.13'>Beránka zabije na místě, kde se zabíjí oběť za hřích a zápalná oběť, na svatém místě. Jak oběť za hřích, tak oběť odškodnění náleží knězi - je svatosvatá.</verse>
        <verse osisID='Lev.14.14'>Kněz pak nabere trochu krve z oběti odškodnění a potře očišťovanému lalůček pravého ucha, palec pravé ruky a palec pravé nohy.</verse>
        <verse osisID='Lev.14.15'>Vezme také trochu oleje z té mírky, odlije si do levé dlaně,</verse>
        <verse osisID='Lev.14.16'>namočí si v tom oleji pravý prst a sedmkrát jím stříkne před Hospodinem.</verse>
        <verse osisID='Lev.14.17'>Ze zbytku oleje, který má v dlani, kněz potře očišťovanému lalůček pravého ucha, palec pravé ruky a palec pravé nohy na místech, kde má krev oběti odškodnění.</verse>
        <verse osisID='Lev.14.18'>Zbývajícím olejem v dlani kněz potře hlavu toho, kdo se očišťuje, a tak za něj před Hospodinem vykoná obřad smíření.</verse>
        <verse osisID='Lev.14.19'>Potom kněz vykoná oběť za hřích, a tak očistí toho, kdo chce být očištěn, od jeho nečistoty. Nakonec kněz zabije zápalnou oběť</verse>
        <verse osisID='Lev.14.20'>a obětuje ji spolu s moučnou obětí na oltáři. Tak za něj vykoná obřad smíření a bude čistý.</verse>
        <verse osisID='Lev.14.21'>Je-li však ten člověk chudý a je to nad jeho možnosti, poskytne pro obřad smíření jednoho beránka jako oběť odškodnění, desetinu efy jemné mouky zadělané olejem jako moučnou oběť, jednu mírku oleje</verse>
        <verse osisID='Lev.14.22'>a podle svých možností také dvě hrdličky nebo dvě holoubata: jedno k oběti za hřích a druhé k zápalné oběti.</verse>
        <verse osisID='Lev.14.23'>Osmého dne svého očišťování je přinese knězi před Hospodina ke vchodu do Stanu setkávání.</verse>
        <verse osisID='Lev.14.24'>Kněz vezme beránka oběti odškodnění a mírku oleje a zvedáním to nabídne Hospodinu.</verse>
        <verse osisID='Lev.14.25'>Potom beránka zabije jako oběť odškodnění, nabere trochu jeho krve a potře očišťovanému lalůček pravého ucha, palec pravé ruky a palec pravé nohy.</verse>
        <verse osisID='Lev.14.26'>Z oleje si kněz trochu odlije do levé dlaně</verse>
        <verse osisID='Lev.14.27'>a pravým prstem jím sedmkrát stříkne před Hospodinem.</verse>
        <verse osisID='Lev.14.28'>Trochou oleje, který má v dlani, pak potře očišťovanému lalůček pravého ucha, palec pravé ruky a palec pravé nohy na místech, kde má krev oběti odškodnění.</verse>
        <verse osisID='Lev.14.29'>Zbývajícím olejem v dlani kněz potře hlavu očišťovaného, a tak za něj před Hospodinem vykoná obřad smíření.</verse>
        <verse osisID='Lev.14.30'>Potom podle svých možností připraví jednu hrdličku nebo holoubě.</verse>
        <verse osisID='Lev.14.31'>Podle svých možností přinese jedno jako oběť za hřích a druhé jako zápalnou oběť spolu s moučnou obětí. Takto kněz vykoná před Hospodinem obřad smíření za toho, kdo se očišťuje."</verse>
        <verse osisID='Lev.14.32'>Toto je zákon o člověku, který je postižen malomocenstvím a jehož očišťování je nad jeho možnosti.</verse>
        <verse osisID='Lev.14.33'>Hospodin promluvil k Mojžíšovi a Áronovi:</verse>
        <verse osisID='Lev.14.34'>"Až vejdete do kanaánské země, kterou vám dávám do vlastnictví, a já na některý dům v té zemi dopustím ránu malomocenství,</verse>
        <verse osisID='Lev.14.35'>přijde majitel domu a oznámí knězi: ‚Zdá se, že můj dům je napaden ranou.'</verse>
        <verse osisID='Lev.14.36'>Předtím, než kněz přijde ránu prohlédnout, přikáže, aby byl dům vyprázdněn, aby nic z toho domu nebylo nečisté. Teprve potom kněz přijde prohlédnout dům.</verse>
        <verse osisID='Lev.14.37'>Prohlédne ránu: Je-li na stěnách domu rána, totiž nazelenalé nebo narudlé důlky napohled hlubší než okolní stěna,</verse>
        <verse osisID='Lev.14.38'>vyjde kněz před vchod domu a na sedm dní dům uzavře.</verse>
        <verse osisID='Lev.14.39'>Sedmého dne se kněz vrátí a ránu znovu prohlédne: Šíří-li se rána po stěnách domu,</verse>
        <verse osisID='Lev.14.40'>přikáže, aby napadené kameny byly vyňaty a vyhozeny na nečisté místo venku za městem.</verse>
        <verse osisID='Lev.14.41'>Vnitřek domu pak nechá na všech stranách oškrábat. Hlínu, kterou seškrabali, vysypou na nečisté místo venku za městem.</verse>
        <verse osisID='Lev.14.42'>Vyňaté kameny nahradí jinými; vezme se také jiná hlína a dům se znovu vymaže.</verse>
        <verse osisID='Lev.14.43'>Vrátí-li se však rána a vypukne na domě i po vyjmutí kamenů, vyškrabání a novém vymazání domu,</verse>
        <verse osisID='Lev.14.44'>přijde kněz a ránu prohlédne: Šíří-li se rána po domě, je na domě zhoubné malomocenství; je nečistý.</verse>
        <verse osisID='Lev.14.45'>Dům se musí zbořit. Kamení, dříví i všechna hlína toho domu se odnesou na nečisté místo venku za městem.</verse>
        <verse osisID='Lev.14.46'>Kdo by do toho domu vešel v době, kdy bude uzavřen, bude nečistý až do večera.</verse>
        <verse osisID='Lev.14.47'>Kdo by v tom domě spal, vypere svůj oděv; také ten, kdo by v tom domě jedl, vypere svůj oděv.</verse>
        <verse osisID='Lev.14.48'>Pokud kněz přijde, ránu prohlédne a uvidí, že se v domě po jeho vymazání nešíří, prohlásí dům za čistý. Rána se zhojila.</verse>
        <verse osisID='Lev.14.49'>Aby dům očistil od hříchu, vezme dva ptáky, kus cedrového dřeva, šarlatovou látku a yzop.</verse>
        <verse osisID='Lev.14.50'>Jednoho ptáka zabije nad hliněnou nádobou s pramenitou vodou.</verse>
        <verse osisID='Lev.14.51'>Pak vezme cedrové dřevo, yzop, šarlatovou látku a živého ptáka, namočí to v krvi zabitého ptáka s pramenitou vodou a sedmkrát stříkne na dům.</verse>
        <verse osisID='Lev.14.52'>Poté, co krví zabitého ptáka, pramenitou vodou, živým ptákem, cedrovým dřevem, yzopem a šarlatovou látkou očistí dům od hříchu,</verse>
        <verse osisID='Lev.14.53'>vypustí živého ptáka za městem do kraje. Tak za dům vykoná obřad smíření a ten bude čistý."</verse>
        <verse osisID='Lev.14.54'>Toto je zákon o jakékoli ráně malomocenství - ať jde o prašivinu,</verse>
        <verse osisID='Lev.14.55'>o malomocenství na oděvu či na domě,</verse>
        <verse osisID='Lev.14.56'>otok, vyrážku či světlou skvrnu.</verse>
        <verse osisID='Lev.14.57'>Podle něj se určí, kdy je co nečisté a kdy čisté. Toto je zákon o malomocenství.</verse>
      </chapter>
      <chapter osisID='Lev.15'>
        <verse osisID='Lev.15.1'>Hospodin promluvil k Mojžíšovi a Áronovi:</verse>
        <verse osisID='Lev.15.2'>"Mluvte k synům Izraele: Kterýkoli muž by trpěl výtokem ze svého údu, bude pro ten výtok nečistý.</verse>
        <verse osisID='Lev.15.3'>Pro nečistotu jeho výtoku platí toto: Ať už výtok z jeho těla uniká nebo se v jeho těle zadržuje, bude pro tento výtok nečistý.</verse>
        <verse osisID='Lev.15.4'>Každé lůžko, na němž by ležel trpící výtokem, bude nečisté; cokoli, na čem by seděl, bude nečisté.</verse>
        <verse osisID='Lev.15.5'>Kdokoli se dotkne jeho lůžka, vypere si oděv, omyje se vodou a bude nečistý až do večera.</verse>
        <verse osisID='Lev.15.6'>Kdo by si sedl na něco, na čem seděl trpící výtokem, vypere si oděv, omyje se vodou a bude nečistý až do večera.</verse>
        <verse osisID='Lev.15.7'>Kdo by se dotkl člověka trpícího výtokem, vypere si oděv, omyje se vodou a bude nečistý až do večera.</verse>
        <verse osisID='Lev.15.8'>Kdyby trpící výtokem plivl na čistého, vypere dotyčný svůj oděv, omyje se vodou a bude nečistý až do večera.</verse>
        <verse osisID='Lev.15.9'>Každé sedlo, na němž by jezdil trpící výtokem, bude nečisté.</verse>
        <verse osisID='Lev.15.10'>Kdokoli by se dotkl něčeho, co měl trpící výtokem pod sebou, bude nečistý až do večera. Kdo by ty věci nesl, vypere si oděv, omyje se vodou a bude nečistý až do večera.</verse>
        <verse osisID='Lev.15.11'>Každý, koho by se trpící výtokem dotkl, aniž by si umyl ruce vodou, si vypere oděv, omyje se vodou a bude nečistý až do večera.</verse>
        <verse osisID='Lev.15.12'>Hliněná nádoba, jíž by se trpící výtokem dotkl, musí být rozbita; každý dřevěný předmět musí být omyt vodou.</verse>
        <verse osisID='Lev.15.13'>Když bude ten muž od svého výtoku uzdraven, napočítá po svém uzdravení ještě sedm dní. Vypere si oděv, omyje si tělo pramenitou vodou a bude čistý.</verse>
        <verse osisID='Lev.15.14'>Osmého dne si vezme dvě hrdličky nebo dvě holoubata, půjde před Hospodina ke vchodu do Stanu setkávání a dá je knězi.</verse>
        <verse osisID='Lev.15.15'>Ten bude obětovat jedno jako oběť za hřích a druhé jako zápalnou oběť; tak za něj před Hospodinem vykoná obřad smíření kvůli jeho výtoku.</verse>
        <verse osisID='Lev.15.16'>Muž, který by měl výron semene, si omyje celé tělo vodou a bude nečistý až do večera.</verse>
        <verse osisID='Lev.15.17'>Každý oděv i všechno kožené, na čem se výron semene ocitne, budou vyprány vodou a budou nečisté až do večera.</verse>
        <verse osisID='Lev.15.18'>Když bude muž spát se ženou a vyjde z něj semeno, oba se omyjí vodou a budou nečistí až do večera.</verse>
        <verse osisID='Lev.15.19'>Trpí-li žena výtokem krve z těla, bude kvůli svému krvácení oddělena po sedm dní. Každý, kdo se jí dotkne, bude nečistý až do večera.</verse>
        <verse osisID='Lev.15.20'>Všechno, na čem by během svého krvácení ležela, bude nečisté; rovněž všechno, na čem by seděla, bude nečisté.</verse>
        <verse osisID='Lev.15.21'>Kdokoli by se dotkl jejího lůžka, vypere si oděv, omyje se vodou a bude nečistý až do večera.</verse>
        <verse osisID='Lev.15.22'>Kdokoli by se dotkl něčeho, na čem seděla, vypere si oděv, omyje se vodou a bude nečistý až do večera.</verse>
        <verse osisID='Lev.15.23'>Rovněž dotkne-li se něčeho, co bylo na lůžku nebo na tom, na čem seděla, bude nečistý až do večera.</verse>
        <verse osisID='Lev.15.24'>Jestliže s ní ovšem někdo spal a její krvácení se ocitlo na něm, bude nečistý po sedm dní. Také každé lůžko, na němž by ležel, bude nečisté.</verse>
        <verse osisID='Lev.15.25'>Trpí-li žena dlouhodobým výtokem krve mimo své pravidelné krvácení nebo když výtok trvá déle než její běžné krvácení, bude po všechny dny svého nečistého výtoku nečistá tak jako v době svého běžného krvácení.</verse>
        <verse osisID='Lev.15.26'>Každé lůžko, na němž by ležela kterýkoli den svého výtoku, bude jako lůžko jejího běžného krvácení; cokoli, na čem by seděla, bude nečisté jako při jejím běžném krvácení.</verse>
        <verse osisID='Lev.15.27'>Kdokoli by se toho dotkl, bude nečistý; vypere si oděv, omyje se vodou a bude nečistý až do večera.</verse>
        <verse osisID='Lev.15.28'>Když bude od svého výtoku uzdravena, napočítá ještě sedm dní a potom bude čistá.</verse>
        <verse osisID='Lev.15.29'>Osmého dne si vezme dvě hrdličky nebo dvě holoubata a přinese je knězi ke vchodu do Stanu setkávání.</verse>
        <verse osisID='Lev.15.30'>Kněz bude obětovat jedno jako oběť za hřích a druhé jako zápalnou oběť; tak za ni před Hospodinem vykoná obřad smíření kvůli nečistotě jejího výtoku.</verse>
        <verse osisID='Lev.15.31'>Tak budete Izraelity oddělovat od jejich nečistot, aby kvůli svým nečistotám nezemřeli, když by poskvrnili můj Příbytek, který je uprostřed nich."</verse>
        <verse osisID='Lev.15.32'>Toto je zákon o tom, kdo trpí výtokem, o muži majícím výron semene, který jej znečišťuje,</verse>
        <verse osisID='Lev.15.33'>a o ženě při jejím krvácení. Platí pro každého, kdo trpí nějakým výtokem, ať je to muž nebo žena, a pro muže, který by spal s nečistou.</verse>
      </chapter>
      <chapter osisID='Lev.16'>
        <verse osisID='Lev.16.1'>Hospodin k Mojžíšovi promluvil po smrti dvou Áronových synů, kteří zemřeli, když přistoupili před Hospodina.</verse>
        <verse osisID='Lev.16.2'>Hospodin Mojžíšovi řekl: "Řekni svému bratru Áronovi, ať nepřichází kdykoli do nejsvětější svatyně (totiž za oponu, před slitovnici ležící na Truhle), aby nezemřel, neboť se budu ukazovat v oblaku nad slitovnicí.</verse>
        <verse osisID='Lev.16.3'>Takto smí Áron vcházet do svatyně: s mladým býčkem k oběti za hřích a s beranem k zápalné oběti.</verse>
        <verse osisID='Lev.16.4'>Oblékne si svatou plátěnou suknici a pod ni plátěné spodky, přepáše se plátěnou šerpou a hlavu si ovine plátěným turbanem. Jsou to svatá roucha; než je oblékne, omyje si tělo vodou.</verse>
        <verse osisID='Lev.16.5'>Od izraelské obce Áron přijme dva kozly k oběti za hřích a jednoho berana k zápalné oběti.</verse>
        <verse osisID='Lev.16.6'>Přivede také svého býka k oběti za hřích, aby jím vykonal obřad smíření za sebe a za svůj dům.</verse>
        <verse osisID='Lev.16.7'>Potom Áron vezme oba kozly a postaví je před Hospodina ke vchodu do Stanu setkávání.</verse>
        <verse osisID='Lev.16.8'>Na ty dva kozly vloží losy: jeden los ‚pro Hospodina' a druhý ‚pro Azazela'.</verse>
        <verse osisID='Lev.16.9'>Kozla, na něhož vyšel los ‚pro Hospodina', Áron přivede a obětuje ho jako oběť za hřích.</verse>
        <verse osisID='Lev.16.10'>Kozla, na něhož vyšel los ‚pro Azazela', však postaví živého před Hospodina, aby jím vykonal obřad smíření a aby jej zahnal k Azazelovi na poušť.</verse>
        <verse osisID='Lev.16.11'>Áron tedy přivede svého býka k oběti za hřích, aby vykonal obřad smíření za sebe a za svůj dům, zabije ho jako oběť za hřích.</verse>
        <verse osisID='Lev.16.12'>Nabere plnou kadidelnici žhavého uhlí, jež bylo na oltáři před Hospodinem, do obou hrstí nabere jemně drcené kadidlo z vonných látek a vnese to dovnitř za oponu.</verse>
        <verse osisID='Lev.16.13'>Před Hospodinem položí kadidlo na oheň, a slitovnici ležící na Truhle svědectví zakryje oblak z kadidla, aby nezemřel.</verse>
        <verse osisID='Lev.16.14'>Vezme také trochu krve z toho býka a stříkne prstem na východní stranu slitovnice; rovněž před slitovnici sedmkrát stříkne prstem trochu krve.</verse>
        <verse osisID='Lev.16.15'>Potom zabije kozla oběti za hřích lidu a jeho krev vnese dovnitř za oponu. Naloží s jeho krví tak, jako naložil s krví býka: stříkne ji na slitovnici a před slitovnici.</verse>
        <verse osisID='Lev.16.16'>Tak očistí nejsvětější svatyni od nečistot synů Izraele, od jejich provinění a všech hříchů. Totéž učiní se Stanem setkávání, který s nimi zůstává uprostřed jejich nečistot.</verse>
        <verse osisID='Lev.16.17'>Když vejde do nejsvětější svatyně, aby ji očistil, ať není ve Stanu setkávání žádný člověk, až dokud nevyjde. Tam vykoná obřad smíření za sebe a za svůj dům i za celé izraelské shromáždění.</verse>
        <verse osisID='Lev.16.18'>Potom vyjde k oltáři, který je před Hospodinem, a očistí jej: vezme trochu krve z onoho býka a kozla, potře rohy oltáře ze všech stran</verse>
        <verse osisID='Lev.16.19'>a trochu krve na něj sedmkrát stříkne prstem. Tak jej očistí a posvětí od nečistot synů Izraele.</verse>
        <verse osisID='Lev.16.20'>Když tedy dokončí očišťování nejsvětější svatyně, Stanu setkávání a oltáře, přivede toho živého kozla.</verse>
        <verse osisID='Lev.16.21'>Áron vloží obě ruce na hlavu živého kozla a bude nad ním vyznávat všechny viny synů Izraele, všechna jejich provinění a hříchy; tak je vloží na kozlovu hlavu. Potom ho nechá člověkem k tomu připraveným vyhnat na poušť</verse>
        <verse osisID='Lev.16.22'>a kozel na sobě odnese všechny jejich viny do odlehlé země. Na poušti pak kozla propustí.</verse>
        <verse osisID='Lev.16.23'>Tehdy Áron vejde do Stanu setkávání, svlékne si plátěná roucha, jež si vzal, když měl vejít do nejsvětější svatyně, a nechá je tam.</verse>
        <verse osisID='Lev.16.24'>Když si na svatém místě omyje tělo vodou, oblékne si svá původní roucha a vyjde, aby vykonal svou zápalnou oběť i zápalnou oběť za lid, a tak aby vykonal obřad smíření za sebe i za lid.</verse>
        <verse osisID='Lev.16.25'>Tuk oběti za hřích pak nechá dýmat na oltáři.</verse>
        <verse osisID='Lev.16.26'>Ten, kdo zahnal kozla k Azazelovi, si vypere oděv a omyje si tělo vodou; teprve pak smí vejít do tábora.</verse>
        <verse osisID='Lev.16.27'>Býka oběti za hřích a kozla oběti za hřích, jejichž krev byla vnesena do nejsvětější svatyně k vykonání obřadu smíření, nechá vynést ven za tábor. Jejich kůže, maso a výkaly tam budou spáleny na ohni.</verse>
        <verse osisID='Lev.16.28'>Také ten, kdo je spálil, si vypere oděv a omyje si tělo vodou; teprve pak smí vejít do tábora.</verse>
        <verse osisID='Lev.16.29'>Stane se vám to věčným ustanovením: Desátého dne sedmého měsíce se budete pokorně postit. Nebudete dělat žádnou práci - domácí ani přistěhovalec, který žije u vás.</verse>
        <verse osisID='Lev.16.30'>V tento den za vás bude vykonáno smíření a budete očištěni; před Hospodinem budete čistí ode všech svých hříchů.</verse>
        <verse osisID='Lev.16.31'>Bude to pro vás sobota všech sobot, kdy se budete pokorně postit - to je věčné ustanovení.</verse>
        <verse osisID='Lev.16.32'>Smíření vykoná kněz, který bude pomazán a pověřen ke kněžské službě místo svého otce: oblékne si svatá plátěná roucha,</verse>
        <verse osisID='Lev.16.33'>očistí nejsvětější svatyni i Stan setkávání, očistí oltář i kněží, očistí také všechen shromážděný lid.</verse>
        <verse osisID='Lev.16.34'>Toto se vám stane věčným ustanovením. Jednou za rok budou synové Izraele očišťováni ode všech svých hříchů." A stalo se, jak Hospodin přikázal Mojžíšovi.</verse>
      </chapter>
      <chapter osisID='Lev.17'>
        <verse osisID='Lev.17.1'>Hospodin promluvil k Mojžíšovi:</verse>
        <verse osisID='Lev.17.2'>"Mluv k Áronovi, k jeho synům a ke všem Izraelitům: Toto přikázal Hospodin:</verse>
        <verse osisID='Lev.17.3'>Kdokoli z domu Izraele by zabil kus hovězího dobytka, ovci nebo kozu v táboře nebo venku za táborem,</verse>
        <verse osisID='Lev.17.4'>aniž to zvíře přivedl před Hospodinův příbytek ke vchodu do Stanu setkávání, aby z něj Hospodinu přinesl oběť, takovému člověku se bude počítat vina za prolitou krev: Prolil krev, proto bude vyobcován ze svého lidu.</verse>
        <verse osisID='Lev.17.5'>To proto, aby synové Izraele přinášeli své oběti, jež dosud zabíjeli na poli, aby je nyní přinášeli Hospodinu ke vchodu do Stanu setkávání, ke knězi. Ať je obětují Hospodinu jako pokojné oběti.</verse>
        <verse osisID='Lev.17.6'>Kněz pokropí krví oběti Hospodinův oltář u vchodu do Stanu setkávání a tuk nechá dýmat na oltáři jako příjemnou vůni Hospodinu.</verse>
        <verse osisID='Lev.17.7'>Nebudou již tedy zabíjet své oběti běsům, za nimiž chodili smilnit. Toto bude věčné ustanovení pro všechna vaše pokolení.</verse>
        <verse osisID='Lev.17.8'>Dále jim řekneš: Kdokoli z domu Izraele nebo z přistěhovalců, kteří žijí u vás, by obětoval zápal nebo jinou oběť,</verse>
        <verse osisID='Lev.17.9'>aniž to zvíře přivedl ke vchodu do Stanu setkávání, aby je obětoval Hospodinu, takový člověk bude vyobcován ze svého lidu.</verse>
        <verse osisID='Lev.17.10'>Kdokoli z domu Izraele nebo z přistěhovalců, kteří žijí u vás, by jedl jakoukoli krev, proti takovému člověku se postavím. Toho, kdo jí krev, vyvrhnu z jeho lidu.</verse>
        <verse osisID='Lev.17.11'>Vždyť život těla je v krvi! Proto jsem vám ji určil na oltář, k vykoupení vašich životů. Vždyť krev, ta vykupuje život!</verse>
        <verse osisID='Lev.17.12'>Proto jsem synům Izraele řekl: Nikdo z vás nebude jíst krev. Ani přistěhovalec, který žije u vás, nebude jíst krev.</verse>
        <verse osisID='Lev.17.13'>Kdokoli ze synů Izraele nebo z přistěhovalců, kteří žijí u vás, by ulovil zvíře nebo ptáka, který se smí jíst, musí vycedit jeho krev a přikrýt ji prachem.</verse>
        <verse osisID='Lev.17.14'>Vždyť životem každého tvora je krev, právě ta je jeho životem! Proto jsem synům Izraele řekl: Nesmíte jíst krev žádného tvora, neboť životem každého tvora je jeho krev. Každý, kdo by ji jedl, bude vyobcován.</verse>
        <verse osisID='Lev.17.15'>Kdokoli, ať už domácí nebo host, by jedl něco zdechlého nebo rozsápaného, vypere si oděv, omyje se vodou a bude nečistý až do večera. Teprve pak bude čistý.</verse>
        <verse osisID='Lev.17.16'>Pokud si však oděv nevypere a tělo neomyje, ponese vinu."</verse>
      </chapter>
      <chapter osisID='Lev.18'>
        <verse osisID='Lev.18.1'>Hospodin promluvil k Mojžíšovi:</verse>
        <verse osisID='Lev.18.2'>"Mluv k synům Izraele: Já jsem Hospodin, váš Bůh.</verse>
        <verse osisID='Lev.18.3'>Nechovejte se podle způsobů egyptské země, v níž jste bydleli, nechovejte se ani podle způsobů kanaánské země, do níž vás uvádím; nenásledujte jejich zvyklosti.</verse>
        <verse osisID='Lev.18.4'>Chovejte se podle mých zákonů, zachovávejte má pravidla a řiďte se jimi. Já jsem Hospodin, váš Bůh.</verse>
        <verse osisID='Lev.18.5'>Zachovávejte má pravidla a mé zákony. Ten, kdo je plní, díky nim bude žít. Já jsem Hospodin.</verse>
        <verse osisID='Lev.18.6'>Nikdo nesmí pohlavně obcovat s žádnou svou pokrevní příbuznou. Já jsem Hospodin.</verse>
        <verse osisID='Lev.18.7'>Nezostuzuj svého otce tím, že bys obcoval se svou matkou. Je to tvá matka, nesmíš s ní obcovat!</verse>
        <verse osisID='Lev.18.8'>Neobcuj ani s jinou manželkou svého otce. Zostudil bys tím svého otce!</verse>
        <verse osisID='Lev.18.9'>Neobcuj se svou sestrou. Ať je to dcera tvého otce nebo tvé matky, ať je zplozená ve tvé rodině nebo mimo ni, nesmíš s ní obcovat!</verse>
        <verse osisID='Lev.18.10'>Neobcuj se svou vnučkou. Je to dcera tvého syna nebo tvé dcery, nesmíš s ní obcovat. Zostudil bys sám sebe!</verse>
        <verse osisID='Lev.18.11'>Neobcuj s dcerou manželky svého otce. Je jako zplozená tvým otcem, je tvojí sestrou, nesmíš s ní obcovat!</verse>
        <verse osisID='Lev.18.12'>Neobcuj se sestrou svého otce. Je pokrevní příbuznou tvého otce!</verse>
        <verse osisID='Lev.18.13'>Neobcuj se sestrou své matky. Je přece pokrevní příbuznou tvé matky!</verse>
        <verse osisID='Lev.18.14'>Nezostuzuj bratra svého otce tím, že bys obcoval s jeho manželkou. Je to tvá teta!</verse>
        <verse osisID='Lev.18.15'>Neobcuj se svou snachou. Je to manželka tvého syna, nesmíš s ní obcovat!</verse>
        <verse osisID='Lev.18.16'>Neobcuj s manželkou svého bratra. Zostudil bys svého bratra!</verse>
        <verse osisID='Lev.18.17'>Neobcuj se ženou a její dcerou. Neber si ani její vnučku, abys s ní obcoval, ať už je to dcera jejího syna nebo její dcery. Jsou si pokrevně příbuzné, je to zvrhlost!</verse>
        <verse osisID='Lev.18.18'>Neber si ženu i s její sestrou. Trápil bys jednu, když bys za jejího života obcoval s tou druhou.</verse>
        <verse osisID='Lev.18.19'>Nesmíš pohlavně obcovat se ženou během nečistoty jejího krvácení.</verse>
        <verse osisID='Lev.18.20'>Nesmíš obcovat s manželkou svého bližního, a tak se s ní poskvrňovat.</verse>
        <verse osisID='Lev.18.21'>Nedovol, aby někdo z tvých potomků byl obětován Molochovi - znesvětil bys tak jméno svého Boha. Já jsem Hospodin.</verse>
        <verse osisID='Lev.18.22'>Nesmíš obcovat s mužem jako se ženou, je to ohavnost!</verse>
        <verse osisID='Lev.18.23'>Nesmíš obcovat se žádným zvířetem, a tak se jím poskvrňovat. Ani žena se nepoddá zvířeti, aby se s ní pářilo. Je to zvrácenost!</verse>
        <verse osisID='Lev.18.24'>Neposkvrňujte se žádnou z těchto věcí. Tím vším se přece poskvrňují národy, které před vámi vyháním!</verse>
        <verse osisID='Lev.18.25'>Sama země se jimi poskvrnila; proto ji potrestám za její hřích a země vyvrhne své obyvatele.</verse>
        <verse osisID='Lev.18.26'>Vy však zachovávejte má pravidla a zákony a nedopouštějte se žádné z těchto ohavností - domácí ani host, který žije u vás.</verse>
        <verse osisID='Lev.18.27'>Všechny tyto ohavnosti páchali lidé, kteří byli v té zemi před vámi, a tak se země poskvrnila.</verse>
        <verse osisID='Lev.18.28'>Pokud tu zem poskvrníte, vyvrhne i vás, tak jako vyvrhla národ, který tam byl před vámi.</verse>
        <verse osisID='Lev.18.29'>Kdokoli se dopustí kterékoli z těchto ohavností, bude vyobcován ze svého lidu.</verse>
        <verse osisID='Lev.18.30'>Proto zachovávejte, co jsem vám svěřil, a nechovejte se podle ohavných zvyklostí, jež se dodržovaly před vámi. Neposkvrňujte se jimi. Já jsem Hospodin, váš Bůh."</verse>
      </chapter>
      <chapter osisID='Lev.19'>
        <verse osisID='Lev.19.1'>Hospodin dále promluvil k Mojžíšovi:</verse>
        <verse osisID='Lev.19.2'>"Mluv k celé Izraelské obci: Buďte svatí, neboť já Hospodin, váš Bůh, jsem svatý!</verse>
        <verse osisID='Lev.19.3'>Každý mějte v úctě svou matku a svého otce a zachovávejte mé soboty. Já jsem Hospodin, váš Bůh.</verse>
        <verse osisID='Lev.19.4'>Neobracejte se k bůžkům a neodlévejte si sochy bohů. Já jsem Hospodin, váš Bůh.</verse>
        <verse osisID='Lev.19.5'>Když budete obětovat pokojnou oběť Hospodinu, obětujte ji tak, abyste došli zalíbení.</verse>
        <verse osisID='Lev.19.6'>Ať je snědena v den, kdy ji budete obětovat, a v den následující. Co zbude až do třetího dne, ať je spáleno.</verse>
        <verse osisID='Lev.19.7'>Kdyby se jedla i třetího dne, bude to ohavnost, nedojde zalíbení.</verse>
        <verse osisID='Lev.19.8'>Kdo by ji jedl, ponese vinu, neboť znesvětil, co je svaté Hospodinu. Takový člověk bude vyobcován ze svého lidu.</verse>
        <verse osisID='Lev.19.9'>Když budete sklízet obilí své země, nesklízej své pole až do kraje a nepaběrkuj, co po sklizni zůstalo.</verse>
        <verse osisID='Lev.19.10'>Ani svou vinici úplně neobírej a nepaběrkuj, co na vinici upadlo. Nech to chudákovi a přistěhovalci. Já jsem Hospodin, váš Bůh.</verse>
        <verse osisID='Lev.19.11'>Nesmíte krást ani lhát ani podvádět svého bližního.</verse>
        <verse osisID='Lev.19.12'>Nesmíte v mém jménu křivě přísahat - tak bys znesvětil jméno svého Boha! Já jsem Hospodin.</verse>
        <verse osisID='Lev.19.13'>Nesmíš svého bližního utiskovat ani vykořisťovat. Mzda najatého dělníka se u tebe nesmí zdržet do rána.</verse>
        <verse osisID='Lev.19.14'>Nesmíš nadávat hluchému ani podrážet nohy slepému - boj se svého Boha! Já jsem Hospodin.</verse>
        <verse osisID='Lev.19.15'>Nesmíte nikomu křivdit u soudu. Neber ohled na chudého a nestraň bohatému; musíš svého bližního soudit po právu.</verse>
        <verse osisID='Lev.19.16'>Neobcházej svůj lid jako pomlouvač. Neohrožuj život svého bližního. Já jsem Hospodin.</verse>
        <verse osisID='Lev.19.17'>Nenos v srdci nenávist ke svému bratru. Svého bližního otevřeně napomeň - jinak jsi jeho spoluviníkem!</verse>
        <verse osisID='Lev.19.18'>Nemsti se ani nechovej zášť proti synům svého lidu. Miluj svého bližního jako sám sebe. Já jsem Hospodin.</verse>
        <verse osisID='Lev.19.19'>Zachovávejte má pravidla. Nedávej spolu pářit dvojí druh dobytka. Neosívej své pole dvojím druhem semene. Nenos roucho z dvojího druhu tkaniny.</verse>
        <verse osisID='Lev.19.20'>Kdyby někdo spal s otrokyní určenou pro jiného muže, která však dosud nebyla vyplacena ani propuštěna, bude pokutován. Nezemřou, neboť nebyla svobodná.</verse>
        <verse osisID='Lev.19.21'>Dotyčný přinese Hospodinu ke vchodu do Stanu setkávání svou oběť odškodnění - berana odškodnění.</verse>
        <verse osisID='Lev.19.22'>Tím beranem pak za něj kněz vykoná před Hospodinem obřad smíření kvůli jeho hříchu, aby mu byl hřích, jehož se dopustil, odpuštěn.</verse>
        <verse osisID='Lev.19.23'>Až přijdete do své země a zasadíte jakýkoli ovocný strom, nechte na něm jeho ovoce jako neobřízku. Po tři roky pro vás bude nepřijatelné tak jako neobřízka - nesmí se jíst.</verse>
        <verse osisID='Lev.19.24'>Čtvrtého roku ať je všechno jeho ovoce posvěceno k oslavě Hospodina,</verse>
        <verse osisID='Lev.19.25'>aby vám rozmnožil jeho úrodu. Teprve pátý rok jezte jeho ovoce. Já jsem Hospodin, váš Bůh.</verse>
        <verse osisID='Lev.19.26'>Nejezte maso s krví. Nezabývejte se věštěním ani jasnovidectvím.</verse>
        <verse osisID='Lev.19.27'>Nezastřihujte si vlasy na skráních a nezkracuj si vousy na bradě.</verse>
        <verse osisID='Lev.19.28'>Nedělejte si na těle smuteční jizvy ani žádné tetování. Já jsem Hospodin.</verse>
        <verse osisID='Lev.19.29'>Nesmíš znesvětit svou dceru tím, že bys ji nechal smilnit - země by jinak propadla smilstvu a naplnila se zvrhlostí!</verse>
        <verse osisID='Lev.19.30'>Zachovávejte mé soboty a mou svatyni mějte v úctě. Já jsem Hospodin.</verse>
        <verse osisID='Lev.19.31'>Neobracejte se k vyvolávačům duchů a věštkyním. Nevyhledávejte je a neposkvrňujte se jimi. Já jsem Hospodin, váš Bůh.</verse>
        <verse osisID='Lev.19.32'>Před šedinami povstaň, starci prokaž čest a měj v úctě svého Boha. Já jsem Hospodin.</verse>
        <verse osisID='Lev.19.33'>Až s tebou ve tvé zemi bude žít přistěhovalec, nesmíte mu ubližovat.</verse>
        <verse osisID='Lev.19.34'>K přistěhovalci žijícímu mezi vámi se budete chovat jako k vlastnímu. Miluj ho jako sám sebe - vždyť jste sami byli přistěhovalci v Egyptě! Já jsem Hospodin, váš Bůh.</verse>
        <verse osisID='Lev.19.35'>Nedopouštějte se křivdy při soudu ani při měření, vážení či odměřování.</verse>
        <verse osisID='Lev.19.36'>Mějte poctivé váhy, poctivá závaží, poctivou efu a poctivý hin. Já jsem Hospodin, váš Bůh, který vás vyvedl z Egypta.</verse>
        <verse osisID='Lev.19.37'>Zachovávejte všechna má pravidla a všechny mé zákony plňte. Já jsem Hospodin."</verse>
      </chapter>
      <chapter osisID='Lev.20'>
        <verse osisID='Lev.20.1'>Hospodin promluvil k Mojžíšovi:</verse>
        <verse osisID='Lev.20.2'>"Řekni synům Izraele: Kdokoli, ať už Izraelita nebo přistěhovalec žijící v Izraeli, by daroval své dítě Molochovi, musí zemřít. Prostý lid jej ukamenuje.</verse>
        <verse osisID='Lev.20.3'>Já sám se postavím proti takovému člověku a vyvrhnu jej z jeho lidu. Když daroval své dítě Molochovi, poskvrnil mou svatyni a znesvětil mé svaté jméno!</verse>
        <verse osisID='Lev.20.4'>Zavře-li prostý lid oči nad člověkem, který daroval své dítě Molochovi, a neusmrtí ho,</verse>
        <verse osisID='Lev.20.5'>já sám se postavím proti takovému člověku i proti jeho rodině. Jeho i všechny, kdo jej v tom smilstvu následovali a smilnili s Molochem, vyvrhnu z jejich lidu.</verse>
        <verse osisID='Lev.20.6'>Kdo by se obrátil k vyvolávačům duchů a věštkyním, aby je následoval v jejich smilstvu, postavím se proti němu a vyvrhnu jej z jeho lidu.</verse>
        <verse osisID='Lev.20.7'>Proto se posvěťte a buďte svatí - vždyť já jsem Hospodin, váš Bůh!</verse>
        <verse osisID='Lev.20.8'>Zachovávejte má pravidla a plňte je. Já jsem Hospodin, váš Posvětitel.</verse>
        <verse osisID='Lev.20.9'>Kdokoli by zlořečil svému otci nebo matce, musí zemřít. Zlořečil svému otci a matce - jeho krev ať padne na něj!</verse>
        <verse osisID='Lev.20.10'>Kdokoli by cizoložil s manželkou svého bližního, musí zemřít - jak cizoložník, tak cizoložnice.</verse>
        <verse osisID='Lev.20.11'>Kdokoli by spal s manželkou svého otce, zostudil svého otce. Oba musejí zemřít - jejich krev ať padne na ně!</verse>
        <verse osisID='Lev.20.12'>Kdokoli by spal se svou snachou, oba musí zemřít. Spáchali zvrácenost - jejich krev ať padne na ně!</verse>
        <verse osisID='Lev.20.13'>Kdokoli by obcoval s mužem jako se ženou, oba spáchali ohavnost. Musejí zemřít - jejich krev ať padne na ně!</verse>
        <verse osisID='Lev.20.14'>Kdokoli by si vzal ženu i její matku, je to zvrhlost. Ať ho spolu s nimi upálí - zvrhlost ve svém středu netrpte!</verse>
        <verse osisID='Lev.20.15'>Kdokoli by obcoval se zvířetem, musí zemřít. Rovněž to zvíře zabijte.</verse>
        <verse osisID='Lev.20.16'>Kdyby žena přistoupila ke zvířeti, aby se s ní pářilo, pak tu ženu i zvíře zabij. Musejí zemřít - jejich krev ať padne na ně!</verse>
        <verse osisID='Lev.20.17'>Kdokoli by vzal svou sestru, ať už dceru svého otce nebo své matky, a obcoval s ní a ona s ním, je to hanebnost. Musí být zavrženi před očima synů svého lidu. Obcoval se svou sestrou - ponese za to vinu.</verse>
        <verse osisID='Lev.20.18'>Kdokoli by spal se ženou při jejím krvácení a obcoval by s ní, takový obnažil její krvácení a ona to dovolila. Oba ať jsou vyvrženi ze svého lidu.</verse>
        <verse osisID='Lev.20.19'>Neobcuj se sestrou své matky nebo otce. Takový zostudil svou pokrevní příbuznou - oba ponesou svou vinu.</verse>
        <verse osisID='Lev.20.20'>Kdokoli by spal se svou tetou, zostudil svého strýce. Oba ponesou svůj hřích - zemřou bezdětní.</verse>
        <verse osisID='Lev.20.21'>Kdokoli by si vzal manželku svého bratra, je to nepřístojnost. Zostudil svého bratra - budou bezdětní.</verse>
        <verse osisID='Lev.20.22'>Zachovávejte všechna má pravidla a zákony. Plňte je, aby vás nevyvrhla země, do níž vás uvádím, abyste v ní bydleli.</verse>
        <verse osisID='Lev.20.23'>Neřiďte se pravidly národa, který před vámi vyháním, neboť páchali všechny tyto věci, až se mi zhnusili.</verse>
        <verse osisID='Lev.20.24'>Vám jsem však řekl: Jejich zem převezmete vy, já sám vám ji dám, abyste ji obsadili - zem oplývající mlékem a medem. Já jsem Hospodin, váš Bůh, který vás oddělil od národů.</verse>
        <verse osisID='Lev.20.25'>Proto rozlišujte mezi čistými a nečistými zvířaty a mezi čistým a nečistým ptactvem. Neposkvrňujte se zvířaty, ptáky nebo jakýmkoli zemským plazem, které jsem oddělil, aby pro vás byli nečistí.</verse>
        <verse osisID='Lev.20.26'>Buďte mi svatí, neboť já Hospodin jsem svatý a oddělil jsem vás od národů, abyste byli moji.</verse>
        <verse osisID='Lev.20.27'>Kdyby nějaký muž nebo žena byl vyvolávačem duchů nebo věštkyní, musí zemřít. Budou ukamenováni - jejich krev ať padne na ně!"</verse>
      </chapter>
      <chapter osisID='Lev.21'>
        <verse osisID='Lev.21.1'>Hospodin řekl Mojžíšovi: "Mluv ke kněžím, Áronovým synům: Nikdo z kněží se nesmí poskvrnit kvůli mrtvému ve svém lidu,</verse>
        <verse osisID='Lev.21.2'>jedině kvůli svému nejbližšímu příbuznému. Smí se poskvrnit jen kvůli matce, otci, synu, dceři a bratru,</verse>
        <verse osisID='Lev.21.3'>také kvůli své vlastní sestře, panně, která neměla muže.</verse>
        <verse osisID='Lev.21.4'>Nesmí se však poskvrnit kvůli příbuzným své manželky; tím by se znesvětil.</verse>
        <verse osisID='Lev.21.5'>Kněží si nesmí vyholovat lysinu na hlavě, nesmí si zastřihávat vousy na bradě ani si dělat jizvy na těle.</verse>
        <verse osisID='Lev.21.6'>Ať jsou svatí svému Bohu a neznesvěcují jméno svého Boha. Přinášejí Hospodinovy ohnivé oběti, pokrm svého Boha; proto ať jsou svatí.</verse>
        <verse osisID='Lev.21.7'>Nesmí se oženit s nevěstkou ani se zneuctěnou nebo zapuzenou ženou, neboť kněz je svatý svému Bohu.</verse>
        <verse osisID='Lev.21.8'>Měj ho tedy za svatého, neboť přináší pokrm tvého Boha. Bude pro tebe svatý, neboť já Hospodin, váš Posvětitel, jsem svatý.</verse>
        <verse osisID='Lev.21.9'>Když se dcera některého kněze znesvětí smilstvem, znesvětí tak svého otce; ať je upálena.</verse>
        <verse osisID='Lev.21.10'>Kněz, který je mezi svými bratry nejvyšší, ten, na jehož hlavu byl vylit olej pomazání a který byl pověřen nosit svatá roucha, si na znamení smutku nesmí rozpustit vlasy ani roztrhnout své roucho.</verse>
        <verse osisID='Lev.21.11'>Nepřijde k žádnému mrtvému, nesmí se poskvrnit ani kvůli otci nebo matce.</verse>
        <verse osisID='Lev.21.12'>Nesmí vyjít ze svatyně, a znesvětit tak svatyni svého Boha - vždyť je na něm znak zasvěcení, olej pomazání jeho Boha! Já jsem Hospodin.</verse>
        <verse osisID='Lev.21.13'>Ožení se jen s pannou.</verse>
        <verse osisID='Lev.21.14'>Nesmí se oženit s žádnou ovdovělou, zapuzenou či zneuctěnou ženou nebo s nevěstkou. Ožení se jen s pannou ze svého lidu,</verse>
        <verse osisID='Lev.21.15'>aby neznesvětil své símě ve svém lidu. Vždyť já jsem Hospodin, jeho Posvětitel!"</verse>
        <verse osisID='Lev.21.16'>Hospodin promluvil k Mojžíšovi:</verse>
        <verse osisID='Lev.21.17'>"Mluv k Áronovi: Žádný tvůj potomek v budoucích pokoleních, který by měl tělesnou vadu, nesmí přistoupit, aby přinesl pokrm svého Boha.</verse>
        <verse osisID='Lev.21.18'>Nepřistoupí nikdo s tělesnou vadou: nikdo slepý či chromý, zohyzděný či znetvořený,</verse>
        <verse osisID='Lev.21.19'>se zmrzačenou nohou či rukou,</verse>
        <verse osisID='Lev.21.20'>hrbatý či zakrnělý, s oční vadou, se svrabem či lišejem, ani kleštěnec.</verse>
        <verse osisID='Lev.21.21'>Nikdo ze semene kněze Árona, kdo by měl tělesnou vadu, se nepřiblíží, aby přinesl ohnivé oběti Hospodinu. Má vadu, a tak se nepřiblíží, aby přinesl pokrm svého Boha.</verse>
        <verse osisID='Lev.21.22'>Smí ovšem jíst z pokrmu svého Boha, a to ze svatosvatých i svatých darů.</verse>
        <verse osisID='Lev.21.23'>Kvůli své vadě však nesmí vcházet za oponu ani se přiblížit k oltáři - jinak by znesvětil mou svatyni. Vždyť já jsem Hospodin, jejich Posvětitel."</verse>
        <verse osisID='Lev.21.24'>Tak Mojžíš promluvil k Áronovi, k jeho synům a ke všem synům Izraele.</verse>
      </chapter>
      <chapter osisID='Lev.22'>
        <verse osisID='Lev.22.1'>Hospodin promluvil k Mojžíšovi:</verse>
        <verse osisID='Lev.22.2'>"Mluv k Áronovi a jeho synům, ať zacházejí uctivě se svatými dary, jež mi synové Izraele obětují jako svaté - jinak by znesvětili mé svaté jméno. Já jsem Hospodin.</verse>
        <verse osisID='Lev.22.3'>Řekni jim: Kdokoli z vašich potomků ve všech vašich pokoleních by přistoupil ke svatým darům (jež synové Izraele obětují Hospodinu jako svaté) ve stavu vlastní nečistoty, takový člověk bude vyvržen z mé přítomnosti. Já jsem Hospodin.</verse>
        <verse osisID='Lev.22.4'>Kdokoli z Áronových potomků by byl malomocný nebo by trpěl výtokem, nesmí jíst ze svatých darů, dokud se neočistí. Dotkne-li se něčeho poskvrněného mrtvolou nebo má výron semene</verse>
        <verse osisID='Lev.22.5'>nebo se dotkne nějaké havěti, jež by ho poskvrnila, anebo člověka, který by ho poskvrnil nějakou nečistotou,</verse>
        <verse osisID='Lev.22.6'>každý takový bude nečistý až do večera. Nebude jíst ze svatých darů, pokud si neomyje tělo vodou.</verse>
        <verse osisID='Lev.22.7'>Jakmile zapadne slunce, bude čistý a bude moci jíst ze svatých darů - vždyť je to jeho pokrm.</verse>
        <verse osisID='Lev.22.8'>Nesmí se však poskvrnit tím, že by jedl něco zdechlého nebo rozsápaného. Já jsem Hospodin.</verse>
        <verse osisID='Lev.22.9'>Ať zachovávají, co jsem jim svěřil, aby na sebe neuvalili hřích a kvůli němu nezemřeli, když by to znesvětili. Já jsem Hospodin, jejich Posvětitel.</verse>
        <verse osisID='Lev.22.10'>Svaté věci nesmí jíst nikdo nepovolaný. Ani knězův host nebo nádeník nesmí jíst nic svatého.</verse>
        <verse osisID='Lev.22.11'>Když si ale kněz koupí otroka, ten z toho jíst smí; rovněž otroci narození v jeho domě smí jíst z jeho pokrmu.</verse>
        <verse osisID='Lev.22.12'>Pokud se kněžská dcera provdá za nekněze, nebude již moci jíst ze svatých obětních příspěvků.</verse>
        <verse osisID='Lev.22.13'>Pokud kněžská dcera ovdoví nebo ji její muž zapudí a vrátí se bezdětná do domu svého otce, smí jíst z pokrmu svého otce jako za svého mládí. Žádný nepovolaný to však jíst nesmí.</verse>
        <verse osisID='Lev.22.14'>Když někdo nedopatřením sní, co je svaté, musí to knězi nahradit a přidat k tomu ještě pětinu ceny.</verse>
        <verse osisID='Lev.22.15'>Svaté dary, jež synové Izraele oddělují pro Hospodina, nesmí být znesvěceny.</verse>
        <verse osisID='Lev.22.16'>Kdyby jedli svaté dary, uvalili by na sebe provinění vyžadující oběť odškodnění. Já jsem Hospodin, jejich Posvětitel."</verse>
        <verse osisID='Lev.22.17'>Hospodin promluvil k Mojžíšovi:</verse>
        <verse osisID='Lev.22.18'>"Mluv k Áronovi, k jeho synům a ke všem Izraelitům: Kdokoli z domu Izraele nebo z přistěhovalců žijících v Izraeli přinese Hospodinu zápalnou oběť, aby splnil svůj slib, nebo jako dobrovolný dar,</verse>
        <verse osisID='Lev.22.19'>ať přivede ze skotu, z ovcí nebo koz samce bez vady, abyste došli zalíbení.</verse>
        <verse osisID='Lev.22.20'>Nepřivedete nic, na čem by byla vada, neboť byste tím nedošli zalíbení.</verse>
        <verse osisID='Lev.22.21'>Kdo přinese Hospodinu pokojnou oběť, aby splnil svůj slib, nebo jako dobrovolný dar, ať už ze skotu nebo z bravu, musí ta oběť být bez vady, aby došla zalíbení - nesmí na ní být vada.</verse>
        <verse osisID='Lev.22.22'>Nesmíte Hospodinu přinést nic slepého, polámaného, zmrzačeného, vředovitého, se svrabem či lišejem. Nic takového nedáte Hospodinu na oltář jako ohnivou oběť.</verse>
        <verse osisID='Lev.22.23'>Býka nebo berana s pokroucenými nebo zakrslými údy smíš obětovat jako dobrovolný dar, jako slib však nedojde zalíbení.</verse>
        <verse osisID='Lev.22.24'>Nesmíte Hospodinu přinést zvíře s rozmáčknutými, roztlučenými, utrženými nebo uříznutými varlaty; to ve své zemi dělat nebudete.</verse>
        <verse osisID='Lev.22.25'>Ani od cizince nepřivedete žádné takové jako pokrm svého Boha, neboť mají na sobě porušení, je na nich vada - nedojdete jimi zalíbení."</verse>
        <verse osisID='Lev.22.26'>Hospodin promluvil k Mojžíšovi:</verse>
        <verse osisID='Lev.22.27'>"Když se narodí tele, jehně nebo kůzle, ať zůstane po sedm dní u své matky. Teprve počínaje osmým dnem dojde zalíbení jako dar ohnivé oběti Hospodinu.</verse>
        <verse osisID='Lev.22.28'>Nezabíjejte krávu ani ovci v tentýž den s jejím mládětem.</verse>
        <verse osisID='Lev.22.29'>Když budete Hospodinu přinášet oběť díkůvzdání, obětujte ji tak, abyste došli zalíbení.</verse>
        <verse osisID='Lev.22.30'>Ať je snědena téhož dne, nenechte z ní nic do rána. Já jsem Hospodin.</verse>
        <verse osisID='Lev.22.31'>Zachovávejte má přikázání a plňte je. Já jsem Hospodin.</verse>
        <verse osisID='Lev.22.32'>Neznesvěcujte mé svaté jméno; tak budu posvěcen uprostřed synů Izraele. Já jsem Hospodin, váš Posvětitel,</verse>
        <verse osisID='Lev.22.33'>který vás vyvedl z Egypta, abych byl vaším Bohem. Já jsem Hospodin."</verse>
      </chapter>
      <chapter osisID='Lev.23'>
        <verse osisID='Lev.23.1'>Hospodin promluvil k Mojžíšovi:</verse>
        <verse osisID='Lev.23.2'>"Mluv k synům Izraele: Toto jsou Hospodinovy slavnosti, jež budete vyhlašovat jako svatá shromáždění; jsou to mé slavnosti:</verse>
        <verse osisID='Lev.23.3'>Šest dní se bude pracovat, ale sedmého dne je sobota, den odpočinku, svaté shromáždění: nedělejte žádnou práci. Ve všech vašich příbytcích bude sobota náležet Hospodinu.</verse>
        <verse osisID='Lev.23.4'>Toto jsou Hospodinovy slavnosti, svatá shromáždění, jež budete vyhlašovat v jejich určený čas:</verse>
        <verse osisID='Lev.23.5'>Za soumraku čtrnáctého dne prvního měsíce bude Pesach - Hospodinův Hod beránka.</verse>
        <verse osisID='Lev.23.6'>Patnáctého dne téhož měsíce bude Hospodinův Svátek nekvašených chlebů. Po sedm dní budete jíst nekvašené chleby.</verse>
        <verse osisID='Lev.23.7'>Prvního dne budete mít svaté shromáždění; nebudete dělat žádnou běžnou práci.</verse>
        <verse osisID='Lev.23.8'>Po sedm dní budete Hospodinu přinášet ohnivé oběti. Sedmého dne bude další svaté shromáždění; nebudete dělat žádnou běžnou práci."</verse>
        <verse osisID='Lev.23.9'>Hospodin promluvil k Mojžíšovi:</verse>
        <verse osisID='Lev.23.10'>"Mluv k synům Izraele: Až přijdete do země, kterou vám dávám, a budete sklízet její obilí, přineste první snop své sklizně ke knězi.</verse>
        <verse osisID='Lev.23.11'>Kněz pak ten snop pozvedne před Hospodinem, abyste došli zalíbení; pozvedne jej v den následující po sobotě.</verse>
        <verse osisID='Lev.23.12'>V den pozvedání vašeho snopu připravíte Hospodinu jako zápalnou oběť ročního beránka bez vady.</verse>
        <verse osisID='Lev.23.13'>Jako moučnou oběť k němu přidáte dvě desetiny efy jemné mouky zadělané olejem. To je příjemně vonící ohnivá oběť Hospodinu. K tomu přidáte čtvrtku hinu vína jako úlitbu.</verse>
        <verse osisID='Lev.23.14'>Nebudete ze sklizně jíst chléb ani pražené nebo čerstvé zrní, dokud nepřinesete tento dar svému Bohu. To je věčné ustanovení pro všechna vaše pokolení, ve všech vašich příbytcích.</verse>
        <verse osisID='Lev.23.15'>Ode dne následujícího po oné sobotě, totiž ode dne, kdy jste přinesli snop pozvedání, si odpočítáte sedm plných týdnů.</verse>
        <verse osisID='Lev.23.16'>Do dne následujícího po sedmé sobotě tak napočítáte padesát dní. Tehdy přinesete Hospodinu novou moučnou oběť.</verse>
        <verse osisID='Lev.23.17'>Ze svých příbytků přinesete jako prvotiny Hospodinu dva chleby pozvedání; budou ze dvou desetin efy jemné mouky pečené s kvasem.</verse>
        <verse osisID='Lev.23.18'>S tím chlebem přinesete sedm ročních beránků bez vady, jednoho mladého býčka a dva berany - to bude zápalná oběť Hospodinu. Spolu s moučnými oběťmi a úlitbami budou ohnivou obětí příjemně vonící Hospodinu.</verse>
        <verse osisID='Lev.23.19'>Obětujte rovněž jednoho kozla jako oběť za hřích a dva roční beránky jako pokojnou oběť.</verse>
        <verse osisID='Lev.23.20'>Kněz je pak spolu s chleby prvotin a se dvěma beránky zvedáním nabídne Hospodinu. Bude to svaté Hospodinu, připadne to knězi.</verse>
        <verse osisID='Lev.23.21'>V ten den vyhlásíte slavnost. Budete mít svaté shromáždění; nebudete dělat žádnou běžnou práci. To je věčné ustanovení pro všechna vaše pokolení ve všech vašich příbytcích.</verse>
        <verse osisID='Lev.23.22'>Když budete sklízet obilí své země, nesklízej své pole až do kraje a nepaběrkuj, co po sklizni zůstalo; nech to chudákovi a přistěhovalci. Já jsem Hospodin, váš Bůh."</verse>
        <verse osisID='Lev.23.23'>Hospodin promluvil k Mojžíšovi:</verse>
        <verse osisID='Lev.23.24'>"Mluv k synům Izraele: Prvního dne sedmého měsíce budete mít den odpočinku, svaté shromáždění s památným troubením.</verse>
        <verse osisID='Lev.23.25'>Nebudete dělat žádnou běžnou práci; budete přinášet ohnivé oběti Hospodinu."</verse>
        <verse osisID='Lev.23.26'>Hospodin promluvil k Mojžíšovi:</verse>
        <verse osisID='Lev.23.27'>"Desátého dne téhož sedmého měsíce bude Den smíření. Budete mít svaté shromáždění: budete se pokorně postit a přinášet ohnivé oběti Hospodinu.</verse>
        <verse osisID='Lev.23.28'>Toho dne nebudete dělat žádnou práci, neboť je to Den smíření, kdy budete smířeni před Hospodinem, vaším Bohem.</verse>
        <verse osisID='Lev.23.29'>Kdokoli by se toho dne nepostil, bude vyobcován ze svého lidu.</verse>
        <verse osisID='Lev.23.30'>Kdokoli by toho dne dělal jakoukoli práci, toho vyhubím z jeho lidu.</verse>
        <verse osisID='Lev.23.31'>Nebudete dělat žádnou práci - to je věčné ustanovení pro všechna vaše pokolení, ve všech vašich příbytcích.</verse>
        <verse osisID='Lev.23.32'>Bude to pro vás sobota všech sobot. Od večera devátého dne onoho měsíce do následujícího večera se budete postit a zachovávat sobotní odpočinek."</verse>
        <verse osisID='Lev.23.33'>Hospodin promluvil k Mojžíšovi:</verse>
        <verse osisID='Lev.23.34'>"Mluv k synům Izraele: Od patnáctého dne téhož sedmého měsíce bude po sedm dní trvat Hospodinův Svátek stánků.</verse>
        <verse osisID='Lev.23.35'>Prvního dne bude svaté shromáždění; nebudete dělat žádnou běžnou práci.</verse>
        <verse osisID='Lev.23.36'>Po sedm dní budete Hospodinu přinášet ohnivé oběti. Osmého dne budete mít další svaté shromáždění; budete přinášet ohnivé oběti Hospodinu. Je to svátek; nebudete dělat žádnou běžnou práci.</verse>
        <verse osisID='Lev.23.37'>Toto jsou Hospodinovy slavnosti, jež budete vyhlašovat jako svatá shromáždění. Při nich budete Hospodinu přinášet ohnivé oběti - zápalnou i moučnou oběť, oběť pokojnou i úlitbu, každou z nich v příslušný den.</verse>
        <verse osisID='Lev.23.38'>To vše kromě Hospodinových sobot a kromě všech vašich darů, slibů a dobrovolných obětí, jež budete přinášet Hospodinu.</verse>
        <verse osisID='Lev.23.39'>Patnáctého dne sedmého měsíce, když shromáždíte úrodu země, tedy budete po sedm dní slavit Hospodinovu slavnost. Prvního dne bude den odpočinku, rovněž osmého dne bude den odpočinku.</verse>
        <verse osisID='Lev.23.40'>Prvního dne si vezmete ovoce citrusových stromů, palmové ratolesti, větve myrtových keřů a potočních vrb a po sedm dní se budete radovat před Hospodinem, svým Bohem.</verse>
        <verse osisID='Lev.23.41'>Tuto Hospodinovu slavnost budete slavit sedm dní v roce - to je věčné ustanovení pro všechna vaše pokolení. Budete ji slavit v sedmém měsíci.</verse>
        <verse osisID='Lev.23.42'>Po sedm dní budete bydlet ve stáncích. Všichni narození v Izraeli budou bydlet ve stáncích,</verse>
        <verse osisID='Lev.23.43'>aby vaši potomci věděli, že když jsem syny Izraele vyváděl z Egypta, nechal jsem je bydlet ve stanech. Já jsem Hospodin, váš Bůh."</verse>
        <verse osisID='Lev.23.44'>A Mojžíš oznámil Hospodinovy slavnosti synům Izraele.</verse>
      </chapter>
      <chapter osisID='Lev.24'>
        <verse osisID='Lev.24.1'>Hospodin promluvil k Mojžíšovi:</verse>
        <verse osisID='Lev.24.2'>"Přikaž synům Izraele, ať k tobě nanosí čistý vytlačený olivový olej ke svícení, aby se mohl stále zapalovat svícen.</verse>
        <verse osisID='Lev.24.3'>Ve Stanu setkávání, před oponou zastírající Svědectví, ať o něj Áron stále pečuje před Hospodinem, aby hořel od večera až do rána. To je věčné ustanovení pro všechna vaše pokolení.</verse>
        <verse osisID='Lev.24.4'>Ať před Hospodinem stále pečuje o kahany na svícnu z čistého zlata.</verse>
        <verse osisID='Lev.24.5'>Vezmi také jemnou mouku a upeč z ní dvanáct bochánků, každý ze dvou desetin efy.</verse>
        <verse osisID='Lev.24.6'>Potom je na stole z čistého zlata narovnej před Hospodinem do dvou sloupců, po šesti v každém sloupci.</verse>
        <verse osisID='Lev.24.7'>Na každý sloupec polož čisté kadidlo, aby bylo na chlebu jako památeční díl, jako ohnivá oběť Hospodinu.</verse>
        <verse osisID='Lev.24.8'>Vždy v sobotní den ať jsou narovnány před Hospodinem; věčnou smlouvou mu náleží od synů Izraele.</verse>
        <verse osisID='Lev.24.9'>Chléb pak připadne Áronovi a jeho synům a budou ho jíst na svatém místě. Je to jeho svatosvatý podíl mezi ohnivými oběťmi Hospodinu. Je to věčné ustanovení."</verse>
        <verse osisID='Lev.24.10'>Syn jisté izraelské ženy a jednoho Egypťana jednou vyšel mezi syny Izraele a popral se v táboře s jedním Izraelcem.</verse>
        <verse osisID='Lev.24.11'>Onen syn izraelské ženy se přitom rouhal Božímu jménu a klel, a tak ho přivedli k Mojžíši. (Jeho matka se jmenovala Šelomít, dcera Dibrího z pokolení Dan.)</verse>
        <verse osisID='Lev.24.12'>Nechali jej hlídat, dokud se nevyjasní, co jim Hospodin přikáže.</verse>
        <verse osisID='Lev.24.13'>Hospodin pak promluvil k Mojžíšovi:</verse>
        <verse osisID='Lev.24.14'>"Vyveď rouhače ven z tábora. Všichni, kdo to slyšeli, ať vloží ruce na jeho hlavu a celá obec ať ho ukamenuje.</verse>
        <verse osisID='Lev.24.15'>Potom promluv k synům Izraele: Kdokoli by zlořečil svému Bohu, ponese svůj hřích.</verse>
        <verse osisID='Lev.24.16'>Kdo by se rouhal jménu Hospodina, musí zemřít! Celá obec jej bez milosti ukamenuje. Bude-li se rouhat Božímu jménu, zemře, ať je to host anebo domácí.</verse>
        <verse osisID='Lev.24.17'>Když někdo smrtelně udeří kteréhokoli člověka, musí zemřít.</verse>
        <verse osisID='Lev.24.18'>Kdo ubije dobytče, nahradí je kus za kus.</verse>
        <verse osisID='Lev.24.19'>Když někdo zmrzačí svého bližního, udělají mu, co udělal on:</verse>
        <verse osisID='Lev.24.20'>zlomeninu za zlomeninu, oko za oko, zub za zub. Jaké zmrzačení způsobil, takové mu bude způsobeno.</verse>
        <verse osisID='Lev.24.21'>Kdo ubije dobytče, nahradí je, ale kdo ubije člověka, zemře.</verse>
        <verse osisID='Lev.24.22'>Pro hosta i domácího budete mít stejný zákon. Já jsem Hospodin, váš Bůh!"</verse>
        <verse osisID='Lev.24.23'>Když Mojžíš takto promluvil k synům Izraele, vyvedli onoho rouhače ven z tábora a ukamenovali ho. Synové Izraele učinili, jak Mojžíšovi přikázal Hospodin.</verse>
      </chapter>
      <chapter osisID='Lev.25'>
        <verse osisID='Lev.25.1'>Hospodin promluvil k Mojžíšovi na hoře Sinaj:</verse>
        <verse osisID='Lev.25.2'>"Mluv k synům Izraele: Až přijdete do země, kterou vám dávám, bude země zachovávat Hospodinův sobotní odpočinek.</verse>
        <verse osisID='Lev.25.3'>Šest let osívej své pole, prořezávej svou vinici a shromažďuj její úrodu.</verse>
        <verse osisID='Lev.25.4'>Sedmého roku však ať má země sobotu, čas odpočinku, sobotu pro Hospodina: své pole neosívej a neprořezávej svou vinici.</verse>
        <verse osisID='Lev.25.5'>To, co se ti samo urodilo, nežni a na své netknuté vinici nepořádej vinobraní: ať má země rok odpočinku.</verse>
        <verse osisID='Lev.25.6'>To, co země v odpočinku urodí, ovšem smíte jíst - jak ty, tak tvůj otrok, tvá děvečka, tvůj nádeník i tvůj host, kteří jsou s tebou.</verse>
        <verse osisID='Lev.25.7'>Také tvůj dobytek a zvěř ve tvé zemi budou jíst její úrodu.</verse>
        <verse osisID='Lev.25.8'>Odpočítáš si též sedm sobotních let, sedmkrát sedm let, takže ti doba sedmi sobotních let vyjde na čtyřicet devět let.</verse>
        <verse osisID='Lev.25.9'>Desátého dne sedmého měsíce pak zatrub na beraní roh. V Den smíření ať celou vaší zemí zní troubení na roh.</verse>
        <verse osisID='Lev.25.10'>Padesátý rok pak posvěťte a vyhlaste v zemi svobodu všem jejím obyvatelům. To bude vaše léto milosti: vrátíte se každý ke svému vlastnictví, každý se vrátíte ke své rodině.</verse>
        <verse osisID='Lev.25.11'>Tento padesátý rok pro vás bude létem milosti: nebudete sít, ani sklízet, co samo vyrostlo, a na své netknuté vinici nebudete pořádat vinobraní.</verse>
        <verse osisID='Lev.25.12'>Protože je to léto milosti, bude vám svaté. Budete jíst jen to, co se samo urodí na poli.</verse>
        <verse osisID='Lev.25.13'>V tomto létě milosti se vrátíte každý ke svému vlastnictví.</verse>
        <verse osisID='Lev.25.14'>Když budeš svému bližnímu prodávat pozemek nebo jej budeš od svého bližního kupovat, nepoškozujte jeden druhého.</verse>
        <verse osisID='Lev.25.15'>Podle počtu let od léta milosti nakoupíš od svého bližního; podle počtu let, kdy budeš sklízet úrodu, ti jej prodá.</verse>
        <verse osisID='Lev.25.16'>Čím více zbývá let, tím vyšší bude cena. Čím méně zbývá let, tím bude cena nižší - prodává ti přece počet úrod.</verse>
        <verse osisID='Lev.25.17'>Nepoškozujte svého bližního, ale každý se boj svého Boha - vždyť já jsem Hospodin, váš Bůh!</verse>
        <verse osisID='Lev.25.18'>Plňte má pravidla a mé zákony zachovávejte a plňte; tehdy budete v té zemi bydlet v bezpečí.</verse>
        <verse osisID='Lev.25.19'>Země vám bude přinášet své plody, takže budete jíst do sytosti a budete v ní bydlet v bezpečí.</verse>
        <verse osisID='Lev.25.20'>Řeknete snad: ‚Co budeme sedmého roku jíst, když nebudeme sít ani shromažďovat úrodu?'</verse>
        <verse osisID='Lev.25.21'>Šestého roku na vás sešlu takové požehnání, že země vydá úrodu na tři roky!</verse>
        <verse osisID='Lev.25.22'>Až budete osmého roku sít, budete ještě moci jíst starou úrodu; ještě devátého roku, než přijde nová úroda, budete moci jíst tu starou.</verse>
        <verse osisID='Lev.25.23'>Země se nesmí prodávat natrvalo. Země totiž patří mně a vy jste u mě hosté a přistěhovalci.</verse>
        <verse osisID='Lev.25.24'>U veškeré půdy, již budete vlastnit, tedy zajistíte právo zpětného vykoupení.</verse>
        <verse osisID='Lev.25.25'>Zchudl-li jeden z tvých bratří tak, že musel prodat část svého vlastnictví, ať přijde jeho nejbližší příbuzný a vykoupí prodaný pozemek svého bratra.</verse>
        <verse osisID='Lev.25.26'>Nemá-li někdo vykupitele, ale později se vzmůže a získá, co je potřeba k jeho vykoupení,</verse>
        <verse osisID='Lev.25.27'>ať spočítá léta od prodeje svého pozemku a zbytek nahradí tomu, komu jej prodal. Tak se vrátí ke svému vlastnictví.</verse>
        <verse osisID='Lev.25.28'>Nezíská-li však, co je potřeba k jeho navrácení, zůstane prodaný pozemek v rukou kupce až do léta milosti. V létě milosti pak bude vydán, a tak se majitel vrátí ke svému vlastnictví.</verse>
        <verse osisID='Lev.25.29'>Prodá-li někdo obytný dům v hrazeném městě, bude mít právo k jeho vykoupení, dokud neuplyne rok od jeho prodeje. Právo vykoupit jej bude dočasné.</verse>
        <verse osisID='Lev.25.30'>Nebude-li vykoupen, než uběhne celý rok, zůstane onen dům v hrazeném městě tomu, kdo jej koupil, i jeho potomkům natrvalo. Nebude vydán ani v létě milosti.</verse>
        <verse osisID='Lev.25.31'>Domy v osadách, jež nejsou obehnány hradbou, se však budou počítat za polní půdu; bude pro ně platit právo vykoupení a v létě milosti budou vydány zpět.</verse>
        <verse osisID='Lev.25.32'>V levitských městech ovšem bude právo levitů na vykoupení jejich městských domů trvalé.</verse>
        <verse osisID='Lev.25.33'>I kdyby prodaný dům v jejich městě nikdo z levitů nevykoupil, bude v létě milosti vydán zpět. Domy levitů v jejich městech jsou totiž jejich vlastnictvím uprostřed synů Izraele.</verse>
        <verse osisID='Lev.25.34'>Polnosti přiléhající k jejich městům se nesmí prodávat vůbec, neboť je to jejich trvalé vlastnictví.</verse>
        <verse osisID='Lev.25.35'>Zchudne-li poblíž tebe jeden z tvých bratří, takže nebude moci obstát, ujmi se jej jako hosta a přistěhovalce, aby mohl žít u tebe.</verse>
        <verse osisID='Lev.25.36'>Neber od něj úrok ani přirážku - boj se svého Boha! - aby tvůj bratr mohl žít poblíž tebe.</verse>
        <verse osisID='Lev.25.37'>Nechtěj úrok na peníze ani přirážku na jídlo, jež mu poskytneš.</verse>
        <verse osisID='Lev.25.38'>Já jsem Hospodin, váš Bůh, který vás vyvedl z Egypta, abych vám dal kanaánskou zem, abych byl vaším Bohem.</verse>
        <verse osisID='Lev.25.39'>Zchudne-li poblíž tebe jeden z tvých bratří, takže ti sám sebe prodá, nepodrobuj ho otrocké službě.</verse>
        <verse osisID='Lev.25.40'>Ať je u tebe jako nádeník, jako přistěhovalec; bude u tebe sloužit až do léta milosti.</verse>
        <verse osisID='Lev.25.41'>Tehdy od tebe odejde - on a s ním i jeho děti - a vrátí se ke své rodině, vrátí se k vlastnictví svých otců.</verse>
        <verse osisID='Lev.25.42'>(Jsou to přece moji služebníci, které jsem vyvedl z Egypta: nebudou na prodej jako otroci!)</verse>
        <verse osisID='Lev.25.43'>Nebudeš nad ním krutě panovat - boj se svého Boha!</verse>
        <verse osisID='Lev.25.44'>Tvůj otrok i tvá děvečka, které budeš vlastnit, budou z národů okolo vás; od těch si smíte koupit otroka i děvečku.</verse>
        <verse osisID='Lev.25.45'>Smíte si je koupit také z potomků přistěhovalců, kteří u vás pobývají, i z jejich soukmenovců, kteří jsou u vás a kteří se narodili ve vaší zemi - ti budou vaším vlastnictvím.</verse>
        <verse osisID='Lev.25.46'>Po sobě je smíte odkázat svým synům jako dědičné vlastnictví. Je smíte trvale vlastnit jako otroky, ale své izraelské bratry nikoli. Nad svým bratrem nikdo nesmí krutě panovat.</verse>
        <verse osisID='Lev.25.47'>Když se přistěhovalec žijící u tebe vzmůže a tvůj bratr vedle něj zchudne, takže sám sebe prodá tomu přistěhovalci anebo jeho příbuznému,</verse>
        <verse osisID='Lev.25.48'>bude jeho právo na vykoupení trvat i poté, co se prodal. Jeho bratr,</verse>
        <verse osisID='Lev.25.49'>strýc či bratranec nebo jiný pokrevní příbuzný z jeho rodu ho vykoupí anebo se vzmůže a vykoupí se sám.</verse>
        <verse osisID='Lev.25.50'>Spolu s tím, kdo jej koupil, spočítá roky od svého prodeje do léta milosti. Jeho výkupní cena ať je úměrná mzdě nádeníka za daný počet let.</verse>
        <verse osisID='Lev.25.51'>Zbývá-li ještě mnoho let, zaplatí jako své výkupné odpovídající část z ceny, za niž byl koupen.</verse>
        <verse osisID='Lev.25.52'>Zbývá-li do léta milosti jen málo let, spočítá cenu svého výkupného podle nich.</verse>
        <verse osisID='Lev.25.53'>Bude s ním nakládáno jako s nádeníkem najímaným rok po roce. Dohlédni, aby nad ním nikdo krutě nepanoval.</verse>
        <verse osisID='Lev.25.54'>Nebude-li však v těchto letech vykoupen, odejde v létě milosti - on a s ním i jeho děti.</verse>
        <verse osisID='Lev.25.55'>Synové Izraele jsou přece moji služebníci, jsou to mí služebníci, které jsem vyvedl z Egypta! Já jsem Hospodin, váš Bůh."</verse>
      </chapter>
      <chapter osisID='Lev.26'>
        <verse osisID='Lev.26.1'>"Nevytvářejte si žádné bůžky. Nevztyčujte si modlu ani posvátný sloup, nestavte ve své zemi ani tvarovaný kámen, abyste se mu klaněli. Vždyť já jsem Hospodin, váš Bůh!</verse>
        <verse osisID='Lev.26.2'>Zachovávejte mé soboty a mou svatyni mějte v úctě. Já jsem Hospodin.</verse>
        <verse osisID='Lev.26.3'>Jestliže budete následovat má pravidla a zachovávat má přikázání a plnit je,</verse>
        <verse osisID='Lev.26.4'>dám vám vydatné deště ve správný čas, takže země vydá svou úrodu a stromy v sadu vydají své ovoce.</verse>
        <verse osisID='Lev.26.5'>Vaše mlácení potrvá až do vinobraní a vinobraní až do setí. Svůj chléb budete jíst do sytosti a budete ve své zemi bydlet v bezpečí.</verse>
        <verse osisID='Lev.26.6'>Způsobím v zemi pokoj, takže budete spát a nikdo vás nevyděsí; odstraním ze země zlou zvěř a vaší zemí neprojde meč.</verse>
        <verse osisID='Lev.26.7'>Poženete své nepřátele, takže před vámi padnou mečem.</verse>
        <verse osisID='Lev.26.8'>Pět z vás jich požene sto a sto z vás jich požene deset tisíc, takže vaši nepřátelé před vámi padnou mečem.</verse>
        <verse osisID='Lev.26.9'>Obrátím se k vám a způsobím, abyste se rozplodili a rozmnožili; tak potvrdím svou smlouvu s vámi.</verse>
        <verse osisID='Lev.26.10'>Budete moci jíst starou úrodu ze zásob a tu starou budete muset vyklízet kvůli nové.</verse>
        <verse osisID='Lev.26.11'>Umístím svůj Příbytek mezi vás a nebudu si vás ošklivit.</verse>
        <verse osisID='Lev.26.12'>Budu se mezi vámi procházet, budu vaším Bohem a vy budete mým lidem.</verse>
        <verse osisID='Lev.26.13'>Já jsem Hospodin, váš Bůh, který vás vyvedl z Egypta, abyste už nebyli jejich otroky. Rozlámal jsem vaše jho, abyste mohli chodit vzpřímeně.</verse>
        <verse osisID='Lev.26.14'>Jestliže mne však nebudete poslouchat a nebudete plnit všechna tato přikázání,</verse>
        <verse osisID='Lev.26.15'>jestliže zavrhnete má pravidla a zošklivíte si mé zákony, takže přestanete plnit všechna má přikázání, pak porušíte mou smlouvu</verse>
        <verse osisID='Lev.26.16'>a já vám učiním toto: Uvedu na vás hrůzu, úbytě a zimnici, jež vám pokazí oči a vysají dech. Své zrní budete sít nadarmo, vaši nepřátelé je snědí.</verse>
        <verse osisID='Lev.26.17'>Obrátím svou tvář proti vám, takže padnete před svými nepřáteli a ti, kdo vás nenávidí, nad vámi budou panovat. Budete utíkat, i kdyby vás nikdo nehonil.</verse>
        <verse osisID='Lev.26.18'>Jestliže mne ani potom nebudete poslouchat, budu vás za vaše hříchy trestat sedmkrát více:</verse>
        <verse osisID='Lev.26.19'>Zlomím vaši pyšnou zatvrzelost; způsobím, že nebe nad vámi bude jako železo a země pod vámi jako mosaz.</verse>
        <verse osisID='Lev.26.20'>Svou sílu spotřebujete nadarmo; země vám nevydá svou úrodu a stromoví v zemi nevydá své ovoce.</verse>
        <verse osisID='Lev.26.21'>Jestliže se budete nadále stavět proti mně a nebudete ochotni mě poslouchat, přidám vám kvůli vašim hříchům sedmkrát více ran:</verse>
        <verse osisID='Lev.26.22'>Pustím na vás divokou zvěř, jež vás připraví o děti, vyhubí váš dobytek a sníží váš počet tak, že vaše cesty zpustnou.</verse>
        <verse osisID='Lev.26.23'>Jestliže se ani tehdy nenecháte ode mne napravit a budete se nadále stavět proti mně,</verse>
        <verse osisID='Lev.26.24'>postavím se i já proti vám. Já sám vás budu za vaše hříchy bít sedmkrát více:</verse>
        <verse osisID='Lev.26.25'>Přivedu na vás meč pomsty, aby pomstil moji smlouvu. Když se nahrnete do svých měst, pošlu mezi vás mor, takže budete vydáni do rukou nepřítele.</verse>
        <verse osisID='Lev.26.26'>Až vás odříznu od chleba, deset žen bude péci chléb v jedné peci a odváží vám jej na příděl. Až budete jíst, nenasytíte se.</verse>
        <verse osisID='Lev.26.27'>Jestliže mě přesto všechno nebudete poslouchat a budete se nadále stavět proti mně,</verse>
        <verse osisID='Lev.26.28'>postavím se i já zuřivě proti vám a budu vás trestat za vaše hříchy sedmkrát více:</verse>
        <verse osisID='Lev.26.29'>Budete jíst maso vlastních synů a maso vlastních dcer!</verse>
        <verse osisID='Lev.26.30'>Tehdy zruším vaše obětní výšiny, vymýtím vaše kadidlové oltáříky, položím vaše mrtvoly k mrtvolám vašich hnusných model a budu si vás ošklivit.</verse>
        <verse osisID='Lev.26.31'>Vaše města obrátím v sutiny, vaše svatyně zpustoším a k vašim příjemným vůním nepřivoním.</verse>
        <verse osisID='Lev.26.32'>Já sám zpustoším zemi tak, že nad ní strnou i vaši nepřátelé, když se v ní přijdou usadit.</verse>
        <verse osisID='Lev.26.33'>Rozptýlím vás mezi národy, s taseným mečem vás poženu! Vaše země se stane pustinou a vaše města se obrátí v sutiny.</verse>
        <verse osisID='Lev.26.34'>Po celou dobu svého zpustošení bude země konečně užívat svých sobot; vy však budete v zemi svých nepřátel. Tehdy si země odpočine a vynahradí si své soboty.</verse>
        <verse osisID='Lev.26.35'>Po celou dobu svého zpustošení bude země odpočívat, protože během vašich sobot (když jste v ní ještě bydleli) neodpočívala.</verse>
        <verse osisID='Lev.26.36'>Těm, kdo z vás zbudou, pak v zemích jejich nepřátel přivedu do srdcí takovou ochablost, že je zažene i šelest poletujícího listí. Dají se na útěk jako před mečem a padnou, i kdyby je nikdo nehonil.</verse>
        <verse osisID='Lev.26.37'>Budou klopýtat jeden přes druhého jako před mečem, i kdyby je nikdo nehonil. Neobstojíte před svými nepřáteli,</verse>
        <verse osisID='Lev.26.38'>zahynete mezi národy a země vašich nepřátel vás pohltí.</verse>
        <verse osisID='Lev.26.39'>Ti, kdo z vás zbudou, pak budou skomírat v zemi svých nepřátel. Svou vlastní vinou i vinou svých otců tam budou skomírat.</verse>
        <verse osisID='Lev.26.40'>Potom však vyznají svou vinu i vinu svých otců, že mi byli nevěrní a že se postavili proti mně,</verse>
        <verse osisID='Lev.26.41'>takže jsem se i já postavil proti nim a zavedl je do země jejich nepřátel, dokud se jejich neobřezané srdce nepokoří a dokud nepřijmou svůj trest.</verse>
        <verse osisID='Lev.26.42'>Tehdy si připomenu svou smlouvu s Jákobem, svou smlouvu s Izákem i svou smlouvu s Abrahamem a připomenu si jejich zem.</verse>
        <verse osisID='Lev.26.43'>Země zatím bude opuštěna, a když bez nich zpustne, bude užívat svých sobot, než si odpykají trest za to, že zavrhli mé zákony a zošklivili si má pravidla.</verse>
        <verse osisID='Lev.26.44'>Přes to všechno, ačkoli budou v zemi svých nepřátel, je nezavrhnu a nezošklivím si je tak, abych s nimi skoncoval a porušil svou smlouvu s nimi. Vždyť já jsem Hospodin, jejich Bůh!</verse>
        <verse osisID='Lev.26.45'>Vzpomenu si kvůli nim na smlouvu s jejich předky, jež jsem před očima národů vyvedl z Egypta, abych byl jejich Bohem. Já jsem Hospodin."</verse>
        <verse osisID='Lev.26.46'>Toto jsou pravidla, zákony a pokyny, jež Hospodin skrze Mojžíše vydal na hoře Sinaj, aby byly mezi ním a syny Izraele.</verse>
      </chapter>
      <chapter osisID='Lev.27'>
        <verse osisID='Lev.27.1'>Hospodin promluvil k Mojžíšovi:</verse>
        <verse osisID='Lev.27.2'>"Mluv k synům Izraele: Když někdo zasvětí život zvláštním slibem Hospodinu, smí jej za určenou cenu vyplatit.</verse>
        <verse osisID='Lev.27.3'>Cena bude určena takto: cena za muže od dvaceti do šedesáti let bude 50 šekelů stříbra (měřeno šekelem svatyně).</verse>
        <verse osisID='Lev.27.4'>Bude-li to žena, její cena bude 30 šekelů.</verse>
        <verse osisID='Lev.27.5'>Ve věku od pěti do dvaceti let bude cena za muže 20 šekelů a za ženu 10 šekelů.</verse>
        <verse osisID='Lev.27.6'>Ve věku od jednoho měsíce do pěti let bude cena za chlapce 5 a za dívku 3 šekely stříbra.</verse>
        <verse osisID='Lev.27.7'>Ve věku od šedesáti let výše bude cena za muže 15 a za ženu 10 šekelů.</verse>
        <verse osisID='Lev.27.8'>Bude-li však dotyčný na určenou cenu příliš chudý, postaví zaslíbeného před kněze a ten určí jeho cenu podle možností toho, kdo učinil slib.</verse>
        <verse osisID='Lev.27.9'>Půjde-li o dobytek, z něhož se přináší dar Hospodinu, bude vše, co bylo odevzdáno Hospodinu, svaté.</verse>
        <verse osisID='Lev.27.10'>Nelze je nahradit ani vyměnit lepší kus za horší nebo horší za lepší. Kdyby někdo přece jen vyměnil dobytče za jiné, bude svaté to původní i to, jímž je zaměnil.</verse>
        <verse osisID='Lev.27.11'>Půjde-li o jakoukoli nečistou zvěř, z níž se dar Hospodinu nepřináší, postaví to zvíře před kněze.</verse>
        <verse osisID='Lev.27.12'>Ten určí jeho cenu, ať už bude lepší nebo horší. Jakou cenu kněz určí, taková bude.</verse>
        <verse osisID='Lev.27.13'>Bude-li majitel chtít zvíře vykoupit, přidá k určené ceně ještě pětinu.</verse>
        <verse osisID='Lev.27.14'>Zasvětí-li někdo svůj dům, aby byl svatý Hospodinu, kněz určí jeho cenu, ať už bude lepší nebo horší. Na kolik jej kněz ocení, při tom zůstane.</verse>
        <verse osisID='Lev.27.15'>Bude-li jej ten, kdo svůj dům zasvětil, chtít vykoupit, přidá k určené ceně ještě pětinu peněz navíc a dům bude jeho.</verse>
        <verse osisID='Lev.27.16'>Zasvětí-li někdo Hospodinu část své dědičné polnosti, bude její cena určena podle jejího osevu: 50 šekelů stříbra za plochu osetou chomerem ječmene.</verse>
        <verse osisID='Lev.27.17'>Zasvětí-li své pole hned od léta milosti, zůstane při určené ceně.</verse>
        <verse osisID='Lev.27.18'>Zasvětí-li své pole až po létě milosti, spočítá mu kněz cenu podle let zbývajících do léta milosti, takže určenou cenu sníží.</verse>
        <verse osisID='Lev.27.19'>Bude-li je ten, kdo pole zasvětil, chtít vykoupit, přidá k určené ceně ještě pětinu peněz navíc, a zůstane mu.</verse>
        <verse osisID='Lev.27.20'>Nevykoupí-li to pole, ale prodá je někomu jinému, nebude již moci být vykoupeno.</verse>
        <verse osisID='Lev.27.21'>Až bude to pole v létě milosti vydáno, bude svaté Hospodinu jako pole jemu propadlé; stane se majetkem kněze.</verse>
        <verse osisID='Lev.27.22'>Zasvětí-li však Hospodinu koupené pole, které není z jeho dědičné polnosti,</verse>
        <verse osisID='Lev.27.23'>spočítá mu kněz výši určené ceny až do léta milosti a dotyčný toho dne vyplatí určenou cenu jako svatou Hospodinu.</verse>
        <verse osisID='Lev.27.24'>V létě milosti bude pole vráceno tomu, od koho bylo koupeno, jemuž náleží jako dědičný pozemek.</verse>
        <verse osisID='Lev.27.25'>Všechny určené ceny budou v šekelech svatyně. Šekel je 20 ger.</verse>
        <verse osisID='Lev.27.26'>Prvorozené dobytče, jež patří Hospodinu právem prvorozenství, však nikdo zasvětit nemůže. Ať je ze skotu nebo z bravu, patří již Hospodinu.</verse>
        <verse osisID='Lev.27.27'>Půjde-li o nečisté zvíře, vyplatí je podle určené ceny a přidá k ní ještě pětinu navíc. Nebude-li vykoupeno, prodá se za určenou cenu.</verse>
        <verse osisID='Lev.27.28'>Zasvětí-li člověk něco ze svého majetku tak, že to propadne Hospodinu - ať už člověka, zvíře nebo část dědičné polnosti - nebude to možné prodat ani vykoupit. Cokoli propadlo Hospodinu, mu svatosvatě patří.</verse>
        <verse osisID='Lev.27.29'>Žádný člověk, který propadne Hospodinu, nebude moci být vyplacen; musí zemřít.</verse>
        <verse osisID='Lev.27.30'>Veškeré desátky země, ať už z obilí země nebo z ovoce stromů, patří Hospodinu; jsou svaté Hospodinu.</verse>
        <verse osisID='Lev.27.31'>Bude-li někdo chtít své desátky vykoupit, přidá ještě pětinu navíc.</verse>
        <verse osisID='Lev.27.32'>Každý desátek ze skotu i bravu, každý desátý kus procházející pod pastýřskou holí, je svatý Hospodinu.</verse>
        <verse osisID='Lev.27.33'>Majitel nebude zjišťovat, zda je lepší, nebo horší; nebude jej moci vyměnit. Kdyby jej však přece vyměnil, bude svatý ten původní i ten, jímž jej zaměnil; nebude jej moci vykoupit."</verse>
        <verse osisID='Lev.27.34'>To jsou přikázání, jež Hospodin přikázal Mojžíšovi pro syny Izraele na hoře Sinaj.</verse>
      </chapter>
    </div></osisText>
</osis>
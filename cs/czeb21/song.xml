<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Song'>
      <chapter osisID='Song.1'>
        <verse osisID='Song.1.1'>Šalomounova píseň písní</verse>
        <verse osisID='Song.1.2'>Kéž by mne zlíbal polibky svých úst - nad víno lahodná jsou milování tvá!</verse>
        <verse osisID='Song.1.3'>Oleje tvé tolik lahodně voní, jak olej se line jméno tvé - to proto tě panny milují.</verse>
        <verse osisID='Song.1.4'>Vezmi mě s sebou, poběžíme, do svých pokojů kéž uvede mě král! Veselit a radovat se budeme z tebe, nad víno vychutnáme milování tvá - ach, po právu tě milují!</verse>
        <verse osisID='Song.1.5'>Snědá jsem, a jsem líbezná, dcery jeruzalémské, tak jako stany Kedarských, jak baldachýny Šalomounovy.</verse>
        <verse osisID='Song.1.6'>Nehleďte na mne, že snědá jsem, to slunce se do mne opřelo! Synové matky mé v hněvu proti mně přikázali mi hlídat vinice, svou vlastní vinici však nehlídala jsem.</verse>
        <verse osisID='Song.1.7'>Pověz mi ty, kterého z duše miluji, kde paseš stáda svá, kde o polednách uléháš? Proč zahalená bloudit mám kolem tvých druhů a jejich stád?</verse>
        <verse osisID='Song.1.8'>Nevíš-li sama, ty nejkrásnější z žen, jen vyjdi v patách ovečkám a svoje kůzlátka nech pást tam, kde pastýři mají stan.</verse>
        <verse osisID='Song.1.9'>Ke klisně z faraonových spřežení tě, moje lásko, přirovnám.</verse>
        <verse osisID='Song.1.10'>Náušnice zdobí líce tvé, tvé hrdlo korále.</verse>
        <verse osisID='Song.1.11'>Zlaté náušnice uděláme ti se stříbrnými přívěsky!</verse>
        <verse osisID='Song.1.12'>Dokud král na svém lůžku hoduje, vůni vydává můj nard.</verse>
        <verse osisID='Song.1.13'>Svazkem myrhy je mi milý můj, když na mých prsou spočívá.</verse>
        <verse osisID='Song.1.14'>Trsem heny je mi milý můj na vinicích v En-gedi.</verse>
        <verse osisID='Song.1.15'>Ach, jak jsi krásná, lásko má, ach, jak krásná, oči máš jako holubičky!</verse>
        <verse osisID='Song.1.16'>Ach, jak jsi krásný, milý můj, jak jsi líbezný! Naše lože se zelená,</verse>
        <verse osisID='Song.1.17'>cedrové krovy má náš dům, naše trámy jsou z cypřišů.</verse>
      </chapter>
      <chapter osisID='Song.2'>
        <verse osisID='Song.2.1'>Já jsem ta růže šáronská, jsem lilie v dolinách.</verse>
        <verse osisID='Song.2.2'>Jako lilie mezi bodláky, tak je má milá mezi dívkami.</verse>
        <verse osisID='Song.2.3'>Jako jabloň mezi stromy lesními, tak je můj milý mezi mládenci. V jeho stínu sedím s rozkoší, jeho ovoce mým ústům lahodí.</verse>
        <verse osisID='Song.2.4'>Kéž mě uvede do síně hodovní, praporem své lásky kéž mě zaštítí!</verse>
        <verse osisID='Song.2.5'>Osvěžte mě rozinkami, posilněte mne jablky, neboť jsem láskou nemocná.</verse>
        <verse osisID='Song.2.6'>Jeho levice pod hlavou mou a pravicí mě objímá.</verse>
        <verse osisID='Song.2.7'>Zapřísahám vás, dcery jeruzalémské, při srnách, při laních divokých: Neprobouzejte, nerozněcujte lásku, dříve než sama bude chtít.</verse>
        <verse osisID='Song.2.8'>Slyšte - můj milý! Hle - už se blíží, přes hory skáče, spěchá přes kopce!</verse>
        <verse osisID='Song.2.9'>Srnci či kolouchu můj milý podobá se. Hle, za naší zídkou už se zastavil, mezerami se dívá, škvírami nahlíží!</verse>
        <verse osisID='Song.2.10'>Můj milý ozval se a ke mně promluvil: Vstaň, lásko má, má překrásná, a pojď!</verse>
        <verse osisID='Song.2.11'>Hle, zima už skončila, průtrž přestala a je pryč.</verse>
        <verse osisID='Song.2.12'>Kvítí se ukazuje po zemi, čas prozpěvování je tu, hlas hrdličky zní po kraji.</verse>
        <verse osisID='Song.2.13'>Fíkovník nasytil své plody mízou, révový květ svou vůni vydává: Vstaň, lásko má, má překrásná, a pojď!</verse>
        <verse osisID='Song.2.14'>Holubičko má v rozsedlinách skalních, ve skrýši nad srázem, dopřej mi spatřit svůj obličej, svůj hlas mi dopřej uslyšet. Tvůj hlas je tolik lahodný, tvůj obličej tak líbezný!</verse>
        <verse osisID='Song.2.15'>Pochytejte nám lišky, ty lišky maličké, co na vinicích nám škodí, když kvetou naše vinice!</verse>
        <verse osisID='Song.2.16'>Můj milý je můj a já jsem jeho, když pase v liliích.</verse>
        <verse osisID='Song.2.17'>Ještě než s vánkem přijde den a rozprchnou se stíny, vrať se, můj milý! Srnci či kolouchu se podobej na horách béterských!</verse>
      </chapter>
      <chapter osisID='Song.3'>
        <verse osisID='Song.3.1'>Na lůžku jsem toužila za nocí po tom, kterého z duše miluji. Hledala jsem ho, ale nenašla.</verse>
        <verse osisID='Song.3.2'>A tak už vstanu a město prochodím, pátrám po ulicích i náměstích po tom, kterého z duše miluji. Hledala jsem ho, ale nenašla.</verse>
        <verse osisID='Song.3.3'>Našli mě strážní, co město obcházejí: - Viděli jste toho, kterého z duše miluji?</verse>
        <verse osisID='Song.3.4'>Jen jsem je minula, našla jsem toho, kterého z duše miluji! Držím se ho pevně, už ho nepustím, dovedu ho do domu svojí matičky, ukážu mu svůj rodný pokojík!</verse>
        <verse osisID='Song.3.5'>Zapřísahám vás, dcery jeruzalémské, při srnách, při laních divokých: Neprobouzejte, nerozněcujte lásku, dříve než sama bude chtít.</verse>
        <verse osisID='Song.3.6'>Kdopak to z pouště přichází, jako když vzhůru stoupá dým? Prodchnutá myrhou a kořením, celičká voní dálkami.</verse>
        <verse osisID='Song.3.7'>Hle, jeho lože, lože Šalomounovo! Šedesát hrdinů okolo stojí, hrdinů z Izraele největších.</verse>
        <verse osisID='Song.3.8'>Ti všichni mečem vládnou, k boji vycvičeni jsou, proti jakékoli hrozbě noční každý opásán mečem svým.</verse>
        <verse osisID='Song.3.9'>Král Šalomoun si pořídil nosítka, ze dříví Libanonu je nechal udělat.</verse>
        <verse osisID='Song.3.10'>Jejich sloupy zhotovil ze stříbra, k nim pak nebesa ze zlata. Čalouněná byla purpurem a vnitřek celý obložen láskou jeruzalémských dcer.</verse>
        <verse osisID='Song.3.11'>Vyjděte a pohleďte, dcery sionské, na krále Šalomouna v koruně, jíž jeho matka zdobí jej v den jeho svatební, v den, kdy má v srdci veselí!</verse>
      </chapter>
      <chapter osisID='Song.4'>
        <verse osisID='Song.4.1'>Ach, jak jsi krásná, lásko má, ach, jak jsi krásná! Tvé oči pod závojem jsou jako holubičky, tvé vlasy jako stádo koz, jež sbíhá z gileádských hor.</verse>
        <verse osisID='Song.4.2'>Tvé zuby jsou jak stádo ovcí skvoucích, když vycházejí z koupadla: jak párky dvojčat kráčejí, ani jediné nechybí.</verse>
        <verse osisID='Song.4.3'>Jako karmínová šňůrka jsou tvé rty, tvá ústa tolik líbezná! Jak plátky granátových jablek jsou pod závojem spánky tvé.</verse>
        <verse osisID='Song.4.4'>Jako věž Davidova je tvoje šíje, jak zbrojnice se tyčící; na tisíc štítů je na ní zavěšeno, pavézy všech mužů udatných.</verse>
        <verse osisID='Song.4.5'>Dvojice prsů tvých dvojice kolouchů je, srnčí dvojčátka, jež pasou se v liliích.</verse>
        <verse osisID='Song.4.6'>Ještě než s vánkem přijde den a rozprchnou se stíny, na horu myrhy vyjdu si, na pahorek vonných koření.</verse>
        <verse osisID='Song.4.7'>Celá jsi krásná, lásko má, jsi dokonalá, bez vady!</verse>
        <verse osisID='Song.4.8'>Se mnou z Libanonu, nevěsto má, se mnou z Libanonu kéž bys šla! Z vrcholku Amany by ses rozhlédla, z vrcholku Seníru, z Hermonu, z doupat lvů, z těch leopardích hor.</verse>
        <verse osisID='Song.4.9'>Srdce mé zajalas, má drahá nevěsto, srdce mé zajalas jediným pohledem, řetízkem jediným na hrdle svém.</verse>
        <verse osisID='Song.4.10'>Ach, jak jsou krásná milování tvá, má drahá nevěsto! Nad víno lahodnější jsou milování tvá, vůně tvých olejů nad všechny balzámy.</verse>
        <verse osisID='Song.4.11'>Tvé rty, má nevěsto, kanou nektarem, mléko a med máš pod jazykem, libanonská vůně jak šatem halí tě.</verse>
        <verse osisID='Song.4.12'>Zahrada zamčená jsi, má drahá nevěsto, studnice zamčená, pramen zapečetěný.</verse>
        <verse osisID='Song.4.13'>Tvé údy jsou sadem jabloní granátových s rozkošným ovocem, s henou a nardem,</verse>
        <verse osisID='Song.4.14'>s nardem a šafránem, s puškvorcem a skořicí, se všelijakým kořením, s myrhou a aloí a nejlepšími balzámy.</verse>
        <verse osisID='Song.4.15'>Jsi pramen zahradní, studnice živých vod, bystřina proudící z libanonských hor!</verse>
        <verse osisID='Song.4.16'>Zvedni se, větříku severní, ach, jižní vánku, přijď! Prožeň se mojí zahradou, její balzámy ať zavanou. Můj milý ať přijde do své zahrady, její rozkošné ovoce ať okusí!</verse>
      </chapter>
      <chapter osisID='Song.5'>
        <verse osisID='Song.5.1'>Do zahrady své vcházím, má drahá nevěsto, sbírám svou myrhu i své koření, svou plástev medu jím, své víno i mléko popíjím. Jen jezte, přátelé, a pijte, milováním se opijte!</verse>
        <verse osisID='Song.5.2'>Spím, ale mé srdce bdí. Slyšte - už klepe můj milý! Otevři, má drahá, lásko má, holubičko má, má dokonalá! Hlavu mám rosou pokrytou, kadeře plné nočních krůpějí!</verse>
        <verse osisID='Song.5.3'>Košili jsem si už svlékla, mám se snad oblékat? Nohy jsem si už myla, snad špinit si je mám?</verse>
        <verse osisID='Song.5.4'>Můj milý protáhl ruku otvorem, mé útroby se pro něj zachvěly.</verse>
        <verse osisID='Song.5.5'>Milému svému jsem vstala otevřít, z mých rukou myrha stékala, myrha kanula z prstů mých až na rukojeť závory.</verse>
        <verse osisID='Song.5.6'>Milému svému jsem otevřela, můj milý však zmizel, odešel - duše mě opustila spolu s ním! Hledala jsem ho, ale nenašla, volala jsem ho, a on se neozval.</verse>
        <verse osisID='Song.5.7'>Našli mě strážní, co město obcházejí, surově zbili mě a zranili. Šaty z ramenou mi strhli ti strážci hradební.</verse>
        <verse osisID='Song.5.8'>Zapřísahám vás, dcery jeruzalémské, najdete-li mého milého, co mu povíte? Že jsem nemocná láskou!</verse>
        <verse osisID='Song.5.9'>Čím je tvůj miláček zvláštní, ty nejkrásnější z žen? Čím je tvůj miláček zvláštní, že nutíš nás k přísaze?</verse>
        <verse osisID='Song.5.10'>Můj milý září jako rubíny, vyjímá se mezi tisíci!</verse>
        <verse osisID='Song.5.11'>Jeho hlava je zlato nejčistší, vlnité kadeře jak černí havrani.</verse>
        <verse osisID='Song.5.12'>Jeho oči jsou jako holoubci mezi vodními potůčky; v mléce se koupají, vsazené jako klenoty.</verse>
        <verse osisID='Song.5.13'>Jeho tváře jsou jak záhon koření, jak pokladnice voňavek. Jeho rty jsou jako lilie myrhou kanoucí.</verse>
        <verse osisID='Song.5.14'>Jeho paže - zlaté pruty osázené chrysolity. Jeho břicho - plát slonoviny pokrytý safíry.</verse>
        <verse osisID='Song.5.15'>Jeho stehna - mramorové sloupy na zlatých podstavcích. Jako Libanon je pohledný, jak cedr ztepilý.</verse>
        <verse osisID='Song.5.16'>Jeho ústa jsou nejsladší, celý je tolik žádoucí! Takový je můj milý, takový můj druh, dcery jeruzalémské!</verse>
      </chapter>
      <chapter osisID='Song.6'>
        <verse osisID='Song.6.1'>Kam odešel tvůj miláček, ty nejkrásnější z žen? Kam se obrátil tvůj miláček, abychom jej s tebou hledali?</verse>
        <verse osisID='Song.6.2'>Můj milý sešel do své zahrady k záhonům koření, aby své stádo pásl v zahradách a sbíral lilie.</verse>
        <verse osisID='Song.6.3'>Já patřím svému milému a můj milý je můj, když pase v liliích.</verse>
        <verse osisID='Song.6.4'>Jak Tirsa jsi krásná, lásko má, jak Jeruzalém líbezná, jak hvězdné šiky úchvatná!</verse>
        <verse osisID='Song.6.5'>Své oči odvrať ode mě, vždyť už jsem jimi přemožen! Tvé vlasy jsou jak stádo koz, jež sbíhá z gileádských hor.</verse>
        <verse osisID='Song.6.6'>Tvé zuby jsou jak stádo ovcí březích, když vycházejí z koupadla: jak párky dvojčat kráčejí, ani jediné nechybí.</verse>
        <verse osisID='Song.6.7'>Jak plátky granátových jablek jsou pod závojem spánky tvé.</verse>
        <verse osisID='Song.6.8'>Byť na šedesát bylo královen, konkubín osmdesát a panen bezpočtu,</verse>
        <verse osisID='Song.6.9'>jediná je však holubička má, má dokonalá, své matky dcera jediná, svojí rodičkou hýčkaná! Když na ni pohlédnou, dívky jí blahořečí, královny i konkubíny chválu vzdávají:</verse>
        <verse osisID='Song.6.10'>Kdopak to září jako jitřenka? Jak luna překrásná, čistá jak slunce zář, jak hvězdné šiky úchvatná!</verse>
        <verse osisID='Song.6.11'>Do sadu ořešáků sešel jsem spatřit, co raší v údolí, zda pučí réva, pohlédnout, jabloně granátové zda rozkvetly.</verse>
        <verse osisID='Song.6.12'>A hle, než nadál jsem se, posadila mě do vozů knížecích!</verse>
      </chapter>
      <chapter osisID='Song.7'>
        <verse osisID='Song.7.1'>Dokola, dokola, Šulamitko! Dokola, dokola, ať si tě prohlédnem! Copak vidíte na Šulamitce, když mezi námi tancuje?</verse>
        <verse osisID='Song.7.2'>Jak krásné jsou v sandálech krůčky tvé, dcero knížecí! Křivky tvých boků jako šperky mistrnou rukou tepané.</verse>
        <verse osisID='Song.7.3'>Pupek tvůj - číše okrouhlá, kořeněné víno v ní nikdy nechybí! Podbřišek tvůj - kupka pšenice ztrácející se v liliích.</verse>
        <verse osisID='Song.7.4'>Dvojice prsů tvých dvojice kolouchů je, srnčí dvojčátka.</verse>
        <verse osisID='Song.7.5'>Tvá šíje, věž z kosti slonové. Tvé oči - rybníky chešbonské při bráně Bat-rabim. Tvůj nos jak libanonská věž k Damašku hledící.</verse>
        <verse osisID='Song.7.6'>Tvá hlava vysoko jak Karmel tyčí se, kadeře ti z hlavy jak roucho splývají - král je polapen v těch pramíncích!</verse>
        <verse osisID='Song.7.7'>Jak krásná jsi, jak půvabná, lásko, ve svých rozkoších!</verse>
        <verse osisID='Song.7.8'>Tvá postava se palmě podobá, tvé prsy hroznům datlovým.</verse>
        <verse osisID='Song.7.9'>Dovol mi prosím na palmu šplhat, její ovoce vzít do dlaní. Tvé prsy kéž jsou mi hrozny vína, tvůj dech ať voní jabloní,</verse>
        <verse osisID='Song.7.10'>tvé polibky ať jsou mi vínem lahodným! K mému milému už to víno proudí, plyne mi po rtech, po zubech.</verse>
        <verse osisID='Song.7.11'>Já patřím svému milému a jeho touha patří mně!</verse>
        <verse osisID='Song.7.12'>Pojď, milý můj, do polí pojďme, mezi trsy heny budem nocovat!</verse>
        <verse osisID='Song.7.13'>Ráno si přivstaneme, k vinicím zamíříme, zda pučí réva, se půjdem podívat, révové květy zda se již otvírají, zda kvete granátový sad - tam ti své milování dám! Milostná jablíčka svou vůni vydávají, na našem prahu všechny rozkoše, nové i staré, čekají - pro tebe, milý můj, jsem je šetřila!</verse>
      </chapter>
      <chapter osisID='Song.8'>
        <verse osisID='Song.8.1'>Kéž bys mi býval rodným bratrem, z prsou mé matky kojeným! To bych tě na potkání směle políbila a nikdo by se na mě za to nezlobil.</verse>
        <verse osisID='Song.8.2'>Vést bych tě mohla, odvést si tě do domu své matky, své rodičky. Kořeněným vínem opojila bych tě, moštem z granátových jablek svých.</verse>
        <verse osisID='Song.8.3'>Jeho levice pod hlavou mou a pravicí by mě objímal.</verse>
        <verse osisID='Song.8.4'>Zapřísahám vás, dcery jeruzalémské, neprobouzejte, nerozněcujte lásku, dříve než sama bude chtít!</verse>
        <verse osisID='Song.8.5'>Kdopak to z pouště přichází, se svým miláčkem v objetí? Pod jabloní jsem tě vzbudila, tam, kde tě počala matka tvá, tam, kde počala tvá rodička.</verse>
        <verse osisID='Song.8.6'>Jak pečeť na srdce si mě vtiskni, jak pečeť, co nosíš na paži. Láska je silná jako smrt, vášeň neúprosná jako hrob. Její plameny šlehají žárem nejprudším.</verse>
        <verse osisID='Song.8.7'>Lásku neuhasí spousty vod, neodplaví ji říční proud. Kdo by lásku chtěl za celé jmění pořídit, jedině by se zesměšnil!</verse>
        <verse osisID='Song.8.8'>Sestřičku malou máme, ještě je bez prsou. Co s naší sestrou uděláme, až námluvy jí započnou?</verse>
        <verse osisID='Song.8.9'>Je-li hradbou, cimbuří stříbrné na ní postavíme, je-li však branou, zatarasíme ji deskou cedrovou!</verse>
        <verse osisID='Song.8.10'>Já hradbou jsem a prsy mé jsou věže. Očima až na mně spočine, bude spokojen.</verse>
        <verse osisID='Song.8.11'>Vinici měl Šalomoun v Baal-hamonu a tu vinici pronajal vinařům. Za její úrodu každý z nich odvádět musel tisíc stříbrných.</verse>
        <verse osisID='Song.8.12'>Má vinice je ale jenom má! Měj si, Šalomoune, ten tisíc svůj - dvě stě z něj musíš dát hlídačům!</verse>
        <verse osisID='Song.8.13'>Ty, jež prodléváš v zahradách, mí druhové touží uslyšet tvůj hlas. Kéž ho uslyším právě já!</verse>
        <verse osisID='Song.8.14'>Pospěš, můj milý! Srnci či kolouchu se podobej na horách koření!</verse>
      </chapter>
    </div></osisText>
</osis>
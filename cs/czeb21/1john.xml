<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1John'>
      <chapter osisID='1John.1'>
        <verse osisID='1John.1.1'>Co bylo od počátku, co jsme slyšeli, co jsme na vlastní oči viděli, co jsme pozorovali, čeho jsme se vlastníma rukama dotýkali - o Slovu života:</verse>
        <verse osisID='1John.1.2'>Ten život byl zjeven, my jsme jej viděli a svědčíme o něm. Zvěstujeme vám věčný život, který byl u Otce a byl nám zjeven.</verse>
        <verse osisID='1John.1.3'>Zvěstujeme vám, co jsme viděli a slyšeli, abyste i vy měli spolu s námi podíl na společenství, které máme s Otcem a s jeho Synem Ježíšem Kristem.</verse>
        <verse osisID='1John.1.4'>Toto píšeme, aby naše radost byla dokonalá.</verse>
        <verse osisID='1John.1.5'>Toto je poselství, které jsme slyšeli od něj a které vám předáváme: Bůh je světlo a není v něm žádná tma.</verse>
        <verse osisID='1John.1.6'>Říkáme-li, že s ním máme společenství, a přitom žijeme ve tmě, lžeme a nežijeme v pravdě.</verse>
        <verse osisID='1John.1.7'>Žijeme-li však ve světle, jako je on ve světle, máme společenství mezi sebou a krev Ježíše, jeho Syna, nás očišťuje od každého hříchu.</verse>
        <verse osisID='1John.1.8'>Říkáme-li, že žádný hřích nemáme, klameme sami sebe a není v nás pravda.</verse>
        <verse osisID='1John.1.9'>Když ale své hříchy vyznáváme, Bůh je věrný a spravedlivý - odpustí nám naše hříchy a očistí nás od každé nepravosti.</verse>
        <verse osisID='1John.1.10'>Říkáme-li, že jsme nehřešili, děláme z něj lháře a jeho slovo v nás není.</verse>
      </chapter>
      <chapter osisID='1John.2'>
        <verse osisID='1John.2.1'>Toto vám píšu, moji drazí, abyste nehřešili. Kdyby někdo zhřešil, máme u Otce přímluvce, Ježíše Krista, toho Spravedlivého.</verse>
        <verse osisID='1John.2.2'>On je smírnou obětí za naše hříchy, a nejen za naše, ale i za celý svět.</verse>
        <verse osisID='1John.2.3'>Jak můžeme vědět, že ho známe? Podle toho, zda dodržujeme jeho přikázání.</verse>
        <verse osisID='1John.2.4'>Kdo říká: "Znám ho," a přitom se nechová podle jeho přikázání, ten je lhář a není v něm pravda.</verse>
        <verse osisID='1John.2.5'>Kdo ale zachovává jeho slovo, v tom se láska k Bohu opravdu naplnila. Podle toho se pozná, zda jsme v něm.</verse>
        <verse osisID='1John.2.6'>Kdo říká, že v něm zůstává, musí žít, jako žil on.</verse>
        <verse osisID='1John.2.7'>Nepíšu vám, milovaní, žádné nové přikázání, ale to staré, které jste měli od počátku - je to ono staré přikázání, to slovo, které jste slýchali od počátku.</verse>
        <verse osisID='1John.2.8'>To, co vám píšu, je však zároveň nové přikázání, neboť se naplňuje v něm i ve vás. Tma pomíjí a pravé světlo už svítí.</verse>
        <verse osisID='1John.2.9'>Kdo říká, že je ve světle, a přitom nenávidí bratra, je až dosud ve tmě.</verse>
        <verse osisID='1John.2.10'>Kdo miluje bratra, zůstává ve světle a nikomu není kamenem úrazu.</verse>
        <verse osisID='1John.2.11'>Kdo ale bratra nenávidí, zůstává ve tmě. Chodí tmou a neví, kam jde, neboť mu oči zaslepila tma.</verse>
        <verse osisID='1John.2.12'>Píšu vám, drazí, že jsou vám pro jeho jméno odpuštěny hříchy.</verse>
        <verse osisID='1John.2.13'>Píšu vám, otcové, že jste poznali Toho, který je od počátku. Píšu vám, mládenci, že jste zvítězili nad tím Zlým.</verse>
        <verse osisID='1John.2.14'>Napsal jsem vám, děti, že jste poznali Otce. Napsal jsem vám, otcové, že jste poznali Toho, který je od počátku. Napsal jsem vám, mládenci, že jste silní a Boží slovo ve vás zůstává a zvítězili jste nad tím Zlým.</verse>
        <verse osisID='1John.2.15'>Nemilujte svět ani to, co je v něm. Kdo má v lásce tento svět, nemá v sobě lásku k Otci.</verse>
        <verse osisID='1John.2.16'>Svět je samá touha těla, touha očí, namyšlenost života - nic z toho není z Otce, vše je to ze světa.</verse>
        <verse osisID='1John.2.17'>Svět pomíjí tak jako jeho touhy, ale kdo plní Boží vůli, trvá navěky.</verse>
        <verse osisID='1John.2.18'>Drazí, je tu poslední hodina. Slyšeli jste, že přijde Antikrist? Teď se objevila spousta antikristů, a tak víme, že je poslední hodina.</verse>
        <verse osisID='1John.2.19'>Odešli od nás, ale nepatřili k nám. Kdyby patřili k nám, zůstali by s námi; oni však od nás odešli, aby se ukázalo, že nikdo z nich nepatřil k nám.</verse>
        <verse osisID='1John.2.20'>Vy ale máte pomazání od Svatého a všichni rozumíte.</verse>
        <verse osisID='1John.2.21'>Nepíšu vám proto, že byste neznali pravdu, ale protože ji znáte a protože žádná lež nemá nic společného s pravdou.</verse>
        <verse osisID='1John.2.22'>Kdo jiný je lhář než ten, kdo popírá, že Ježíš je Mesiáš? To je ten antikrist, který zapírá Otce i Syna.</verse>
        <verse osisID='1John.2.23'>Žádný, kdo zapírá Syna, nemá ani Otce. Kdo však vyznává Syna, ten má i Otce.</verse>
        <verse osisID='1John.2.24'>Ať ve vás tedy zůstává, co jste slyšeli od počátku. Když ve vás zůstane, co jste slyšeli od počátku, pak i vy zůstanete v Synu a v Otci.</verse>
        <verse osisID='1John.2.25'>A to je to zaslíbení, které máme od něj: věčný život.</verse>
        <verse osisID='1John.2.26'>Tyto věci jsem vám napsal o těch, kteří vás svádějí.</verse>
        <verse osisID='1John.2.27'>Ve vás však zůstává to pomazání, které jste přijali od něj, a nepotřebujete, aby vás někdo poučoval. To pomazání vás učí všemu a je skutečné - není to žádný klam! Jak vás naučilo, zůstávejte v něm.</verse>
        <verse osisID='1John.2.28'>Ano drazí, zůstávejte v něm, abychom očekávali jeho zjevení se smělou důvěrou a nemuseli se stydět, až přijde.</verse>
        <verse osisID='1John.2.29'>Víte přece, že on je spravedlivý. Vězte také, že každý, kdo žije spravedlivě, se narodil z něj.</verse>
      </chapter>
      <chapter osisID='1John.3'>
        <verse osisID='1John.3.1'>Pohleďte, jakou láskou nás Otec zahrnul: smíme se nazývat Božími dětmi - a také jimi jsme! Proto nás svět nezná, že nepoznal jeho.</verse>
        <verse osisID='1John.3.2'>Milovaní, teď jsme Boží děti, ale ještě se neukázalo, co budeme. Víme však, že až se ukáže, budeme podobní jemu, neboť ho uvidíme tak, jak je.</verse>
        <verse osisID='1John.3.3'>Každý, kdo k němu upíná tuto naději, usiluje být čistý, jako je čistý on.</verse>
        <verse osisID='1John.3.4'>Každý, kdo páchá hřích, páchá zločin, vždyť hřích je zločin!</verse>
        <verse osisID='1John.3.5'>Víte, že on se ukázal, aby naše hříchy sňal, a v něm žádný hřích není.</verse>
        <verse osisID='1John.3.6'>Kdo v něm zůstává, tedy nehřeší, ale kdo hřeší, ten ho neviděl ani nepoznal.</verse>
        <verse osisID='1John.3.7'>Nenechte se nikým oklamat, drazí. Kdo žije spravedlivě, je spravedlivý, jako je spravedlivý on.</verse>
        <verse osisID='1John.3.8'>Kdo páchá hřích, je z ďábla, neboť ďábel od počátku hřeší. Proto se ukázal Boží Syn, aby zrušil skutky ďábla.</verse>
        <verse osisID='1John.3.9'>Kdo se narodil z Boha, nepáchá hřích, neboť v něm zůstává Boží símě; nemůže hřešit, protože se narodil z Boha.</verse>
        <verse osisID='1John.3.10'>Podle toho se poznají děti Boží a děti ďábla: kdo nežije spravedlivě a nemiluje svého bratra, není z Boha.</verse>
        <verse osisID='1John.3.11'>To je to poselství, které jste slyšeli od počátku: Milujme jedni druhé.</verse>
        <verse osisID='1John.3.12'>Ne jako Kain, který patřil tomu Zlému a zavraždil svého bratra. A proč ho zavraždil? Protože jeho skutky byly zlé, ale skutky jeho bratra spravedlivé.</verse>
        <verse osisID='1John.3.13'>Nedivte se, bratři, pokud vás svět nenávidí.</verse>
        <verse osisID='1John.3.14'>My víme, že jsme přešli ze smrti do života, protože milujeme své bratry. Kdo nemiluje, zůstává ve smrti.</verse>
        <verse osisID='1John.3.15'>Kdo nenávidí bratra, je vrah; a víte, že žádný vrah v sobě nemá věčný život.</verse>
        <verse osisID='1John.3.16'>Takto jsme poznali, co je láska, že on za nás položil svůj život. I my tedy musíme pokládat život za bratry.</verse>
        <verse osisID='1John.3.17'>Když si někdo žije dobře a vidí svého bratra v nouzi, ale odepře mu milosrdenství, jak v sobě může mít Boží lásku?</verse>
        <verse osisID='1John.3.18'>Nemilujme pouhými slovy, drazí, ale opravdovými skutky.</verse>
        <verse osisID='1John.3.19'>Takto poznáme, že patříme pravdě, a ujistíme své srdce před ním.</verse>
        <verse osisID='1John.3.20'>Kdyby nás odsuzovalo naše vlastní srdce, co teprve Bůh, který je větší než naše srdce a ví všechno!</verse>
        <verse osisID='1John.3.21'>Milovaní, jestliže nás srdce neodsuzuje, máme k Bohu smělou důvěru</verse>
        <verse osisID='1John.3.22'>a přijímáme od něj vše, oč prosíme, neboť dodržujeme jeho přikázání a děláme, co se mu líbí.</verse>
        <verse osisID='1John.3.23'>A to je to jeho přikázání: abychom věřili jménu jeho Syna Ježíše Krista a milovali jedni druhé, jak nám přikázal.</verse>
        <verse osisID='1John.3.24'>Kdo dodržuje jeho přikázání, zůstává v něm a on zas v něm. A jak můžeme vědět, že v nás zůstává? Podle Ducha, kterého nám dal.</verse>
      </chapter>
      <chapter osisID='1John.4'>
        <verse osisID='1John.4.1'>Milovaní, nevěřte všemu, co je duchovní, ale rozlišujte, zda jsou ti duchové z Boha. Do světa totiž vyšla spousta falešných proroků.</verse>
        <verse osisID='1John.4.2'>Podle tohoto poznávejte Božího Ducha: každý duch, který vyznává Ježíše Krista přišlého v těle, je z Boha.</verse>
        <verse osisID='1John.4.3'>Žádný duch, který Ježíše nevyznává, ovšem není z Boha, ale je to ten duch Antikrista, o němž jste slyšeli, že má přijít. Už teď je na světě!</verse>
        <verse osisID='1John.4.4'>Vy jste však z Boha, drazí, a zvítězili jste nad nimi. Ten, který je ve vás, je totiž větší než ten, který je ve světě.</verse>
        <verse osisID='1John.4.5'>Oni jsou ze světa; proto mluví světsky a svět je poslouchá.</verse>
        <verse osisID='1John.4.6'>My jsme z Boha. Kdo zná Boha, poslouchá nás; kdo není z Boha, neposlouchá nás. Podle toho poznáváme ducha pravdy a ducha bludu.</verse>
        <verse osisID='1John.4.7'>Milujme jedni druhé, milovaní - vždyť láska je z Boha. Každý, kdo miluje, se narodil z Boha a zná Boha.</verse>
        <verse osisID='1John.4.8'>Kdo nemiluje, nezná Boha - vždyť Bůh je láska.</verse>
        <verse osisID='1John.4.9'>V tom se projevila Boží láska k nám, že svého Syna, toho jednorozeného, poslal Bůh na svět, abychom skrze něj získali život.</verse>
        <verse osisID='1John.4.10'>V tom je láska, ne že my jsme milovali Boha, ale že on miloval nás a poslal svého Syna jako smírnou oběť za naše hříchy.</verse>
        <verse osisID='1John.4.11'>Milovaní, jestliže Bůh takto miloval nás, musíme i my milovat jedni druhé.</verse>
        <verse osisID='1John.4.12'>Boha nikdy nikdo neviděl. Když ale milujeme jedni druhé, Bůh v nás přebývá a jeho láska v nás došla naplnění.</verse>
        <verse osisID='1John.4.13'>Jak můžeme vědět, že zůstáváme v něm a on v nás? Podle toho, že nám dal díl svého Ducha.</verse>
        <verse osisID='1John.4.14'>A my jsme viděli a svědčíme, že Otec poslal Syna, Spasitele světa.</verse>
        <verse osisID='1John.4.15'>Kdokoli vyznává, že Ježíš je Syn Boží, v tom přebývá Bůh a on v Bohu.</verse>
        <verse osisID='1John.4.16'>A my jsme poznali lásku, kterou k nám Bůh má, a uvěřili jsme jí. Bůh je láska. Kdo přebývá v lásce, přebývá v Bohu a Bůh v něm.</verse>
        <verse osisID='1John.4.17'>Takto láska mezi námi došla naplnění, takže smíme mít smělou důvěru v soudný den - vždyť jsme na tomto světě takoví, jako je on.</verse>
        <verse osisID='1John.4.18'>V lásce není žádný strach. Láska, jež došla naplnění, zahání strach pryč, neboť strach přináší muka. Kdo se však bojí, nedošel v lásce k naplnění.</verse>
        <verse osisID='1John.4.19'>My milujeme, neboť on první miloval nás.</verse>
        <verse osisID='1John.4.20'>Kdo říká "Miluji Boha" a přitom nenávidí bratra, je lhář. Když někdo nemiluje bratra, kterého vidí, nemůže přece milovat Boha, kterého nevidí.</verse>
        <verse osisID='1John.4.21'>Máme tedy od něj toto přikázání: Kdo miluje Boha, ať miluje i bratra.</verse>
      </chapter>
      <chapter osisID='1John.5'>
        <verse osisID='1John.5.1'>Každý, kdo věří, že Ježíš je Mesiáš, se narodil z Boha. Každý, kdo miluje toho, který zplodil, miluje i toho, který se z něj narodil.</verse>
        <verse osisID='1John.5.2'>To, že milujeme Boží děti, se pozná podle toho, že milujeme Boha a plníme jeho přikázání.</verse>
        <verse osisID='1John.5.3'>Láska k Bohu je v tom, abychom plnili jeho přikázání - a jeho přikázání nejsou těžká.</verse>
        <verse osisID='1John.5.4'>Všechno, co se narodilo z Boha, přece přemáhá svět. A to je to vítězství, které přemohlo svět: naše víra.</verse>
        <verse osisID='1John.5.5'>Kdo jiný přemáhá svět než ten, kdo věří, že Ježíš je Syn Boží?</verse>
        <verse osisID='1John.5.6'>To je ten, který přišel skrze vodu a krev, Ježíš Kristus - nejen skrze vodu, ale skrze vodu a krev. Duch je ten, který to dosvědčuje, protože Duch je pravda.</verse>
        <verse osisID='1John.5.7'>Jsou tu tedy tři svědkové:</verse>
        <verse osisID='1John.5.8'>Duch, voda a krev - a ti tři jsou zajedno.</verse>
        <verse osisID='1John.5.9'>Když přijímáme lidské svědectví, oč větší je svědectví Boží! A toto je svědectví, které Bůh vydal o svém Synu.</verse>
        <verse osisID='1John.5.10'>Kdo věří v Božího Syna, má svědectví sám v sobě. Kdo Bohu nevěří, udělal z něj lháře, neboť neuvěřil svědectví, které Bůh vydal o svém Synu.</verse>
        <verse osisID='1John.5.11'>A to svědectví je toto: Bůh nám dal věčný život a ten život je v jeho Synu.</verse>
        <verse osisID='1John.5.12'>Kdo má Syna, má život, kdo nemá Syna Božího, nemá život.</verse>
        <verse osisID='1John.5.13'>Tyto věci píšu vám, kteří věříte ve jméno Božího Syna, abyste věděli, že máte věčný život.</verse>
        <verse osisID='1John.5.14'>Toto je smělá důvěra, kterou k němu máme: Kdykoli o něco prosíme podle jeho vůle, slyší nás.</verse>
        <verse osisID='1John.5.15'>A když víme, že nás slyší, kdykoli o něco prosíme, pak víme, že to, oč jsme jej prosili, dostáváme.</verse>
        <verse osisID='1John.5.16'>Když někdo vidí svého bratra hřešit, ovšem hříchem, který není k smrti, ať se modlí a Bůh mu dá život. To platí o těch, kdo nehřeší k smrti. Je ovšem i hřích k smrti a neříkám, aby se modlil za takový.</verse>
        <verse osisID='1John.5.17'>Každá špatnost je hřích, ale ten hřích nemusí být k smrti.</verse>
        <verse osisID='1John.5.18'>Víme, že žádný, kdo se narodil z Boha, nehřeší. Kdo se narodil z Boha, opatruje se, aby se ho ten Zlý nedotýkal.</verse>
        <verse osisID='1John.5.19'>Víme, že my jsme z Boha, ale celý svět leží ve Zlu.</verse>
        <verse osisID='1John.5.20'>A víme, že Boží Syn přišel a dal nám schopnost znát pravého Boha, a tak jsme v něm, totiž v jeho Synu Ježíši Kristu. On je ten pravý Bůh a věčný život.</verse>
        <verse osisID='1John.5.21'>Vyvarujte se model, drazí!</verse>
      </chapter>
    </div></osisText>
</osis>
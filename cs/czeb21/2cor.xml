<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CzeB21' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeB21'>
        <title>Czech Bible, Překlad 21. století</title>
        <contributor/>
        <creator>Mod2Zef (4)</creator>
        <creator role='encoder'>ZefToOsis 1.0.0</creator>
        <subject/>
        <date>2009-07-31</date>
        <description>Bible, Překlad 21. století  vedoucí projektu Alexandr Flek  odborná spolupráce Jiří Hedánek, Pavel Hoffman, Zdeněk Sýkora  Přeloženo z hebrejštiny, aramejštiny, řečtiny  Vydání první  (c) 2009 Biblion, o. s.  www.bible21.org  www.bible21.cz   Překlad 21. století přináší nadčasové poselství Bible v současné, čtivé češtině. Usiluje o maximální věrnost původním hebrejským, aramejským a řeckým textům, zároveň však chce oslovit dnešní čtenáře, ať už jsou zvyklí čerpat z této knihy inspiraci pro každý den, anebo ji otevírají poprvé.</description>
        <publisher/>
        <type type='OSIS'>Bible</type>
        <identifier type='OSIS'>CzeB21</identifier>
        <source>no entry TextSource in sword.conf found</source>
        <language type='IETF'>cs</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Cor'>
      <chapter osisID='2Cor.1'>
        <verse osisID='2Cor.1.1'>Pavel, podle Boží vůle apoštol Krista Ježíše, a bratr Timoteus církvi Boží v Korintu a všem svatým v celém Řecku:</verse>
        <verse osisID='2Cor.1.2'>Milost vám a pokoj od Boha, našeho Otce, a od Pána Ježíše Krista.</verse>
        <verse osisID='2Cor.1.3'>Požehnán buď Bůh a Otec našeho Pána Ježíše Krista, Otec milosrdenství a Bůh veškerého potěšení!</verse>
        <verse osisID='2Cor.1.4'>V každém našem soužení nás potěšuje, abychom ty, kdo mají jakékoli soužení, mohli povzbuzovat tímtéž potěšením, které jsme sami přijali od Boha.</verse>
        <verse osisID='2Cor.1.5'>Vždyť čím více utrpení pro Krista zakoušíme, tím více povzbuzení skrze Krista přijímáme.</verse>
        <verse osisID='2Cor.1.6'>Když tedy máme soužení, je to pro vaše povzbuzení a spásu, a když jsme potěšováni, je to opět pro vaše povzbuzení (které se projevuje, když snášíte stejná utrpení jako my).</verse>
        <verse osisID='2Cor.1.7'>Proto máme ohledně vás neochvějnou naději, neboť víme, že jako máte podíl na utrpení, tak budete mít podíl i na potěšení.</verse>
        <verse osisID='2Cor.1.8'>Bratři, nechceme, abyste nevěděli o soužení, které na nás dolehlo v Asii tak těžce a nesnesitelně, že jsme už přestali doufat, že přežijeme;</verse>
        <verse osisID='2Cor.1.9'>v nitru jsme už vlastně očekávali rozsudek smrti. To vše se stalo, abychom nespoléhali sami na sebe, ale na Boha, který křísí mrtvé</verse>
        <verse osisID='2Cor.1.10'>a který nás z tohoto smrtelného nebezpečí vysvobodil a ještě vysvobodí. Máme v něm naději, že nás i nadále bude vysvobozovat,</verse>
        <verse osisID='2Cor.1.11'>když nám i vy budete společně pomáhat svými modlitbami. Mnozí pak budou moci děkovat Bohu za ten dar, který nám byl udělen díky modlitbám tolika lidí.</verse>
        <verse osisID='2Cor.1.12'>Naší chloubou je svědectví našeho svědomí, že jsme na světě a zvláště u vás žili v ryzosti a upřímnosti Boží, ne v tělesné moudrosti, ale v Boží milosti.</verse>
        <verse osisID='2Cor.1.13'>Nepíšeme vám přece nic než to, co čtete a čemu rozumíte. Doufám, že jednou porozumíte dokonale</verse>
        <verse osisID='2Cor.1.14'>(tak jako nám zatím rozumíte zčásti), že v den Pána Ježíše budeme vaší chloubou právě tak jako vy naší.</verse>
        <verse osisID='2Cor.1.15'>V této jistotě jsem k vám už dříve chtěl přijít, abyste přijali další milost.</verse>
        <verse osisID='2Cor.1.16'>Přes vás jsem chtěl jít do Makedonie a z Makedonie se zase vrátit k vám, abyste mě vypravili do Judska.</verse>
        <verse osisID='2Cor.1.17'>Myslíte, že jsem to rozhodnutí nemyslel vážně? Nebo že se rozhoduji tělesně, takže říkám "ano, ano" a zároveň "ne, ne"?</verse>
        <verse osisID='2Cor.1.18'>Jakože je Bůh pravdomluvný, naše řeč k vám nebyla "ano a ne".</verse>
        <verse osisID='2Cor.1.19'>Boží Syn Ježíš Kristus, kterého jsme u vás já, Silvanus a Timoteus zvěstovali, přece nebyl "ano a ne". V něm bylo a je pouze "ano"!</verse>
        <verse osisID='2Cor.1.20'>V něm je "ano" ke všem Božím zaslíbením a skrze něj zní naše "amen" ke slávě Boží.</verse>
        <verse osisID='2Cor.1.21'>Ten, kdo nás spolu s vámi utvrzuje v Kristu a kdo nás pomazal, je Bůh,</verse>
        <verse osisID='2Cor.1.22'>který nás také označil svou pečetí a dal nám do srdcí Ducha jako záruku.</verse>
        <verse osisID='2Cor.1.23'>Bůh je mi svědek - na mou duši, že jsem do Korintu ještě nepřišel jen z ohledu k vám.</verse>
        <verse osisID='2Cor.1.24'>Nechceme panovat nad vaší vírou, ale pomáhat vaší radosti; ve víře přece pevně stojíte.</verse>
      </chapter>
      <chapter osisID='2Cor.2'>
        <verse osisID='2Cor.2.1'>Rozhodl jsem se, že k vám znovu nepřijdu se zármutkem.</verse>
        <verse osisID='2Cor.2.2'>Kdybych vás totiž zarmoutil, kdo by mi zbyl, aby mě potěšil, než ten, koho jsem zarmoutil?</verse>
        <verse osisID='2Cor.2.3'>Proto jsem vám o tom napsal, abych se, až přijdu, nemusel rmoutit nad těmi, z nichž bych se měl radovat. Jsem o vás všech přesvědčen, že má radost je radostí vás všech.</verse>
        <verse osisID='2Cor.2.4'>Psal jsem vám s velikou úzkostí, se sevřeným srdcem a s mnoha slzami, ne abyste byli zarmouceni, ale abyste poznali lásku, kterou k vám přetékám.</verse>
        <verse osisID='2Cor.2.5'>Pokud někdo někoho zarmoutil, nezarmoutil mne, ale zčásti (abych nepřeháněl) vás všechny.</verse>
        <verse osisID='2Cor.2.6'>Takovému stačí trest, který dostal od většiny z vás.</verse>
        <verse osisID='2Cor.2.7'>Teď mu už ale raději odpusťte a potěšte ho, aby snad nebyl přemožen přílišným zármutkem.</verse>
        <verse osisID='2Cor.2.8'>Prosím vás, ukažte mu, že ho stále milujete.</verse>
        <verse osisID='2Cor.2.9'>Psal jsem vám totiž proto, abych vás vyzkoušel a poznal, zda jste ve všem poslušní.</verse>
        <verse osisID='2Cor.2.10'>Komu vy odpouštíte, tomu odpouštím i já. Stejně tak já, když jsem někomu odpustil, udělal jsem to před Kristovou tváří kvůli vám.</verse>
        <verse osisID='2Cor.2.11'>Nenechme se oklamat satanem - jeho úmysly nám přece nejsou neznámé.</verse>
        <verse osisID='2Cor.2.12'>Když jsem přišel s Kristovým evangeliem do Troady, měl jsem tam od Pána otevřené dveře,</verse>
        <verse osisID='2Cor.2.13'>ale v duchu jsem neměl klid, protože jsem tam nenašel svého bratra Tita. Proto jsem se s nimi rozloučil a vydal se do Makedonie.</verse>
        <verse osisID='2Cor.2.14'>Ale díky Bohu, který nás stále vodí v Kristově vítězném průvodu a všude skrze nás šíří vůni svého poznání!</verse>
        <verse osisID='2Cor.2.15'>Pro Boha jsme totiž Kristovou líbeznou vůní mezi těmi, kdo jsou zachraňováni, i mezi těmi, kdo hynou.</verse>
        <verse osisID='2Cor.2.16'>Jedněm jsme smrtelnou vůní ke smrti, druhým jsme vůní života k životu. Kdo je ale k takové službě způsobilý?</verse>
        <verse osisID='2Cor.2.17'>My na rozdíl od mnohých nekupčíme s Božím slovem, ale mluvíme před Boží tváří v Kristu z upřímných pohnutek, z Božího pověření.</verse>
      </chapter>
      <chapter osisID='2Cor.3'>
        <verse osisID='2Cor.3.1'>Začínáme se opět chválit? Myslíte, že potřebujeme doporučující listy k vám nebo od vás tak jako někteří?</verse>
        <verse osisID='2Cor.3.2'>Vy jste náš list napsaný v našich srdcích, list, který všichni mohou znát a číst.</verse>
        <verse osisID='2Cor.3.3'>Je přece zjevné, že jste Kristův list vzniklý naší službou, napsaný ne inkoustem, ale Duchem živého Boha, ne na kamenných deskách, ale na deskách lidských srdcí.</verse>
        <verse osisID='2Cor.3.4'>A takovouto důvěru máme skrze Krista k Bohu:</verse>
        <verse osisID='2Cor.3.5'>Ne že jsme sami o sobě způsobilí (tak abychom si mohli něco myslet sami o sobě), ale naše způsobilost je z Boha,</verse>
        <verse osisID='2Cor.3.6'>který nás učinil způsobilými služebníky Nové smlouvy - ne litery, ale Ducha. Litera totiž zabíjí, ale Duch oživuje.</verse>
        <verse osisID='2Cor.3.7'>Litera tesaná do kamene měla svou slávu. Ta se zračila v Mojžíšově tváři, na niž synové Izraele kvůli té pomíjející slávě nemohli ani pohlédnout. Jestliže ta služba byla tak slavná, ačkoli vedla ke smrti,</verse>
        <verse osisID='2Cor.3.8'>oč slavnější je služba Ducha!</verse>
        <verse osisID='2Cor.3.9'>Jestliže služba vedoucí k odsouzení měla svou slávu, služba spravedlnosti má slávu nesrovnatelně větší!</verse>
        <verse osisID='2Cor.3.10'>To, co tehdy bylo slavné, ve srovnání s touto nesmírnou slávou vlastně ani slavné nebylo.</verse>
        <verse osisID='2Cor.3.11'>Jestliže to pomíjející přišlo se slávou, oč slavnější je to, co zůstává!</verse>
        <verse osisID='2Cor.3.12'>Právě díky této naději jsme tak směle otevření,</verse>
        <verse osisID='2Cor.3.13'>ne jako Mojžíš, který si zakrýval tvář rouškou, aby synové Izraele nepozorovali konec toho, co mělo pominout.</verse>
        <verse osisID='2Cor.3.14'>Jejich myšlení se ovšem zatvrdilo. Až do dnešního dne zůstává při čtení Staré smlouvy ta rouška neodkrytá - odnímá se totiž jen v Kristu.</verse>
        <verse osisID='2Cor.3.15'>Až do dneška jim při čtení Mojžíše na srdci leží rouška,</verse>
        <verse osisID='2Cor.3.16'>ale jakmile se člověk obrátí k Pánu, rouška mizí.</verse>
        <verse osisID='2Cor.3.17'>Pán je Duch, a kde je Pánův Duch, tam je svoboda.</verse>
        <verse osisID='2Cor.3.18'>My všichni s odkrytou tváří jako v zrcadle odrážíme Pánovu slávu a tehdy jsme Pánovým Duchem proměňováni k jeho obrazu, od slávy k slávě.</verse>
      </chapter>
      <chapter osisID='2Cor.4'>
        <verse osisID='2Cor.4.1'>Taková je služba, kterou jsme z Božího milosrdenství přijali, a proto se nevzdáváme.</verse>
        <verse osisID='2Cor.4.2'>Odmítáme hanebné tajnůstkaření, vychytralé praktiky a překrucování Božího slova. Místo toho jasně říkáme pravdu před Bohem a každý, kdo má svědomí, to může sám uznat.</verse>
        <verse osisID='2Cor.4.3'>Pokud je naše evangelium pro někoho zahalené, je to pro ty, kdo hynou.</verse>
        <verse osisID='2Cor.4.4'>Těmto nevěřícím zaslepil bůh tohoto světa mysl, aby jim nezazářilo světlo evangelia slávy Kristovy, který je obrazem Božím.</verse>
        <verse osisID='2Cor.4.5'>(Nehlásáme přece sami sebe, ale Ježíše Krista jakožto Pána, a pokud jde o nás, jsme vaši služebníci pro Ježíše.)</verse>
        <verse osisID='2Cor.4.6'>Tentýž Bůh, který řekl: "Ať ze tmy zazáří světlo!" ten zazářil v našich srdcích, aby nás osvítil poznáním Boží slávy ve tváři Ježíše Krista.</verse>
        <verse osisID='2Cor.4.7'>Tento poklad však máme v hliněných nádobách, aby bylo zřejmé, že ta úžasná moc je Boží, a ne z nás.</verse>
        <verse osisID='2Cor.4.8'>Ze všech stran zakoušíme soužení, ale nebýváme zdrceni; býváme bezradní, ale ne zoufalí;</verse>
        <verse osisID='2Cor.4.9'>býváme pronásledováni, ale ne opuštěni; býváme sráženi, ale nejsme zničeni.</verse>
        <verse osisID='2Cor.4.10'>Stále na vlastním těle zakoušíme Ježíšovu smrt, aby byl na našem těle zjeven také Ježíšův život.</verse>
        <verse osisID='2Cor.4.11'>My živí jsme pro Ježíše stále vydáváni na smrt, aby byl na našem smrtelném těle zjeven také Ježíšův život.</verse>
        <verse osisID='2Cor.4.12'>V nás tedy působí smrt, ale ve vás život.</verse>
        <verse osisID='2Cor.4.13'>Protože však máme stejného ducha víry, o níž se píše: "Uvěřil jsem, a tak jsem mluvil," i my věříme, a tak mluvíme.</verse>
        <verse osisID='2Cor.4.14'>Víme totiž, že Ten, který vzkřísil Pána Ježíše, vzkřísí s Ježíšem i nás a spolu s vámi nás přivede před svou tvář.</verse>
        <verse osisID='2Cor.4.15'>To všechno se děje pro vás, aby se milost šířila ke stále dalším lidem, a k Boží slávě tak rostla i vděčnost.</verse>
        <verse osisID='2Cor.4.16'>Proto se nevzdáváme. Ačkoli totiž navenek podléháme zkáze, uvnitř se obnovujeme den co den.</verse>
        <verse osisID='2Cor.4.17'>Toto naše lehoučké soužení trvá jen chvilku, ale vytváří nám s ničím nesrovnatelné břemeno slávy, jež potrvá věčně.</verse>
        <verse osisID='2Cor.4.18'>Proto se nedíváme na to, co je vidět, ale na to, co vidět není. Vše viditelné je totiž dočasné, ale neviditelné je věčné.</verse>
      </chapter>
      <chapter osisID='2Cor.5'>
        <verse osisID='2Cor.5.1'>Víme, že až ten pozemský stan, v němž přebýváme, bude stržen, máme od Boha věčné stavení v nebi, příbytek, jenž nebyl vytvořen rukama.</verse>
        <verse osisID='2Cor.5.2'>Proto, dokud jsme v tomto stanu, sténáme touhou ocitnout se už v našem nebeském příbytku -</verse>
        <verse osisID='2Cor.5.3'>až jej totiž oblečeme, nezůstaneme nazí.</verse>
        <verse osisID='2Cor.5.4'>Dokud jsme v tomto stanu, sténáme tíhou, protože nechceme být svlečení, ale oblečení, aby to, co je smrtelné, bylo pohlceno životem.</verse>
        <verse osisID='2Cor.5.5'>Vždyť právě proto nás Bůh stvořil a dal nám Ducha jako záruku!</verse>
        <verse osisID='2Cor.5.6'>Proto stále chováme smělou důvěru, i když víme, že dokud jsme doma v tomto těle, nejsme doma u Pána.</verse>
        <verse osisID='2Cor.5.7'>Žijeme totiž vírou, a ne viděním.</verse>
        <verse osisID='2Cor.5.8'>S touto smělou důvěrou rádi své tělo opustíme, abychom byli doma u Pána.</verse>
        <verse osisID='2Cor.5.9'>Ať už tedy zůstáváme doma anebo odcházíme, jde nám o to, abychom se mu líbili.</verse>
        <verse osisID='2Cor.5.10'>Všichni přece musíme stanout před Kristovým soudem, aby každý z nás dostal odplatu za to, co v těle vykonal, ať už to bylo dobré anebo zlé.</verse>
        <verse osisID='2Cor.5.11'>Víme, co je to bázeň před Hospodinem, a proto přivádíme lidi k víře. Bohu je zřejmé, kdo jsme, a doufám, že je to zřejmé i vašemu svědomí.</verse>
        <verse osisID='2Cor.5.12'>Nechceme se před vámi znovu chválit, ale chceme vám dát příležitost chlubit se námi, abyste měli co odpovědět těm, kdo se mohou pochlubit zevnějškem, ale ne srdcem.</verse>
        <verse osisID='2Cor.5.13'>Jsme-li bez sebe, je to kvůli Bohu; jsme-li rozvážní, je to kvůli vám.</verse>
        <verse osisID='2Cor.5.14'>Kristova láska nás zavazuje. Jsme totiž přesvědčeni, že jeden zemřel za všechny, a tak zemřeli všichni.</verse>
        <verse osisID='2Cor.5.15'>On zemřel za všechny, aby ti, kdo žijí, nadále nežili sami pro sebe, ale pro toho, který za ně zemřel a vstal z mrtvých.</verse>
        <verse osisID='2Cor.5.16'>Od nynějška již proto nikoho neposuzujeme tělesně. I na Krista jsme kdysi měli tělesný názor, teď už ho ale známe jinak.</verse>
        <verse osisID='2Cor.5.17'>Kdo je v Kristu, je nové stvoření. Staré pominulo - hle, je tu nové!</verse>
        <verse osisID='2Cor.5.18'>A to všechno je z Boha, který nás se sebou smířil skrze Krista a pověřil nás, abychom sloužili tomuto smíření.</verse>
        <verse osisID='2Cor.5.19'>Bůh v Kristu uzavřel se světem mír! Přestal lidem počítat viny a zprávu o tom smíření svěřil nám.</verse>
        <verse osisID='2Cor.5.20'>Proto tedy jako Kristovi velvyslanci prosíme na místě Kristově, jako by skrze nás žádal Bůh: Smiřte se s Bohem.</verse>
        <verse osisID='2Cor.5.21'>On toho, který byl bez hříchu, učinil hříchem kvůli nám, abychom se my v něm stali Boží spravedlností.</verse>
      </chapter>
      <chapter osisID='2Cor.6'>
        <verse osisID='2Cor.6.1'>Jako jeho spolupracovníci vás však také vyzýváme, abyste nepromarnili milost, kterou vám Bůh dává.</verse>
        <verse osisID='2Cor.6.2'>Říká přece: "V čas milosti jsem tě vyslyšel, v den spásy jsem ti pomohl." Hle, čas milosti je tu, ten spásný den je teď!</verse>
        <verse osisID='2Cor.6.3'>Nikomu nechceme klást do cesty žádnou překážku, aby naší službě nebylo co vytknout.</verse>
        <verse osisID='2Cor.6.4'>Naopak, ve všem se osvědčujeme jako Boží služebníci: ve veliké vytrvalosti, v souženích, nedostatcích a úzkostech,</verse>
        <verse osisID='2Cor.6.5'>v ranách, vězeních a zmatcích, ve vyčerpáních, bděních a hladověních,</verse>
        <verse osisID='2Cor.6.6'>v čistotě, porozumění, trpělivosti a laskavosti, v Duchu svatém, v upřímné lásce,</verse>
        <verse osisID='2Cor.6.7'>ve slově pravdy a v Boží moci, s výzbrojí spravedlnosti napravo i nalevo,</verse>
        <verse osisID='2Cor.6.8'>se slávou i pohanou, se špatnou i dobrou pověstí, jako bludaři, a přitom pravdomluvní,</verse>
        <verse osisID='2Cor.6.9'>jako neznámí, a přitom dobře známí, jako umírající, a hle, žijeme, jako trestaní, smrti však unikající,</verse>
        <verse osisID='2Cor.6.10'>jako zarmoucení, stále se však radující, jako chudí, avšak mnohé obohacující, jako nic nemající, a přitom všechno vlastnící.</verse>
        <verse osisID='2Cor.6.11'>Mluvíme k vám otevřeně, drazí Korintští, naše srdce je dokořán!</verse>
        <verse osisID='2Cor.6.12'>Nebyli jste námi nijak utlačováni - jste to vy, kdo potlačuje své city k nám.</verse>
        <verse osisID='2Cor.6.13'>Řeknu vám to jako vlastním dětem: Na oplátku se teď otevřete vy.</verse>
        <verse osisID='2Cor.6.14'>Nespřahejte se s nevěřícími. Jaký může být spolek spravedlnosti s nepravostí? Jaký může mít vztah světlo s temnotou?</verse>
        <verse osisID='2Cor.6.15'>Jaká je shoda Krista s Beliálem? Co mají věřící a nevěřící společné?</verse>
        <verse osisID='2Cor.6.16'>Jaká je jednota Božího chrámu s modlami? My jsme přece chrám živého Boha, jak řekl sám Bůh: "Budu v nich přebývat a chodit mezi nimi. Budu jejich Bohem a oni budou můj lid."</verse>
        <verse osisID='2Cor.6.17'>Proto: "Vyjděte z jejich středu a oddělte se, praví Hospodin. Nesahejte po ničem nečistém, a přijmu vás."</verse>
        <verse osisID='2Cor.6.18'>"Já pak budu váš Otec a vy mí synové a dcery, praví Všemohoucí Pán."</verse>
      </chapter>
      <chapter osisID='2Cor.7'>
        <verse osisID='2Cor.7.1'>Milovaní, když tedy máme taková zaslíbení, očistěme se od každé poskvrny těla i ducha a posvěcujme se v bázni Boží.</verse>
        <verse osisID='2Cor.7.2'>Přijměte nás. Nikomu jsme neublížili, nikomu neuškodili, nikoho nepodvedli.</verse>
        <verse osisID='2Cor.7.3'>Neříkám to jako výčitku - jak jsem už řekl, máme vás v srdcích, takže jsme s vámi spojeni v životě i ve smrti.</verse>
        <verse osisID='2Cor.7.4'>Jsem k vám velmi otevřený, velmi se vámi chlubím. Jsem naplněn potěšením, přes všechna naše soužení přetékám radostí!</verse>
        <verse osisID='2Cor.7.5'>Když jsme dorazili do Makedonie, neměli jsme tam klid. Ze všech stran na nás doléhalo soužení: zvenku boje, zevnitř obavy.</verse>
        <verse osisID='2Cor.7.6'>Ale Bůh, který potěšuje sklíčené, nás potěšil příchodem Tita,</verse>
        <verse osisID='2Cor.7.7'>a nejen jeho příchodem, ale také tím, jak byl mezi vámi povzbuzen. Když nám vyprávěl, jak se vám stýská, jak všeho litujete a jak horlivý zájem o mě máte, má radost neznala mezí.</verse>
        <verse osisID='2Cor.7.8'>I když jsem vás svým dopisem zarmoutil, nelituji toho. Ano, litoval jsem, když jsem poznal, jak vás ten dopis na čas zarmoutil,</verse>
        <verse osisID='2Cor.7.9'>ale teď se raduji - ne z vašeho zármutku, ale z toho, že váš zármutek vedl k pokání. Zarmoutili jste se v souladu s Bohem, takže jste kvůli nám neutrpěli žádnou škodu.</verse>
        <verse osisID='2Cor.7.10'>Zbožný zármutek totiž působí pokání, jež vede ke spáse, takže není čeho litovat. Světský zármutek však působí smrt.</verse>
        <verse osisID='2Cor.7.11'>Jen se podívejte, jakou ve vás ten zbožný zármutek způsobil snahu a ochotu k nápravě, jaké rozhořčení a znepokojení, jakou touhu a horlivost, jaké úsilí potrestat viníka! V každém ohledu jste dokázali, že jste v té věci nevinní.</verse>
        <verse osisID='2Cor.7.12'>Když jsem vám psal, nebylo to vlastně kvůli viníkovi nebo kvůli postiženému, ale spíše kvůli tomu, aby se před Bohem projevila vaše oddanost k nám.</verse>
        <verse osisID='2Cor.7.13'>Proto jsme velmi povzbuzeni. Ještě mnohem více nás ale potěšilo, jakou radost z vás měl Titus. Všichni jste ho občerstvili na duchu,</verse>
        <verse osisID='2Cor.7.14'>takže se nemusím stydět, že jsem se mu vámi chlubil. Jako jsme vám všechno říkali pravdivě, tak se také naše chlouba před Titem ukázala pravdivou.</verse>
        <verse osisID='2Cor.7.15'>Přetéká k vám láskou, když vzpomíná na poslušnost vás všech a na to, jak jste ho přijali s posvátnou úctou.</verse>
        <verse osisID='2Cor.7.16'>Mám takovou radost, že se na vás mohu plně spolehnout!</verse>
      </chapter>
      <chapter osisID='2Cor.8'>
        <verse osisID='2Cor.8.1'>Bratři, chci, abyste věděli o Boží milosti, které se dostalo církvím v Makedonii.</verse>
        <verse osisID='2Cor.8.2'>Ačkoli procházeli krutou zkouškou soužením, jejich překypující radost a hluboká chudoba přerostly v úžasnou štědrost.</verse>
        <verse osisID='2Cor.8.3'>Mohu dosvědčit, že z vlastní vůle dávali, co mohli, ba i víc, než mohli.</verse>
        <verse osisID='2Cor.8.4'>Snažně nás prosili o tu výsadu, aby se také směli podílet na pomoci svatým.</verse>
        <verse osisID='2Cor.8.5'>Udělali mnohem více, než jsme doufali - dali sami sebe především Pánu a z Boží vůle také nám.</verse>
        <verse osisID='2Cor.8.6'>Proto jsme požádali Tita, aby to dílo milosti, které u vás již dříve započal, nyní také dokončil.</verse>
        <verse osisID='2Cor.8.7'>Když ve všem tolik vynikáte - ve víře, ve slově, v poznání, v největší horlivosti i v lásce, kterou jsme ve vás vzbudili - vynikejte tedy i v tomto díle milosti.</verse>
        <verse osisID='2Cor.8.8'>Nic vám nepřikazuji, chci jen vyzkoušet upřímnost vaší lásky zmínkou o horlivosti druhých.</verse>
        <verse osisID='2Cor.8.9'>Znáte přece milost našeho Pána Ježíše Krista - kvůli vám zchudl, sám bohatý, abyste vy jeho chudobou zbohatli.</verse>
        <verse osisID='2Cor.8.10'>Řeknu vám, co by podle mého názoru bylo pro vás nejlepší. Před rokem jste přece byli první, kdo s tím začali, ale hlavně jste to chtěli.</verse>
        <verse osisID='2Cor.8.11'>Nuže, dejte se do díla, vykonejte to! Jako jste byli připraveni chtít, tak také buďte připraveni jednat. Dávejte podle toho, co máte,</verse>
        <verse osisID='2Cor.8.12'>vždyť to, co se počítá, je ochota. Dar je vzácný podle toho, co člověk má, ne podle toho, co nemá.</verse>
        <verse osisID='2Cor.8.13'>Nejde mi o to, aby se druhým ulehčilo a vy se octli v nesnázích, ale jde mi o rovnost.</verse>
        <verse osisID='2Cor.8.14'>V tuto chvíli vaše hojnost doplní jejich nedostatek, aby zase jejich hojnost mohla doplnit váš nedostatek. Tak nastane rovnost,</verse>
        <verse osisID='2Cor.8.15'>jak je psáno: "Kdo nasbíral hodně, tomu nepřebylo, a kdo málo, neměl nedostatek."</verse>
        <verse osisID='2Cor.8.16'>Díky Bohu, že dal Titovi do srdce stejně horlivý zájem o vás.</verse>
        <verse osisID='2Cor.8.17'>Nejenže vyhověl naší prosbě, ale je tak horlivý, že k vám jde z vlastní vůle.</verse>
        <verse osisID='2Cor.8.18'>Posíláme s ním jednoho bratra, který si, pokud jde o evangelium, vysloužil uznání po všech církvích.</verse>
        <verse osisID='2Cor.8.19'>Navíc ho církve vybraly, aby nás doprovázel na cestách s touto sbírkou, kterou pořádáme k oslavě Pána a jako projev naší ochoty pomáhat.</verse>
        <verse osisID='2Cor.8.20'>Chráníme se tak, aby nám někdo vyčítal, jak s tímto štědrým darem zacházíme.</verse>
        <verse osisID='2Cor.8.21'>Snažíme se totiž být bezúhonní nejen před Pánem, ale i před lidmi.</verse>
        <verse osisID='2Cor.8.22'>Posíláme proto s nimi dalšího našeho bratra, o jehož horlivosti jsme se mnohokrát a v mnoha ohledech sami přesvědčili. Teď je však ještě mnohem horlivější, neboť k vám získal velikou důvěru.</verse>
        <verse osisID='2Cor.8.23'>Pokud jde o Tita, je to můj společník a pomocník v práci pro vás. Pokud jde o naše bratry, jsou to vyslanci církví - jsou sláva Kristova!</verse>
        <verse osisID='2Cor.8.24'>Podejte jim tedy před očima všech církví důkaz své lásky a oprávněnosti naší chlouby vámi.</verse>
      </chapter>
      <chapter osisID='2Cor.9'>
        <verse osisID='2Cor.9.1'>Je vlastně zbytečné, abych vám psal o této službě svatým.</verse>
        <verse osisID='2Cor.9.2'>Znám přece vaši ochotu, díky níž se mohu chlubit Makedoncům, že Řecko je připraveno už od loňska. Vaše horlivost zatím podnítila mnohé.</verse>
        <verse osisID='2Cor.9.3'>Posílám tedy zmíněné bratry, aby se ukázalo, že naše chlouba vámi nebyla v tomto ohledu prázdná, ale že jste připraveni, jak jsem říkal.</verse>
        <verse osisID='2Cor.9.4'>Nerad bych, abychom se za tu chloubu museli stydět (o vás ani nemluvě), kdyby se mnou přišli Makedonci a zjistili, že nejste připraveni.</verse>
        <verse osisID='2Cor.9.5'>Proto jsem považoval za nutné požádat tyto bratry, ať k vám jdou napřed a připraví tento váš dávno slíbený dar, aby se ukázalo, že jde právě o dar, a ne o něco vynuceného.</verse>
        <verse osisID='2Cor.9.6'>Říkám vám, že kdo skoupě rozsévá, bude skoupě sklízet, ale kdo rozsévá štědře, bude sklízet štědře.</verse>
        <verse osisID='2Cor.9.7'>Každý ať dává, jak se v srdci rozhodl, ne s lítostí anebo z povinnosti. Vždyť Bůh miluje ochotného dárce.</verse>
        <verse osisID='2Cor.9.8'>Bůh je schopen rozhojnit k vám veškerou milost, abyste vždycky a ve všem měli veškerý dostatek a mohli se štědře účastnit každého dobrého díla.</verse>
        <verse osisID='2Cor.9.9'>Je přece psáno: "Rozdělil štědře, chudým dal, jeho spravedlnost navždy zůstává."</verse>
        <verse osisID='2Cor.9.10'>Ten, který dává zrno k rozsévání i chléb k jídlu, opatří a rozmnoží vaši setbu a dá dozrát plodům vaší spravedlnosti.</verse>
        <verse osisID='2Cor.9.11'>Budete obohaceni v každém ohledu k bezvýhradné štědrosti, která pak naším prostřednictvím působí vděčnost Bohu.</verse>
        <verse osisID='2Cor.9.12'>Zprostředkování této oběti totiž nejenže naplňuje potřeby svatých, ale také rozhojňuje vděčnost mnoha lidí Bohu.</verse>
        <verse osisID='2Cor.9.13'>Přesvědčeni upřímností této vaší pomoci budou oslavovat Boha za vaši jednomyslnou poddanost Kristovu evangeliu a za vaše štědré sdílení s nimi i se všemi lidmi.</verse>
        <verse osisID='2Cor.9.14'>Budou se za vás modlit a toužit po vás pro tu nesmírnou milost, kterou vám Bůh dal.</verse>
        <verse osisID='2Cor.9.15'>Díky Bohu za jeho nepopsatelný dar!</verse>
      </chapter>
      <chapter osisID='2Cor.10'>
        <verse osisID='2Cor.10.1'>Já Pavel vás při mírnosti a vlídnosti Kristově vyzývám - já, který se prý k vám tváří v tvář chovám poníženě, ale z dálky si na vás troufám:</verse>
        <verse osisID='2Cor.10.2'>Nenuťte mě, prosím, abych vás, až přijdu, musel přesvědčit, jak směle si mohu troufnout na ty, kdo si myslí, že žijeme podle těla.</verse>
        <verse osisID='2Cor.10.3'>Žijeme sice v těle, ale nebojujeme podle těla.</verse>
        <verse osisID='2Cor.10.4'>Zbraně našeho boje nejsou tělesné, ale od Boha mají sílu k boření hradeb. Jimi boříme výmysly</verse>
        <verse osisID='2Cor.10.5'>i každou nadutost, která se staví proti poznání Boha. Jimi podmaňujeme každou myšlenku k poslušnosti Kristu,</verse>
        <verse osisID='2Cor.10.6'>a jakmile bude vaše poslušnost úplná, budeme připraveni potrestat každou neposlušnost.</verse>
        <verse osisID='2Cor.10.7'>To si vidíte jen na špičku nosu? Kdo je přesvědčen, že patří Kristu, ať si uvědomí, že jako patří Kristu on, tak mu patříme i my.</verse>
        <verse osisID='2Cor.10.8'>Mohl bych se tou pravomocí, kterou mi Pán dal k vašemu budování, a ne k boření, chlubit ještě více a nebyl bych zahanben.</verse>
        <verse osisID='2Cor.10.9'>Nechci ale, aby to vypadalo, že vás v dopisech zastrašuji.</verse>
        <verse osisID='2Cor.10.10'>Mé dopisy jsou prý působivé a mocné, ale osobní přítomnost chabá a řeč ubohá.</verse>
        <verse osisID='2Cor.10.11'>Kdo to říká, ať si uvědomí, že jací jsme na dálku ve svých dopisech, takoví budeme i v činech, až k vám přijdeme.</verse>
        <verse osisID='2Cor.10.12'>Nemáme ovšem tu drzost přiřadit se anebo se i jen podobat těm, kdo chválí sami sebe. Beze vší soudnosti se sami sebou poměřují, srovnávají se sami se sebou!</verse>
        <verse osisID='2Cor.10.13'>My se však nehodláme chlubit něčím nepřiměřeným, ale jen v mezích působiště, které nám vyměřil Bůh - působiště, které zahrnuje i vás.</verse>
        <verse osisID='2Cor.10.14'>Není pravda, že se neúměrně rozpínáme, když do svého působiště zahrnujeme i vás - vždyť jsme k vám s Kristovým evangeliem přišli jako první!</verse>
        <verse osisID='2Cor.10.15'>Nechceme se nemístně chlubit prací druhých. Naopak doufáme, že jak vaše víra poroste, naše působiště se rozšíří ještě daleko za vás.</verse>
        <verse osisID='2Cor.10.16'>Pak budeme zvěstovat evangelium i tam dál za vámi, místo abychom se chlubili tím, co už je hotové v cizím působišti.</verse>
        <verse osisID='2Cor.10.17'>"Kdo se chlubí, chlub se v Hospodinu."</verse>
        <verse osisID='2Cor.10.18'>Důvěryhodný přece není ten, kdo se chválí sám, ale ten, koho chválí Pán!</verse>
      </chapter>
      <chapter osisID='2Cor.11'>
        <verse osisID='2Cor.11.1'>Kéž byste ode mě snesli trochu pošetilosti - mějte se mnou prosím strpení.</verse>
        <verse osisID='2Cor.11.2'>Žárlím na vás Boží žárlivostí, neboť jsem vás zasnoubil jedinému muži - Kristu, k němuž vás chci přivést jako neposkvrněnou pannu.</verse>
        <verse osisID='2Cor.11.3'>Bojím se ale, abyste se v mysli nenechali svést od upřímné a čisté oddanosti Kristu, tak jako se kdysi hadovou vychytralostí nechala oklamat Eva.</verse>
        <verse osisID='2Cor.11.4'>Když totiž někdo přijde kázat jiného Ježíše, než kterého jsme kázali, nebo když se vám nabízí jiný duch, než kterého jste dostali, nebo jiné evangelium než to, které jste přijali, rádi to snášíte!</verse>
        <verse osisID='2Cor.11.5'>Myslím, že si s těmi veleapoštoly v ničem nezadám.</verse>
        <verse osisID='2Cor.11.6'>Nemám sice výřečnost, ale zato mám poznání, jak jste se při každé příležitosti mohli vždycky přesvědčit.</verse>
        <verse osisID='2Cor.11.7'>Anebo jsem spáchal něco zlého, když jsem vám zvěstoval Boží evangelium zadarmo? Ponižoval jsem se, abyste se vy dostali výš.</verse>
        <verse osisID='2Cor.11.8'>Jiné církve jsem odíral - bral jsem od nich výplatu, abych mohl sloužit vám.</verse>
        <verse osisID='2Cor.11.9'>Když jsem se u vás ocitl v nouzi, nebyl jsem nikomu na obtíž; co jsem potřeboval, mi přinesli bratři z Makedonie. Za všech okolností jsem se střežil a budu se střežit i nadále, abych pro vás nebyl břemenem.</verse>
        <verse osisID='2Cor.11.10'>Jakože je při mně pravda Kristova, o tuto svou chloubu se v celém Řecku nedám připravit.</verse>
        <verse osisID='2Cor.11.11'>Proč? Protože vás nemiluji? Bůh ví, že ano.</verse>
        <verse osisID='2Cor.11.12'>V tom, co dělám, budu pokračovat i nadále, abych vzal vítr z plachet těm, kteří se nám pod nějakou záminkou chtějí ve své chloubě podobat.</verse>
        <verse osisID='2Cor.11.13'>Takoví rádoby apoštolové jsou ve skutečnosti podvodníci, kteří se vydávají za apoštoly Kristovy.</verse>
        <verse osisID='2Cor.11.14'>A není divu, vždyť sám satan se vydává za anděla světla!</verse>
        <verse osisID='2Cor.11.15'>Není tedy nic zvláštního, když se i jeho služebníci vydávají za služebníky spravedlnosti. Nakonec ale dopadnou, jak si zaslouží.</verse>
        <verse osisID='2Cor.11.16'>Opakuji, ať mě nikdo nemá za blázna. A i kdyby, přijměte mě aspoň jako blázna, abych se i já trochu pochlubil.</verse>
        <verse osisID='2Cor.11.17'>Pokud jde o chlubení, nemluvím teď z Pánova pověření, ale jako blázen.</verse>
        <verse osisID='2Cor.11.18'>Když se mnozí chlubí tak tělesně, pochlubím se i já.</verse>
        <verse osisID='2Cor.11.19'>Vy, takoví mudrci, si přece na blázny potrpíte!</verse>
        <verse osisID='2Cor.11.20'>Klidně snášíte, když vám někdo poroučí, když vás někdo vyjídá, okrádá, ponižuje, fackuje!</verse>
        <verse osisID='2Cor.11.21'>Zahanbeně přiznávám, že já na něco takového sílu nemám. Čím se však někdo tak troufale chlubí - teď mluvím jako blázen - na to si troufám i já.</verse>
        <verse osisID='2Cor.11.22'>Jsou to Hebrejové? Já také! Jsou to Izraelité? Já také! Jsou símě Abrahamovo? Já také!</verse>
        <verse osisID='2Cor.11.23'>Jsou Kristovi služebníci? Teď mluvím jako pomatenec: Já více! Pracoval jsem mnohem víc, ve vězení jsem byl častěji, nesčetněkrát jsem byl bit, znovu a znovu na prahu smrti.</verse>
        <verse osisID='2Cor.11.24'>Pětkrát jsem od Židů dostal devětatřicet ran.</verse>
        <verse osisID='2Cor.11.25'>Třikrát jsem byl bit holemi, jednou jsem byl kamenován, třikrát jsem ztroskotal, noc a den jsem vydržel na širém moři.</verse>
        <verse osisID='2Cor.11.26'>Stále na cestách, ohrožován řekami, ohrožován lupiči, ohrožován svými rodáky, ohrožován pohany, ohrožován ve městě, ohrožován na poušti, ohrožován na moři, ohrožován mezi falešnými bratry.</verse>
        <verse osisID='2Cor.11.27'>Tolik dřiny a vyčerpání, tolik bezesných nocí! Vím, co je hlad, žízeň a časté půsty, vím, co je chlad a nahota.</verse>
        <verse osisID='2Cor.11.28'>Kromě toho všeho na mě denně doléhá ještě starost o všechny církve.</verse>
        <verse osisID='2Cor.11.29'>Když je někdo slabý, neslábnu snad s ním? Když někdo hřeší, nesžírám se snad?</verse>
        <verse osisID='2Cor.11.30'>Když už se musím chlubit, pochlubím se svými slabostmi.</verse>
        <verse osisID='2Cor.11.31'>Bůh a Otec Pána Ježíše ať je požehnaný navěky - on ví, že nelžu!</verse>
        <verse osisID='2Cor.11.32'>Když jsem byl v Damašku, místodržitel pověřený králem Aretou dal hlídat město, aby mě zajal.</verse>
        <verse osisID='2Cor.11.33'>Oknem v hradbě mě ale spustili dolů v koši, a tak jsem mu utekl.</verse>
      </chapter>
      <chapter osisID='2Cor.12'>
        <verse osisID='2Cor.12.1'>Musím se chlubit, i když to není prospěšné. Přejdu tedy k viděním a zjevením od Pána:</verse>
        <verse osisID='2Cor.12.2'>Vím o člověku v Kristu, který byl před čtrnácti lety vytržen až do třetího nebe - nevím, zda v těle nebo mimo tělo, to ví Bůh.</verse>
        <verse osisID='2Cor.12.3'>A vím, že ten člověk - nevím, zda v těle nebo bez těla, to ví Bůh -</verse>
        <verse osisID='2Cor.12.4'>byl vytržen do ráje, kde slyšel nepopsatelné věci, které člověk ani nemůže vypovědět.</verse>
        <verse osisID='2Cor.12.5'>Tímto se tedy budu chlubit, ale sám sebou se chlubit nehodlám, jedině snad svými slabostmi.</verse>
        <verse osisID='2Cor.12.6'>I kdybych se chtěl pochlubit, nebyl bych pošetilý, řekl bych pravdu. Raději ale pomlčím, aby si někdo o mně nemyslel víc, než co u mě vidí nebo ode mě slyší.</verse>
        <verse osisID='2Cor.12.7'>Aby mi ta úžasná zjevení příliš nestoupla do hlavy, byl mi dán do těla osten, satanův posel, který mě sráží, abych si o sobě příliš nemyslel.</verse>
        <verse osisID='2Cor.12.8'>Třikrát jsem kvůli tomu prosil Pána, aby to ode mě odešlo,</verse>
        <verse osisID='2Cor.12.9'>ale řekl mi: "Moje milost ti stačí. Má moc se plně projeví uprostřed slabosti." Milerád se tedy budu chlubit svými slabostmi, aby na mně spočívala Kristova moc.</verse>
        <verse osisID='2Cor.12.10'>S radostí snáším slabosti, příkoří, strádání, pronásledování a úzkosti pro Krista - vždyť má síla je v mé slabosti!</verse>
        <verse osisID='2Cor.12.11'>Dělám tu ze sebe blázna, ale vy jste mě k tomu donutili. Mohli jste mě přece chválit sami - i když nic neznamenám, s těmi veleapoštoly si v ničem nezadám.</verse>
        <verse osisID='2Cor.12.12'>Důkazů o mém apoštolství jste dostali dost. Vzpomeňte na všechno, co jsem vydržel, na všechna znamení, divy a zázraky.</verse>
        <verse osisID='2Cor.12.13'>O co jste přišli oproti jiným církvím? Jen o to, že jsem vám nebyl na obtíž - odpusťte mi tu křivdu!</verse>
        <verse osisID='2Cor.12.14'>Právě se k vám chystám už potřetí a ani tentokrát vám nebudu na obtíž. Nestojím o vaše peníze, ale o vás! Děti přece nemají vydržovat rodiče, ale rodiče děti.</verse>
        <verse osisID='2Cor.12.15'>Pokud jde o mě, milerád se vydám z posledního, i sám sebe vydám za vaše životy, i když čím více vás miluji, tím méně jsem milován.</verse>
        <verse osisID='2Cor.12.16'>Budiž, nikdy jsem vás nezatěžoval. Jako chytrák jsem vás prý ale obelstil!</verse>
        <verse osisID='2Cor.12.17'>Jak asi? Podvedl jsem vás skrze někoho, koho jsem k vám poslal?</verse>
        <verse osisID='2Cor.12.18'>Požádal jsem o pomoc Tita a poslal jsem s ním jednoho bratra. Že by vás podvedl Titus? Nejednali jsme ve stejném duchu? Nešli jsme ve stejných šlépějích?</verse>
        <verse osisID='2Cor.12.19'>Myslíte, že se před vámi celou dobu hájíme? Milovaní, my mluvíme před Boží tváří v Kristu, a to všechno pro vaši posilu.</verse>
        <verse osisID='2Cor.12.20'>Bojím se totiž, abych z vás, až přijdu, nebyl zklamaný a také vy abyste nebyli zklamaní ze mě. Bojím se svárů, nevraživosti, zloby, soupeření, urážek, pomluv, zpupnosti a zmatků.</verse>
        <verse osisID='2Cor.12.21'>Bojím se, aby mě můj Bůh, až přijdu, před vámi znovu neponížil, kdybych musel truchlit nad tolika dřívějšími hříšníky, kteří nečinili pokání z nečistoty, smilstva a nestydatosti, kterou páchali.</verse>
      </chapter>
      <chapter osisID='2Cor.13'>
        <verse osisID='2Cor.13.1'>Toto bude má třetí návštěva u vás. "Každé slovo potvrdí výpověď dvou nebo tří svědků."</verse>
        <verse osisID='2Cor.13.2'>Co jsem řekl, když jsem byl u vás podruhé, to teď opakuji, když jsem pryč: Až se k vám vrátím, nebudu brát ohled na ty, kdo zůstali v hříchu, ani na nikoho jiného.</verse>
        <verse osisID='2Cor.13.3'>Žádáte přece důkaz, že ve mně mluví Kristus. Ten vůči vám není slabý - naopak je mezi vámi mocný!</verse>
        <verse osisID='2Cor.13.4'>Byl sice ukřižován jako slabý, ale teď žije Boží mocí; i my jsme v něm slabí, ale pro vás s ním budeme žít Boží mocí.</verse>
        <verse osisID='2Cor.13.5'>Sami sebe prověřujte, přesvědčujte se, zda jste sami ve víře. Nepoznáváte sami na sobě, že je ve vás Ježíš Kristus? Pokud ne, pak jste ovšem selhali.</verse>
        <verse osisID='2Cor.13.6'>Doufám, že poznáte, že my jsme neselhali.</verse>
        <verse osisID='2Cor.13.7'>Modlím se k Bohu, abyste se nezachovali špatně. Nejde mi o to, aby se ukázal náš vlastní úspěch - budu raději, když se budete chovat správně a my budeme jako ti, kdo selhali.</verse>
        <verse osisID='2Cor.13.8'>Nemůžeme přece stát proti pravdě, jedině za pravdou.</verse>
        <verse osisID='2Cor.13.9'>Rádi budeme slabí, jen když vy budete silní; proto se modlíme za vaši nápravu.</verse>
        <verse osisID='2Cor.13.10'>Toto vám píšu, zatímco jsem pryč, abych až budu u vás, nemusel přísně užít té pravomoci, kterou mi Pán dal k budování, a ne k boření.</verse>
        <verse osisID='2Cor.13.11'>Závěrem, bratři, buďte zdrávi. Spějte k dokonalosti, povzbuzujte se, buďte svorní, žijte v pokoji, a Bůh lásky a pokoje bude s vámi.</verse>
        <verse osisID='2Cor.13.12'>Pozdravte se navzájem svatým polibkem.</verse>
        <verse osisID='2Cor.13.13'>Pozdravují vás všichni svatí.</verse>
        <verse osisID='2Cor.13.14'>Milost Pána Ježíše Krista, Boží láska a společenství Ducha svatého s vámi všemi.</verse>
      </chapter>
    </div></osisText>
</osis>
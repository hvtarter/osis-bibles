<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hab'>
      <chapter osisID='Hab.1'>
        <verse osisID='Hab.1.1'>Výnos, který přijal ve vidění prorok Abakuk.</verse>
        <verse osisID='Hab.1.2'>Jak dlouho již volám o pomoc, Hospodine, a ty neslyšíš. Úpím k tobě pro násilí, a ty nezachraňuješ.</verse>
        <verse osisID='Hab.1.3'>Proč mi dáváš vidět ničemnosti a mlčky na trápení hledíš? Doléhají na mne zhouba a násilí, rozrostli se spory a sváry.</verse>
        <verse osisID='Hab.1.4'>Proto je tak ochromen zákon a nikdy se neprosadí právo. Spravedlivého obkličuje svévolník, proto je právo tak překrouceno.</verse>
        <verse osisID='Hab.1.5'>Pohleďte na pronárody, popatřte! Ustrnete údivem nad tím, co vykonám za vašich dnů. Nebudete věřit, až se o tom bude vypravovat.</verse>
        <verse osisID='Hab.1.6'>Já totiž povolám Kaldejce, pronárod krutý a prchlivý, jenž projde široširou zemí, aby se zmocnil příbytků, které mu nepatří.</verse>
        <verse osisID='Hab.1.7'>Je příšerný a hrozný, vyhlašuje vlastní svrchované právo.</verse>
        <verse osisID='Hab.1.8'>Jeho koně jsou hbitější než levharti, dravější než vlci za večera; jeho jezdci uhánějí tryskem, jeho jízda se zdaleka žene, letí jako orlice, jež spěchá za kořistí.</verse>
        <verse osisID='Hab.1.9'>Každý z nich se žene za násilím, dychtivě míří vpřed. Sebral zajatců jak písku.</verse>
        <verse osisID='Hab.1.10'>Z králů si tropí žerty, hodnostáři jsou mu k smíchu, každé pevnosti se směje, nahrne prach a dobude ji.</verse>
        <verse osisID='Hab.1.11'>Potom přelétne jak vítr a táhne dál obtížen vinou, za boha má vlastní sílu.</verse>
        <verse osisID='Hab.1.12'>Cožpak nejsi od pradávna, Hospodine, svatý Bože můj? My nezemřeme. Hospodine, pověřil jsi ho soudem, Skálo, uložil jsi mu, aby trestal.</verse>
        <verse osisID='Hab.1.13'>Tvé oči jsou čisté, nemohou se dívat na zlo a hledět na trápení. Proč tedy trpíš věrolomné, mlčíš, když svévolník pohlcuje spravedlivějšího?</verse>
        <verse osisID='Hab.1.14'>Což jsi učinil lidstvo jako mořské ryby, jako havěť, nad níž nevládne nikdo?</verse>
        <verse osisID='Hab.1.15'>On udicí vytahuje všechny a lapá je do své sítě, do svého nevodu je chytá. Proto se raduje a jásá.</verse>
        <verse osisID='Hab.1.16'>Proto obětuje své síti a svému nevodu pálí kadidlo; neboť skrze ně se mu dostává výborného podílu a nejtučnějšího pokrmu.</verse>
        <verse osisID='Hab.1.17'>Což bude svou síť vyprazdňovat bez přestání, bez soucitu vraždit pronárody?</verse>
      </chapter>
      <chapter osisID='Hab.2'>
        <verse osisID='Hab.2.1'>Postavím se na své strážné stanoviště, budu stát na hlásce a vyhlížet, abych seznal, co ke mně promluví a jakou odpověď dostanu na svoji stížnost.</verse>
        <verse osisID='Hab.2.2'>Hospodin mi odpověděl, řekl: "Zapiš to vidění, zaznamenej je na tabulky, aby si je čtenář mohl snadno přečíst.</verse>
        <verse osisID='Hab.2.3'>Vidění už ukazuje k určitému času, míří neomylně k cíli; prodlévá-li vyčkej, neboť přijde zcela jistě, zadržet se nedá."</verse>
        <verse osisID='Hab.2.4'>Pozor na opovážlivce; není v něm duše přímá. Spravedlivý bude žít pro svou věrnost.</verse>
        <verse osisID='Hab.2.5'>Jako víno oklame, tak neobstojí troufalý muž. Rozevírá chřtán jako podsvětí, zůstane jako smrt nenasytný, i kdyby pro sebe zabral všechny pronárody a všechny národy shromáždil k sobě.</verse>
        <verse osisID='Hab.2.6'>Což ti všichni neužijí proti němu pořekadel, posměšných popěvků a narážek na něj? Bude se říkat: Běda tomu, kdo hromadí, co mu nepatří. Jak dlouho? I tomu, kdo zástavou zatěžuje.</verse>
        <verse osisID='Hab.2.7'>Což tvoji dlužníci náhle nepovstanou, nevschopí se ti, kteří se třesou strachem? Budeš jim vydán v plen.</verse>
        <verse osisID='Hab.2.8'>Za to, že jsi plenil mnohé pronárody, budou plenit všechny ostatní národy tebe za prolitou lidskou krev a za násilí páchané na zemi, na městu i všech jeho obyvatelích.</verse>
        <verse osisID='Hab.2.9'>Běda tomu, kdo chamtivě shání mrzký zisk pro svůj dům, aby si založil hnízdo na výšině, aby se vyprosil ze spárů zla.</verse>
        <verse osisID='Hab.2.10'>Rozhodl ses k hanbě svého domu učinit konec mnohým národům; hřešíš sám proti sobě.</verse>
        <verse osisID='Hab.2.11'>I kámen ze zdi bude křičet, trám z kovu mu odpovídat.</verse>
        <verse osisID='Hab.2.12'>Běda tomu, kdo staví město na prolité krvi a zabezpečuje tvrz bezprávím.</verse>
        <verse osisID='Hab.2.13'>Hle, což to není od Hospodina zástupů, když "lidé se namáhají, a pozře to oheň, národy se lopotí pro nic za nic"?</verse>
        <verse osisID='Hab.2.14'>Země bude naplněna poznáním Hospodinovy slávy, jako vody pokrývají moře.</verse>
        <verse osisID='Hab.2.15'>Běda tomu, kdo napájí svého bližního, tobě, který přiměšuješ jed svého hněvu a opíjíš ho a na jeho nahotu se díváš.</verse>
        <verse osisID='Hab.2.16'>Dosyta se najíš pohany, ne slávy. I ty budeš pít a ukáže se tvá neobřezanost. I na tebe dojde číše z pravice Hospodinovy a zlořečení na tvou slávu.</verse>
        <verse osisID='Hab.2.17'>Násilí na Libanónu se obrátí proti tobě, pobíjení zvířat ti nažene děsu za prolitou lidskou krev a za násilí páchané na zemi, na městu i všech jeho obyvatelích.</verse>
        <verse osisID='Hab.2.18'>Co prospěje tesaná modla, již vytesal její tvůrce, modla litá, učitel lži? Ať si v ni doufá její tvůrce, zhotovuje pouze němé bůžky.</verse>
        <verse osisID='Hab.2.19'>Běda tomu, kdo říká dřevu: "Procitni", kdo říká němému kameni: "Vzbuď se." Něco takového má být učitelem? I když je to potaženo zlatem a stříbrem, nemá to žádného ducha.-</verse>
        <verse osisID='Hab.2.20'>Hospodin je ve svém svatém chrámu. Ztiš se před ním, celá země!</verse>
      </chapter>
      <chapter osisID='Hab.3'>
        <verse osisID='Hab.3.1'>Modlitba proroka Abakuka; na způsob tklivé písně.</verse>
        <verse osisID='Hab.3.2'>Hospodine, slyšel jsem tvou zprávu; bojím se o tvoje dílo, Hospodine, v tento čas je zachovej, v tento čas je uveď v známost. V nepokoji pamatuj na slitování!</verse>
        <verse osisID='Hab.3.3'>Z Témanu přichází Bůh, z hory Páranu Svatý. Nebesa přikrývá velebnost jeho, země je plná chvalozpěvů.</verse>
        <verse osisID='Hab.3.4'>Září jako světlo, po straně má rohy, v nichž se skryla jeho síla.</verse>
        <verse osisID='Hab.3.5'>Před ním se žene mor, nákaza valí se za ním.</verse>
        <verse osisID='Hab.3.6'>Stanul, a měří zemi, pohlédl, a zatřásl pronárody; pukají odvěká horstva, pahorky pravěké se hroutí; cesta věčnosti patří jemu.</verse>
        <verse osisID='Hab.3.7'>Vidím, jak hrouží se v nicotu kúšanské stany, jak se chvějí stanové houně midjanské země.</verse>
        <verse osisID='Hab.3.8'>Vzpanul snad Hospodin proti řekám? Zda proti řekám plane tvůj hněv nebo tvá prchlivost proti moři? Jedeš na svých ořích, tvoje vozy přivážejí spásu.</verse>
        <verse osisID='Hab.3.9'>Luk máš připravený ke splnění přísah, daných dávným pokolením. Řekami rozpolcuješ zemi.</verse>
        <verse osisID='Hab.3.10'>Spatřily tě hory a chvějí se v křeči. Přehnala se průtrž mračen, propastná tůň do křiku se dala, vysoko vzpíná své ruce.</verse>
        <verse osisID='Hab.3.11'>Do svého obydlí se stáhlo slunce i měsíc, utekly před světlem tvých šípů, před září tvého blištivého kopí.</verse>
        <verse osisID='Hab.3.12'>Rozlícen po zemi kráčíš, po pronárodech ve hněvu dupeš.</verse>
        <verse osisID='Hab.3.13'>Vyšel jsi spasit svůj lid, spasit pomazaného svého. Rozdrtil jsi hlavu svévolníkova domu, obnažils ho od základů k hrdlu.</verse>
        <verse osisID='Hab.3.14'>Jeho vlastními holemi rozrazil jsi hlavu jeho knížat, ženoucích se jako smršť, aby mě rozprášili; jásali divoce, jako by už tajně pozřeli utištěného.</verse>
        <verse osisID='Hab.3.15'>Svými oři jsi pošlapal moře, vzdouvající se nesmírná vodstva.</verse>
        <verse osisID='Hab.3.16'>Uslyšel jsem o tom a celý se třesu, chci se ozvat a rty se mi chvějí; jakoby kostižer zachvátil mé kosti, podlamují se pode mnou nohy. Budu však klidně očekávat den soužení, až přitáhnou a přepadnou lid.</verse>
        <verse osisID='Hab.3.17'>I kdyby fíkovník nevypučel, réva nedala výnos, selhala plodnost olivy, pole nevydala pokrm, z ohrady zmizel brav, ve chlévech dobytek nebyl,</verse>
        <verse osisID='Hab.3.18'>já budu jásotem oslavovat Hospodina, jásat ke chvále Boha, který je má spása.</verse>
        <verse osisID='Hab.3.19'>Panovník Hospodin je moje síla. Učinil mé nohy hbité jako nohy laně, po posvátných návrších mi dává šlapat. Pro předního zpěváka za doprovodu strunných nástrojů.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Prov'>
      <chapter osisID='Prov.1'>
        <verse osisID='Prov.1.1'>Přísloví Šalomouna, syna Davidova, krále Izraele,</verse>
        <verse osisID='Prov.1.2'>jak poznat moudrost a kázeň, jak pochopit výroky rozumnosti,</verse>
        <verse osisID='Prov.1.3'>jak si prozíravě osvojit kázeň, spravedlnost, právo a přímost,</verse>
        <verse osisID='Prov.1.4'>aby prostoduší byli obdařeni chytrostí, mladík poznáním a důvtipem.</verse>
        <verse osisID='Prov.1.5'>Bude-li naslouchat moudrý, přibude mu znalostí, a rozumný získá schopnost</verse>
        <verse osisID='Prov.1.6'>porozumět přísloví a jinotaji, slovům mudrců i jejich hádankám.</verse>
        <verse osisID='Prov.1.7'>Počátek poznání je bázeň před Hospodinem, moudrostí a kázní pohrdají pošetilci.</verse>
        <verse osisID='Prov.1.8'>Můj synu, poslouchej otcovo kárání a matčiným poučováním neopovrhuj.</verse>
        <verse osisID='Prov.1.9'>Budou ti půvabným věncem na hlavě a náhrdelníkem na tvém hrdle.</verse>
        <verse osisID='Prov.1.10'>Můj synu, kdyby tě lákali hříšníci, nepřivoluj!</verse>
        <verse osisID='Prov.1.11'>Kdyby tě přemlouvali: "Pojď s námi, vražedné úklady nastrojíme, počíháme si na nevinného bez důvodu,</verse>
        <verse osisID='Prov.1.12'>pohltíme je, jako podsvětí pohlcuje živé, bezúhonní budou jako ti, kdo sestupují do jámy,</verse>
        <verse osisID='Prov.1.13'>přijdeme si na rozličný drahocenný majetek a domy kořistí si naplníme,</verse>
        <verse osisID='Prov.1.14'>spoj svůj úděl s námi, budeme mít všichni jeden měšec" -</verse>
        <verse osisID='Prov.1.15'>můj synu, nechoď s nimi jejich cestou, zdržuj svou nohu od jejich stezky,</verse>
        <verse osisID='Prov.1.16'>neboť jejich nohy běží za zlem, pospíchají prolévat krev.</verse>
        <verse osisID='Prov.1.17'>Je zbytečné sypat pod síť, když to každý okřídlenec vidí.</verse>
        <verse osisID='Prov.1.18'>Oni však strojí ty vražedné úklady proti sobě, číhají na vlastní duši.</verse>
        <verse osisID='Prov.1.19'>Takové jsou stezky všech, kdo za ziskem se honí; ten stojí své pány život.</verse>
        <verse osisID='Prov.1.20'>Moudrost pronikavě volá na ulici, na náměstích vydává svůj hlas.</verse>
        <verse osisID='Prov.1.21'>Volá na nároží plném hluku, pronáší své výroky u vchodů do městských bran:</verse>
        <verse osisID='Prov.1.22'>"Dokdy budete, vy prostoduší, milovat prostoduchost, dokdy posměvači budou mít zálibu v posmívání, hlupáci poznání nenávidět?</verse>
        <verse osisID='Prov.1.23'>Obraťte se, když vám domlouvám. Hle, nechám na vás proudit svého ducha, uvedu vám ve známost svá slova:</verse>
        <verse osisID='Prov.1.24'>Protože jsem volala, a vy jste odmítali, ruce jsem vztahovala, a nikdo na to nedbal,</verse>
        <verse osisID='Prov.1.25'>každé mé radě jste se vyhýbali, nedali jste na mé domlouvání,</verse>
        <verse osisID='Prov.1.26'>i já se budu smát, až budete v bídě, budu se vysmívat, až na vás přijde strach,</verse>
        <verse osisID='Prov.1.27'>až na vás přijde strach jako ničivá bouře a vaše bída se přižene jako vichřice, až na vás přijde soužení a tíseň.</verse>
        <verse osisID='Prov.1.28'>Tehdy mě budou volat, a neodpovím, budou mě hledat za úsvitu, a nenaleznou,</verse>
        <verse osisID='Prov.1.29'>protože měli poznání v nenávisti a bázeň před Hospodinem si nezvolili,</verse>
        <verse osisID='Prov.1.30'>nedali na mou radu, každou mou domluvu znevážili.</verse>
        <verse osisID='Prov.1.31'>Budou jíst plody své cesty, přesytí se svými plány.</verse>
        <verse osisID='Prov.1.32'>Prostoduché zavraždí jejich odmítavost, hlupáky zahubí jejich netečnost.</verse>
        <verse osisID='Prov.1.33'>Ale kdo mě poslouchá, v bezpečí bude bydlet a žít klidně, beze strachu z něčeho zlého."</verse>
      </chapter>
      <chapter osisID='Prov.2'>
        <verse osisID='Prov.2.1'>Můj synu, jestliže přijmeš mé výroky, uchováš-li mé příkazy ve svém nitru,</verse>
        <verse osisID='Prov.2.2'>abys věnoval pozornost moudrosti a naklonil své srdce k rozumnosti,</verse>
        <verse osisID='Prov.2.3'>jestliže přivoláš porozumění a hlasitě zavoláš na rozumnost,</verse>
        <verse osisID='Prov.2.4'>budeš-li ji hledat jako stříbro a pátrat po ní jako po skrytých pokladech,</verse>
        <verse osisID='Prov.2.5'>tehdy pochopíš, co je bázeň před Hospodinem, a dojdeš k poznání Boha.</verse>
        <verse osisID='Prov.2.6'>Neboť moudrost dává Hospodin, poznání i rozumnost pochází z jeho úst.</verse>
        <verse osisID='Prov.2.7'>Pro přímé má pohotovou pomoc, je štítem těm, kdo žijí bezúhonně,</verse>
        <verse osisID='Prov.2.8'>chrání stezky práva a střeží cestu svých věrných.</verse>
        <verse osisID='Prov.2.9'>Tehdy porozumíš spravedlnosti, právu a přímosti, všemu, co zanechává dobré stopy.</verse>
        <verse osisID='Prov.2.10'>Neboť moudrost vejde do tvého srdce a poznání oblaží tvou duši.</verse>
        <verse osisID='Prov.2.11'>Tvou stráží stane se důvtip, rozumnost tě bude chránit.</verse>
        <verse osisID='Prov.2.12'>Ochrání tě před zlou cestou, před každým, kdo proradně mluví,</verse>
        <verse osisID='Prov.2.13'>před těmi, kdo opouštějí přímé stezky a chodí po temných cestách,</verse>
        <verse osisID='Prov.2.14'>kdo se radují, když páchají zlo, jásají nad zhoubnými proradnostmi,</verse>
        <verse osisID='Prov.2.15'>jejichž stezky jsou křivolaké; jsou neupřímní na každém kroku.</verse>
        <verse osisID='Prov.2.16'>Moudrost tě ochrání před cizí ženou, před cizinkou, která se lísá svými řečmi,</verse>
        <verse osisID='Prov.2.17'>která opouští druha svého mládí, a na smlouvu svého Boha zapomíná.</verse>
        <verse osisID='Prov.2.18'>Propadla smrti i se svým domem, její stopy směřují do říše stínů.</verse>
        <verse osisID='Prov.2.19'>Nikdo z těch, kdo k ní vcházejí, se nevrátí, stezek života nedosáhne.</verse>
        <verse osisID='Prov.2.20'>Kéž bys jen chodil po cestě dobrých a bedlivě dbal na stezky spravedlivých.</verse>
        <verse osisID='Prov.2.21'>Neboť zemi budou obývat přímí a zůstanou v ní bezúhonní.</verse>
        <verse osisID='Prov.2.22'>Ale svévolníci budou ze země vyťati, věrolomní budou z ní vyrváni.</verse>
      </chapter>
      <chapter osisID='Prov.3'>
        <verse osisID='Prov.3.1'>Můj synu, na mé učení nezapomínej, ať tvé srdce příkazy mé dodržuje.</verse>
        <verse osisID='Prov.3.2'>Prodlouží ti dny a léta života a přidají ti pokoj.</verse>
        <verse osisID='Prov.3.3'>Ať tě neopouští milosrdenství a věrnost! Přivaž si je na hrdlo, napiš je na tabulku svého srdce.</verse>
        <verse osisID='Prov.3.4'>Tak najdeš milost a uznání v očích Božích i lidských.</verse>
        <verse osisID='Prov.3.5'>Důvěřuj Hospodinu celým srdcem, na svoji rozumnost nespoléhej.</verse>
        <verse osisID='Prov.3.6'>Poznávej ho na všech svých cestách, on sám napřímí tvé stezky.</verse>
        <verse osisID='Prov.3.7'>Nebuď moudrý sám u sebe, boj se Hospodina, od zlého se odvrať.</verse>
        <verse osisID='Prov.3.8'>To dá tvému tělu zdraví a svěžest tvým kostem.</verse>
        <verse osisID='Prov.3.9'>Cti Hospodina ze svého majetku i prvotinami z celé své úrody!</verse>
        <verse osisID='Prov.3.10'>Bohatě se naplní tvé sýpky, moštem budou přetékat tvé kádě.</verse>
        <verse osisID='Prov.3.11'>Neodvrhuj, můj synu, Hospodinovo kárání, neprotiv se jeho domlouvání.</verse>
        <verse osisID='Prov.3.12'>Vždyť Hospodin domlouvá tomu, koho miluje, jako otec synu, v němž nalezl zalíbení.</verse>
        <verse osisID='Prov.3.13'>Blaze člověku, jenž našel moudrost, člověku, jenž došel rozumnosti.</verse>
        <verse osisID='Prov.3.14'>Nabýt jí je lepší nežli nabýt stříbra, její výnos je nad ryzí zlato.</verse>
        <verse osisID='Prov.3.15'>Je drahocennější než perly, nevyrovnají se jí žádné tvé skvosty.</verse>
        <verse osisID='Prov.3.16'>V její pravici je dlouhověkost, v její levici bohatství a čest.</verse>
        <verse osisID='Prov.3.17'>Její cesty vedou k blaženosti, všechny její stezky ku pokoji.</verse>
        <verse osisID='Prov.3.18'>Stromem života je těm, kdo se jí chopí, blaze těm, kdo se jí drží.</verse>
        <verse osisID='Prov.3.19'>Hospodin moudrostí založil zemi, nebesa upevnil rozumností,</verse>
        <verse osisID='Prov.3.20'>propastné tůně se jeho věděním rozpoltily a mraky vydaly krůpěje rosy.</verse>
        <verse osisID='Prov.3.21'>Můj synu, ať toto ti nesejde z očí. Zachovej si pohotovost a důvtip.</verse>
        <verse osisID='Prov.3.22'>To dá tvé duši život a milost tvému hrdlu.</verse>
        <verse osisID='Prov.3.23'>Tehdy půjdeš bezpečně svou cestou, tvá noha se neporaní.</verse>
        <verse osisID='Prov.3.24'>Ulehneš-li, nebudeš se strachovat, ulehneš a příjemný bude tvůj spánek.</verse>
        <verse osisID='Prov.3.25'>Neboj se náhlého strachu, až přijde spoušť na svévolníky.</verse>
        <verse osisID='Prov.3.26'>Hospodin bude po tvém boku, bude střežit před pastí tvou nohu.</verse>
        <verse osisID='Prov.3.27'>Neodpírej dobrodiní těm, kteří je potřebují, je-li v tvé moci je prokázat.</verse>
        <verse osisID='Prov.3.28'>Neříkej svému bližnímu: "Jdi a přijď zase a dám ti to zítra", když to máš s sebou.</verse>
        <verse osisID='Prov.3.29'>Nechystej nic zlého na svého bližního, který s tebou důvěřivě bydlí.</verse>
        <verse osisID='Prov.3.30'>S nikým neměj spory bez důvodu, jestliže se proti tobě nedopustil zlého.</verse>
        <verse osisID='Prov.3.31'>Nezáviď násilníkovi, žádnou z jeho cest si nezvol.</verse>
        <verse osisID='Prov.3.32'>Neboť Hospodin má neupřímného v ohavnosti, s přímými však je v důvěrném obecenství.</verse>
        <verse osisID='Prov.3.33'>Hospodinovo prokletí spočívá na domě svévolníka, jeho požehnání na obydlí spravedlivých.</verse>
        <verse osisID='Prov.3.34'>Vysmívá se posměvačům, pokorným však dává milost.</verse>
        <verse osisID='Prov.3.35'>Čest připadne moudrým do dědictví, hlupáci si však odnesou hanbu.</verse>
      </chapter>
      <chapter osisID='Prov.4'>
        <verse osisID='Prov.4.1'>Synové, slyšte otcovské kárání, pozornost věnujte poznávání rozumnosti.</verse>
        <verse osisID='Prov.4.2'>Vždyť jsem vám předal výborné znalosti, moje učení neopouštějte:</verse>
        <verse osisID='Prov.4.3'>Když jsem byl jako syn u svého otce, útlý jedináček při své matce,</verse>
        <verse osisID='Prov.4.4'>on mě vyučoval, říkával mi: "Drž se celým srdcem mých slov, dbej na mé příkazy a budeš živ.</verse>
        <verse osisID='Prov.4.5'>Získej moudrost, získej rozumnost. Na výroky mých úst nezapomeň, neodchyl se od nich.</verse>
        <verse osisID='Prov.4.6'>Neopouštěj ji, bude tě střežit. Miluj ji, bude tě chránit.</verse>
        <verse osisID='Prov.4.7'>Počátek moudrosti je: Snaž se získat moudrost, za všechno své jmění získej rozumnost.</verse>
        <verse osisID='Prov.4.8'>Obklop se jí, vyvýší tě; oslaví tě, když ji obejmeš.</verse>
        <verse osisID='Prov.4.9'>Vloží ti na hlavu půvabný věnec, ozdobnou korunu ti předá.</verse>
        <verse osisID='Prov.4.10'>Slyš, můj synu, přijmi mé výroky, živ budeš mnoho let.</verse>
        <verse osisID='Prov.4.11'>Cestě moudrosti jsem tě učil, vodil tě stopami přímosti.</verse>
        <verse osisID='Prov.4.12'>Půjdeš-li jimi, kroky tvé neuvíznou, jestliže poběžíš, neklopýtneš.</verse>
        <verse osisID='Prov.4.13'>Napomenutí se chop a neochabuj, dodržuj je, to je tvůj život.</verse>
        <verse osisID='Prov.4.14'>Nevcházej na stezku svévolníků, cestou zlých se neubírej.</verse>
        <verse osisID='Prov.4.15'>Vyhni se jí, nechoď po ní, odstup od ní a jdi dál.</verse>
        <verse osisID='Prov.4.16'>Neusnou, když nespáchají něco zlého, o spánek jsou připraveni, když někoho nepřivedou k pádu.</verse>
        <verse osisID='Prov.4.17'>Chlebem svévole se živí, vínem násilí se napájejí.</verse>
        <verse osisID='Prov.4.18'>Stezka spravedlivých je jak jasné světlo, které svítí stále víc, až je tu den.</verse>
        <verse osisID='Prov.4.19'>Cesta svévolníků je však jako soumrak, nevědí, o co klopýtnou.</verse>
        <verse osisID='Prov.4.20'>Můj synu, věnuj pozornost mým slovům, k mým výrokům nakloň ucho.</verse>
        <verse osisID='Prov.4.21'>Ať nesejdou ti z očí, střez je v hloubi srdce.</verse>
        <verse osisID='Prov.4.22'>Dají život těm, kteří je nalézají, a zdraví celému jejich tělu.</verse>
        <verse osisID='Prov.4.23'>Především střez a chraň své srdce, vždyť z něho vychází život.</verse>
        <verse osisID='Prov.4.24'>Odvracej svá ústa od falše a od svých rtů vzdal neupřímnost.</verse>
        <verse osisID='Prov.4.25'>Tvé oči ať hledí rovně, zpříma před sebe se dívej.</verse>
        <verse osisID='Prov.4.26'>Sleduj stopy svých nohou, všechny tvé cesty ať jsou pevné.</verse>
        <verse osisID='Prov.4.27'>Napravo ani nalevo se neuchyluj, odvrať od zlého svou nohu.</verse>
      </chapter>
      <chapter osisID='Prov.5'>
        <verse osisID='Prov.5.1'>Můj synu, věnuj pozornost mé moudrosti, nakloň své ucho k mé rozumnosti,</verse>
        <verse osisID='Prov.5.2'>dbej na obezřetné rady, poznání ať zachovávají tvé rty.</verse>
        <verse osisID='Prov.5.3'>Ze rtů cizí ženy sice kape med, a její jazyk je hladší než olej,</verse>
        <verse osisID='Prov.5.4'>nakonec je však hořká jako pelyněk, ostrá jak dvojsečný meč.</verse>
        <verse osisID='Prov.5.5'>Její nohy sestupují k smrti, její kroky uvíznou v podsvětí.</verse>
        <verse osisID='Prov.5.6'>Nevysleduješ stezku života, její stopy se motají, nevíš kam.</verse>
        <verse osisID='Prov.5.7'>Proto, synové, poslyšte mě, neodvracejte se od výroků mých úst.</verse>
        <verse osisID='Prov.5.8'>Ať jde tvá cesta daleko od ní, nepřibližuj se ke dveřím jejího domu,</verse>
        <verse osisID='Prov.5.9'>ať nevydáš svou důstojnost jiným, ukrutníkovi svá léta,</verse>
        <verse osisID='Prov.5.10'>ať se tvou silou nesytí cizáci a ovocem tvého trápení dům cizí.</verse>
        <verse osisID='Prov.5.11'>Nakonec budeš skučet, až celé tvé tělo zchátrá.</verse>
        <verse osisID='Prov.5.12'>Řekneš: "Jak jsem mohl nenávidět napomínání? Jak mohlo mé srdce znevažovat domlouvání?</verse>
        <verse osisID='Prov.5.13'>Svoje vychovatele jsem neposlouchal, nenaslouchal jsem svým učitelům.</verse>
        <verse osisID='Prov.5.14'>Málem bych byl propadl nejhoršímu uprostřed shromáždění a pospolitosti."</verse>
        <verse osisID='Prov.5.15'>Pij vodu z vlastní nádrže, tu, jež vyvěrá z tvé studnice.</verse>
        <verse osisID='Prov.5.16'>Mají se tvé prameny roztékat ven do široka jako vodní toky?</verse>
        <verse osisID='Prov.5.17'>Tobě mají patřit, tobě jedinému, a ne cizím spolu s tebou.</verse>
        <verse osisID='Prov.5.18'>Buď požehnán tvůj zdroj, raduj se z ženy svého mládí,</verse>
        <verse osisID='Prov.5.19'>z milované laně, z líbezné srny; její prsy ať tě vždycky opojují, kochej se v jejím milování ustavičně.</verse>
        <verse osisID='Prov.5.20'>Proč by ses kochal, můj synu, v cizačce, proč bys v náručí cizinku svíral?</verse>
        <verse osisID='Prov.5.21'>Cesty člověka jsou Hospodinu zřejmé, on sleduje všechny jeho stopy.</verse>
        <verse osisID='Prov.5.22'>Svévolníka polapí jeho zločiny, bude spoután provazy svého hříchu.</verse>
        <verse osisID='Prov.5.23'>Nedbal na napomenutí, proto zemře; bloudí pro svou velkou pošetilost.</verse>
      </chapter>
      <chapter osisID='Prov.6'>
        <verse osisID='Prov.6.1'>Můj synu, jestliže ses zaručil za svého druha nebo se zavázal rukoudáním za cizáka</verse>
        <verse osisID='Prov.6.2'>a zapletl se výroky svých úst, a výroky svých úst se chytil,</verse>
        <verse osisID='Prov.6.3'>udělej, můj synu, toto: Hleď se vyprostit. Dostal ses do rukou svého druha. Jdi, vrhni se do bláta a naléhej na svého druha.</verse>
        <verse osisID='Prov.6.4'>Nedopřej svým očím spánku, ani zdřímnout nedávej svým víčkům.</verse>
        <verse osisID='Prov.6.5'>Jak gazela vytrhni se z rukou, jako ptáče z rukou čihařových.</verse>
        <verse osisID='Prov.6.6'>Jdi k mravenci, lenochu, dívej se, jak žije, ať zmoudříš.</verse>
        <verse osisID='Prov.6.7'>Ač nemá žádného vůdce, dozorce či vládce,</verse>
        <verse osisID='Prov.6.8'>opatřuje si v létě pokrm, o žních sklízí svou potravu.</verse>
        <verse osisID='Prov.6.9'>Jak dlouho, lenochu, budeš ležet? Kdy se probudíš ze svého spánku?</verse>
        <verse osisID='Prov.6.10'>Trochu si pospíš, trochu zdřímneš, trochu složíš ruce v klín a poležíš si</verse>
        <verse osisID='Prov.6.11'>a tvá chudoba přijde jak pobuda a tvá nouze jako ozbrojenec.</verse>
        <verse osisID='Prov.6.12'>Ničemný člověk, muž propadlý ničemnostem, má plná ústa falše,</verse>
        <verse osisID='Prov.6.13'>mrká očima, nohama cosi naznačuje, svými prsty ukazuje.</verse>
        <verse osisID='Prov.6.14'>V srdci má proradnost, osnuje zlo v každém čase, vyvolává sváry.</verse>
        <verse osisID='Prov.6.15'>Proto náhlá pohroma ho stihne, bude nenadále rozdrcen a nezhojí ho nikdo.</verse>
        <verse osisID='Prov.6.16'>Těchto šest věcí Hospodin nenávidí a sedmá je mu ohavností:</verse>
        <verse osisID='Prov.6.17'>přezíravé oči, zrádný jazyk, ruce, které prolévají nevinnou krev,</verse>
        <verse osisID='Prov.6.18'>srdce osnující ničemné plány, nohy rychle spěchající za zlem,</verse>
        <verse osisID='Prov.6.19'>křivý svědek, který šíří lži, a ten, kdo vyvolává mezi bratry sváry.</verse>
        <verse osisID='Prov.6.20'>Dodržuj, můj synu, otcovy příkazy, a matčiným poučováním neopovrhuj.</verse>
        <verse osisID='Prov.6.21'>Přivaž si je natrvalo k srdci, oviň si je kolem hrdla.</verse>
        <verse osisID='Prov.6.22'>Povedou tě, kamkoli půjdeš, když budeš ležet, budou tě střežit, procitneš a budou s tebou rozmlouvat.</verse>
        <verse osisID='Prov.6.23'>Vždyť příkaz je světlem a vyučování osvěcuje, domluvy a kárání jsou cesty k životu:</verse>
        <verse osisID='Prov.6.24'>Budou tě střežit před špatnou ženou, před úlisným jazykem cizinky.</verse>
        <verse osisID='Prov.6.25'>Nedychti v srdci po její kráse, ať tě svými řasami neuchvátí!</verse>
        <verse osisID='Prov.6.26'>Nevěstce zaplatíš bochníčkem chleba, žena jiného však loví drahou duši.</verse>
        <verse osisID='Prov.6.27'>Může si kdo shrnout do klína oheň a nespálit si šaty?</verse>
        <verse osisID='Prov.6.28'>Což může někdo chodit po žhavém uhlí, a nepopálit si nohy?</verse>
        <verse osisID='Prov.6.29'>Tak dopadne ten, kdo vchází k ženě svého druha; nezůstane bez trestu, kdo se jí dotkne.</verse>
        <verse osisID='Prov.6.30'>Nepohrdá se zlodějem, že kradl, aby se nasytil, když měl hlad.</verse>
        <verse osisID='Prov.6.31'>Je-li však přistižen, nahradí to sedmeronásobně, dá všechen majetek svého domu.</verse>
        <verse osisID='Prov.6.32'>Kdo s ženou cizoloží, nemá rozum, k vlastní zkáze to činí.</verse>
        <verse osisID='Prov.6.33'>Sklidí jen rány a hanbu a jeho potupa nebude smazána.</verse>
        <verse osisID='Prov.6.34'>Neboť žárlivost rozpálí muže, ten bude v den pomsty nelítostný.</verse>
        <verse osisID='Prov.6.35'>Nepřijme žádný dar na usmířenou, nepovolí, i kdybys sebevíc úplatků dával.</verse>
      </chapter>
      <chapter osisID='Prov.7'>
        <verse osisID='Prov.7.1'>Můj synu, dbej na mé výroky, chovej mé příkazy ve svém nitru.</verse>
        <verse osisID='Prov.7.2'>Dbej na mé příkazy a budeš živ, střez moje učení jak zřítelnici oka.</verse>
        <verse osisID='Prov.7.3'>Přivaž si je k prstům, napiš je na tabulku svého srdce.</verse>
        <verse osisID='Prov.7.4'>Moudrosti řekni: "Jsi moje sestra", rozumnost nazvi svou příbuznou,</verse>
        <verse osisID='Prov.7.5'>aby tě střežila před cizí ženou, před cizinkou, která lichotí svými řečmi.</verse>
        <verse osisID='Prov.7.6'>Jednou jsem vyhlížel mříží z okna svého domu</verse>
        <verse osisID='Prov.7.7'>a díval jsem se na prostoduché; pozoroval jsem mezi těmi synky mladíka, který neměl rozum.</verse>
        <verse osisID='Prov.7.8'>Přecházel ulici kolem jejího nároží, vykročil směrem k jejímu domu</verse>
        <verse osisID='Prov.7.9'>na sklonku dne, za soumraku, pod záštitou temnoty noční.</verse>
        <verse osisID='Prov.7.10'>A hle, žena mu jde vstříc v nevěstčím úboru se záludným srdcem.</verse>
        <verse osisID='Prov.7.11'>Je halasná, dotěrná, její nohy nemají doma stání.</verse>
        <verse osisID='Prov.7.12'>Hned je na ulici, hned na náměstí, na každém nároží úklady strojí.</verse>
        <verse osisID='Prov.7.13'>Uchopí jej, políbí ho, s nestoudnou tváří mu řekne:</verse>
        <verse osisID='Prov.7.14'>"Vystrojila jsem pokojné obětní hody, vyplnila jsem dnes svoje sliby.</verse>
        <verse osisID='Prov.7.15'>Proto jsem ti vyšla vstříc a za úsvitu jsem tě hledala, až jsem tě našla.</verse>
        <verse osisID='Prov.7.16'>Prostřela jsem na své lehátko přehozy, pestrá egyptská prostěradla.</verse>
        <verse osisID='Prov.7.17'>Navoněla jsem své lůžko myrhou, aloe a skořicí.</verse>
        <verse osisID='Prov.7.18'>Pojď, opájejme se laskáním až do jitra, potěšme se milováním.</verse>
        <verse osisID='Prov.7.19'>Muž není doma, odešel na dalekou cestu.</verse>
        <verse osisID='Prov.7.20'>Váček s penězi vzal s sebou, vrátí se domů až v den úplňku."</verse>
        <verse osisID='Prov.7.21'>Naklonila si ho mnohým přemlouváním, svými úlisnými rty ho svedla.</verse>
        <verse osisID='Prov.7.22'>Hned šel za ní jako vůl na porážku, jako pošetilec v poutech k potrestání,</verse>
        <verse osisID='Prov.7.23'>než mu šíp rozetne játra; spěchá do osidla jako ptáče, neví, že mu jde o život.</verse>
        <verse osisID='Prov.7.24'>Nyní tedy, synové, slyšte mě, věnujte pozornost výrokům mých úst.</verse>
        <verse osisID='Prov.7.25'>Ať tvé srdce nesejde na její cesty, na její pěšiny se nedej zavést.</verse>
        <verse osisID='Prov.7.26'>Mnohé už sklála, přivedla k pádu, všichni, i ti nejzdatnější, byli od ní zavražděni.</verse>
        <verse osisID='Prov.7.27'>Její dům - toť cesty do podsvětí, vedoucí do komor smrti.</verse>
      </chapter>
      <chapter osisID='Prov.8'>
        <verse osisID='Prov.8.1'>Cožpak moudrost nevolá, nevydává rozumnost svůj hlas?</verse>
        <verse osisID='Prov.8.2'>Na nejvyšším místě, nad cestou, na křižovatce stojí.</verse>
        <verse osisID='Prov.8.3'>Při branách, kudy se chodí do města, u vchodu pronikavě volá:</verse>
        <verse osisID='Prov.8.4'>"Na vás, muži, volám, můj hlas je určen synům lidským.</verse>
        <verse osisID='Prov.8.5'>Prostoduší, pochopte, v čem je chytrost, hlupáci, pochopte, v čem je rozum!</verse>
        <verse osisID='Prov.8.6'>Slyšte! Vyhlašuji, co je směrodatné, otevírám rty a plyne z nich přímost.</verse>
        <verse osisID='Prov.8.7'>O pravdě hovoří můj jazyk, mým rtům se svévole hnusí.</verse>
        <verse osisID='Prov.8.8'>Všechny výroky mých úst jsou spravedlivé, není v nich nic potměšilého či falešného.</verse>
        <verse osisID='Prov.8.9'>Všechny jsou správné pro toho, kdo porozumí, přímé těm, kdo naleznou poznání.</verse>
        <verse osisID='Prov.8.10'>Přijměte mé napomenutí, nikoli stříbro, spíše poznání, než převýborné ryzí zlato.</verse>
        <verse osisID='Prov.8.11'>Moudrost je lepší než perly, nevyrovnají se jí žádné skvosty.</verse>
        <verse osisID='Prov.8.12'>Já, Moudrost, bydlím s chytrostí, nalézám obezřetné poznání.</verse>
        <verse osisID='Prov.8.13'>Bázeň před Hospodinem znamená nenávidět zlo; nenávidím povýšenost, pýchu, cestu zlou, proradná ústa.</verse>
        <verse osisID='Prov.8.14'>U mne je rada i pohotová pomoc, jsem rozumnost, u mne je bohatýrská síla.</verse>
        <verse osisID='Prov.8.15'>Skrze mne kralují králové a vydávají spravedlivá nařízení vládci,</verse>
        <verse osisID='Prov.8.16'>skrze mne velí velitelé a všichni urození soudí spravedlivě.</verse>
        <verse osisID='Prov.8.17'>Já miluji ty, kdo milují mne, a kdo mě za úsvitu hledají, naleznou mne.</verse>
        <verse osisID='Prov.8.18'>Bohatství a čest jsou u mne, ustavičný dostatek i spravedlnost.</verse>
        <verse osisID='Prov.8.19'>Mé ovoce je lepší než ryzí a čisté zlato, má úroda je nad výborné stříbro.</verse>
        <verse osisID='Prov.8.20'>Chodím stezkou spravedlnosti a pěšinami práva,</verse>
        <verse osisID='Prov.8.21'>abych dala dědictví těm, kdo mě milují. Já naplním jejich pokladnice.</verse>
        <verse osisID='Prov.8.22'>Hospodin mě vlastnil jako počátek své cesty, dříve než co konal odedávna.</verse>
        <verse osisID='Prov.8.23'>Od věků jsem ustanovena, od počátku, od pravěku země.</verse>
        <verse osisID='Prov.8.24'>Ještě nebyly propastné tůně, když jsem se zrodila, ještě nebyly prameny vodami obtěžkány.</verse>
        <verse osisID='Prov.8.25'>Když ještě byly hory ponořeny, před pahorky jsem se narodila.</verse>
        <verse osisID='Prov.8.26'>Ještě než učinil zemi a všechno kolem a první hroudy pevniny,</verse>
        <verse osisID='Prov.8.27'>když upevňoval nebesa, byla jsem při tom, když vymezoval obzor nad propastnou tůní,</verse>
        <verse osisID='Prov.8.28'>když seshora zavěšoval mračna, když sílily prameny propastné tůně,</verse>
        <verse osisID='Prov.8.29'>když kladl moři jeho meze, aby vody nevystupovaly z břehů, když vymezoval základy země,</verse>
        <verse osisID='Prov.8.30'>byla jsem mu věrně po boku, byla jsem jeho potěšením den ze dne a radostně si před ním hrála v každý čas.</verse>
        <verse osisID='Prov.8.31'>Hraji si na jeho pevné zemi; mým potěšením je být s lidskými syny.</verse>
        <verse osisID='Prov.8.32'>Nyní tedy, synové, slyšte mě: Blaze těm, kdo dbají na mé cesty.</verse>
        <verse osisID='Prov.8.33'>Slyšte napomenutí a buďte moudří; nevyhýbejte se tomu!</verse>
        <verse osisID='Prov.8.34'>Blaze člověku, který mě poslouchá, bdí u mých dveří den ze dne a střeží veřeje mého vchodu.</verse>
        <verse osisID='Prov.8.35'>Vždyť ten, kdo mě nalézá, nalezl život a došel u Hospodina zalíbení.</verse>
        <verse osisID='Prov.8.36'>Kdo hřeší proti mně, činí násilí své duši; všichni, kdo mě nenávidí, milují smrt.</verse>
      </chapter>
      <chapter osisID='Prov.9'>
        <verse osisID='Prov.9.1'>Moudrost si vystavěla dům, vytesala sedm sloupů.</verse>
        <verse osisID='Prov.9.2'>Porazila dobytče, smísila víno a prostřela svůj stůl.</verse>
        <verse osisID='Prov.9.3'>Vyslala své dívky, volá na vrcholu městských výšin:</verse>
        <verse osisID='Prov.9.4'>"Kdo je prostoduchý, ať se sem uchýlí!" Toho, kdo nemá rozum, zve:</verse>
        <verse osisID='Prov.9.5'>"Pojďte, jezte můj chléb a pijte víno, které jsem smísila,</verse>
        <verse osisID='Prov.9.6'>nechte prostoduchosti a budete živi, kráčejte cestou rozumnosti!"</verse>
        <verse osisID='Prov.9.7'>Kdo napomíná posměvače, dojde pohany, kdo domlouvá svévolníku, poskvrní se!</verse>
        <verse osisID='Prov.9.8'>Nedomlouvej posměvači, aby tě nezačal nenávidět. Domlouvej moudrému a bude tě milovat.</verse>
        <verse osisID='Prov.9.9'>Moudrému dej a bude ještě moudřejší, pouč spravedlivého a přibude mu znalostí.</verse>
        <verse osisID='Prov.9.10'>Začátek moudrosti je bázeň před Hospodinem a poznat Svatého je rozumnost.</verse>
        <verse osisID='Prov.9.11'>Neboť skrze mne se rozhojní tvé dny, přibude ti let života.</verse>
        <verse osisID='Prov.9.12'>Jsi-li moudrý, k svému prospěchu jsi moudrý, jsi-li posměvač, sám na to doplatíš.</verse>
        <verse osisID='Prov.9.13'>Paní Hloupost je halasná, prostoduchá, vůbec nic nezná.</verse>
        <verse osisID='Prov.9.14'>Sedá u vchodu do svého domu, na křesle na městských výšinách,</verse>
        <verse osisID='Prov.9.15'>a volá na mimojdoucí, kteří jdou po přímých stezkách:</verse>
        <verse osisID='Prov.9.16'>"Kdo je prostoduchý, ať odbočí sem!" Toho, kdo nemá rozum, zve:</verse>
        <verse osisID='Prov.9.17'>"Kradená voda je sladká a pokoutný chléb blaží."</verse>
        <verse osisID='Prov.9.18'>Ale on neví, že je tam říše stínů a že v hlubinách podsvětí jsou ti, jež pozvala.</verse>
      </chapter>
      <chapter osisID='Prov.10'>
        <verse osisID='Prov.10.1'>Přísloví Šalomounova. Syn moudrý dělá radost otci, kdežto syn hloupý působí žal matce.</verse>
        <verse osisID='Prov.10.2'>Neprávem nabyté poklady neprospějí, kdežto spravedlnost vysvobodí od smrti.</verse>
        <verse osisID='Prov.10.3'>Hospodin nedopustí, aby hladověl spravedlivý, kdežto choutkám svévolníků činí přítrž.</verse>
        <verse osisID='Prov.10.4'>Zchudne, kdo pracuje zahálčivou dlaní, kdežto pilné jejich ruka obohatí.</verse>
        <verse osisID='Prov.10.5'>Kdo v létě sklízí, je syn prozíravý, kdo prospí žně, je pro ostudu.</verse>
        <verse osisID='Prov.10.6'>Mnohé požehnání spočine na hlavě spravedlivého, kdežto v ústech svévolníků se skrývá násilí.</verse>
        <verse osisID='Prov.10.7'>Památka spravedlivého bude k požehnání, kdežto jméno svévolníků zpráchniví.</verse>
        <verse osisID='Prov.10.8'>Kdo je moudrého srdce, přijímá příkazy, kdežto kdo je pošetilých rtů, ten padne.</verse>
        <verse osisID='Prov.10.9'>Kdo žije bezúhonně, žije bezpečně, kdežto kdo chodí křivolakými cestami, bude odhalen.</verse>
        <verse osisID='Prov.10.10'>Kdo mrká okem, působí trápení, a kdo je pošetilých rtů, ten padne.</verse>
        <verse osisID='Prov.10.11'>Ústa spravedlivého jsou zdrojem života, kdežto v ústech svévolníků se skrývá násilí.</verse>
        <verse osisID='Prov.10.12'>Nenávist vyvolává sváry, kdežto láska přikrývá všechna přestoupení.</verse>
        <verse osisID='Prov.10.13'>Na rtech rozumného se nalézá moudrost, kdežto hůl dopadne na hřbet toho, kdo je bez rozumu.</verse>
        <verse osisID='Prov.10.14'>Moudří uchovávají poznání, kdežto ústa pošetilce přinášejí zkázu.</verse>
        <verse osisID='Prov.10.15'>Majetek bohatého je jeho pevnou tvrzí, chudoba nuzných je jejich zkázou.</verse>
        <verse osisID='Prov.10.16'>Výdělek spravedlivého slouží k životu, výtěžek svévolníkův k hříchu.</verse>
        <verse osisID='Prov.10.17'>Ukazuje stezku k životu, kdo dbá na napomenutí, kdežto kdo si domluv nevšímá, zavádí na scestí.</verse>
        <verse osisID='Prov.10.18'>Kdo skrývá nenávist za zrádné rty, i ten, kdo šíří pomluvy, je hlupák.</verse>
        <verse osisID='Prov.10.19'>Mnohomluvnost nezůstává bez přestoupení, kdežto kdo krotí své rty, je prozíravý.</verse>
        <verse osisID='Prov.10.20'>Jazyk spravedlivého je výborné stříbro, srdce svévolníků nestojí za nic.</verse>
        <verse osisID='Prov.10.21'>Rty spravedlivého připravují pastvu mnohým, ale pošetilci umírají na to, že jsou bez rozumu.</verse>
        <verse osisID='Prov.10.22'>Hospodinovo požehnání obohacuje a trápení s sebou nepřináší.</verse>
        <verse osisID='Prov.10.23'>Radostnou hrou je pro hlupáka mrzké jednání, kdežto pro rozumného muže moudrost.</verse>
        <verse osisID='Prov.10.24'>Čeho se leká svévolník, to na něj přijde, kdežto touha spravedlivých se splní.</verse>
        <verse osisID='Prov.10.25'>Když se přižene vichřice, je po svévolníkovi, kdežto spravedlivý má základ věčný.</verse>
        <verse osisID='Prov.10.26'>Jako ocet zubům a kouř očím, tak je lenoch těm, kteří ho posílají.</verse>
        <verse osisID='Prov.10.27'>Bázeň před Hospodinem přidává dnů, kdežto svévolníkům se léta zkrátí.</verse>
        <verse osisID='Prov.10.28'>Očekávání spravedlivých je radostné, kdežto naděje svévolníků přijde vniveč.</verse>
        <verse osisID='Prov.10.29'>Cesta Hospodinova je záštitou bezúhonnému, kdežto zkázou pro ty, kdo páchají ničemnosti.</verse>
        <verse osisID='Prov.10.30'>Spravedlivý se nikdy nezhroutí, kdežto svévolníci zemi nezabydlí.</verse>
        <verse osisID='Prov.10.31'>Ústa spravedlivého plodí moudrost, kdežto jazyk proradný bude vyťat.</verse>
        <verse osisID='Prov.10.32'>Rty spravedlivého vědí, v čem má Bůh zalíbení, kdežto ústa svévolníků znají jen proradnost.</verse>
      </chapter>
      <chapter osisID='Prov.11'>
        <verse osisID='Prov.11.1'>Falešné váhy jsou Hospodinu ohavností, kdežto v přesném závaží má zalíbení.</verse>
        <verse osisID='Prov.11.2'>Za zpupností přichází hanba, kdežto s umírněnými je moudrost.</verse>
        <verse osisID='Prov.11.3'>Přímé vede bezúhonnost, kdežto věrolomné zahubí pokřivenost.</verse>
        <verse osisID='Prov.11.4'>V den prchlivosti neprospěje majetek, kdežto spravedlnost vysvobodí od smrti.</verse>
        <verse osisID='Prov.11.5'>Spravedlnost napřimuje bezúhonnému cestu, kdežto svévolník svou svévolí padne.</verse>
        <verse osisID='Prov.11.6'>Spravedlnost přímé vysvobodí, kdežto věrolomní se lapí do svých choutek.</verse>
        <verse osisID='Prov.11.7'>Když zemře člověk svévolný, naděje přijde vniveč, vniveč přijde očekávání ničemníků.</verse>
        <verse osisID='Prov.11.8'>Spravedlivý bývá zachován, je-li v soužení, kdežto svévolník se dostane na jeho místo.</verse>
        <verse osisID='Prov.11.9'>Rouhač ústy uvádí druha do zkázy, kdežto spravedliví budou zachováni věděním.</verse>
        <verse osisID='Prov.11.10'>Když je dobře spravedlivým, město jásá, když zhynou svévolníci, plesá.</verse>
        <verse osisID='Prov.11.11'>Žehnáním přímých se město pozvedá, kdežto ústy svévolníků se boří.</verse>
        <verse osisID='Prov.11.12'>Kdo je bez rozumu, pohrdá svým druhem, kdežto muž rozumný mlčí.</verse>
        <verse osisID='Prov.11.13'>Utrhač, kudy chodí, roznáší důvěrnosti, kdežto kdo je duchem věrný, ukryje to.</verse>
        <verse osisID='Prov.11.14'>Pro nerozvážné vedení padá lid, kdežto v množství rádců je záchrana.</verse>
        <verse osisID='Prov.11.15'>Velmi zle dopadne ten, kdo se zaručil za cizího, kdežto kdo zaručování nenávidí, je v bezpečí.</verse>
        <verse osisID='Prov.11.16'>Ušlechtilá žena se drží cti, kdežto ukrutníci se drží bohatství.</verse>
        <verse osisID='Prov.11.17'>Muž milosrdný činí dobře i sám sobě, kdežto nelítostný drásá i vlastní tělo.</verse>
        <verse osisID='Prov.11.18'>Svévolníka výdělek z jeho práce zklame, kdežto kdo rozsévá spravedlnost, má mzdu jistou.</verse>
        <verse osisID='Prov.11.19'>Tak spravedlnost vede k životu, kdežto kdo se žene za zlem, spěje k smrti.</verse>
        <verse osisID='Prov.11.20'>Hospodin má v ohavnosti lidi falešného srdce, kdežto zalíbení má v těch, jejichž cesta je bezúhonná.</verse>
        <verse osisID='Prov.11.21'>Zlý zaručeně nezůstane bez trestu, kdežto potomstvo spravedlivých bude ušetřeno.</verse>
        <verse osisID='Prov.11.22'>Zlatý kroužek na rypáku vepře je žena krásná, ale svéhlavá a rozmarná.</verse>
        <verse osisID='Prov.11.23'>Touhou spravedlivých je jen dobro, kdežto nadějí svévolníků je prosadit se zuřivostí.</verse>
        <verse osisID='Prov.11.24'>Někdo rozdává a přibývá mu stále, kdežto ten, kdo je skoupý, mívá nedostatek.</verse>
        <verse osisID='Prov.11.25'>Duše štědrá bude nasycena tukem, a kdo občerstvuje, bude též občerstven.</verse>
        <verse osisID='Prov.11.26'>Na toho, kdo zadržuje obilí, láteří národ, kdežto žehnání se snáší na hlavu toho, kdo je prodává.</verse>
        <verse osisID='Prov.11.27'>Kdo usilovně hledá dobro, hledá Boží zalíbení, kdežto kdo se pídí po zlu, toho zlo postihne.</verse>
        <verse osisID='Prov.11.28'>Kdo doufá ve své bohatství, padne, kdežto spravedliví budou rašit jako listí.</verse>
        <verse osisID='Prov.11.29'>Kdo rozvrací svůj dům, zdědí vítr, a pošetilec bude otrokem toho, kdo je moudrého srdce.</verse>
        <verse osisID='Prov.11.30'>Ovoce spravedlivého je jako strom života, a kdo se ujímá duší, je moudrý.</verse>
        <verse osisID='Prov.11.31'>Hle, spravedlivý dochází na zemi odplaty, tím spíše svévolník a hříšník.</verse>
      </chapter>
      <chapter osisID='Prov.12'>
        <verse osisID='Prov.12.1'>Kdo miluje napomenutí, miluje poznání, kdežto kdo domluvy nenávidí, je tupec.</verse>
        <verse osisID='Prov.12.2'>Dobrý dochází u Hospodina zalíbení, kdežto pleticháře prohlašuje Hospodin za svévolníka.</verse>
        <verse osisID='Prov.12.3'>Svévolí se nikdo nezajistí, kořen spravedlivých se nezviklá.</verse>
        <verse osisID='Prov.12.4'>Žena statečná je korunou svého manžela, kdežto ostudná mu je jako kostižer v kostech.</verse>
        <verse osisID='Prov.12.5'>Spravedliví přemýšlejí o právu, svévolníci rozvažují o lsti.</verse>
        <verse osisID='Prov.12.6'>Slova svévolníků jsou vražedné úklady, kdežto přímé jejich ústa vysvobodí.</verse>
        <verse osisID='Prov.12.7'>Svévolníci budou podvráceni a nebudou již, kdežto dům spravedlivých obstojí.</verse>
        <verse osisID='Prov.12.8'>Muž bude chválen pro svá prozíravá ústa, kdežto ten, kdo má zvrácené srdce, upadne v pohrdání.</verse>
        <verse osisID='Prov.12.9'>Lépe je být zlehčován a mít otroka, než pokládat se za slavného a nemít chleba.</verse>
        <verse osisID='Prov.12.10'>Spravedlivý cítí i se svým dobytkem, kdežto nitro svévolníků je nelítostné.</verse>
        <verse osisID='Prov.12.11'>Kdo obdělává svou půdu, nasytí se chlebem, kdežto kdo následuje povaleče, nemá rozum.</verse>
        <verse osisID='Prov.12.12'>Svévolník dychtivě loví kdejaké zlo, kdežto kořen spravedlivých vydává dobro.</verse>
        <verse osisID='Prov.12.13'>Zlovolník se chytí do přestupků svých rtů, kdežto spravedlivý vyvázne ze soužení.</verse>
        <verse osisID='Prov.12.14'>Ovocem svých úst se každý dobře nasytí, skutek rukou se člověku vrátí.</verse>
        <verse osisID='Prov.12.15'>Pošetilci zdá se, že je jeho cesta přímá, kdežto kdo poslouchá rady, je moudrý.</verse>
        <verse osisID='Prov.12.16'>U pošetilce se jeho hoře pozná týž den, kdežto chytrý přikryje hanbu.</verse>
        <verse osisID='Prov.12.17'>Kdo šíří pravdu, hlásá spravedlnost, kdežto křivý svědek lest.</verse>
        <verse osisID='Prov.12.18'>Někdo tlachá, jako by probodával mečem, kdežto jazyk moudrých hojí.</verse>
        <verse osisID='Prov.12.19'>Pravdivé rty se zajistí navždy, kdežto jazyk zrádný na okamžik.</verse>
        <verse osisID='Prov.12.20'>Lest mají v srdci ti, kdo osnují zlo, kdežto radost ti, kdo radí ku pokoji.</verse>
        <verse osisID='Prov.12.21'>Žádná ničemnost nezasáhne spravedlivého, kdežto svévolníci okusí zlého vrchovatě.</verse>
        <verse osisID='Prov.12.22'>Zrádné rty jsou Hospodinu ohavností, kdežto zalíbení má v těch, kdo prosazují pravdu.</verse>
        <verse osisID='Prov.12.23'>Chytrý člověk poznání skrývá, kdežto srdce hlupáků pošetilosti provolává.</verse>
        <verse osisID='Prov.12.24'>Ruka pilných bude vládnout, kdežto zahálka vede do poroby.</verse>
        <verse osisID='Prov.12.25'>Obavy lidské srdce tíží, ale dobré slovo vrací radost.</verse>
        <verse osisID='Prov.12.26'>Spravedlivý prozkoumává svému příteli cestu, kdežto svévolníky jejich cesta zavede.</verse>
        <verse osisID='Prov.12.27'>Zahálčivý nebude si péci úlovek, kdežto vzácným jměním pro člověka je píle.</verse>
        <verse osisID='Prov.12.28'>Na stezce spravedlnosti je život, tato cesta nesměřuje k smrti.</verse>
      </chapter>
      <chapter osisID='Prov.13'>
        <verse osisID='Prov.13.1'>Syn otcovským káráním zmoudří, kdežto posměvač pohrůžky neposlouchá.</verse>
        <verse osisID='Prov.13.2'>Ovoce svých úst se každý dobře nají, duše věrolomných okusí násilí.</verse>
        <verse osisID='Prov.13.3'>Kdo hlídá svá ústa, střeží svůj život, kdo se pošklebuje, toho stihne zkáza.</verse>
        <verse osisID='Prov.13.4'>Lenoch jen touží a ničeho nedosáhne, kdežto pilní se nasytí tukem.</verse>
        <verse osisID='Prov.13.5'>Spravedlivý nenávidí jakýkoli klam, kdežto svévolník vzbuzuje nelibost a hnus.</verse>
        <verse osisID='Prov.13.6'>Spravedlnost chrání toho, kdo žije bezúhonně, kdežto svévole vyvrací hříšníka.</verse>
        <verse osisID='Prov.13.7'>Leckdo se vydává za bohatého, ačkoli nic nemá, někdo se vydává za chudého, a má velké jmění.</verse>
        <verse osisID='Prov.13.8'>Bohatstvím se člověk může vyplatit, kdežto chudý vyhrožování neslýchá.</verse>
        <verse osisID='Prov.13.9'>Světlo spravedlivých radostně září, kdežto svévolníkům svítilna hasne.</verse>
        <verse osisID='Prov.13.10'>Ze zpupnosti vzniká jen hádka, kdežto u těch, kdo si dají poradit, je moudrost.</verse>
        <verse osisID='Prov.13.11'>Jmění snadno nabyté se zmenšuje, kdežto kdo shromažďuje vlastní prací, tomu přibývá.</verse>
        <verse osisID='Prov.13.12'>Dlouhým čekáním zemdlívá srdce, kdežto splněná touha je stromem života.</verse>
        <verse osisID='Prov.13.13'>Kdo pohrdá slovem, přivádí se do záhuby, kdežto kdo se bojí přikázání, dochází odplaty.</verse>
        <verse osisID='Prov.13.14'>Učení moudrého je zdrojem života, pomůže uniknout léčkám smrti.</verse>
        <verse osisID='Prov.13.15'>Prozíravost zjednává přízeň, kdežto věrolomní vytrvávají na své cestě.</verse>
        <verse osisID='Prov.13.16'>Kdo je chytrý, počíná si podle poznání, kdežto hlupák roztrušuje pošetilost.</verse>
        <verse osisID='Prov.13.17'>Svévolný posel propadne zkáze, kdežto věrný vyslanec přináší zdraví.</verse>
        <verse osisID='Prov.13.18'>Chudoba a hanba stihnou toho, kdo se vyhýbá trestu, kdežto kdo dbá na domluvu, bude vážený.</verse>
        <verse osisID='Prov.13.19'>Když se naplní touha, je sladko v duši, kdežto hlupákům se hnusí odvrátit se od zlého.</verse>
        <verse osisID='Prov.13.20'>Kdo chodívá s moudrými, stane se moudrým, kdežto tomu, kdo se přátelí s hlupáky, se povede zle.</verse>
        <verse osisID='Prov.13.21'>Hříšníky stíhá zlo, kdežto spravedlivým je odplatou dobro.</verse>
        <verse osisID='Prov.13.22'>Dobrý zanechá dědictví vnukům, kdežto jmění hříšníka bývá uchováno pro spravedlivého.</verse>
        <verse osisID='Prov.13.23'>Úhor dává chudým mnoho pokrmu, ale bývá ničen bezprávím.</verse>
        <verse osisID='Prov.13.24'>Kdo šetří hůl, nenávidí svého syna, kdežto kdo jej miluje, trestá ho včas.</verse>
        <verse osisID='Prov.13.25'>Spravedlivý se nají dosyta, kdežto břicho svévolníků trpí nedostatkem.</verse>
      </chapter>
      <chapter osisID='Prov.14'>
        <verse osisID='Prov.14.1'>Moudrá žena buduje svůj dům, kdežto pošetilá jej vlastníma rukama boří.</verse>
        <verse osisID='Prov.14.2'>Kdo se bojí Hospodina, chodí přímo, kdežto kdo jím pohrdá, chodí cestou neupřímnosti.</verse>
        <verse osisID='Prov.14.3'>Z úst pošetilce vyrůstá povýšenost, kdežto moudré jejich rty střeží.</verse>
        <verse osisID='Prov.14.4'>Kde není skot, je čistý žlab, kdežto hojná úroda bývá, kde jsou silní býci.</verse>
        <verse osisID='Prov.14.5'>Spolehlivý svědek nelže, kdežto křivý svědek šíří lži.</verse>
        <verse osisID='Prov.14.6'>Posměvač hledá moudrost, ale marně, kdežto rozumný má poznání usnadněné.</verse>
        <verse osisID='Prov.14.7'>Jdi z cesty muži hloupému, neboť na jeho rtech poznání nenalezneš.</verse>
        <verse osisID='Prov.14.8'>Moudrost chytrého je v tom, že rozumí své cestě, kdežto pošetilost hlupáků je v záludnosti.</verse>
        <verse osisID='Prov.14.9'>Oběť za vinu je pošetilcům směšná, kdežto u přímých nalézá zalíbení.</verse>
        <verse osisID='Prov.14.10'>Jen srdce zná hořkost vlastní duše, ani do jeho radosti se nikdo cizí nemůže vmísit.</verse>
        <verse osisID='Prov.14.11'>Dům svévolníků bude vyhlazen, kdežto stánek přímých bude vzkvétat.</verse>
        <verse osisID='Prov.14.12'>Někdy se člověku zdá cesta přímá, ale nakonec přivede k smrti.</verse>
        <verse osisID='Prov.14.13'>Také při smíchu bolívá srdce a na konci radosti bývá žal.</verse>
        <verse osisID='Prov.14.14'>Odpadlík se sytí svými cestami, kdežto člověk dobrý tím, co je mu dáno.</verse>
        <verse osisID='Prov.14.15'>Prostoduchý kdečemu důvěřuje, kdežto chytrý promýšlí své kroky.</verse>
        <verse osisID='Prov.14.16'>Moudrý se bojí a odvrací se od zlého, kdežto hlupák se vypíná a cítí se v bezpečí.</verse>
        <verse osisID='Prov.14.17'>Nedočkavý se dopouští pošetilosti a pletichář je nenáviděn.</verse>
        <verse osisID='Prov.14.18'>Prostoduší dědí pošetilost, kdežto chytří jsou korunováni poznáním.</verse>
        <verse osisID='Prov.14.19'>Zlí se skloní před dobrými a svévolníci u bran spravedlivého.</verse>
        <verse osisID='Prov.14.20'>Chudého nemá rád ani jeho druh, kdežto mnoho je těch, kdo milují bohatého.</verse>
        <verse osisID='Prov.14.21'>Kdo pohrdá svým druhem, hřeší, kdežto blaze tomu, kdo se slitovává nad utištěnými.</verse>
        <verse osisID='Prov.14.22'>Což nebloudí ti, kdo osnují zlé věci? Kdežto milosrdenství a věrnost provází ty, kdo chystají dobro.</verse>
        <verse osisID='Prov.14.23'>Každé trápení je k užitku, ale pouhé mluvení vede k nedostatku.</verse>
        <verse osisID='Prov.14.24'>Korunou moudrých je jejich bohatství, ale pošetilost hlupáků zůstává pošetilostí.</verse>
        <verse osisID='Prov.14.25'>Pravdivý svědek druhé vysvobodí, kdežto lstivý šíří lži.</verse>
        <verse osisID='Prov.14.26'>V bázni před Hospodinem má člověk pevné bezpečí a útočiště pro své syny.</verse>
        <verse osisID='Prov.14.27'>Bázeň před Hospodinem je zdroj života, pomůže uniknout léčkám smrti.</verse>
        <verse osisID='Prov.14.28'>V množství lidu spočívá důstojnost krále, kdežto úbytek národa je zkáza pro vládce.</verse>
        <verse osisID='Prov.14.29'>Shovívavý oplývá rozumností, kdežto ukvapený vystavuje na odiv pošetilost.</verse>
        <verse osisID='Prov.14.30'>Mírné srdce je tělu k životu, kdežto žárlivost je jako kostižer.</verse>
        <verse osisID='Prov.14.31'>Kdo utiskuje nuzného, tupí toho, kdo jej učinil, kdežto ctí ho ten, kdo se nad ubožákem slitovává.</verse>
        <verse osisID='Prov.14.32'>Svévolník bude sražen zlem, jež páchá, kdežto spravedlivý má útočiště i při smrti.</verse>
        <verse osisID='Prov.14.33'>V srdci rozumného spočívá moudrost, kdežto co je v nitru hlupáků, se pozná.</verse>
        <verse osisID='Prov.14.34'>Spravedlnost vyvyšuje pronárody, kdežto hřích je národům pro potupu.</verse>
        <verse osisID='Prov.14.35'>Král má zalíbení v prozíravém služebníku, kdežto jeho prchlivost dolehne na toho, kdo jedná ostudně.</verse>
      </chapter>
      <chapter osisID='Prov.15'>
        <verse osisID='Prov.15.1'>Vlídná odpověď odvrací rozhořčení, kdežto slovo, které ubližuje, popouzí k hněvu.</verse>
        <verse osisID='Prov.15.2'>Jazyk moudrých přináší dobré poznání, kdežto ústa hlupáků chrlí pošetilost.</verse>
        <verse osisID='Prov.15.3'>Oči Hospodinovy jsou na každém místě, pozorně sledují zlé i dobré.</verse>
        <verse osisID='Prov.15.4'>Mírný jazyk je stromem života, kdežto pokřivený rozkládá ducha.</verse>
        <verse osisID='Prov.15.5'>Pošetilec znevažuje otcovské kárání, kdežto kdo na domluvy dbá, jedná chytře.</verse>
        <verse osisID='Prov.15.6'>Dům spravedlivého je rozsáhlou klenotnicí, kdežto z výtěžku svévolníkova vzejde rozvrat.</verse>
        <verse osisID='Prov.15.7'>Rty moudrých rozsívají poznání, ale ne tak srdce hlupáků.</verse>
        <verse osisID='Prov.15.8'>Hospodinu je ohavností oběť svévolníků, kdežto v modlitbě přímých má zalíbení.</verse>
        <verse osisID='Prov.15.9'>Hospodinu je ohavností cesta svévolníka, ale miluje toho, kdo následuje spravedlnost.</verse>
        <verse osisID='Prov.15.10'>Tvrdý trest postihne toho, kdo opouští stezku, kdo domluvy nenávidí, zemře.</verse>
        <verse osisID='Prov.15.11'>I podsvětí, říše zkázy, je na očích Hospodinu, tím spíše srdce synů lidských.</verse>
        <verse osisID='Prov.15.12'>Posměvač nemiluje toho, kdo mu domlouvá, k moudrým nechodí.</verse>
        <verse osisID='Prov.15.13'>Radostným srdcem zkrásní tvář, kdežto trápení srdce ubíjí ducha.</verse>
        <verse osisID='Prov.15.14'>Rozumné srdce hledá poznání, kdežto ústa hlupáků se honí za pošetilostí.</verse>
        <verse osisID='Prov.15.15'>Všechny dny utištěného jsou zlé, kdežto kdo je dobré mysli, má hody každodenně.</verse>
        <verse osisID='Prov.15.16'>Je lépe mít málo a bát se Hospodina, než mít velký poklad a s ním neklid.</verse>
        <verse osisID='Prov.15.17'>Lepší je jídlo ze zeleniny a k tomu láska, než z vykrmeného býka a s tím nenávist.</verse>
        <verse osisID='Prov.15.18'>Vznětlivý muž rozněcuje sváry, kdežto shovívavý spory uklidňuje.</verse>
        <verse osisID='Prov.15.19'>Cesta lenocha je zarostlá trním, kdežto stezka přímých je upravená.</verse>
        <verse osisID='Prov.15.20'>Syn moudrý dělá radost otci, kdežto člověk hloupý pohrdá svou matkou.</verse>
        <verse osisID='Prov.15.21'>Z pošetilosti se raduje, kdo nemá rozum, kdežto rozumný muž chodí přímo.</verse>
        <verse osisID='Prov.15.22'>Plány selžou bez společné porady, kdežto při množství rádců se uskuteční.</verse>
        <verse osisID='Prov.15.23'>Člověk má radost, když může dát odpověď, jak je dobré slovo v pravý čas!</verse>
        <verse osisID='Prov.15.24'>Stezka života vede prozíravého vzhůru, aby unikl podsvětí dole.</verse>
        <verse osisID='Prov.15.25'>Hospodin strhne dům pyšných, kdežto mezníky vdovy vytyčuje.</verse>
        <verse osisID='Prov.15.26'>Zlé plány jsou Hospodinu ohavností, kdežto vlídná řeč je čistá.</verse>
        <verse osisID='Prov.15.27'>Kdo se žene za ziskem, rozvrací svůj dům, kdežto kdo o dary nestojí, bude živ.</verse>
        <verse osisID='Prov.15.28'>Srdce spravedlivého rozjímá, co odpovědět, kdežto ústa svévolníků chrlí samou zlobu.</verse>
        <verse osisID='Prov.15.29'>Hospodin je daleko od svévolníků, kdežto modlitbu spravedlivých vyslýchá.</verse>
        <verse osisID='Prov.15.30'>Zářivý pohled vlévá do srdce radost, dobrá zpráva vzpružuje kosti.</verse>
        <verse osisID='Prov.15.31'>Ucho, které poslouchá životodárné domluvy, bude přebývat mezi moudrými.</verse>
        <verse osisID='Prov.15.32'>Kdo se vyhýbá trestu, neváží si vlastního života, kdežto kdo domluvy poslouchá, získává rozum.</verse>
        <verse osisID='Prov.15.33'>Bázeň před Hospodinem napomíná k moudrosti, slávu předchází pokora.</verse>
      </chapter>
      <chapter osisID='Prov.16'>
        <verse osisID='Prov.16.1'>Člověku je dáno pořádat, co má na srdci, ale na Hospodinu záleží, co odpoví jazyk.</verse>
        <verse osisID='Prov.16.2'>Člověku se všechny jeho cesty zdají ryzí, ale pohnutky zpytuje Hospodin.</verse>
        <verse osisID='Prov.16.3'>Svěř Hospodinu své počínání a tvé plány budou zajištěny.</verse>
        <verse osisID='Prov.16.4'>Hospodin učinil vše k svému cíli, i svévolníka pro zlý den.</verse>
        <verse osisID='Prov.16.5'>Hospodin má každého domýšlivce v ohavnosti, zaručeně nezůstane bez trestu.</verse>
        <verse osisID='Prov.16.6'>Milosrdenstvím a věrností se usmiřuje provinění a bázeň před Hospodinem odvrací od zlého.</verse>
        <verse osisID='Prov.16.7'>Líbí-li se Hospodinu cesty člověka, vede ku pokoji s ním i jeho nepřátele.</verse>
        <verse osisID='Prov.16.8'>Lepší je maličko se spravedlností než mnoho výtěžků s bezprávím.</verse>
        <verse osisID='Prov.16.9'>Člověk uvažuje v srdci o své cestě, ale jeho kroky řídí Hospodin.</verse>
        <verse osisID='Prov.16.10'>Na rtech králových je božský výrok, při soudu se jeho ústa nezpronevěří.</verse>
        <verse osisID='Prov.16.11'>Vahadla i správné misky patří Hospodinu, všechna závaží jsou jeho dílem.</verse>
        <verse osisID='Prov.16.12'>Králům se hnusí svévolně jednat, vždyť spravedlnost upevňuje trůn.</verse>
        <verse osisID='Prov.16.13'>Králové mají zalíbení ve spravedlivých rtech, a toho, kdo mluví přímo, milují.</verse>
        <verse osisID='Prov.16.14'>Královo rozhořčení je poselstvo smrti, ale moudrý muž je usmíří.</verse>
        <verse osisID='Prov.16.15'>V jasné tváři králově je život, jeho přízeň je jak oblak s jarním deštěm.</verse>
        <verse osisID='Prov.16.16'>Získat moudrost je lepší než ryzí zlato a získat rozumnost je výbornější než stříbro.</verse>
        <verse osisID='Prov.16.17'>Přímí se na své dráze odvracejí od zlého; střeží svůj život, kdo hlídá svou cestu.</verse>
        <verse osisID='Prov.16.18'>Pýcha předchází pád, domýšlivost klopýtnutí.</verse>
        <verse osisID='Prov.16.19'>Je lépe být poníženého ducha s pokornými, než se dělit o kořist s pyšnými.</verse>
        <verse osisID='Prov.16.20'>Kdo je prozíravý ve slovu, nalézá dobro, blaze tomu, kdo doufá v Hospodina.</verse>
        <verse osisID='Prov.16.21'>Kdo je moudrého srdce, je nazýván rozumným; lahodná řeč přidává znalostí.</verse>
        <verse osisID='Prov.16.22'>Prozíravost je zdrojem života těm, kdo ji mají, ale kárat pošetilce je pošetilost.</verse>
        <verse osisID='Prov.16.23'>Srdce moudrého dává jeho ústům prozíravost a na jeho rty přidává znalosti.</verse>
        <verse osisID='Prov.16.24'>Pláství medu je řeč vlídná, lahodou duši a uzdravením kostem.</verse>
        <verse osisID='Prov.16.25'>Někdy se člověku zdá cesta přímá, ale nakonec přivede k smrti.</verse>
        <verse osisID='Prov.16.26'>Ten, kdo se plahočí, plahočí se pro sebe, popohánějí ho vlastní ústa.</verse>
        <verse osisID='Prov.16.27'>Ničema vyhrabává zlo, na jeho rtech jako by byl spalující oheň.</verse>
        <verse osisID='Prov.16.28'>Proradný člověk vyvolává sváry a klevetník rozlučuje důvěrné přátele.</verse>
        <verse osisID='Prov.16.29'>Násilník svého bližního láká a svádí ho na nedobrou cestu.</verse>
        <verse osisID='Prov.16.30'>Kdo přimhuřuje oči, myslí na proradnost, kdo svírá rty, už dokonal zlo.</verse>
        <verse osisID='Prov.16.31'>Šediny jsou ozdobnou korunou, lze je nalézt na cestě spravedlnosti.</verse>
        <verse osisID='Prov.16.32'>Lepší je shovívavý než bohatýr, a kdo ovládá sebe, je nad dobyvatele města.</verse>
        <verse osisID='Prov.16.33'>Los se vytahuje ze záňadří, ale každé rozhodnutí je od Hospodina.</verse>
      </chapter>
      <chapter osisID='Prov.17'>
        <verse osisID='Prov.17.1'>Lepší suchá skýva a k tomu klid než dům plný obětních hodů a spory.</verse>
        <verse osisID='Prov.17.2'>Prozíravý otrok panuje nad synem, který dělá ostudu, a mezi bratry mu připadne dědictví.</verse>
        <verse osisID='Prov.17.3'>Na stříbro kelímek, na zlato pec; srdce však Hospodin prozkoumává.</verse>
        <verse osisID='Prov.17.4'>Zlé je věnovat pozornost ničemným rtům, klamné dopřávat sluchu zkázonosnému jazyku.</verse>
        <verse osisID='Prov.17.5'>Kdo se posmívá chudému, tupí toho, kdo jej učinil, kdo má radost z běd, ten bez trestu nezůstane.</verse>
        <verse osisID='Prov.17.6'>Korunou starců jsou vnuci, ozdobou synů otcové.</verse>
        <verse osisID='Prov.17.7'>Nesluší bloudovi mnoho řečí, tím méně urozenému řeči lživé.</verse>
        <verse osisID='Prov.17.8'>Jako vzácný kámen je úplatek v očích dárce, kamkoli se obrátí, má úspěch.</verse>
        <verse osisID='Prov.17.9'>Kdo stojí o lásku, přikrývá přestoupení, ale kdo je přetřásá, rozlučuje důvěrné přátele.</verse>
        <verse osisID='Prov.17.10'>Pohrůžka zapůsobí na rozumného víc než na hlupáka sto ran.</verse>
        <verse osisID='Prov.17.11'>Jen o vzpouru usiluje zlý, ale bude proti němu vyslán nelítostný posel.</verse>
        <verse osisID='Prov.17.12'>Raději potkat medvědici zbavenou mláďat než hlupáka s jeho pošetilostí.</verse>
        <verse osisID='Prov.17.13'>Tomu, kdo za dobré odplácí zlým, zlo se nehne z domu.</verse>
        <verse osisID='Prov.17.14'>Protrhne vodní hráz, kdo začne svár, přestaň dřív, než propukne spor.</verse>
        <verse osisID='Prov.17.15'>Prohlásit svévolníka za spravedlivého a spravedlivého za svévolníka, to obojí je Hospodinu ohavností.</verse>
        <verse osisID='Prov.17.16'>K čemu peníze v rukou hlupáka? Chce koupit moudrost? Vždyť nemá rozum!</verse>
        <verse osisID='Prov.17.17'>V každičkém čase miluje přítel, zrodil se bratrem pro doby soužení.</verse>
        <verse osisID='Prov.17.18'>Člověk bez rozumu dává ruku a svému druhovi se zaručuje.</verse>
        <verse osisID='Prov.17.19'>Má rád přestoupení, kdo má rád hádky, kdo si zvyšuje vchod, říká si o zkázu.</verse>
        <verse osisID='Prov.17.20'>Kdo má falešné srdce, nenajde dobro, kdo má proradný jazyk, upadne do zla.</verse>
        <verse osisID='Prov.17.21'>Kdo zplodil hlupáka, sobě k žalu ho zplodil, otec blouda nemůže mít radost.</verse>
        <verse osisID='Prov.17.22'>Radostné srdce hojí rány, kdežto ubitý duch vysušuje kosti.</verse>
        <verse osisID='Prov.17.23'>Svévolník po straně přijímá úplatek, tak převrací stezky práva.</verse>
        <verse osisID='Prov.17.24'>Na tváři rozumného se zračí moudrost, ale oči hlupáka těkají po končinách země.</verse>
        <verse osisID='Prov.17.25'>Hloupý syn působí svému otci hoře a své rodičce hořkost.</verse>
        <verse osisID='Prov.17.26'>Pokutovat spravedlivého není dobré, natož urozené bít pro přímost.</verse>
        <verse osisID='Prov.17.27'>Kdo se krotí v řeči, má správné poznání, kdo je klidného ducha, je rozumný člověk.</verse>
        <verse osisID='Prov.17.28'>I pošetilec, když mlčí, může být pokládán za moudrého, nechá-li rty zavřené, za rozumného.</verse>
      </chapter>
      <chapter osisID='Prov.18'>
        <verse osisID='Prov.18.1'>Za svými choutkami jde, kdo se zříká druhých, pohotově rozpoutává sváry.</verse>
        <verse osisID='Prov.18.2'>Hlupák si nelibuje v rozumnosti, nýbrž v obnažování svého srdce.</verse>
        <verse osisID='Prov.18.3'>Kam vejde svévolník, vchází opovržení a potupa s hanbou.</verse>
        <verse osisID='Prov.18.4'>Hluboké vody jsou slova z úst muže, potok plný vody, zdroj moudrosti.</verse>
        <verse osisID='Prov.18.5'>Není dobré nadržovat svévolníkovi a odstrčit na soudu spravedlivého.</verse>
        <verse osisID='Prov.18.6'>Hlupáka zavedou jeho rty do sporu, jeho ústa volají po výprasku.</verse>
        <verse osisID='Prov.18.7'>Ústa přinesou hlupákovi zkázu, jeho rty jsou léčkou jeho duši.</verse>
        <verse osisID='Prov.18.8'>Řeči klevetníkovy jsou jak pamlsky, sestoupí až do nejvnitřnějších útrob.</verse>
        <verse osisID='Prov.18.9'>Ten, kdo při své práci otálí, je bratrem zhoubce.</verse>
        <verse osisID='Prov.18.10'>Pevná věž je Hospodinovo jméno, k němu se uteče spravedlivý jak do hradu.</verse>
        <verse osisID='Prov.18.11'>Pevnou tvrzí je boháčovi jeho majetek, jeví se mu jako nedostupná hradba.</verse>
        <verse osisID='Prov.18.12'>Srdce člověka bývá před pádem zpupné, kdežto slávu předchází pokora.</verse>
        <verse osisID='Prov.18.13'>Odpoví-li kdo dřív, než vyslechl, toť pošetilost a hanba pro něj.</verse>
        <verse osisID='Prov.18.14'>Mužný duch snáší nemoc, ale ducha ubitého kdo unese?</verse>
        <verse osisID='Prov.18.15'>Rozumné srdce získává poznání, ucho moudrých je vyhledává.</verse>
        <verse osisID='Prov.18.16'>Dar otvírá člověku dveře, uvádí ho i k velmožům.</verse>
        <verse osisID='Prov.18.17'>Kdo při sporu mluví první, jeví se spravedlivý, pak přijde druhá strana a podrobí ho zkoušce.</verse>
        <verse osisID='Prov.18.18'>Losování činí přítrž svárům, odtrhne od sebe i zarputilce.</verse>
        <verse osisID='Prov.18.19'>Zhrzený bratr je nepřístupnější než pevná tvrz a sváry jsou jako závora paláce.</verse>
        <verse osisID='Prov.18.20'>Nitro člověka se sytí ovocem úst, sytí je úroda rtů.</verse>
        <verse osisID='Prov.18.21'>V moci jazyka je život i smrt, kdo ho rád používá, nají se jeho plodů.</verse>
        <verse osisID='Prov.18.22'>Kdo našel ženu, našel dobro a došel u Hospodina zalíbení.</verse>
        <verse osisID='Prov.18.23'>Chudák prosí o smilování, ale boháč odpovídá tvrdě.</verse>
        <verse osisID='Prov.18.24'>Přátelit se s kdekým je ke škodě; kdo však miluje, přilne víc než bratr.</verse>
      </chapter>
      <chapter osisID='Prov.19'>
        <verse osisID='Prov.19.1'>Lepší je chudák žijící bezúhonně než falešník a k tomu hlupák.</verse>
        <verse osisID='Prov.19.2'>Bez poznání nemůže být nikdo dobrý, kdo je zbrklý, hřeší.</verse>
        <verse osisID='Prov.19.3'>Pošetilostí si člověk podvrací cestu, ale jeho srdce má zlost na Hospodina.</verse>
        <verse osisID='Prov.19.4'>Majetek zjednává víc a víc přátel, nuzáka se i přítel zřekne.</verse>
        <verse osisID='Prov.19.5'>Křivý svědek nezůstane bez trestu, neunikne ten, kdo šíří lži.</verse>
        <verse osisID='Prov.19.6'>Urozenému pochlebují mnozí, se štědrým mužem se přátelí kdekdo.</verse>
        <verse osisID='Prov.19.7'>Chudáka nenávidí všichni jeho bratři, tím spíš se mu vzdalují jeho přátelé. Kdo se honí za slovy, nemá z toho nic.</verse>
        <verse osisID='Prov.19.8'>Kdo získal rozum, má rád svůj život, kdo dbá na rozumnost, najde dobro.</verse>
        <verse osisID='Prov.19.9'>Křivý svědek nezůstane bez trestu, zahyne ten, kdo šíří lži.</verse>
        <verse osisID='Prov.19.10'>Nepřísluší blahobyt hlupákovi, natož otroku vláda nad knížaty.</verse>
        <verse osisID='Prov.19.11'>Prozíravost činí člověka shovívavým, promíjet přestupky je jeho ozdobou.</verse>
        <verse osisID='Prov.19.12'>Jak řev mladého lva je králova zlost, jak rosa na bylinu jeho přízeň.</verse>
        <verse osisID='Prov.19.13'>Neštěstím pro otce je syn hlupák; svárlivá žena jak neustálé zatékání vody.</verse>
        <verse osisID='Prov.19.14'>Dům a majetek lze zdědit po otcích, ale prozíravá žena je od Hospodina.</verse>
        <verse osisID='Prov.19.15'>Lenost uvede do mrákot; zahálčivá duše bude hladovět.</verse>
        <verse osisID='Prov.19.16'>Kdo zachovává přikázání, střeží svůj život, zemře, kdo jeho cestami zhrdá.</verse>
        <verse osisID='Prov.19.17'>Hospodinu půjčuje, kdo se nad nuzným smilovává, on mu odplatí jeho dobročinnost.</verse>
        <verse osisID='Prov.19.18'>Trestej syna, dokud je naděje, a nechtěj mu přivodit smrt!</verse>
        <verse osisID='Prov.19.19'>Velká vznětlivost volá po pokutě, odpustíš-li, budeš muset přidat.</verse>
        <verse osisID='Prov.19.20'>Poslechni radu, přijmi i trest, abys byl napříště moudrý.</verse>
        <verse osisID='Prov.19.21'>Člověk má v srdci mnoho plánů, ale úradek Hospodinův obstojí.</verse>
        <verse osisID='Prov.19.22'>Na člověku se žádá, aby byl milosrdný; chudák je na tom lépe než lhář.</verse>
        <verse osisID='Prov.19.23'>Bázeň před Hospodinem vede k životu; nasycen přečkáš noc a nic zlého tě nepostihne.</verse>
        <verse osisID='Prov.19.24'>Lenoch sáhne rukou do mísy, ale k ústům už ji nevrátí.</verse>
        <verse osisID='Prov.19.25'>Bij posměvače a prostoduchý se stane chytřejším, domluv rozumnému a porozumí poznání.</verse>
        <verse osisID='Prov.19.26'>Kdo týrá otce a vyhání matku, je syn hanebný a hnusný.</verse>
        <verse osisID='Prov.19.27'>Přestaneš-li, synu, poslouchat kárání, od výroků poznání zbloudíš.</verse>
        <verse osisID='Prov.19.28'>Ničemný svědek se posmívá právu a ústa svévolníků hltají ničemnosti.</verse>
        <verse osisID='Prov.19.29'>Na posměvače jsou schystány soudy, na hřbet hlupáků výprask.</verse>
      </chapter>
      <chapter osisID='Prov.20'>
        <verse osisID='Prov.20.1'>Víno je posměvač, opojný nápoj je křikloun; kdo se v něm kochá, ten moudrý není.</verse>
        <verse osisID='Prov.20.2'>Král budí hrůzu, jako když zařve mladý lev; kdo ho rozlítí, hřeší sám proti sobě.</verse>
        <verse osisID='Prov.20.3'>Je ctí pro muže upustit od sporu, kdejaký pošetilec jej však rozpoutává.</verse>
        <verse osisID='Prov.20.4'>Na podzim lenoch neorá, o žních bude žebrat, ale nic nebude.</verse>
        <verse osisID='Prov.20.5'>Jak hluboké vody je rada v srdci muže, muž rozumný z ní čerpá.</verse>
        <verse osisID='Prov.20.6'>Mnoho lidí rozhlašuje své milosrdenství, ale muže spolehlivého kdo najde?</verse>
        <verse osisID='Prov.20.7'>Spravedlivý žije bezúhonně; blaze bude po něm jeho synům!</verse>
        <verse osisID='Prov.20.8'>Král sedí na soudném stolci a očima převívá vše, co je zlé.</verse>
        <verse osisID='Prov.20.9'>Kdo může říci: "Zachoval jsem si ryzí srdce, jsem čistý, bez hříchu"?</verse>
        <verse osisID='Prov.20.10'>Dvojí závaží a dvojí míra, obojí je Hospodinu ohavností.</verse>
        <verse osisID='Prov.20.11'>Už na chlapci se z jeho způsobů pozná, zda bude v jednání ryzí a přímý.</verse>
        <verse osisID='Prov.20.12'>Ucho, které slyší, a oko, které vidí, obojí učinil Hospodin.</verse>
        <verse osisID='Prov.20.13'>Nemiluj spánek, ať nezchudneš, nech oči otevřené a nasytíš se chlebem.</verse>
        <verse osisID='Prov.20.14'>"Špatné, špatné", říká kupující, ale jen poodejde, už se tím chlubí.</verse>
        <verse osisID='Prov.20.15'>Někdo má zlato a množství perel, ale nejdrahocennější skvost jsou rty plné poznání.</verse>
        <verse osisID='Prov.20.16'>Šaty zadrž tomu, kdo se zaručuje za cizáka, a když za cizinku, vezmi od něho zástavu.</verse>
        <verse osisID='Prov.20.17'>Někomu je lahodný chléb klamu, ale nakonec má plná ústa štěrku.</verse>
        <verse osisID='Prov.20.18'>Úmysly se zajišťují poradou, boj veď s rozvahou.</verse>
        <verse osisID='Prov.20.19'>Utrhač, kudy chodí, vynáší důvěrnosti, nezaplétej se tedy s mluvkou.</verse>
        <verse osisID='Prov.20.20'>Kdo zlořečí otci a matce, tomu zhasne jeho světlo v nejhlubší tmě.</verse>
        <verse osisID='Prov.20.21'>Dědictví, na jehož počátku je nečestnost, nebývá nakonec požehnané.</verse>
        <verse osisID='Prov.20.22'>Neříkej: "Odplatím za zlo!" Čekej na Hospodina a on tě zachrání.</verse>
        <verse osisID='Prov.20.23'>Dvojí závaží je Hospodinu ohavností, falešné váhy nejsou nic dobrého.</verse>
        <verse osisID='Prov.20.24'>Kroky muže určuje Hospodin; jak by mohl člověk rozumět své cestě?</verse>
        <verse osisID='Prov.20.25'>Člověku je léčkou nerozvážně říci: "Je to zasvěceno", a po slibu si to rozmýšlet.</verse>
        <verse osisID='Prov.20.26'>Moudrý král převívá svévolníky, dá je přejet koly mlátícího vozu.</verse>
        <verse osisID='Prov.20.27'>Lidský duch je světlo od Hospodina; to propátrá všechny nejvnitřnější útroby.</verse>
        <verse osisID='Prov.20.28'>Milosrdenství a věrnost chrání krále, milosrdenstvím podepře svůj trůn.</verse>
        <verse osisID='Prov.20.29'>Ozdobou jinochů je jejich síla, důstojností starců jsou šediny.</verse>
        <verse osisID='Prov.20.30'>Jizvy a modřiny vydrhnou špatnost a rány pročistí nejvnitřnější útroby.</verse>
      </chapter>
      <chapter osisID='Prov.21'>
        <verse osisID='Prov.21.1'>Královo srdce je v Hospodinových rukou jako vodní toky; nakloní je, kam se mu zlíbí.</verse>
        <verse osisID='Prov.21.2'>Člověku se všechny jeho cesty zdají přímé, ale srdce zpytuje Hospodin.</verse>
        <verse osisID='Prov.21.3'>Prosazovat spravedlnost a právo je před Hospodinem výbornější než oběť.</verse>
        <verse osisID='Prov.21.4'>Pýcha očí a nadutost srdce, ač jsou svévolníkům světlem, jsou hříchem.</verse>
        <verse osisID='Prov.21.5'>Plány jsou pilnému k užitku, ale každý, kdo se ukvapuje, bude mít nedostatek.</verse>
        <verse osisID='Prov.21.6'>Poklady dobývané zrádným jazykem jsou jen odvátý přelud těch, kdo vyhledávají smrt.</verse>
        <verse osisID='Prov.21.7'>Svévolníky zachvátí zhouba, kterou rozpoutali, neboť odmítali zjednat právo.</verse>
        <verse osisID='Prov.21.8'>Klikatá je cesta muže proradného, ryzí člověk v jednání je přímý.</verse>
        <verse osisID='Prov.21.9'>Lépe je bydlet na střeše v koutku než se svárlivou ženou ve společném domě.</verse>
        <verse osisID='Prov.21.10'>Svévolník je chtivý zlého, v jeho očích nenalezne slitování ani přítel.</verse>
        <verse osisID='Prov.21.11'>Když pokutují posměvače, prostoduchý zmoudří, když je k prozíravosti veden moudrý, nabývá poznání.</verse>
        <verse osisID='Prov.21.12'>Spravedlivý prozíravě vede v patrnosti dům svévolníka; svévolníky vyvrací pro jejich zlobu.</verse>
        <verse osisID='Prov.21.13'>Kdo před křikem nuzného si zacpe uši, bude také volat, a odpověď nedostane.</verse>
        <verse osisID='Prov.21.14'>Tajný dar tlumí hněv a postranní úplatek prudké rozhořčení.</verse>
        <verse osisID='Prov.21.15'>Prosazovat právo je radostí spravedlivému, ale zkázou pachatelům ničemnosti.</verse>
        <verse osisID='Prov.21.16'>Člověk zbloudivší z cesty prozíravosti spočine v shromáždění říše stínů.</verse>
        <verse osisID='Prov.21.17'>Nedostatek pozná, kdo miluje radovánky, kdo miluje víno a olej, nezbohatne.</verse>
        <verse osisID='Prov.21.18'>Výkupným za spravedlivého bude svévolník, za přímé lidi věrolomník.</verse>
        <verse osisID='Prov.21.19'>Lépe je bydlet v zemi pusté než se ženou svárlivou a zlostnou.</verse>
        <verse osisID='Prov.21.20'>Žádoucí poklad a olej jsou v obydlí moudrého, kdežto hloupý člověk je prohýří.</verse>
        <verse osisID='Prov.21.21'>Kdo jde za spravedlností a milosrdenstvím, najde život, spravedlnost a slávu.</verse>
        <verse osisID='Prov.21.22'>Moudrý vstoupí do města bohatýrů a srazí baštu, na niž spoléhali.</verse>
        <verse osisID='Prov.21.23'>Kdo střeží svá ústa a jazyk, střeží svou duši před soužením.</verse>
        <verse osisID='Prov.21.24'>Pyšný opovážlivec jménem posměvač jedná bezmezně zpupně.</verse>
        <verse osisID='Prov.21.25'>Lenocha usmrtí choutky, neboť jeho ruce odmítají práci;</verse>
        <verse osisID='Prov.21.26'>choutky ho stravují neustále, ale spravedlivý dává a nešetří.</verse>
        <verse osisID='Prov.21.27'>Oběť svévolníků je ohavností, tím spíše, když se přináší s mrzkým záměrem.</verse>
        <verse osisID='Prov.21.28'>Lživý svědek zahyne, ale muž, který vypoví, co slyšel, bude mít poslední slovo.</verse>
        <verse osisID='Prov.21.29'>Svévolník vystupuje s nestoudnou tváří, přímý jde však rovnou cestou.</verse>
        <verse osisID='Prov.21.30'>Žádná moudrost, žádná rozumnost, žádný úradek nic nesvedou proti Hospodinu.</verse>
        <verse osisID='Prov.21.31'>Kůň je strojen pro den boje, ale vítězství je u Hospodina.</verse>
      </chapter>
      <chapter osisID='Prov.22'>
        <verse osisID='Prov.22.1'>Výborné jméno je nad hojné bohatství, lepší než stříbro a zlato je přízeň.</verse>
        <verse osisID='Prov.22.2'>Boháč a chudák se střetávají, Hospodin učinil oba.</verse>
        <verse osisID='Prov.22.3'>Chytrý vidí nebezpečí a ukryje se, kdežto prostoduší půjdou dál a doplatí na to.</verse>
        <verse osisID='Prov.22.4'>Pokoru doprovází bázeň před Hospodinem, bohatství, sláva a život.</verse>
        <verse osisID='Prov.22.5'>Háky a osidla jsou na cestě falešníka; kdo střeží svůj život, vzdaluje se od nich.</verse>
        <verse osisID='Prov.22.6'>Zasvěť už chlapce do jeho cesty, neodchýlí se od ní, ani když zestárne.</verse>
        <verse osisID='Prov.22.7'>Boháč panuje nad chudáky, dlužník se stává otrokem věřitele.</verse>
        <verse osisID='Prov.22.8'>Kdo rozsévá bezpráví, sklidí ničemnost, hůl jeho prchlivosti vezme za své.</verse>
        <verse osisID='Prov.22.9'>Kdo hledí vlídným okem, bude požehnán, neboť dal ze svého chleba nuznému.</verse>
        <verse osisID='Prov.22.10'>Vyžeň posměvače a odejde i svár, ustane pře i hanba.</verse>
        <verse osisID='Prov.22.11'>Kdo miluje čistotu srdce a má ušlechtilé rty, tomu bude přítelem i král.</verse>
        <verse osisID='Prov.22.12'>Hospodin dohlíží na pravé poznání, ale slova věrolomného vyvrací.</verse>
        <verse osisID='Prov.22.13'>Lenoch říká: "Venku je lev! Na náměstí by mě zadávil."</verse>
        <verse osisID='Prov.22.14'>Ústa cizaček jsou hluboká jáma; na koho se Hospodin rozhněvá, ten tam spadne.</verse>
        <verse osisID='Prov.22.15'>Vězí-li v srdci chlapce pošetilost, trestající hůl ji od něho vzdálí.</verse>
        <verse osisID='Prov.22.16'>Kdo utiskuje nuzného, aby mu přibylo, nebo kdo dává bohatému, bude mít nedostatek.</verse>
        <verse osisID='Prov.22.17'>Nakloň své ucho a slyš slova moudrých, zaměř srdce k tomu, co jsem poznal.</verse>
        <verse osisID='Prov.22.18'>Bude ti k blahu, budeš-li je ve svém nitru zachovávat, budou rovněž pohotově na tvých rtech.</verse>
        <verse osisID='Prov.22.19'>Abys na Hospodina spoléhal, poučím tě dnes - ano, tebe.</verse>
        <verse osisID='Prov.22.20'>Zdali jsem ti již dříve nenapsal rady a poznání,</verse>
        <verse osisID='Prov.22.21'>abych tě poučil o spolehlivé jistotě slov pravdy, abys mohl pravdivě odpovědět tomu, kdo tě poslal?</verse>
        <verse osisID='Prov.22.22'>Neodírej nuzného, vždyť nic nemá, po utištěném nešlapej v bráně.</verse>
        <verse osisID='Prov.22.23'>Neboť jejich spor povede Hospodin, uchvátí život jejich uchvatitelům.</verse>
        <verse osisID='Prov.22.24'>Nepřátel se s hněvivým člověkem a s mužem vznětlivým se nestýkej,</verse>
        <verse osisID='Prov.22.25'>ať se nepřizpůsobíš jeho stezkám a nenastražíš léčku své duši.</verse>
        <verse osisID='Prov.22.26'>Nebuď mezi těmi, kdo dají druhému ruku, kdo se zaručují za půjčku,</verse>
        <verse osisID='Prov.22.27'>nemáš-li čím splatit; proč ti má někdo vzít pod tebou lůžko?</verse>
        <verse osisID='Prov.22.28'>Nepřenášej dávné mezníky, které zasadili tvoji otcové.</verse>
        <verse osisID='Prov.22.29'>Viděls muže, který je zběhlý v svém díle? Před králi bude stávat; nebude stávat před bezvýznamnými.</verse>
      </chapter>
      <chapter osisID='Prov.23'>
        <verse osisID='Prov.23.1'>Jestliže zasedneš k jídlu s vladařem, dobře rozvaž, co je před tebou.</verse>
        <verse osisID='Prov.23.2'>Nasadíš si nůž na hrdlo, budeš-li nenasytný.</verse>
        <verse osisID='Prov.23.3'>Nedychti po jeho pochoutkách, je to ošidný pokrm.</verse>
        <verse osisID='Prov.23.4'>Neštvi se za bohatstvím, z vlastního rozumu toho zanech.</verse>
        <verse osisID='Prov.23.5'>Jen letmo na ně pohlédneš, už není! Vždycky si opatří křídla, jak orel odlétne k nebi.</verse>
        <verse osisID='Prov.23.6'>Nejez pokrm nepřejícího, nedychti po jeho pochoutkách!</verse>
        <verse osisID='Prov.23.7'>Vždyť je to duše vypočítavá. Říká ti: "Jez a pij", ale jeho srdce s tebou není.</verse>
        <verse osisID='Prov.23.8'>Snědené sousto zvrátíš a pokazíš svá vlídná slova.</verse>
        <verse osisID='Prov.23.9'>Nedomlouvej hlupákovi, neboť pohrdne tvou prozíravou řečí.</verse>
        <verse osisID='Prov.23.10'>Neposunuj dávné mezníky a nevstupuj na pole sirotků,</verse>
        <verse osisID='Prov.23.11'>neboť jejich zastánce je mocný, on povede jejich spor proti tobě.</verse>
        <verse osisID='Prov.23.12'>Ber si k srdci napomenutí a pozorně naslouchej výrokům poznání.</verse>
        <verse osisID='Prov.23.13'>Nepřipravuj chlapce o trest! Nezemře, když mu nabiješ holí.</verse>
        <verse osisID='Prov.23.14'>Nabiješ mu holí a jeho život vysvobodíš od podsvětí.</verse>
        <verse osisID='Prov.23.15'>Můj synu, bude-li tvé srdce moudré, zaraduje se i moje vlastní srdce.</verse>
        <verse osisID='Prov.23.16'>Zajásá mé ledví, když tvé rty budou mluvit, co je správné.</verse>
        <verse osisID='Prov.23.17'>Ať tvé srdce nezávidí hříšníkům, ale ať horlí pro bázeň před Hospodinem po všechny dny.</verse>
        <verse osisID='Prov.23.18'>Však to budoucnost ukáže! Tvá naděje nebude zmařena.</verse>
        <verse osisID='Prov.23.19'>Ty, můj synu, poslouchej a zmoudříš, veď své srdce touto cestou:</verse>
        <verse osisID='Prov.23.20'>Nebývej mezi pijany vína, mezi žrouty masa,</verse>
        <verse osisID='Prov.23.21'>vždyť pijan a žrout přijdou na mizinu, dřímota je oblékne v cáry.</verse>
        <verse osisID='Prov.23.22'>Poslouchej otce, on tě zplodil, a matkou nepohrdej, když zestárla.</verse>
        <verse osisID='Prov.23.23'>Pravdu získej a nekupči moudrostí, kázní a rozumností.</verse>
        <verse osisID='Prov.23.24'>Otec spravedlivého velice jásá, zplodil moudrého a raduje se z něho.</verse>
        <verse osisID='Prov.23.25'>Ať se raduje tvůj otec i tvá matka, tvoje rodička ať jásá.</verse>
        <verse osisID='Prov.23.26'>Můj synu, dej mi své srdce, ať si tvé oči oblíbí mé cesty.</verse>
        <verse osisID='Prov.23.27'>Vždyť nevěstka je hluboká jáma, těsná studna je cizinka.</verse>
        <verse osisID='Prov.23.28'>Číhá jak zákeřník a zaviní, že přibývá mezi lidmi věrolomných.</verse>
        <verse osisID='Prov.23.29'>Komu zbude "Ach" a komu "Běda"? Komu sváry? Komu plané řeči? Komu zbytečné modřiny? Komu zkalený zrak?</verse>
        <verse osisID='Prov.23.30'>Těm, kdo se zdržují u vína, kdo chodí okoušet kořeněný nápoj.</verse>
        <verse osisID='Prov.23.31'>Nehleď na víno, jak se rdí, jak jiskří v poháru. Vklouzne hladce</verse>
        <verse osisID='Prov.23.32'>a nakonec uštkne jako had a štípne jako zmije.</verse>
        <verse osisID='Prov.23.33'>Tvé oči budou hledět na nepřístojnosti, z tvého srdce budou vycházet proradné řeči.</verse>
        <verse osisID='Prov.23.34'>Bude ti, jako bys ležel v srdci moře, jako bys ležel s rozbitou hlavou.</verse>
        <verse osisID='Prov.23.35'>"Zbili mě a nic mě nebolí, ztloukli mě a nevím o tom. Až procitnu, vyhledám to zas a zase."</verse>
      </chapter>
      <chapter osisID='Prov.24'>
        <verse osisID='Prov.24.1'>Nezáviď zlým lidem a nedychti být s nimi,</verse>
        <verse osisID='Prov.24.2'>neboť jejich srdce rozjímá, jak připravit zhoubu, a jejich rty mluví, aby potrápily.</verse>
        <verse osisID='Prov.24.3'>Moudrostí se dům buduje, rozumností se zajišťuje;</verse>
        <verse osisID='Prov.24.4'>kde je poznání, tam se komory naplňují vším drahocenným a příjemným majetkem.</verse>
        <verse osisID='Prov.24.5'>Moudrý muž je mocný, a kdo má poznání, upevňuje svou sílu.</verse>
        <verse osisID='Prov.24.6'>Boj veď s rozvahou, ve množství rádců je vítězství.</verse>
        <verse osisID='Prov.24.7'>Příliš vysoko je moudrost pro pošetilého, ten v bráně neotevře ústa.</verse>
        <verse osisID='Prov.24.8'>Kdo přemýšlí, jak páchat zlo, toho nazvou pletichářem.</verse>
        <verse osisID='Prov.24.9'>Vymýšlet pošetilost je hřích, posměvač se lidem hnusí.</verse>
        <verse osisID='Prov.24.10'>Budeš-li v čas soužení liknavý, budeš se svou silou v úzkých.</verse>
        <verse osisID='Prov.24.11'>Vysvoboď ty, kdo jsou vlečeni na smrt; což se neujmeš těch, kdo se potácejí na popravu?</verse>
        <verse osisID='Prov.24.12'>Řekneš-li: "My jsme to nevěděli", což ten, který zpytuje nitro, tomu nerozumí? Ten, který chrání tvůj život, to neví? On odplatí člověku podle jeho činů.</verse>
        <verse osisID='Prov.24.13'>Můj synu, jez med, je dobrý, plástev medu je tvému patru sladká.</verse>
        <verse osisID='Prov.24.14'>Právě tak poznávej moudrost pro svou duši. Když ji najdeš, máš budoucnost, tvá naděje nebude zmařena.</verse>
        <verse osisID='Prov.24.15'>Svévolníku, nestroj úklady obydlí spravedlivého a nepleň místo, kde on odpočívá!</verse>
        <verse osisID='Prov.24.16'>Spravedlivý, i když sedmkrát padne, zase povstane, svévolníci zaklopýtnou a zle končí.</verse>
        <verse osisID='Prov.24.17'>Neraduj se z pádu svého nepřítele, nejásej nad jeho klopýtnutím ani v srdci,</verse>
        <verse osisID='Prov.24.18'>nebo to Hospodin uvidí a bude to zlé v jeho očích a odvrátí od něho svůj hněv.</verse>
        <verse osisID='Prov.24.19'>Nerozčiluj se kvůli zlovolníkům, nezáviď svévolníkům.</verse>
        <verse osisID='Prov.24.20'>Zlý žádnou budoucnost nemá, svévolníkům zhasne světlo.</verse>
        <verse osisID='Prov.24.21'>Můj synu, boj se Hospodina a krále a nezaplétej se s lidmi vrtkavými;</verse>
        <verse osisID='Prov.24.22'>kdo ví, kdy se na ně náhle snese zničující pohroma od obou?</verse>
        <verse osisID='Prov.24.23'>I toto jsou výroky moudrých: Stranit osobám při soudu není dobré.</verse>
        <verse osisID='Prov.24.24'>Kdo řekne svévolníkovi: "Jsi spravedlivý", na toho bude láteřit lid, na toho zanevřou národy.</verse>
        <verse osisID='Prov.24.25'>Ti, kdo mu domluví, dojdou blaha, a budou požehnáni vším dobrým.</verse>
        <verse osisID='Prov.24.26'>Na rty líbá ten, kdo dává správné odpovědi.</verse>
        <verse osisID='Prov.24.27'>Zajisti své dílo venku, starej se o ně na svém poli a potom si postavíš i dům.</verse>
        <verse osisID='Prov.24.28'>Nebuď bezdůvodně svědkem proti bližnímu! Chceš svými rty klamat?</verse>
        <verse osisID='Prov.24.29'>Neříkej: "Jak jednal se mnou, tak budu jednat s ním, odplatím každému podle jeho činů".</verse>
        <verse osisID='Prov.24.30'>Šel jsem kolem pole muže lenivého, kolem vinice člověka bez rozumu,</verse>
        <verse osisID='Prov.24.31'>a hle, byla celá zarostlá plevelem, celý její povrch pokrývaly kopřivy a její kamenná zeď byla pobořena.</verse>
        <verse osisID='Prov.24.32'>Když jsem na to hleděl, vzal jsem si to k srdci, přijal jako napomenutí to, co jsem viděl:</verse>
        <verse osisID='Prov.24.33'>Trochu si pospíš, trochu zdřímneš, trochu složíš ruce v klín a poležíš si</verse>
        <verse osisID='Prov.24.34'>a tvá chudoba přijde jak pobuda a tvá nouze jako ozbrojenec.</verse>
      </chapter>
      <chapter osisID='Prov.25'>
        <verse osisID='Prov.25.1'>Toto jsou rovněž přísloví Šalomounova, která sebrali mužové judského krále Chizkijáše.</verse>
        <verse osisID='Prov.25.2'>Sláva Boží je věc ukrýt, sláva králů je věc prozkoumat.</verse>
        <verse osisID='Prov.25.3'>Výšiny nebes, hlubiny země a srdce králů nelze prozkoumat.</verse>
        <verse osisID='Prov.25.4'>Odstraní-li se ze stříbra struska, výrobek se zlatníkovi povede;</verse>
        <verse osisID='Prov.25.5'>odstraní-li se svévolník z blízkosti krále, jeho trůn bude upevněn spravedlností.</verse>
        <verse osisID='Prov.25.6'>Před králem se nevypínej a na místo velmožů se nestav.</verse>
        <verse osisID='Prov.25.7'>Lépe bude, řekne-li ti: "Vystup sem", než když tě poníží před urozeným, jak na vlastní oči vídáš.</verse>
        <verse osisID='Prov.25.8'>Nezačínej unáhleně spor; jinak co si nakonec počneš, až tě tvůj bližní zahanbí?</verse>
        <verse osisID='Prov.25.9'>Veď svůj spor se svým bližním, ale nevyzraď tajemství jiného,</verse>
        <verse osisID='Prov.25.10'>jinak tě bude tupit, kdo o tom uslyší, a nepřestanou tě pomlouvat.</verse>
        <verse osisID='Prov.25.11'>Jako zlatá jablka se stříbrnými ozdobami je vhodně pronesené slovo.</verse>
        <verse osisID='Prov.25.12'>Zlatý nosní kroužek či náhrdelník z třpytivého zlata je kárající mudrc slyšícímu uchu.</verse>
        <verse osisID='Prov.25.13'>Jako chladný sníh o žních je spolehlivý vyslanec těm, kdo ho poslali. Občerství duši svého pána.</verse>
        <verse osisID='Prov.25.14'>Oblaka s větrem, ale bez deště, to je muž, který klame slibováním darů.</verse>
        <verse osisID='Prov.25.15'>Vůdce se dá přemluvit trpělivostí a měkký jazyk láme kosti.</verse>
        <verse osisID='Prov.25.16'>Najdeš-li med, jez s mírou, jinak se jím přesytíš a zvrátíš jej.</verse>
        <verse osisID='Prov.25.17'>Choď do domu svého bližního jen zřídka, jinak se tě přesytí a bude tě nenávidět.</verse>
        <verse osisID='Prov.25.18'>Palcát a meč a naostřený šíp je ten, kdo vydává proti svému bližnímu křivé svědectví.</verse>
        <verse osisID='Prov.25.19'>Jako vykotlaný zub a kulhavá noha je spoléhat se na věrolomného v den soužení.</verse>
        <verse osisID='Prov.25.20'>Svlékat šaty v chladný den či nalévat do louhu ocet je zpívat písně srdci sklíčenému.</verse>
        <verse osisID='Prov.25.21'>Hladoví-li ten, kdo tě nenávidí, nasyť jej chlebem, žízní-li, napoj ho vodou,</verse>
        <verse osisID='Prov.25.22'>tím shrneš řeřavé uhlí na jeho hlavu a Hospodin ti odplatí.</verse>
        <verse osisID='Prov.25.23'>Severní vítr přihání déšť a hněvivý obličej pokoutní řeči.</verse>
        <verse osisID='Prov.25.24'>Lépe je bydlet na střeše v koutku než se svárlivou ženou ve společném domě.</verse>
        <verse osisID='Prov.25.25'>Jak chladná voda znavené duši je dobrá zpráva z daleké země.</verse>
        <verse osisID='Prov.25.26'>Zkalený pramen a zkažená studánka je spravedlivý kolísající před svévolníkem.</verse>
        <verse osisID='Prov.25.27'>Není dobré jíst příliš mnoho medu a není slavné zkoumat slávu druhých.</verse>
        <verse osisID='Prov.25.28'>Město se strženými hradbami je muž, který se neovládá.</verse>
      </chapter>
      <chapter osisID='Prov.26'>
        <verse osisID='Prov.26.1'>Jako sníh v létě a déšť ve žni, tak se nehodí k hlupákovi sláva.</verse>
        <verse osisID='Prov.26.2'>Vrabec přeletuje, vlaštovka poletuje, bezdůvodné zlořečení nezasáhne.</verse>
        <verse osisID='Prov.26.3'>Na koně bič, na osla uzdu, na hřbet hlupáků hůl.</verse>
        <verse osisID='Prov.26.4'>Neodpovídej hlupákovi podle jeho pošetilosti, abys nebyl jako on.</verse>
        <verse osisID='Prov.26.5'>Odpověz hlupákovi podle jeho pošetilosti, aby se sám sobě nezdál moudrý.</verse>
        <verse osisID='Prov.26.6'>Nohy si mrzačí, zakusí příkoří, kdo posílá vzkaz po hlupákovi.</verse>
        <verse osisID='Prov.26.7'>Slabé jsou nohy chromého i přísloví v ústech hlupáků.</verse>
        <verse osisID='Prov.26.8'>Jako oblázek vložený do praku je pocta vzdaná hlupákovi.</verse>
        <verse osisID='Prov.26.9'>Jako trn v ruce opilého, tak přísloví v ústech hlupáků.</verse>
        <verse osisID='Prov.26.10'>Jako střelec, který chce všechno zasáhnout, je ten, kdo najímá hlupáka a kdejaké tuláky.</verse>
        <verse osisID='Prov.26.11'>Jako se pes vrací ke svému zvratku, tak hlupák opakuje svou pošetilost.</verse>
        <verse osisID='Prov.26.12'>Uvidíš-li muže, který si připadá moudrý, věz, že hlupák má víc naděje než on.</verse>
        <verse osisID='Prov.26.13'>Lenoch říká: "Na cestě je lvíče, v ulicích je lev."</verse>
        <verse osisID='Prov.26.14'>Dveře se otáčejí ve svém čepu a lenoch na svém loži.</verse>
        <verse osisID='Prov.26.15'>Lenoch sáhne rukou do mísy, ale je mu zatěžko vrátit ji k ústům.</verse>
        <verse osisID='Prov.26.16'>Lenoch si připadá moudřejší než sedm zkušeně odpovídajících.</verse>
        <verse osisID='Prov.26.17'>Chytá psa za uši, kdo se rozlítí ve sporu, který se ho netýká.</verse>
        <verse osisID='Prov.26.18'>Jako pomatený, který střílí ohnivé šípy a smrtící střely,</verse>
        <verse osisID='Prov.26.19'>tak jedná muž, který obelstí bližního a řekne: "Já jsem jen žertoval."</verse>
        <verse osisID='Prov.26.20'>Není-li už dřevo, uhasne oheň, není-li klevetník, utichne svár.</verse>
        <verse osisID='Prov.26.21'>Uhlí do výhně, dříví na oheň - tím je svárlivý muž pro vzplanutí sporu.</verse>
        <verse osisID='Prov.26.22'>Řeči klevetníkovy jsou jak pamlsky, sestoupí až do nejvnitřnějších útrob.</verse>
        <verse osisID='Prov.26.23'>Stříbrná poleva na hliněném střepu jsou planoucí rty, ale zlé srdce.</verse>
        <verse osisID='Prov.26.24'>Na rtech má přetvářku, kdo nenávidí, ve svém nitru chová lest.</verse>
        <verse osisID='Prov.26.25'>Mluví-li přívětivě, nevěř mu. Vždyť v jeho srdci je sedmerá ohavnost;</verse>
        <verse osisID='Prov.26.26'>nenávist může podvodně zakrýt, ale ve shromáždění bude jeho zloba odhalena.</verse>
        <verse osisID='Prov.26.27'>Kdo kope jámu, padne do ní, a kdo valí balvan, na toho se zvrátí.</verse>
        <verse osisID='Prov.26.28'>Zrádný jazyk nenávidí ty, na které dotírá, úlisná ústa přivodí pád.</verse>
      </chapter>
      <chapter osisID='Prov.27'>
        <verse osisID='Prov.27.1'>Nechlub se zítřejším dnem, vždyť nevíš, co den zrodí.</verse>
        <verse osisID='Prov.27.2'>Ať tě chválí cizí a ne tvá vlastní ústa, cizinec a ne tvoje rty.</verse>
        <verse osisID='Prov.27.3'>Těžký je kámen, písek má váhu, ale hoře, jež působí pošetilec, je těžší než obojí.</verse>
        <verse osisID='Prov.27.4'>Rozhořčení je kruté, hněv je jak povodeň, ale před žárlivostí kdo obstojí?</verse>
        <verse osisID='Prov.27.5'>Lepší jsou zjevná kárání než skrývaná láska.</verse>
        <verse osisID='Prov.27.6'>Věrně jsou míněny šlehy od milujícího, ale záludné jsou polibky nenávidícího.</verse>
        <verse osisID='Prov.27.7'>Sytý šlape i po plástvi medu, kdežto hladovému je každá hořkost sladká.</verse>
        <verse osisID='Prov.27.8'>Jako pták vyplašený z hnízda je muž, který prchá ze svého místa.</verse>
        <verse osisID='Prov.27.9'>Olej a kadidlo jsou pro radost srdci, přítel je sladší než chtění vlastní duše.</verse>
        <verse osisID='Prov.27.10'>Svého přítele a přítele svého otce neopouštěj, ale v den svých běd nechoď ani do domu vlastního bratra. Lepší je blízký soused než vzdálený bratr.</verse>
        <verse osisID='Prov.27.11'>Buď moudrý, můj synu, dělej radost mému srdci, abych mohl odpovědět tomu, kdo mě tupí.</verse>
        <verse osisID='Prov.27.12'>Chytrý vidí nebezpečí a skryje se, prostoduší jdou dál a doplatí na to.</verse>
        <verse osisID='Prov.27.13'>Šaty zadrž tomu, kdo se zaručuje za cizáka, a když za cizinku, vezmi od něho zástavu.</verse>
        <verse osisID='Prov.27.14'>Kdo za časného jitra příliš hlasitě dobrořečí svému bližnímu, tomu se to bude počítat za zlořečení.</verse>
        <verse osisID='Prov.27.15'>Neustálé zatékání vody v době dešťů a svárlivá žena jsou totéž;</verse>
        <verse osisID='Prov.27.16'>kdo ji chce zvládnout, chce zvládnout vítr, pravicí chytá olej.</verse>
        <verse osisID='Prov.27.17'>Železo se ostří železem a jeden ostří tvář druhého.</verse>
        <verse osisID='Prov.27.18'>Kdo hlídá fíkovník, bude jíst jeho plody, a kdo střeží svého pána, získá vážnost.</verse>
        <verse osisID='Prov.27.19'>Jako se na vodě zrcadlí tvář, tak srdce člověka na člověku.</verse>
        <verse osisID='Prov.27.20'>Podsvětí, říše zkázy, se nenasytí; nenasytí se ani oči člověka.</verse>
        <verse osisID='Prov.27.21'>Na stříbro kelímek, na zlato pec; a muž prověřuje ústa, která ho chválí.</verse>
        <verse osisID='Prov.27.22'>Kdybys pošetilce roztloukl v hmoždíři na padrť tloukem, pošetilost z něho nedostaneš.</verse>
        <verse osisID='Prov.27.23'>Dobře si všímej, jak vypadá tvůj brav, starej se pečlivě o svá stáda,</verse>
        <verse osisID='Prov.27.24'>vždyť žádná klenotnice není věčně plná, ani královská čelenka nepřetrvá všechna pokolení.</verse>
        <verse osisID='Prov.27.25'>Tráva se poseká, ukáže se otava, sklízí se píce z hor,</verse>
        <verse osisID='Prov.27.26'>z beránků máš oděv, za kozly koupíš pole,</verse>
        <verse osisID='Prov.27.27'>máš dostatek kozího mléka k své obživě i k obživě své rodiny, máš živobytí pro své děvečky.</verse>
      </chapter>
      <chapter osisID='Prov.28'>
        <verse osisID='Prov.28.1'>Svévolníci utíkají, i když je nikdo nepronásleduje, ale spravedliví žijí v bezpečí jako lvíče.</verse>
        <verse osisID='Prov.28.2'>Když je v zemi nevěrnost, bývá v ní mnoho velmožů, ale člověk rozumný a znalý udrží řád.</verse>
        <verse osisID='Prov.28.3'>Chudý muž, který utiskuje nuzné, je jako déšť, který odplavuje půdu a nedává chléb.</verse>
        <verse osisID='Prov.28.4'>Ti, kteří opouštějí Zákon, vychvalují svévolníka, ale ti, kteří jej zachovávají, se jim stavějí na odpor.</verse>
        <verse osisID='Prov.28.5'>Lidé zlí nerozumějí právu, kdežto ti, kdo hledají Hospodina, rozumějí všemu.</verse>
        <verse osisID='Prov.28.6'>Lepší je chudák žijící bezúhonně než falešný obojetník, byť bohatý.</verse>
        <verse osisID='Prov.28.7'>Rozumný syn dodržuje Zákon, ale kdo se přátelí se žrouty, dělá svému otci hanbu.</verse>
        <verse osisID='Prov.28.8'>Kdo rozmnožuje svůj statek lichvou a úrokem, shromažďuje jej pro toho, kdo se smilovává nad nuznými.</verse>
        <verse osisID='Prov.28.9'>Odvrací-li se někdo od slyšení Zákona, i jeho modlitba je ohavností.</verse>
        <verse osisID='Prov.28.10'>Kdo svede přímé na špatnou cestu, padne sám do jámy, kterou přichystal, ale bezúhonní nabudou dobrého dědictví.</verse>
        <verse osisID='Prov.28.11'>Boháč se zdá sám sobě moudrý, ale nuzný, který má rozum, ho prohlédne.</verse>
        <verse osisID='Prov.28.12'>Když jásají spravedliví, je to nádherné, ale když se pozdvihují svévolníci, člověk se ukrývá.</verse>
        <verse osisID='Prov.28.13'>Kdo kryje svá přestoupení, nebude mít zdar, ale kdo je vyznává a opouští, dojde slitování.</verse>
        <verse osisID='Prov.28.14'>Blaze člověku, který se stále bojí Boha, ale kdo zatvrdí své srdce, upadne do neštěstí.</verse>
        <verse osisID='Prov.28.15'>Řvoucí lev a sápající se medvěd je svévolný vladař nad nuzným lidem.</verse>
        <verse osisID='Prov.28.16'>Vévoda bez rozumu znamená mnoho útisku. Kdo nenávidí zištnost, bude dlouho živ.</verse>
        <verse osisID='Prov.28.17'>Člověk obtížený vraždou spěje k jámě; nikdo ho nezadržuj!</verse>
        <verse osisID='Prov.28.18'>Kdo žije bezúhonně, bude zachráněn, ale falešný obojetník rázem padne.</verse>
        <verse osisID='Prov.28.19'>Kdo obdělává svou půdu, nasytí se chlebem, kdežto kdo následuje povaleče, nasytí se chudobou.</verse>
        <verse osisID='Prov.28.20'>Věrný muž má mnoho požehnání, ale kdo se žene za bohatstvím, nezůstane bez trestu.</verse>
        <verse osisID='Prov.28.21'>Stranit někomu není dobré. Leckdo se proviní pro skývu chleba.</verse>
        <verse osisID='Prov.28.22'>Závistivec se honí za majetkem a neví, že na něj přijde nedostatek.</verse>
        <verse osisID='Prov.28.23'>Kdo domlouvá člověku, dojde později vděku spíše než ten, kdo má úlisný jazyk.</verse>
        <verse osisID='Prov.28.24'>Kdo odírá otce a matku a říká: "To není žádný přestupek", je společníkem zhoubce.</verse>
        <verse osisID='Prov.28.25'>Nadutec podněcuje spor, ale kdo spoléhá na Hospodina, bude nasycen tukem.</verse>
        <verse osisID='Prov.28.26'>Kdo spoléhá na svůj rozum, je hlupák, ale kdo žije moudře, unikne zlému.</verse>
        <verse osisID='Prov.28.27'>Kdo dává chudému, nebude mít nedostatek, ale kdo dělá, že nevidí, sklidí hojnost kleteb.</verse>
        <verse osisID='Prov.28.28'>Když se pozdvihují svévolníci, člověk se skrývá, když však mizí, rozhojní se spravedliví.</verse>
      </chapter>
      <chapter osisID='Prov.29'>
        <verse osisID='Prov.29.1'>Kdo zatvrdí šíji proti domluvám, bude nenadále rozdrcen a nezhojí ho nikdo.</verse>
        <verse osisID='Prov.29.2'>Když přibývá spravedlivých, lid se raduje, panuje-li svévolník, lid vzdychá.</verse>
        <verse osisID='Prov.29.3'>Kdo miluje moudrost, působí radost svému otci, ale kdo se přátelí s nevěstkami, mrhá majetek.</verse>
        <verse osisID='Prov.29.4'>Král zajistí zemi právem, ale kdo ji vydírá dávkami, pustoší ji.</verse>
        <verse osisID='Prov.29.5'>Muž, který lichotí bližnímu, rozprostírá síť jeho krokům.</verse>
        <verse osisID='Prov.29.6'>V přestoupení zlého člověka je léčka, ale spravedlivý plesá a raduje se.</verse>
        <verse osisID='Prov.29.7'>Spravedlivý zná při nemajetných, svévolník pro takové poznání nemá porozumění.</verse>
        <verse osisID='Prov.29.8'>Posměvači pobuřují město, kdežto moudří hněv odvracejí.</verse>
        <verse osisID='Prov.29.9'>Když se moudrý soudí s pošetilcem, ten se rozčiluje a posmívá bez ustání.</verse>
        <verse osisID='Prov.29.10'>Krvežíznivci nenávidí bezúhonného, kdežto přímí usilují zachránit mu život.</verse>
        <verse osisID='Prov.29.11'>Hlupák soptí, co mu dech stačí, ale moudrý se vždycky ovládne.</verse>
        <verse osisID='Prov.29.12'>Když vládce věnuje pozornost klamnému slovu, všichni jeho sluhové se stanou svévolníky.</verse>
        <verse osisID='Prov.29.13'>Chudý a utlačovatel se střetávají, ale oběma dal světlo očí Hospodin.</verse>
        <verse osisID='Prov.29.14'>Jestliže král soudí nuzné podle pravdy, jeho trůn bude upevněn provždy.</verse>
        <verse osisID='Prov.29.15'>Hůl a domluva dávají moudrost, ale bezuzdný mladík dělá ostudu své matce.</verse>
        <verse osisID='Prov.29.16'>Rozhojní se přestupky, kde se rozhojňují svévolníci, ale spravedliví spatří jejich pád.</verse>
        <verse osisID='Prov.29.17'>Trestej svého syna, připraví ti odpočinek, zpříjemní ti život.</verse>
        <verse osisID='Prov.29.18'>Není-li žádného vidění, lid pustne, ale blaze tomu, kdo zachovává Zákon.</verse>
        <verse osisID='Prov.29.19'>Otroka nelze ukáznit slovy; chápe sice, ale odezva žádná.</verse>
        <verse osisID='Prov.29.20'>Spatříš-li muže ukvapeného v řeči, věz, že hlupák má víc naděje než on.</verse>
        <verse osisID='Prov.29.21'>Když někdo otroka od mládí hýčká, bude mít nakonec příživníka.</verse>
        <verse osisID='Prov.29.22'>Hněvivý člověk podnítí svár a vznětlivý napáchá mnoho přestupků.</verse>
        <verse osisID='Prov.29.23'>Člověka poníží jeho povýšenost, kdežto kdo je poníženého ducha, dojde slávy.</verse>
        <verse osisID='Prov.29.24'>Kdo se dělí se zlodějem, nenávidí vlastní život: slyší kletbu, a nic neprozradí.</verse>
        <verse osisID='Prov.29.25'>Kdo se třese před lidmi, ten klade sobě léčku, kdo však doufá v Hospodina, má v něm svůj hrad.</verse>
        <verse osisID='Prov.29.26'>Mnozí usilují naklonit si vladaře, ale soudcem všech je Hospodin.</verse>
        <verse osisID='Prov.29.27'>Spravedlivým se hnusí podlý člověk, svévolníkovi se hnusí, kdo jde přímou cestou.</verse>
      </chapter>
      <chapter osisID='Prov.30'>
        <verse osisID='Prov.30.1'>Slova Agúra, syna Jákeova. Výnos. Výrok toho muže k Itíelovi, k Itíelovi a Ukalovi.</verse>
        <verse osisID='Prov.30.2'>Já jsem nejtupější z mužů a lidskou rozumnost nemám.</verse>
        <verse osisID='Prov.30.3'>Moudrosti jsem se neučil ani jsem si neosvojil poznání Svatého.</verse>
        <verse osisID='Prov.30.4'>Kdo vystoupil do nebe i sestoupil? Kdo si nabral vítr do hrstí? Kdo svázal vody do pláště? Kdo vytyčil všechny dálavy země? Jaké je jeho jméno a jaké je jméno jeho syna? Vždyť je znáš.</verse>
        <verse osisID='Prov.30.5'>Všechna Boží řeč je protříbená, on je štítem těch, kteří se k němu utíkají.</verse>
        <verse osisID='Prov.30.6'>K jeho slovům nic nepřidávej, jinak tě potrestá a budeš shledán lhářem.</verse>
        <verse osisID='Prov.30.7'>O dvě věci tě prosím; neodpírej mi je, dříve než umřu:</verse>
        <verse osisID='Prov.30.8'>Vzdal ode mne šálení a lživé slovo, nedávej mi chudobu ani bohatství! Opatřuj mě chlebem podle mé potřeby,</verse>
        <verse osisID='Prov.30.9'>tak abych přesycen neselhal a neřekl: "Kdo je Hospodin?" ani abych z chudoby nekradl a nezneuctil jméno svého Boha.</verse>
        <verse osisID='Prov.30.10'>Nepomlouvej otroka před jeho pánem, aby ti nezlořečil a ty bys pykal za svou vinu.</verse>
        <verse osisID='Prov.30.11'>Je pokolení, které zlořečí svému otci a své matce nežehná,</verse>
        <verse osisID='Prov.30.12'>pokolení, které se pokládá za čisté, ale není umyto od své špíny,</verse>
        <verse osisID='Prov.30.13'>pokolení, jež zvysoka hledí a přezíravě zvedá víčka,</verse>
        <verse osisID='Prov.30.14'>pokolení, jehož zuby jsou meče a jehož špičáky jsou dýky, aby požíralo v zemi utištěné a ubožáky mezi lidmi.</verse>
        <verse osisID='Prov.30.15'>Upír má dvě dcery: "Dej! Dej!" - Tyto tři věci se nenasytí a čtyři neřeknou: "Dost":</verse>
        <verse osisID='Prov.30.16'>podsvětí a neplodné lůno, země, která se nenasytí vodou, a oheň, jenž neřekne: "Dost!"</verse>
        <verse osisID='Prov.30.17'>Oko, které se vysmívá otci a pohrdá poslušností matky, vyklovou havrani od potoka, nebo je sezobou supí mláďata.</verse>
        <verse osisID='Prov.30.18'>Tyto tři věci mám za podivuhodné a čtyři nemohu pochopit:</verse>
        <verse osisID='Prov.30.19'>cestu orla po nebi, cestu hada po skále, cestu lodi v srdci moře a cestu muže při dívce.</verse>
        <verse osisID='Prov.30.20'>Stejně je tomu s cestou cizoložné ženy: pojí, otře si ústa a řekne: "Nedopustila jsem se ničemnosti."</verse>
        <verse osisID='Prov.30.21'>Pod třemi věcmi se chvěje země a čtyři nemůže unést:</verse>
        <verse osisID='Prov.30.22'>otroka, který kraluje, blouda, který se přesytí chlebem,</verse>
        <verse osisID='Prov.30.23'>vdanou ženu, která není milována, a služku, která vyžene svou paní.</verse>
        <verse osisID='Prov.30.24'>Tito čtyři jsou na zemi nejmenší, a přece znamenití mudrci:</verse>
        <verse osisID='Prov.30.25'>mravenci, národ bez síly, a přece si zajišťuje v létě pokrm;</verse>
        <verse osisID='Prov.30.26'>damani, národ bez moci, a přece si staví obydlí v skalách;</verse>
        <verse osisID='Prov.30.27'>kobylky, které nemají krále, a přece všechny vytáhnou válečně seřazeny;</verse>
        <verse osisID='Prov.30.28'>ještěrka, kterou můžeš vzít do ruky, a přece bývá v královských palácích.</verse>
        <verse osisID='Prov.30.29'>Tito tři pěkně vykračují a čtyři pěkně pochodují:</verse>
        <verse osisID='Prov.30.30'>lev, bohatýr mezi zvířaty, před nikým neustoupí;</verse>
        <verse osisID='Prov.30.31'>oř silných beder nebo kozel a král se svým válečným lidem.</verse>
        <verse osisID='Prov.30.32'>Jsi bloud, vynášíš-li se; máš-li nějaký záměr, ruku na ústa!</verse>
        <verse osisID='Prov.30.33'>Stloukáním smetany vznikne máslo, tlak na nos přivodí krvácení, tlak hněvu vyvolá spor.</verse>
      </chapter>
      <chapter osisID='Prov.31'>
        <verse osisID='Prov.31.1'>Slova krále Lemúela, výnos, jímž ho napomínala jeho matka:</verse>
        <verse osisID='Prov.31.2'>Co mám říci, můj synu? Co, synu života mého? Co, synu mých slibů?</verse>
        <verse osisID='Prov.31.3'>Nevydávej své síly ženám a svoje cesty tomu, co ničí krále.</verse>
        <verse osisID='Prov.31.4'>Nehodí se králům, Lemóeli, nehodí se králům být pijany vína a vládcům toužit po opojném nápoji,</verse>
        <verse osisID='Prov.31.5'>aby nikdo z nich v opilosti nezapomněl na Boží nařízení a nepřevrátil při nikoho z utištěných.</verse>
        <verse osisID='Prov.31.6'>Dejte opojný nápoj hynoucímu a víno těm, kterým je hořko,</verse>
        <verse osisID='Prov.31.7'>ať se napije a zapomene na svou chudobu a na své plahočení již nevzpomíná.</verse>
        <verse osisID='Prov.31.8'>Otevři svá ústa za němého, za právo všech postižených,</verse>
        <verse osisID='Prov.31.9'>ústa otevři, suď spravedlivě a zastaň se utištěného a ubožáka.</verse>
        <verse osisID='Prov.31.10'>Ženu statečnou kdo nalezne? Je daleko cennější než perly.</verse>
        <verse osisID='Prov.31.11'>Srdce jejího muže na ni spoléhá a nepostrádá kořist.</verse>
        <verse osisID='Prov.31.12'>Prokazuje mu jen dobro a žádné zlo po celý svůj život.</verse>
        <verse osisID='Prov.31.13'>Stará se o vlnu a o len, pracuje s chutí vlastníma rukama.</verse>
        <verse osisID='Prov.31.14'>Podobna obchodním lodím zdaleka přiváží svůj chléb.</verse>
        <verse osisID='Prov.31.15'>Ještě za noci vstává dát potravu svému domu a příkazy služkám.</verse>
        <verse osisID='Prov.31.16'>Vyhlédne si pole a získá je, z ovoce svých rukou vysází vinici.</verse>
        <verse osisID='Prov.31.17'>Bedra si opáše silou a posílí své paže.</verse>
        <verse osisID='Prov.31.18'>Okusí, jak je dobré její podnikání. Její svítilna nehasne ani v noci.</verse>
        <verse osisID='Prov.31.19'>Vztahuje ruce po přeslenu, svými prsty se chápe vřetena.</verse>
        <verse osisID='Prov.31.20'>Dlaň má otevřenou pro utištěného a ruce vztahuje k ubožáku.</verse>
        <verse osisID='Prov.31.21'>Nebojí se o svůj dům, když sněží, celý její dům je oblečen do dvojího šatu.</verse>
        <verse osisID='Prov.31.22'>Zhotovuje si přikrývky. Z jemného plátna a šarlatu je její oděv.</verse>
        <verse osisID='Prov.31.23'>Uznáván je v branách její manžel, když zasedá se staršími země.</verse>
        <verse osisID='Prov.31.24'>Zhotovuje plátno na prodej a pásy dodává kupci.</verse>
        <verse osisID='Prov.31.25'>Síla a důstojnost je jejím šatem, s úsměvem hledí vstříc příštím dnům.</verse>
        <verse osisID='Prov.31.26'>Její ústa promlouvají moudře, na jazyku mívá vlídné naučení.</verse>
        <verse osisID='Prov.31.27'>Pozorně sleduje chod svého domu a chleba lenosti nejí.</verse>
        <verse osisID='Prov.31.28'>Její synové povstávají a blahořečí jí, též její manžel ji chválí:</verse>
        <verse osisID='Prov.31.29'>"Statečně si vedly mnohé dcery, ale ty je všechny předčíš."</verse>
        <verse osisID='Prov.31.30'>Klamavá je líbeznost, pomíjivá krása; žena, jež se bojí Hospodina, dojde chvály.</verse>
        <verse osisID='Prov.31.31'>Dejte jí z ovoce jejích rukou, ať ji chválí v branách její činy!</verse>
      </chapter>
    </div></osisText>
</osis>
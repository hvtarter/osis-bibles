<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ezek'>
      <chapter osisID='Ezek.1'>
        <verse osisID='Ezek.1.1'>Třicátého roku ve čtvrtém měsíci, pátého dne toho měsíce, když jsem byl mezi přesídlenci u průplavu Kebaru, otevřela se nebesa a měl jsem různá vidění od Boha.</verse>
        <verse osisID='Ezek.1.2'>Pátého dne toho měsíce, byl to pátý rok přestěhování krále Jójakína,</verse>
        <verse osisID='Ezek.1.3'>událo se slovo Hospodinovo ke knězi Ezechielovi, synu Buzího, v kaldejské zemi u průplavu Kebaru. Tam na něm spočinula Hospodinova ruka.</verse>
        <verse osisID='Ezek.1.4'>Viděl jsem, jak se přihnal bouřlivý vítr od severu, veliké mračno a šlehající oheň; okolo něho byla zář a uprostřed ohně jakýsi třpyt oslnivého vzácného kovu.</verse>
        <verse osisID='Ezek.1.5'>Uprostřed něho bylo cosi podobného čtyřem bytostem, které se vzhledem podobaly člověku.</verse>
        <verse osisID='Ezek.1.6'>Každá z nich měla čtyři tváře a každá čtyři křídla.</verse>
        <verse osisID='Ezek.1.7'>Nohy měly rovné, ale chodidla byla jako chodidla býčka, jiskřila jako vyleštěný bronz.</verse>
        <verse osisID='Ezek.1.8'>Ruce měly lidské, a to pod křídly na čtyřech stranách; měly po čtyřech tvářích a křídlech.</verse>
        <verse osisID='Ezek.1.9'>Svými křídly se přimykaly jedna k druhé. Při chůzi se neotáčely, každá se pohybovala přímo vpřed.</verse>
        <verse osisID='Ezek.1.10'>Jejich tváře se podobaly tváři lidské, zprava měly všechny čtyři tváře lví a zleva měly všechny čtyři tváře býčí a všechny čtyři měly také tváře orlí.</verse>
        <verse osisID='Ezek.1.11'>Takové byly jejich tváře; jejich křídla byla rozpjata vzhůru. Každá se přimykala dvěma křídly k druhé a dvěma si přikrývaly těla.</verse>
        <verse osisID='Ezek.1.12'>Každá se pohybovala přímo vpřed. Chodily podle toho, kam je vedl duch; při chůzi se neotáčely.</verse>
        <verse osisID='Ezek.1.13'>Svým vzhledem se ty bytosti podobaly hořícímu řeřavému uhlí. Vypadaly jako pochodně a oheň procházel mezi bytostmi a zářil, totiž z toho ohně šlehal blesk.</verse>
        <verse osisID='Ezek.1.14'>A ty bytosti pobíhaly sem a tam, takže vypadaly jako blýskavice.</verse>
        <verse osisID='Ezek.1.15'>Když jsem na ty bytosti hleděl, hle, na zemi u těch bytostí, před každou z těch čtyř, bylo po jednom kole.</verse>
        <verse osisID='Ezek.1.16'>Vzhled a vybavení kol bylo toto: třpytila se jako chrysolit a všechna čtyři se sobě podobala; jejich vzhled a vybavení se jevilo tak, jako by bylo kolo uvnitř kola.</verse>
        <verse osisID='Ezek.1.17'>Když jela, mohla jet na všechny čtyři strany a při jízdě se nezatáčela.</verse>
        <verse osisID='Ezek.1.18'>Jejich loukotě byly mohutné a šla z nich bázeň; ta čtyři kola měla loukotě kolem dokola plné očí.</verse>
        <verse osisID='Ezek.1.19'>Když se bytosti pohybovaly, pohybovala se s nimi i kola, a když se bytosti vznášely nad zemí, vznášela se i kola.</verse>
        <verse osisID='Ezek.1.20'>Kam je vedl duch, tam šly, tam vedl duch i kola; vznášela se spolu s nimi, neboť duch bytostí byl v kolech.</verse>
        <verse osisID='Ezek.1.21'>Když ony šly, jela, když se ony zastavily, stála, a když se ony vznášely nad zemí, vznášela se kola spolu s nimi, neboť duch bytostí byl v kolech.</verse>
        <verse osisID='Ezek.1.22'>Nad hlavami bytostí bylo cosi podobného klenbě jako třpyt oslňujícího křišťálu rozpjatého nahoře nad jejich hlavami.</verse>
        <verse osisID='Ezek.1.23'>Pod tou klenbou pak byla jejich křídla vztažena jedno k druhému; každá bytost měla dvě křídla, jimiž se přikrývala, a každá měla dvě křídla, jimiž přikrývala své tělo.</verse>
        <verse osisID='Ezek.1.24'>I slyšel jsem zvuk jejich křídel jako zvuk mnohých vod, jako hlas Všemocného, když se pohybovaly; bylo to jako hřmění, jako zvuk válečného tábora; když stály, svěsily křídla.</verse>
        <verse osisID='Ezek.1.25'>Zvuk se šířil svrchu nad klenbou, kterou měly nad hlavou; když stály, svěsily křídla.</verse>
        <verse osisID='Ezek.1.26'>A nahoře nad klenbou, kterou měly nad hlavou, bylo cosi, co vypadalo jako člověk.</verse>
        <verse osisID='Ezek.1.27'>I viděl jsem, jako by se třpytil oslnivý vzácný kov; vypadalo to jako oheň uvnitř i okolo; směrem od toho, co vypadalo jako bedra, nahoru a směrem od toho dolů jsem viděl, co vypadalo jako oheň šířící záři dokola.</verse>
        <verse osisID='Ezek.1.28'>Vypadalo to jako duha, která bývá na mračnu za deštivého dne, tak vypadala ta záře dokola; byl to vzhled a podoba Hospodinovy slávy. Když jsem to spatřil, padl jsem na tvář a slyšel jsem hlas mluvícího.</verse>
      </chapter>
      <chapter osisID='Ezek.2'>
        <verse osisID='Ezek.2.1'>Řekl mi: "Lidský synu, postav se na nohy; budu s tebou mluvit."</verse>
        <verse osisID='Ezek.2.2'>Jakmile ke mně promluvil, vstoupil do mě duch a postavil mě na nohy. I slyšel jsem ho k sobě mluvit.</verse>
        <verse osisID='Ezek.2.3'>Řekl mi: "Lidský synu, posílám tě k izraelským synům, k těm bouřícím se pronárodům, které se vzbouřily proti mně. Oni i jejich otcové mi byli nevěrni až do tohoto dne.</verse>
        <verse osisID='Ezek.2.4'>I synové jsou zatvrzelí a mají tvrdé srdce. Posílám tě k nim a řekneš jim: »Toto praví Panovník Hospodin«,</verse>
        <verse osisID='Ezek.2.5'>ať poslechnou nebo ne, jsou dům vzpurný. Poznají však, že byl uprostřed nich prorok.</verse>
        <verse osisID='Ezek.2.6'>Ty, lidský synu, se jich neboj, neboj se ani jejich slov, když jsou vůči tobě zarputilí a jako trní, jako bys bydlel mezi štíry. Neboj se jejich slov a neděs se jich, jsou dům vzpurný.</verse>
        <verse osisID='Ezek.2.7'>Promluvíš k nim má slova, ať poslechnou nebo ne; jsou to vzpurníci.</verse>
        <verse osisID='Ezek.2.8'>Ty, lidský synu, slyš, co já k tobě mluvím. Nebuď vzpurný jako ten vzpurný dům. Rozevři ústa a sněz, co ti dávám."</verse>
        <verse osisID='Ezek.2.9'>Tu jsem viděl, že je ke mně vztažena ruka, a hle, v ní knižní svitek.</verse>
        <verse osisID='Ezek.2.10'>Rozvinul jej přede mnou a byl popsán na vnitřní i vnější straně; byly na něm napsány žalozpěvy, lkání a bědování.</verse>
      </chapter>
      <chapter osisID='Ezek.3'>
        <verse osisID='Ezek.3.1'>Řekl mi: "Lidský synu, sněz, co máš před sebou, sněz tento svitek a jdi, mluv k izraelskému domu."</verse>
        <verse osisID='Ezek.3.2'>Otevřel jsem tedy ústa a on mi dal ten svitek sníst.</verse>
        <verse osisID='Ezek.3.3'>Řekl mi: "Lidský synu, nakrm své břicho a naplň své útroby tímto svitkem, který ti dávám." Snědl jsem jej a byl mi v ústech sladký jako med.</verse>
        <verse osisID='Ezek.3.4'>Řekl mi: "Lidský synu, nyní jdi k izraelskému domu a mluv k nim mými slovy.</verse>
        <verse osisID='Ezek.3.5'>Nejsi přece posílán k lidu temné mluvy a těžkého jazyka, nýbrž k domu izraelskému,</verse>
        <verse osisID='Ezek.3.6'>ne k mnohým národům temné mluvy a těžkého jazyka, jejichž řeči bys nerozuměl; kdybych tě poslal k nim, poslechli by tě.</verse>
        <verse osisID='Ezek.3.7'>Izraelský dům tě však nebude chtít poslechnout, poněvadž nejsou ochotni poslechnout mne; celý izraelský dům má tvrdé čelo a zatvrzelé srdce.</verse>
        <verse osisID='Ezek.3.8'>Hle, dávám ti tvář právě tak tvrdou, jako je jejich, a čelo právě tak tvrdé, jako je jejich.</verse>
        <verse osisID='Ezek.3.9'>Dávám ti čelo jako křemen, tvrdší než oblázek. Neboj se jich a neděs se jich, jsou dům vzpurný."</verse>
        <verse osisID='Ezek.3.10'>Dále mi řekl: "Lidský synu, srdcem přijmi a ušima slyš všechna má slova, jež k tobě mluvím.</verse>
        <verse osisID='Ezek.3.11'>Nuže, jdi k přesídlencům, k synům svého lidu. Budeš k nim mluvit a řekneš jim: »Toto praví Panovník Hospodin«, ať poslechnou nebo ne."</verse>
        <verse osisID='Ezek.3.12'>Tu mě duch zvedl a uslyšel jsem za sebou mocné dunění: "Požehnána buď Hospodinova sláva vycházející ze svého místa!"</verse>
        <verse osisID='Ezek.3.13'>a zvuk křídel těch bytostí, která se vzájemně těsně dotýkala, i zvuk těch kol, vznášejících se spolu s nimi, i mocné dunění.</verse>
        <verse osisID='Ezek.3.14'>Duch mě zvedl a odnesl mě a já jsem šel v duchu roztrpčen a rozhořčen, ale Hospodinova ruka na mně pevně spočívala.</verse>
        <verse osisID='Ezek.3.15'>Tak jsem přišel do Tel Abíbu k přesídlencům usazeným u průplavu Kebaru, k těm totiž, kteří tam byli usazeni, a seděl jsem tam po sedm dní a vzbuzoval mezi nimi úděs.</verse>
        <verse osisID='Ezek.3.16'>Když uplynulo sedm dní, stalo se ke mně slovo Hospodinovo:</verse>
        <verse osisID='Ezek.3.17'>"Lidský synu, ustanovuji tě strážcem izraelského domu. Uslyšíš-li z mých úst slovo, vyřídíš jim mé varování.</verse>
        <verse osisID='Ezek.3.18'>Řeknu-li o svévolníkovi: »Zemřeš«, a ty bys nepromluvil a svévolníka nevaroval před jeho svévolnou cestou, abys ho přivedl k životu, ten svévolník zemře za svou nepravost, ale za jeho krev budu volat k odpovědnosti tebe.</verse>
        <verse osisID='Ezek.3.19'>Jestliže budeš svévolníka varovat, ale on se od své svévole a své svévolné cesty neodvrátí, zemře pro svou nepravost, ale ty jsi svou duši vysvobodil.</verse>
        <verse osisID='Ezek.3.20'>Když se odvrátí spravedlivý od své spravedlnosti a bude se dopouštět bezpráví, položím mu do cesty nástrahu a zemře. Jestliže jsi ho v jeho hříchu nevaroval, zemře a nebude pamatováno na jeho spravedlnost, kterou konal, ale za jeho krev budu volat k odpovědnosti tebe.</verse>
        <verse osisID='Ezek.3.21'>Jestliže bys však spravedlivého varoval, aby nehřešil, a on přestane hřešit, bude žít, protože se dal varovat, a ty jsi svou duši vysvobodil."</verse>
        <verse osisID='Ezek.3.22'>I spočinula tam na mně Hospodinova ruka a řekl mi: "Vstaň a jdi na pláň, budu tam k tobě mluvit."</verse>
        <verse osisID='Ezek.3.23'>Vstal jsem tedy a odešel jsem na pláň. A hle, stála tam Hospodinova sláva jako tehdy, když jsem ji viděl u průplavu Kebaru. I padl jsem na tvář.</verse>
        <verse osisID='Ezek.3.24'>Vstoupil však do mne duch a postavil mě na nohy a on ke mně mluvil. Řekl mi: "Jdi a zavři se uvnitř svého domu.</verse>
        <verse osisID='Ezek.3.25'>Lidský synu, hle, budeš svázán provazy a spoután jimi, takže nebudeš moci vycházet mezi ně.</verse>
        <verse osisID='Ezek.3.26'>Způsobím, že ti jazyk přilne k patru a budeš němý. Nebudeš je už kárat; jsou dům vzpurný.</verse>
        <verse osisID='Ezek.3.27'>Ale až k tobě budu mluvit, otevřu ti ústa a řekneš jim: »Toto praví Panovník Hospodin.« Kdo chce poslouchat, ať poslouchá, a kdo ne, ať neposlouchá; jsou dům vzpurný."</verse>
      </chapter>
      <chapter osisID='Ezek.4'>
        <verse osisID='Ezek.4.1'>"Ty, lidský synu, slyš. Vezmi si cihlu, polož ji před sebe a vyryj na ni město Jeruzalém.</verse>
        <verse osisID='Ezek.4.2'>Polož proti němu obležení: Zbuduj proti němu obléhací valy, navrš proti němu násep, rozmísti proti němu vojsko a rozestav proti němu ze všech stran válečné berany.</verse>
        <verse osisID='Ezek.4.3'>Pak si vezmi železnou pánev a polož ji jako železnou stěnu mezi sebe a město a zaměř na ně svou tvář. Tak se octne v obležení, tím je sevřeš. To bude znamením pro izraelský dům.</verse>
        <verse osisID='Ezek.4.4'>Polož se pak na levý bok; vložíš na něj nepravost izraelského domu a tolik dnů, kolik budeš na něm ležet, poneseš jejich nepravost.</verse>
        <verse osisID='Ezek.4.5'>Za léta jejich nepravosti ti ukládám počet dnů, totiž tři sta devadesát dní, v nichž poneseš nepravost izraelského domu.</verse>
        <verse osisID='Ezek.4.6'>Až skončí tyto dny, lehneš si podruhé, a to na pravý bok, a poneseš nepravost domu judského po čtyřicet dní; ukládám ti za každý rok jeden den.</verse>
        <verse osisID='Ezek.4.7'>Pak zaměříš na obležený Jeruzalém svou tvář a svou obnaženou paži a budeš proti němu prorokovat.</verse>
        <verse osisID='Ezek.4.8'>A já tě svážu provazy, takže nebudeš s to obrátit se z boku na bok, dokud neskončíš dny svého obléhání.</verse>
        <verse osisID='Ezek.4.9'>Vezmi si pšenici, ječmen, boby, čočku, proso a špaldu a nasyp to vše do jedné nádoby; budeš si z toho připravovat pokrm po tolik dní, co budeš ležet na boku, budeš to jíst po tři sta devadesát dní.</verse>
        <verse osisID='Ezek.4.10'>Pokrm, který budeš jíst, bude vážit dvacet šekelů na den; budeš jej jíst vždy v jistý čas.</verse>
        <verse osisID='Ezek.4.11'>I vodu budeš pít odměřenou, šestinu hínu; budeš pít vždy v jistý čas.</verse>
        <verse osisID='Ezek.4.12'>A pokud budeš chtít jíst ječný podpopelný chléb, upečeš si jej před jejich očima na lidských výkalech."</verse>
        <verse osisID='Ezek.4.13'>Hospodin řekl: "Právě tak budou Izraelci jíst svůj pokrm nečistý mezi pronárody, kam je zaženu."</verse>
        <verse osisID='Ezek.4.14'>Namítl jsem: "Ach, Panovníku Hospodine, já jsem se nikdy neposkvrnil; od mládí až do nynějška jsem nejedl zdechlé či rozsápané zvíře ani jsem nedal do úst závadné maso."</verse>
        <verse osisID='Ezek.4.15'>Řekl mi: "Pohleď, dovoluji ti použít kravinců místo lidských výkalů; na nich si připravuj pokrm."</verse>
        <verse osisID='Ezek.4.16'>Dále mi řekl: "Lidský synu, zlámu v Jeruzalémě hůl chleba. Budou jíst chléb odvážený a s obavami a vodu budou pít odměřenou a v skleslosti,</verse>
        <verse osisID='Ezek.4.17'>budou mít nedostatek chleba i vody; jeden jako druhý budou trnout děsem a zahynou pro svou nepravost."</verse>
      </chapter>
      <chapter osisID='Ezek.5'>
        <verse osisID='Ezek.5.1'>"Ty, lidský synu, slyš. Vezmi si ostrý meč; použiješ ho jako holičské břitvy. Oholíš si hlavu i bradu, pak si připravíš váhu a rozvážíš to na díly.</verse>
        <verse osisID='Ezek.5.2'>Třetinu spálíš na ohništi uprostřed města, že se dovršují dny obležení; potom vezmeš další třetinu a rozsekáš ji okolo něho mečem, a třetinu rozvěješ do větru, neboť s taseným mečem jim budu v zádech.</verse>
        <verse osisID='Ezek.5.3'>Hrstku toho však vezmeš a zavážeš do cípu svého pláště,</verse>
        <verse osisID='Ezek.5.4'>ale i z toho ještě něco odebereš, hodíš do ohně a spálíš; odtud vyjde oheň na celý izraelský dům."</verse>
        <verse osisID='Ezek.5.5'>Toto praví Panovník Hospodin: "To je Jeruzalém. Postavil jsem jej doprostřed pronárodů a okolo něho jsou země.</verse>
        <verse osisID='Ezek.5.6'>Vzepřel se však proti mým řádům a nařízením svévolněji než pronárody a země, jež jsou okolo něho; mé řády znevážili a mými nařízeními se neřídili."</verse>
        <verse osisID='Ezek.5.7'>Proto praví Panovník Hospodin toto: "Poněvadž hlučíte více než pronárody, které jsou okolo vás, ale mými nařízeními se neřídíte a mé řády nezachováváte, ba ani nejednáte podle zvyklostí pronárodů, jež jsou okolo vás,</verse>
        <verse osisID='Ezek.5.8'>proto praví Panovník Hospodin toto: Jsem proti tobě, Jeruzaléme, a vykonám uprostřed tebe soudy před očima pronárodů.</verse>
        <verse osisID='Ezek.5.9'>Pro všechny tvé ohavnosti vykonám v tobě, co jsem ještě nevykonal a už nikdy nic takového nevykonám.</verse>
        <verse osisID='Ezek.5.10'>Otcové budou jíst uprostřed tebe syny a synové budou jíst své otce. Tak vykonám v tobě soudy a celý pozůstatek tvého lidu rozvěji do všech větrů.</verse>
        <verse osisID='Ezek.5.11'>Jakože jsem živ, je výrok Panovníka Hospodina, poněvadž jsi poskrvnil mou svatyni všelijakými ohyzdnými a ohavnými modlami, ani já ti nic neslevím a nebude mi tě líto, ani já nebudu znát soucit.</verse>
        <verse osisID='Ezek.5.12'>Třetina v tobě zemře morem a zajde uprostřed tebe hladem, třetina padne okolo tebe mečem a třetinu rozvěji do všech větrů a s tasemým mečem jim budu v zádech.</verse>
        <verse osisID='Ezek.5.13'>Tím se dovrší můj hněv, upokojím své rozhořčení proti nim, a tak se potěším. I poznají, že já Hospodin jsem promluvil ve své žárlivosti, že mé rozhořčení proti nim se dovršilo.</verse>
        <verse osisID='Ezek.5.14'>Obrátím tě v trosky a budeš potupou mezi pronárody, které jsou okolo tebe, před očima každého, kdo půjde kolem.</verse>
        <verse osisID='Ezek.5.15'>Budeš pronárodům, jež jsou okolo tebe, předmětem tupení a hanobení, trestu a úděsu, až budu nad tebou konat soudy v hněvu, v rozhořčení a rozhořčeným trestáním. Já Hospodin jsem promluvil.</verse>
        <verse osisID='Ezek.5.16'>Vystřelím na vás zhoubné šípy hladu, které přinesou zkázu, vystřelím je k vaší zkáze, uvedu na vás hlad a zlámu vám hůl chleba.</verse>
        <verse osisID='Ezek.5.17'>Pošlu na vás hlad a dravou zvěř, a budeš bez dětí, projde tebou mor a krev, uvede na tebe meč. Já Hospodin jsem promluvil."</verse>
      </chapter>
      <chapter osisID='Ezek.6'>
        <verse osisID='Ezek.6.1'>I stalo se ke mně slovo Hospodinovo:</verse>
        <verse osisID='Ezek.6.2'>"Lidský synu, postav se proti izraelským horám a prorokuj proti nim.</verse>
        <verse osisID='Ezek.6.3'>Řekni: Hory izraelské, slyšte slovo Panovníka Hospodina! Toto praví Panovník Hospodin horám a pahorkům, řečištím a údolím: Hle, já na vás přivedu meč a zničím vaše posvátná návrší.</verse>
        <verse osisID='Ezek.6.4'>Vaše oltáře budou zpustošeny, vaše kadidlové oltáříky rozbity. Způsobím, že vaši skolení padnou před vaše hnusné modly.</verse>
        <verse osisID='Ezek.6.5'>Mrtvá těla izraelských synů pohodím před jejich hnusné modly a vaše kosti rozmetám okolo vašich oltářů.</verse>
        <verse osisID='Ezek.6.6'>Kdekoli sídlíte, budou města obrácena v trosky a posvátná návrší budou zpustošena, takže vaše oltáře budou ležet v troskách a sutinách, vaše hnusné modly budou roztříštěny a odstraněny, vaše kadidlové oltáříky skáceny a vaše výtvory zahlazeny.</verse>
        <verse osisID='Ezek.6.7'>Skolení budou padat uprostřed vás, i poznáte, že já jsem Hospodin.</verse>
        <verse osisID='Ezek.6.8'>Avšak ponechám vám mezi pronárody zbytek, ty, kdo vyváznou před mečem, až budete rozmetáni do různých zemí.</verse>
        <verse osisID='Ezek.6.9'>Tu se ti z vás, kdo vyváznou, na mě rozpomenou mezi pronárody, kam budou odvlečeni do zajetí, až dopustím, aby bylo rozbito jejich smilné srdce, jež se ode mne odvrátilo, a oči smilně se dívající po jejich hnusných modlách. Tím se zhnusí sami sobě pro zlo, které všemi svými ohavnostmi napáchali.</verse>
        <verse osisID='Ezek.6.10'>I poznají, že já jsem Hospodin; ne nadarmo jsem prohlásil, že jim způsobím tyto zlé věci."</verse>
        <verse osisID='Ezek.6.11'>Toto praví Panovník Hospodin: "Udeř do dlaně, dupni nohou a řekni: "Běda izraelskému domu pro všechny zlé ohavnosti; padnou mečem, hladem a morem.</verse>
        <verse osisID='Ezek.6.12'>Vzdálený zemře morem a blízký padne mečem, kdo zůstane a bude ušetřen, zemře hladem; tím se dovrší mé rozhořčení proti nim.</verse>
        <verse osisID='Ezek.6.13'>I poznáte, že já jsem Hospodin, až budou skolení ležet mezi jejich hnusnými modlami okolo jejich oltářů na každém vysokém pahorku, na všech vrcholech hor i pod každým zeleným stromem a pod každým košatým posvátným stromem na místě, kde připravovali libovonné oběti všem svým hnusným modlám.</verse>
        <verse osisID='Ezek.6.14'>Napřáhnu na ně svou ruku a obrátím zemi, kdekoli oni sídlí, ve zpustošený kraj, úděsnější než je Diblatská poušť. I poznají, že já jsem Hospodin."</verse>
      </chapter>
      <chapter osisID='Ezek.7'>
        <verse osisID='Ezek.7.1'>I stalo se ke mně slovo Hospodinovo:</verse>
        <verse osisID='Ezek.7.2'>"Ty, lidský synu, slyš. Toto praví Panovník Hospodin o izraelské zemi: Je konec, přišel konec na všechny čtyři strany země!</verse>
        <verse osisID='Ezek.7.3'>Tvůj konec už je tady. Dám průchod svému hněvu proti tobě, budu tě soudit podle tvých cest a obrátím na tebe všechny tvé ohavnosti.</verse>
        <verse osisID='Ezek.7.4'>Nebude mi tě líto a nebudu znát soucit, obrátím tvé cesty proti tobě a tvé ohavnosti vyvstanou uprostřed tebe. I poznáte, že já jsem Hospodin."</verse>
        <verse osisID='Ezek.7.5'>Toto praví Panovník Hospodin: "Hle, přichází zlo za zlem.</verse>
        <verse osisID='Ezek.7.6'>Přišel konec, konec přišel, bude s tebou skoncováno, hle, konec přišel!</verse>
        <verse osisID='Ezek.7.7'>Naplňuje se, obyvateli země, tvůj úděl, přichází čas, blízký je den zmatku; na horách ustane výskání.</verse>
        <verse osisID='Ezek.7.8'>Už brzy na tebe vyleji své rozhořčení, tím se dovrší můj hněv proti tobě, budu tě soudit podle tvých cest a obrátím na tebe všechny tvé ohavnosti.</verse>
        <verse osisID='Ezek.7.9'>Nebude mi tě líto a nebudu znát soucit, obrátím tvé cesty proti tobě a vyvstanou tvé ohavnosti uprostřed tebe. I poznáte, že jsem to já Hospodin, kdo bije.</verse>
        <verse osisID='Ezek.7.10'>Hle, ten den, hle, přišel! Úděl se naplnil. Rozkvetla hůl, vypučela zpupnost.</verse>
        <verse osisID='Ezek.7.11'>Násilí se rozrostlo v hůl svévole. Nic nebude z nich, nic nebude z jejich hlučení s shlukování, nebude nad nimi bědováno.</verse>
        <verse osisID='Ezek.7.12'>Přišel čas, nastal ten den. Kdo kupuje, ať se neraduje, kdo prodává, ať netruchlí, poněvadž přichází rozhorlení na všechen hlučící dav země.</verse>
        <verse osisID='Ezek.7.13'>Kdo prodává, nevrátí se k tomu, co prodal, i kdyby zůstal naživu. Vidění týkající se všeho jejího hlučícího davu se nezvrátí, nikdo, kdo žije ve své nepravosti, se nevzchopí.</verse>
        <verse osisID='Ezek.7.14'>Zatroubí se na trubku a všechno bude připraveno, ale do boje nevyjde nikdo, poněvadž přichází mé rozhorlení na všechen její hlučící dav.</verse>
        <verse osisID='Ezek.7.15'>Venku řádí meč a doma mor a hlad; kdo je na poli, zemře mečem, a kdo v městě, toho pozře hlad a mor.</verse>
        <verse osisID='Ezek.7.16'>A vyváznou-li někteří z nich a budou na horách, jako holubi v roklích, budou všichni sténat, každý pro vlastní nepravost.</verse>
        <verse osisID='Ezek.7.17'>Všechny ruce ochabnou a všechna kolena se rozplynou jak voda.</verse>
        <verse osisID='Ezek.7.18'>Lidé se přepásají žíněnou suknicí, přikryje je zděšení, na všech tvářích bude stud, na všech hlavách lysina.</verse>
        <verse osisID='Ezek.7.19'>Vyházejí své stříbro na ulice a zlato jim bude nečistotou. V den Hospodinovy prchlivosti je jejich stříbro a zlato nevysvobodí. Nenasytí se a své útroby si nenaplní, poněvadž jejich nepravost je přivede k pádu.</verse>
        <verse osisID='Ezek.7.20'>Nádherné okrasy Boží užili ve své pýše k zhotovení obrazů svých ohavných, ohyzdných model; proto jsem jim ji změnil v nečistotu.</verse>
        <verse osisID='Ezek.7.21'>Vydám ji v lup do rukou cizáků a za kořist svévolníků v zemi, a ti ji znesvětí.</verse>
        <verse osisID='Ezek.7.22'>Odvrátím od nich svou tvář, cizáci znesvětí můj poklad, přijdou na něj lupiči a znesvětí jej.</verse>
        <verse osisID='Ezek.7.23'>Udělej řetěz, neboť země je plná krve, jež volá po soudu, a město je plné násilí.</verse>
        <verse osisID='Ezek.7.24'>Proto přivedu nejhorší z pronárodů a ti obsadí jejich domy. Učiním přítrž pýše mocných a znesvěceni budou, kdo je posvěcují.</verse>
        <verse osisID='Ezek.7.25'>Přichází tíseň, budou hledat pokoj, ale žádný nebude.</verse>
        <verse osisID='Ezek.7.26'>Valí se neštěstí za neštěstím a přichází zpráva za zprávou. Budou vyhledávat vidění od proroka, ale kněz bude bez zákona a starci bez soudnosti.</verse>
        <verse osisID='Ezek.7.27'>Král bude truchlit, kníže se obleče v úděs a ruce lidu země ochrnou hrůzou. Naložím s nimi podle jejich cesty a za jejich zvyklosti je budu soudit. I poznají, že já jsem Hospodin."</verse>
      </chapter>
      <chapter osisID='Ezek.8'>
        <verse osisID='Ezek.8.1'>Šestého roku v šestém měsíci, pátého dne toho měsíce, jsem seděl ve svém domě a přede mnou seděli judští starší. Tam na mne dolehla ruka Panovníka Hospodina.</verse>
        <verse osisID='Ezek.8.2'>Měl jsem vidění. Hle, cosi vzhledem podobného ohni. Od beder dolů to vypadalo jako oheň a od beder nahoru to vypadalo jako záře, jako třpyt oslnivého vzácného kovu.</verse>
        <verse osisID='Ezek.8.3'>Vztáhl cosi, co se podobalo ruce, uchopil mě za kštici na hlavě a duch mě vynesl mezi zemi a nebe; v Božích viděních mě přivedl do Jeruzaléma ke vchodu vnitřní brány, která je obrácena na sever, v níž je modla žárlivosti, která vyvolává žárlivost Hospodinovu.</verse>
        <verse osisID='Ezek.8.4'>A hle, byla tam sláva Boha Izraele. Vypadala jako tehdy, když jsem ji viděl na pláni.</verse>
        <verse osisID='Ezek.8.5'>I řekl mi: "Lidský synu, pozvedni své oči k severu." Pozvedl jsem oči k severu, a hle, na sever od brány byl oltář; ta modla žárlivosti byla v průchodu.</verse>
        <verse osisID='Ezek.8.6'>Řekl mi: "Lidský synu, vidíš, co páchají? Jak veliké ohavnosti zde dům izraelský páchá, abych se vzdálil od své svatyně? A uvidíš ještě větší ohavnosti."</verse>
        <verse osisID='Ezek.8.7'>Uvedl mě ke vchodu do nádvoří, kde jsem spatřil jakýsi otvor ve zdi.</verse>
        <verse osisID='Ezek.8.8'>Řekl mi: "Lidský synu, prokopej se tou zdí!" Prokopal jsem se tedy zdí, a hle, jakýsi vchod.</verse>
        <verse osisID='Ezek.8.9'>Řekl mi: "Vejdi a podívej se na ty zlé ohavnosti, které zde páchají."</verse>
        <verse osisID='Ezek.8.10'>Vešel jsem a uviděl všelijaká zpodobení plazů a ohyzdných zvířat a všelijaké hnusné modly izraelského domu, vyryté po zdech kolem dokola.</verse>
        <verse osisID='Ezek.8.11'>A před nimi stojí sedmdesát mužů ze starších domu izraelského, uprostřed nich Jaazanjáš, syn Šáfanův. Každý z nich má v ruce svou kadidelnici a vzhůru stoupá oblak vonného kouře z kadidla.</verse>
        <verse osisID='Ezek.8.12'>Řekl mi: "Viděl jsi, lidský synu, co páchají starší izraelského domu potmě, každý v pokojíku s obrazy svých model? Říkají: »Hospodin nás nevidí, Hospodin zemi opustil«."</verse>
        <verse osisID='Ezek.8.13'>Řekl mi: "A uvidíš ještě větší ohavnosti, které páchají."</verse>
        <verse osisID='Ezek.8.14'>A přivedl mě do brány Hospodinova domu, která vede k severu, a hle, sedí tam ženy a oplakávají Tamúza.</verse>
        <verse osisID='Ezek.8.15'>Řekl mi: "Viděl jsi, lidský synu? A uvidíš ještě větší ohavnosti než tyto."</verse>
        <verse osisID='Ezek.8.16'>Uvedl mě do vnitřního nádvoří Hospodinova domu, a hle, při vchodu do Hospodinova chrámu, mezi předsíní a oltářem, bylo asi dvacet pět mužů, zády ke chrámu Hospodinovu a tváří k východu; klaněli se východním směrem slunci.</verse>
        <verse osisID='Ezek.8.17'>Řekl mi: "Viděl jsi, lidský synu? Domu Judovu nestačí tyto ohavnosti, které zde páchají; navíc naplnili celou zemi násilím. Stále znovu mě urážejí, a hle, jak si k nosu pozvedají ratolest.</verse>
        <verse osisID='Ezek.8.18'>Také já budu jednat v rozhořčení, nebude mi jich líto a nebudu znát soucit. Pak budou ke mně volat mocným hlasem, ale já je nevyslyším."</verse>
      </chapter>
      <chapter osisID='Ezek.9'>
        <verse osisID='Ezek.9.1'>I zavolal na mne mocným hlasem: "Blíží se ti, kteří budou trestat město; každý se svou zkázonosnou zbraní v ruce."</verse>
        <verse osisID='Ezek.9.2'>A hle, šest mužů přichází cestou od Horní brány, obrácené k severu, každý se svou ničivou zbraní v ruce. Jeden z nich je oděn lněným šatem a má na bedrech písařský kalamář. Když přišli, postavili se u bronzového oltáře.</verse>
        <verse osisID='Ezek.9.3'>Tu se přenesla sláva Boha Izraele z cheruba, na němž spočívala, k prahu domu. Hospodin zavolal muže oděného lněným šatem, který měl na bedrech písařský kalamář,</verse>
        <verse osisID='Ezek.9.4'>a poručil mu: "Projdi středem města, středem Jeruzaléma, a označ znamením na čele muže, kteří vzdychají a sténají nad všemi ohavnostmi, které se v něm páchají."</verse>
        <verse osisID='Ezek.9.5'>A slyšel jsem, jak ostatním poručil: "Procházejte městem za ním a bijte bez lítosti a bez soucitu.</verse>
        <verse osisID='Ezek.9.6'>Starce, mladíka, pannu, děti i ženy zabíjejte, šiřte zkázu. Nepřistupujte však k nikomu z těch, na nichž je znamení. Začněte od mé svatyně!" I začali od starších, kteří byli před domem.</verse>
        <verse osisID='Ezek.9.7'>Nařídil jim: "Poskvrňte dům, naplňte nádvoří skolenými; jděte!" I vyšli do města a pobíjeli.</verse>
        <verse osisID='Ezek.9.8'>Když je pobíjeli a já zůstal sám, padl jsem na tvář a úpěl: "Běda, Panovníku Hospodine, chceš uvést zkázu na celý pozůstatek Izraele, že vyléváš na Jeruzalém své rozhořčení?"</verse>
        <verse osisID='Ezek.9.9'>Řekl mi: "Nepravost domu izraelského i judského je nesmírně veliká. Země je plná prolité krve a město je plné křivd. Vždyť řekli: »Hospodin zemi opustil, Hospodin nic nevidí«.</verse>
        <verse osisID='Ezek.9.10'>Proto mi jich nebude líto a nebudu znát soucit. Jejich cestu obrátím na jejich hlavu."</verse>
        <verse osisID='Ezek.9.11'>A hle, muž oděný lněným šatem, s kalamářem na bedrech, podal zprávu: "Provedl jsem, co jsi mi přikázal."</verse>
      </chapter>
      <chapter osisID='Ezek.10'>
        <verse osisID='Ezek.10.1'>Tu jsem uviděl, hle, na klenbě nad hlavou cherubů bylo cosi jako safírový kámen; ukázalo se nad nimi cosi, co se vzhledem podobalo trůnu.</verse>
        <verse osisID='Ezek.10.2'>I řekl Hospodin muži oděnému lněným šatem: "Vstup do soukolí pod cherubem, naber si plné hrsti žhavého uhlí z místa mezi cheruby a rozhoď po městě!" I vstoupil tam před mýma očima.</verse>
        <verse osisID='Ezek.10.3'>Cherubové stáli po pravé straně domu, když ten muž vstupoval, a vnitřní nádvoří naplňoval oblak.</verse>
        <verse osisID='Ezek.10.4'>Hospodinova sláva se vznesla od cheruba k prahu domu, takže dům byl naplněn oblakem a nádvoří bylo plné jasu Hospodinovy slávy.</verse>
        <verse osisID='Ezek.10.5'>A zvuk křídel cherubů bylo slyšet až do vnějšího nádvoří jako hlas Boha Všemocného, když mluví.</verse>
        <verse osisID='Ezek.10.6'>I přikázal muži oděnému lněným šatem: "Naber oheň ze soukolí, z místa mezi cheruby." On vstoupil a stanul u kola.</verse>
        <verse osisID='Ezek.10.7'>Tu jeden z cherubů vztáhl ruku z místa mezi cheruby k ohni, který byl mezi cheruby, nabral z něho a dal do hrsti muži oděnému lněným šatem. Ten to vzal a vyšel.</verse>
        <verse osisID='Ezek.10.8'>U cherubů bylo totiž vidět pod křídly cosi podobného lidské ruce.</verse>
        <verse osisID='Ezek.10.9'>Vedle cherubů jsem viděl čtyři kola; jedno kolo u jednoho cheruba, další kolo u dalšího cheruba. Kola vypadala jako třpyt drahokamu chrysolitu.</verse>
        <verse osisID='Ezek.10.10'>Svým vzhledem se všechna čtyři sobě podobala, jako by kolo bylo uprostřed kola.</verse>
        <verse osisID='Ezek.10.11'>Při jízdě se na všechny čtyři strany pohybovala bez zatáčení; jela vždy k místu, kam se obrátila hlava, bez zatáčení.</verse>
        <verse osisID='Ezek.10.12'>Celé tělo, záda, ruce i křídla cherubů, stejně jako kola, byla dokola plná očí, u všech čtyř kol.</verse>
        <verse osisID='Ezek.10.13'>Slyšel jsem, že ta kola nazval soukolím.</verse>
        <verse osisID='Ezek.10.14'>Každá bytost měla čtyři tváře. První byla tvář cheruba, druhá lidská, třetí lví, čtvrtá orlí.</verse>
        <verse osisID='Ezek.10.15'>A cherubové se vznášeli - to jsou ty bytosti, které jsem viděl u průplavu Kebaru.</verse>
        <verse osisID='Ezek.10.16'>Když se cherubové pohybovali, pohybovala se s nimi i kola, a když cherubové zvedali křídla a vznesli se nad zemi, kola se nevzdálila, zůstala při nich.</verse>
        <verse osisID='Ezek.10.17'>Když se zastavili, zastavila se také. Když se vznesli, vznesla se s nimi, neboť v nich byl duch těch bytostí.</verse>
        <verse osisID='Ezek.10.18'>I vyšla Hospodinova sláva od prahu domu a stanula nad cheruby.</verse>
        <verse osisID='Ezek.10.19'>Cherubové zvedli křídla a vznesli se před mýma očima ze země. Spolu s nimi se hnula i kola. Sláva stanula u vchodu východní brány Hospodinova domu; sláva Boha Izraele byla nahoře nad nimi.</verse>
        <verse osisID='Ezek.10.20'>To jsou ty bytosti, které jsem viděl pod trůnem Boha Izraele u průplavu Kebaru. Poznal jsem, že to jsou cherubové.</verse>
        <verse osisID='Ezek.10.21'>Každý měl čtyři tváře a čtyři křídla a pod křídly ruce podobné lidským.</verse>
        <verse osisID='Ezek.10.22'>Jejich tváře se svým vzhledem a znaky podobaly těm, které jsem viděl při průplavu Kebaru. Každý se ubíral přímo před sebe.</verse>
      </chapter>
      <chapter osisID='Ezek.11'>
        <verse osisID='Ezek.11.1'>Tu mě duch zvedl a přenesl k východní bráně Hospodinova domu, obrácené k východu. A hle, u vchodu do brány dvacet pět mužů. Uprostřed nich jsem uviděl Jaazanjáše, syna Azúrova, a Pelatjáše, syna Benajášova, velmože lidu.</verse>
        <verse osisID='Ezek.11.2'>Hospodin mi řekl: "Lidský synu, to jsou ti muži, kteří vymýšlejí ničemnosti a dávají v tomto městě zlou radu.</verse>
        <verse osisID='Ezek.11.3'>Říkají: »Nestavějte v blízké době domy. Město je hrnec a my jsme maso«.</verse>
        <verse osisID='Ezek.11.4'>Proto prorokuj proti nim, prorokuj, lidský synu!"</verse>
        <verse osisID='Ezek.11.5'>Duch Hospodinův se na mne snesl a Hospodin mi poručil: "Řekni: Toto praví Hospodin: Takto jste mluvili, dome izraelský, a já vím, co vstoupilo do vašeho ducha.</verse>
        <verse osisID='Ezek.11.6'>Rozmnožili jste počet skolených v tomto městě, naplnili jste skolenými jeho ulice."</verse>
        <verse osisID='Ezek.11.7'>Proto praví Panovník Hospodin toto: "Skolení, které jste v něm pohodili, jsou maso a město je hrnec; vás však z jeho středu vyvedu.</verse>
        <verse osisID='Ezek.11.8'>Bojíte se meče a já na vás meč uvedu, je výrok Panovníka Hospodina.</verse>
        <verse osisID='Ezek.11.9'>Vyvedu vás z města, ale vydám vás do rukou cizáků. Tak nad vámi vykonám soudy.</verse>
        <verse osisID='Ezek.11.10'>Padnete mečem na izraelském pomezí. Budu vás soudit, i poznáte, že já jsem Hospodin.</verse>
        <verse osisID='Ezek.11.11'>Město se vám nestane hrncem a vy v něm nebudete masem. Budu vás soudit na izraelském pomezí.</verse>
        <verse osisID='Ezek.11.12'>I poznáte, že já jsem Hospodin, jehož nařízeními jste se neřídili a podle jeho řádů jste nejednali, nýbrž jednali jste podle zvyklostí pronárodů, které jsou kolem vás."</verse>
        <verse osisID='Ezek.11.13'>I stalo se, když jsem prorokoval, že Pelatjáš, syn Benajášův, zemřel. Padl jsem na tvář a mocným hlasem jsem úpěl: "Běda, Panovníku Hospodine, chceš skoncovat s pozůstatkem Izraele?"</verse>
        <verse osisID='Ezek.11.14'>I stalo se ke mně slovo Hospodinovo:</verse>
        <verse osisID='Ezek.11.15'>"Lidský synu, tvým bratřím, mužům z tvého příbuzenstva a celému domu izraelskému říkají obyvatelé Jeruzaléma: »Zůstaňte si daleko od Hospodina! Tato země byla dána do vlastnictví nám.«</verse>
        <verse osisID='Ezek.11.16'>Proto řekni: Toto praví Panovník Hospodin: Ano, vzdálil jsem je mezi pronárody a rozptýlil po zemích; avšak v zemích, do nichž přišli, jsem se jim stal na ten krátký čas svatyní.</verse>
        <verse osisID='Ezek.11.17'>Proto jim řekni: Toto praví Panovník Hospodin: Shromáždním vás z pronárodů, posbírám vás ze zemí, do nichž jste byli rozptýleni, a dám vám zemi izraelskou.</verse>
        <verse osisID='Ezek.11.18'>Přijdou tam a odstraní z ní všechny její ohyzdné a ohavné modly.</verse>
        <verse osisID='Ezek.11.19'>A dám jim jedno srdce a vložím do jejich nitra nového ducha, odstraním z jejich těla srdce kamenné a dám jim srdce z masa,</verse>
        <verse osisID='Ezek.11.20'>aby se řídili mými nařízeními, zachovávali moje řády a jednali podle nich. I budou mým lidem a já jim budu Bohem.</verse>
        <verse osisID='Ezek.11.21'>Ale cestu těch, jejichž srdce se drží ohyzdných a ohavných model, uvalím na jejich hlavu, je výrok Panovníka Hospodina."</verse>
        <verse osisID='Ezek.11.22'>Tu zvedli cherubové křídla a kola se vznesla spolu s nimi a sláva Boha Izraele byla nahoře nad nimi.</verse>
        <verse osisID='Ezek.11.23'>Pak se Hospodinova sláva, která byla nad středem města, vznesla a stanula nad horou na východ od města.</verse>
        <verse osisID='Ezek.11.24'>A duch mě zvedl a přenesl do Kaldejska k přesídlencům. Stalo se tak ve vidění mocí ducha Božího; a vidění, jež jsem měl, se ode mne vzneslo.</verse>
        <verse osisID='Ezek.11.25'>I sdělil jsem přesídlencům všechno, co mi Hospodin ukázal.</verse>
      </chapter>
      <chapter osisID='Ezek.12'>
        <verse osisID='Ezek.12.1'>I stalo se ke mně slovo Hospodinovo:</verse>
        <verse osisID='Ezek.12.2'>"Lidský synu, bydlíš uprostřed vzpurného domu. Mají oči k vidění, ale nevidí, mají uši k slyšení, ale neslyší. Jsou dům vzpurný."</verse>
        <verse osisID='Ezek.12.3'>"Ty, lidský synu, slyš. Připrav si věci k přesídlení a přestěhuj se za denního světla před jejich očima. Přestěhuješ se před jejich očima ze svého místa na jiné místo. Snad nahlédnou, že jsou dům vzpurný.</verse>
        <verse osisID='Ezek.12.4'>Vyneseš své věci jako věci k přesídlení za denního světla před jejich očima. Sám pak vyjdeš večer před jejich očima jako ti, kdo jsou přesídlováni.</verse>
        <verse osisID='Ezek.12.5'>Před jejich očima se prokopej zdí a vyjdi.</verse>
        <verse osisID='Ezek.12.6'>Vezmeš své věci na záda, za soumraku je přeneseš, jim před očima. Zastřeš si tvář, abys neviděl zemi. Učinil jsem tě předzvěstí pro izraelský dům."</verse>
        <verse osisID='Ezek.12.7'>Vykonal jsem, co mi bylo přikázáno. Za denního světla jsem vynesl své věci jako věci k přesídlení. Večer jsem se prokopal zdí a za soumraku jsem před jejich očima odnesl ty věci na zádech.</verse>
        <verse osisID='Ezek.12.8'>Za jitra se ke mně stalo slovo Hospodinovo:</verse>
        <verse osisID='Ezek.12.9'>"Lidský synu, což se tě nikdo z izraelského domu, domu vzpurného, nezeptal, co to děláš?</verse>
        <verse osisID='Ezek.12.10'>Řekni jim: Toto praví Panovník Hospodin: Tento výnos se týká knížete v Jeruzalémě a celého domu izraelského, který je v městě.</verse>
        <verse osisID='Ezek.12.11'>A pokračuj: Já jsem předzvěstí toho, co vás čeká; co jsem dělal já, to udělají jim. Budou přesídleni, půjdou do zajetí.</verse>
        <verse osisID='Ezek.12.12'>I kníže, který je ve vašem středu, vezme za soumraku své věci na záda a vyjde. Prokopou zeď, aby ho vyvedli. Zastře si tvář, aby nespatřil svýma očima zemi.</verse>
        <verse osisID='Ezek.12.13'>Rozprostřel jsem na něho síť, bude lapen do mé lovecké sítě. Zavedu ho do Babylóna v kaldejské zemi, ale ani ji neuvidí a zemře tam.</verse>
        <verse osisID='Ezek.12.14'>Všechny, kdo jsou kolem něho jemu ku pomoci, i všechny jeho voje rozpráším do všech větrů a s taseným mečem jim budu v zádech.</verse>
        <verse osisID='Ezek.12.15'>I poznají, že já jsem Hospodin, až je rozptýlím mezi pronárody a rozpráším po zemích.</verse>
        <verse osisID='Ezek.12.16'>Ale určitý počet lidí z nich zachovám před mečem, hladem a morem, aby vyprávěli o všech svých ohavnostech mezi pronárody, mezi něž půjdou. I poznají, že já jsem Hospodin."</verse>
        <verse osisID='Ezek.12.17'>I stalo se ke mně slovo Hospodinovo:</verse>
        <verse osisID='Ezek.12.18'>"Lidský synu, budeš jíst svůj chléb s třesením a pít vodu s chvěním a obavami.</verse>
        <verse osisID='Ezek.12.19'>A řekneš lidu země: Toto praví Panovník Hospodin o obyvatelích Jeruzaléma v zemi izraelské: S obavami budou jíst svůj chléb a v úděsu budou pít vodu, neboť jejich země bude zpustošena, zbavena své hojnosti pro násilnosti všech svých obyvatel.</verse>
        <verse osisID='Ezek.12.20'>Obydlená města se obrátí v trosky, země se stane zpustošeným krajem. I poznáte, že já jsem Hospodin."</verse>
        <verse osisID='Ezek.12.21'>I stalo se ke mně slovo Hospodinovo:</verse>
        <verse osisID='Ezek.12.22'>"Lidský synu, copak to máte za pořekadlo o izraelské zemi: »Dny uběhnou a každé vidění selže«?</verse>
        <verse osisID='Ezek.12.23'>Proto jim řekni: Toto praví Panovník Hospodin: Učiním konec tomuto pořekadlu, už je v Izraeli nebudou říkat. A promluv k nim: Blízko jsou dny, kdy se splní všechna vidění.</verse>
        <verse osisID='Ezek.12.24'>Už nebude uprostřed izraelského domu žádné šalebné vidění a lichotivá věštba.</verse>
        <verse osisID='Ezek.12.25'>Když já Hospodin promluvím, mluvím slovo, které se splní bez odkladu. Za vašich dnů, vzpurný dome, mluvím slovo a také je splním, je výrok Panovníka Hospodina."</verse>
        <verse osisID='Ezek.12.26'>I stalo se ke mně slovo Hospodinovo:</verse>
        <verse osisID='Ezek.12.27'>"Lidský synu, hle, izraelský dům říká: »Vidění, které on vidí, se splní za mnoho dnů; on prorokuje pro vzdálené časy.«</verse>
        <verse osisID='Ezek.12.28'>Proto jim řekni: Toto praví Panovník Hospodin: Už nebude odloženo žádné mé slovo. Promluvím slovo a ono se splní, je výrok Panovníka Hospodina."</verse>
      </chapter>
      <chapter osisID='Ezek.13'>
        <verse osisID='Ezek.13.1'>I stalo se ke mně slovo Hospodinovo:</verse>
        <verse osisID='Ezek.13.2'>"Lidský synu, prorokuj proti izraelským prorokům, kteří prorokují sami od sebe. Řekni těm, kteří prorokují podle vlastního srdce: Slyšte slovo Hospodinovo!</verse>
        <verse osisID='Ezek.13.3'>Toto praví Panovník Hospodin: Běda bláznivým proroků, kteří následují svého vlastního ducha, ale pranic neviděli.</verse>
        <verse osisID='Ezek.13.4'>Jako lišky ve zříceninách jsou tvoji proroci, Izraeli.</verse>
        <verse osisID='Ezek.13.5'>Nenastoupili jste do trhlin a nezazdívali jste zeď izraelského domu, aby obstál v boji v den Hospodinův.</verse>
        <verse osisID='Ezek.13.6'>Jejich vidění je šalba a jejich věštba lež. Říkají: »Výrok Hospodinův«, ale Hospodin je neposlal, a přece čekají na potvrzení slova.</verse>
        <verse osisID='Ezek.13.7'>Copak jste neviděli šalebná vidění a nezvěstovali lživou věštbu? A přece říkáte: »Výrok Hospodinův«, přestože jsem já nepromluvil."</verse>
        <verse osisID='Ezek.13.8'>Proto praví Panovník Hospodin toto: "Protože jsou vaše slova šalba a vaše vidění lež, chystám se na vás, je výrok Panovníka Hospodina.</verse>
        <verse osisID='Ezek.13.9'>Moje ruka je pozdvižena proti prorokům, kteří mají šalebná vidění a věští lež. Nebudou náležet do kruhu rádců mého lidu, nebudou vepsáni do soupisu izraelského domu a nevstoupí na izraelskou půdu. I poznáte, že já jsem Panovník Hospodin.</verse>
        <verse osisID='Ezek.13.10'>Znovu a znovu svádějí můj lid slovy: »Pokoj«, ač žádný pokoj není. Lid staví chatrnou stěnu, a hle, oni ji nahazují omítkou.</verse>
        <verse osisID='Ezek.13.11'>Řekni těm, kteří nahazují stěnu omítkou: Padne! Spustí se lijavec, který spláchne všechno. Nechám padat kroupy jako kameny, rozpoutá se bouřlivá vichřice,</verse>
        <verse osisID='Ezek.13.12'>a hle, zeď padne. Což vám nebylo řečeno: »Kde je to, čím jste ji nahodili?«"</verse>
        <verse osisID='Ezek.13.13'>Proto praví Panovník Hospodin toto: "Rozhořčen rozpoutám bouřlivou vichřici, rozhněván a rozhořčen spustím lijavec, který všechno spláchne, a kroupy jako kameny; a skoncuji s ní.</verse>
        <verse osisID='Ezek.13.14'>Zbořím zeď, kterou nahodili omítkou, srazím ji na zem a odkryje se její základ. Padne a vy skončíte uprostřed sutin. I poznáte, že já jsem Hospodin.</verse>
        <verse osisID='Ezek.13.15'>Tak dovrším své rozhořčení proti zdi i proti těm, kdo ji nahazují omítkou. Řeknu vám: Už není zeď, už nejsou ti, kdo ji nahazovali,</verse>
        <verse osisID='Ezek.13.16'>totiž proroci izraelští, kteří prorokovali o Jeruzalému, a ti, kteří mívali o něm vidění pokoje, ač žádný pokoj nebyl, je výrok Panovníka Hospodina.</verse>
        <verse osisID='Ezek.13.17'>"Ty, lidský synu, slyš. Postav se proti dcerám svého lidu, které prorokují podle vlastního srdce, a prorokuj proti nim.</verse>
        <verse osisID='Ezek.13.18'>Řekni: Toto praví Panovník Hospodin: Běda těm, které šijí kouzelné váčky na každé zápěstí a dělají kukly na hlavu každé velikosti, aby lovily duše. Lovíte duše mého lidu a svou duši chcete zachovat naživu?</verse>
        <verse osisID='Ezek.13.19'>Znesvěcujete mě před mým lidem pro hrst ječmene a kus chleba; svým lhaním lidu, který poslouchá lži, usmrcujete duše, které neměly zemřít, a při životě chcete zachovat duše, které nemají žít."</verse>
        <verse osisID='Ezek.13.20'>Proto praví Panovník Hospodin toto: "Chystám se na vaše kouzelné váčky, do nichž lovíte duše jako ptáky. Strhám je z vašich rukou a duše, které lovíte jako ptáky, pustím.</verse>
        <verse osisID='Ezek.13.21'>A vaše kukly vám strhnu a svůj lid vám vytrhnu z rukou. Už nebudou úlovkem ve vašich rukou. I poznáte, že já jsem Hospodin.</verse>
        <verse osisID='Ezek.13.22'>Poněvadž mučíte srdce spravedlivého podvodem, zatímco já jsem ho nechtěl zarmucovat, a posilujete ruce svévolníka, aby se neodvrátil od své zlé cesty a nebyl zachován naživu,</verse>
        <verse osisID='Ezek.13.23'>proto už nebudete mívat šalebná vidění a věštit věštby, ale vytrhnu svůj lid z vašich rukou. I poznáte, že já jsem Hospodin."</verse>
      </chapter>
      <chapter osisID='Ezek.14'>
        <verse osisID='Ezek.14.1'>Přišli ke mně někteří ze starších izraelských a posadili se přede mnou.</verse>
        <verse osisID='Ezek.14.2'>I stalo se ke mně slovo Hospodinovo:</verse>
        <verse osisID='Ezek.14.3'>"Lidský synu, tito mužové nosí v srdci své hnusné modly a kladou před sebe svou nepravost, aby o ni klopýtli. Těm mám dávat odpověď na dotazy?</verse>
        <verse osisID='Ezek.14.4'>Proto k nim promluv. Řekni jim: Toto praví Panovník Hospodin: Každému z domu izraelského, kdo nosí v srdci své hnusné modly a klade před sebe svou nepravost, aby o ni klopýtl, a jde za prorokem, já Hospodin dám odpověď, jakou si pro své hnusné modly zaslouží.</verse>
        <verse osisID='Ezek.14.5'>A tak bude izraelský dům polapen svým vlastním srdcem, protože všichni se mi svými hnusnými modlami odcizili.</verse>
        <verse osisID='Ezek.14.6'>Proto řekni izraelskému domu: Toto praví Panovník Hospodin: Obraťte se a odvraťte se od svých hnusných model, odvraťte svou tvář od všech svých ohavností!</verse>
        <verse osisID='Ezek.14.7'>Já Hospodin dám odpověď každému z izraelského domu i z bezdomovců, kdo pobývá v Izraeli a odcizil se mi, každému, kdo nosí v srdci své hnusné modly a klade před sebe svou nepravost, aby o ni klopýtl, a jde za prorokem, aby se ho na mne dotazoval.</verse>
        <verse osisID='Ezek.14.8'>Proti takovému muži obrátím svou tvář a učiním ho výstražným znamením a pořekadlem, vytnu ho ze svého lidu. I poznáte, že já jsem Hospodin.</verse>
        <verse osisID='Ezek.14.9'>Dá-li se prorok svést a promluví slovo, svedl jsem toho proroka já Hospodin. Napřáhnu na něho ruku a vyhladím ho ze svého izraelského lidu.</verse>
        <verse osisID='Ezek.14.10'>I ponese svou nepravost; nepravost dotazujícího se bude stejná jako nepravost prorokova.</verse>
        <verse osisID='Ezek.14.11'>Učiním to, aby už izraelský dům nebloudil, nevzdaloval se mi a neposkvrňoval se všemožnými svými nevěrnostmi. I budou mým lidem a já jim budu Bohem, je výrok Panovníka Hospodina."</verse>
        <verse osisID='Ezek.14.12'>I stalo se ke mně slovo Hospodinovo:</verse>
        <verse osisID='Ezek.14.13'>"Lidský synu, jestliže by země proti mně zhřešila a zronevěřila se a já bych na ni napřáhl svou ruku, zlámal jí hůl chleba a seslal na ni hlad, takže bych z ní vymýtil lidi i dobytek,</verse>
        <verse osisID='Ezek.14.14'>a byli by v ní tito tři muži: Noe, Daniel a Jób, ti vysvobodí svou spravedlností jen sami sebe, je výrok Panovníka Hospodina.</verse>
        <verse osisID='Ezek.14.15'>Kdybych přivedl na zemi dravou zvěř, aby ji vylidnila, takže by byla zpustošena a nikdo by jí kvůli zvěři neprocházel,</verse>
        <verse osisID='Ezek.14.16'>ti tři muži v ní, jakože jsem živ, je výrok Panovníka Hospodina, nevysvobodí ani své syny a dcery; vysvobodí pouze sebe, země však bude zpustošena.</verse>
        <verse osisID='Ezek.14.17'>Nebo kdybych na tu zemi uvedl meč a rozhodl bych, aby meč prošel zemí, a vymýtil bych z ní lidi i dobytek,</verse>
        <verse osisID='Ezek.14.18'>ti tři muži v ní, jakože jsem živ, je výrok Panovníka Hospodina, nevysvobodí ani své syny a dcery, vysvobodí pouze sebe.</verse>
        <verse osisID='Ezek.14.19'>Nebo kdybych na tu zemi poslal mor a vylil na ni své rozhořčení krveprolitím, aby z ní byli vymýceni lidé i dobytek,</verse>
        <verse osisID='Ezek.14.20'>Noe, Daniel a Jób v ní, jakože jsem živ, je výrok Panovníka Hospodina, nevysvobodí ani syna ani dceru. Svou spravedlností vysvobodí jen sami sebe."</verse>
        <verse osisID='Ezek.14.21'>Toto praví Panovník Hospodin: "I když pošlu na Jeruzalém tyto své čtyři přísné soudy: meč, hlad, dravou zvěř a mor, abych z něho vymýtil lidi i dobytek,</verse>
        <verse osisID='Ezek.14.22'>hle, zbude v něm hrstka synů a dcer, kteří vyváznou; budou vyvedeni a vyjdou k vám. Uvidíte jejich cestu a jejich skutky a najdete útěchu po zlu, které jsem uvedl na Jeruzalém, po tom všem, co jsem na něj uvedl.</verse>
        <verse osisID='Ezek.14.23'>Oni vás potěší, až uvidíte jejich cestu a jejich skutky, a poznáte, že jsem nedělal zbytečně nic z toho, co jsem v něm vykonal, je výrok Panovníka Hospodina."</verse>
      </chapter>
      <chapter osisID='Ezek.15'>
        <verse osisID='Ezek.15.1'>I stalo se ke mně slovo Hospodinovo:</verse>
        <verse osisID='Ezek.15.2'>"Lidský synu, čím předčí dřevo vinné révy ostatní druhy dřeva, čím je její odnož mezi lesními stromy?</verse>
        <verse osisID='Ezek.15.3'>Bere se z něho dřevo ke zhotovení nějakého výrobku? Nebo z něho vezmou dřevo na kolík, na který se zavěšuje různé náčiní?</verse>
        <verse osisID='Ezek.15.4'>Hle, přikládá se na oheň a ten je pozře; když oba jeho konce pozře oheň a vzplane i jeho prostředek, hodí se k nějakému výrobku?</verse>
        <verse osisID='Ezek.15.5'>Ani dokud bylo celé, nedal se z něho zhotovit žádný výrobek, což teprv, když konce pozřel oheň a celé vzplane, dá se z něho ještě zhotovit nějaký výrobek?"</verse>
        <verse osisID='Ezek.15.6'>Proto praví Panovník Hospodin toto: "Jako jsem vydal ohni k pozření dřevo vinné révy mezi lesními stromy, tak jsem vydal obyvatele Jeruzaléma.</verse>
        <verse osisID='Ezek.15.7'>Obrátil jsem proti nim svou tvář; dostali se z ohně, ale oheň je pozře. I poznáte, že já jsem Hospodin, až se proti nim postavím.</verse>
        <verse osisID='Ezek.15.8'>Učiním ze země zpustošený kraj za to, že se mi zpronevěřili, je výrok Panovníka Hospodina."</verse>
      </chapter>
      <chapter osisID='Ezek.16'>
        <verse osisID='Ezek.16.1'>I stalo se ke mně slovo Hospodinovo:</verse>
        <verse osisID='Ezek.16.2'>"Lidský synu, seznam Jeruzalém s jeho ohavnostmi.</verse>
        <verse osisID='Ezek.16.3'>Řekni: Toto praví Panovník Hospodin dceři jeruzalémské: Původem a rodištěm jsi z kenaanské země, tvůj otec byl Emorejec a tvá matka Chetejka.</verse>
        <verse osisID='Ezek.16.4'>A tvoje narození? V den tvého narození nebyla odříznuta tvá pupeční šňůra, nebyla jsi umyta vodou, abys byla čistá, nebyla jsi potřena solí ani zavinuta do plének.</verse>
        <verse osisID='Ezek.16.5'>Žádné oko nad tebou nepojala lítost, aby ti aspoň něco z toho udělali ze soucitu s tebou. V den svého narození jsi byla pohozena v poli, protože jsi vzbuzovala hnus.</verse>
        <verse osisID='Ezek.16.6'>Tu jsem šel kolem tebe a uviděl jsem tě, jak se třepeš ve vlastní krvi, a řekl jsem ti, když jsi ležela ve vlastní krvi: Žij! Řekl jsem ti, když jsi ležela ve své krvi: Žij!</verse>
        <verse osisID='Ezek.16.7'>Dal jsem ti růst jako tomu, co raší na poli, vyrostla jsi a jsi velká. Rozvinula ses do plného půvabu, ňadra dostala tvar, vyrostlo ti ochlupení, ale byla jsi docela nahá.</verse>
        <verse osisID='Ezek.16.8'>Šel jsem kolem tebe, uviděl jsem tě, a hle, byl právě tvůj čas, čas milování. I rozprostřel jsem na tebe svůj plášť, přikryl jsem tvou nahotu. Pak jsem ti přísahal a vešel s tebou v smlouvu, je výrok Panovníka Hospodina, a stala ses mou.</verse>
        <verse osisID='Ezek.16.9'>Umyl jsem tě vodou, smyl jsem z tebe tvoji krev a potřel jsem tě olejem.</verse>
        <verse osisID='Ezek.16.10'>Pak jsem tě oblékl do pestrého šatu, obul ti opánky z tachaší kůže, ovinul ti pás z jemného plátna a zahalil tě hedvábím.</verse>
        <verse osisID='Ezek.16.11'>Ozdobil jsem tě ozdobami, na ruce jsem ti dal náramky a na hrdlo náhrdelník.</verse>
        <verse osisID='Ezek.16.12'>Navlékl jsem ti do chřípí kroužek a do uší náušnice, na hlavu jsem ti vložil překrásný věnec.</verse>
        <verse osisID='Ezek.16.13'>Byla jsi ozdobena zlatem a stříbrem, tvé oděvy byly z jemného plátna, hedvábí a pestrých látek, jedla jsi pokrmy z bílé mouky, medu a oleje. Stala ses nesmírně krásnou a dosáhla jsi královských poct.</verse>
        <verse osisID='Ezek.16.14'>Tvé jméno proniklo mezi pronárody pro tvou krásu; byla dokonalá pro důstojnost, kterou jsem na tebe vložil, je výrok Panovníka Hospodina.</verse>
        <verse osisID='Ezek.16.15'>Ty jsi však spoléhala na svou krásu a zhanobila jsi své jméno smilstvím. Zahrnovala jsi svým smilstvím každého, kdo šel kolem, ať to byl kdo byl.</verse>
        <verse osisID='Ezek.16.16'>A vzala jsi část svých rouch a křiklavě sis jimi vyzdobila posvátná návrší. Na nich jsi smilnila, jak tomu nikdy nebylo a nebude.</verse>
        <verse osisID='Ezek.16.17'>Vzala jsi překrásné předměty z mého zlata a stříbra, které jsem ti dal, udělala sis obrazy mužského pohlaví a smilnila jsi s nimi.</verse>
        <verse osisID='Ezek.16.18'>Vzala jsi svá pestrá roucha a přikrývala jsi je jimi a kladla jsi před ně můj olej a mé kadidlo.</verse>
        <verse osisID='Ezek.16.19'>Můj chléb, který jsem ti dal, bílou mouku, olej a med, jimiž jsem tě živil, jsi kladla před ně jako libou vůni. Tak to bylo, je výrok Panovníka Hospodina.</verse>
        <verse osisID='Ezek.16.20'>Vzala jsi také své syny a dcery, které jsi mi porodila, a jim jsi je obětovala za pokrm, jako by bylo tvého smilstva málo.</verse>
        <verse osisID='Ezek.16.21'>Zabíjela jsi mé syny v oběť a jim jsi je vydávala tím, že jsi je prováděla ohněm.</verse>
        <verse osisID='Ezek.16.22'>Při všech svých ohavnostech a smilstvech sis nevzpomněla na dny svého mládí, jak jsi byla docela nahá a jak ses třepala ve své krvi.</verse>
        <verse osisID='Ezek.16.23'>Po všech tvých zločinech se stalo, běda, běda tobě, je výrok Panovníka Hospodina,</verse>
        <verse osisID='Ezek.16.24'>že sis vybudovala modlářskou svatyňku a udělala sis vyvýšené místo na kdejakém prostranství.</verse>
        <verse osisID='Ezek.16.25'>Na každém rozcestí sis vybudovala své vyvýšené místo, a tak jsi zohavila svou krásu. Své nohy jsi roztahovala pro každého, kdo šel kolem, a tak jsi množila své smilstvo.</verse>
        <verse osisID='Ezek.16.26'>Smilnila jsi s Egypťany, se svými sousedy statného těla; tak jsi množila své smilstvo a urážela mne.</verse>
        <verse osisID='Ezek.16.27'>Hle, napřáhl jsem na tebe ruku, snížil tvůj příděl a vydal tě rozvášnění těch, kdo tě nenávidí, dcer pelištejských, které se stydí za tvou mrzkou cestu.</verse>
        <verse osisID='Ezek.16.28'>Smilnila jsi také s Asyřany a neměla jsi nikdy dost. Smilnila jsi s nimi, a přece jsi neměla dost.</verse>
        <verse osisID='Ezek.16.29'>Rozmnožila jsi své smilstvo po zemi kenaanské i kaldejské a ani tak jsi neměla dost.</verse>
        <verse osisID='Ezek.16.30'>Jak zchátralo tvé srdce, je výrok Panovníka Hospodina, tím, že to všechno děláš, řemeslo nevázané nevěstky,</verse>
        <verse osisID='Ezek.16.31'>když sis vybudovala modlářskou svatyňku na kdejakém rozcestí a udělala sis vyvýšené místo na kdejakém prostranství. Ale na rozdíl od nevěstky jsi nedbala o mzdu.</verse>
        <verse osisID='Ezek.16.32'>Jako cizoložná manželka brala sis cizí místo svého muže.</verse>
        <verse osisID='Ezek.16.33'>Všem nevěstkám se dává dar, tys však dávala dary všem svým milencům a odměňovala jsi je za to, že k tobě vcházeli z celého okolí a smilnili s tebou.</verse>
        <verse osisID='Ezek.16.34'>Tím se lišíš ve svém smilstvu od jiných žen, ani to po tobě žádná nevěstka neudělá, že dáváš mzdu a nedává se mzda tobě; to je ten rozdíl.</verse>
        <verse osisID='Ezek.16.35'>Proto slyš, nevěstko, slovo Hospodinovo!</verse>
        <verse osisID='Ezek.16.36'>Toto praví Panovník Hospodin: Protože byla rozhazována tvá měď a při tvém smilstvu byla odkrývána tvá nahota před tvými milenci, před všemi tvými hnusnými, ohavnými modlami, a pro krev tvých synů, které jsi jim dala,</verse>
        <verse osisID='Ezek.16.37'>proto hle, já shromáždím všechny tvé milence, s nimiž ti bylo tak příjemně, všechny, které miluješ, i všechny, které nenávidíš. Shromáždím je u tebe z celého okolí a odkryji před nimi tvou nahotu, takže tě uvidí v celé tvé nahotě.</verse>
        <verse osisID='Ezek.16.38'>Budu tě soudit podle právních ustanovení o cizoložnicích a vražedkyních a vydám tě krveprolití v rozhořčení a žárlivosti.</verse>
        <verse osisID='Ezek.16.39'>Vydám tě do jejich rukou; tvoji modlářskou svatyňku zboří a tvá vyvýšená místa strhnou, vysvléknou tě z tvých šatů, seberou tvé překrásné šperky a zanechají tě zcela nahou.</verse>
        <verse osisID='Ezek.16.40'>Pak na tebe přivedou shromáždění, budou tě kamenovat kameny a sekat svými meči.</verse>
        <verse osisID='Ezek.16.41'>Tvé domy spálí ohněm a vykonají nad tebou soudy před zraky mnoha žen. Tak učiním přítrž tvému smilství a nebudeš už dávat mzdu.</verse>
        <verse osisID='Ezek.16.42'>Upokojím své rozhořčení proti tobě a moje žárlivost se od tebe vzdálí, uklidním se, už se nebudu urážet.</verse>
        <verse osisID='Ezek.16.43'>Protože jsi nepamatovala na dny svého mládí, ale popouzela jsi mě tím vším, teď já uvalím tvou cestu na tvou hlavu, je výrok Panovníka Hospodina, nebudeš páchat své mrzkosti u všelijakých svých ohavných model.</verse>
        <verse osisID='Ezek.16.44'>Hle, každý, kdo užívá přísloví, užije o tobě tohoto: »Jaká matka, taková dcera«.</verse>
        <verse osisID='Ezek.16.45'>Jsi dcerou své matky, která si zprotivila vlastního muže i syny, jsi sestrou svých sester, které si zprotivily své muže i své syny. Vaše matka byla Chetejka a váš otec Emorejec.</verse>
        <verse osisID='Ezek.16.46'>Tvou větší sestrou je Samaří se svými dcerami; ta sedí po tvé levici. Tvou menší sestrou je Sodoma se svými dcerami; ta sedí po tvé pravici.</verse>
        <verse osisID='Ezek.16.47'>Ale ty jsi nechodila jen jejich cestami, ani jsi nepáchala jen jejich ohavnosti; to ti bylo málo. Na všech svých cestách jsi byla horší než ony.</verse>
        <verse osisID='Ezek.16.48'>Jakože jsem živ, je výrok Panovníka Hospodina, tvá sestra Sodoma se svými dcerami nenapáchala tolik zla jako ty se svými dcerami.</verse>
        <verse osisID='Ezek.16.49'>Hle, toto byla nepravost tvé sestry Sodomy; pýcha, sytost chleba a sebejistý klid, který měla i se svými dcerami. Ale ruku utištěného ubožáka neposilovala.</verse>
        <verse osisID='Ezek.16.50'>Povyšovaly se, páchaly přede mnou ohavnost, a tak jsem je odstranil, jak jsem uznal za vhodné.</verse>
        <verse osisID='Ezek.16.51'>A Samaří, to nehřešilo ani z polovice jako ty. Tys však rozhojnila své ohavnosti víc než ony, takže jsi ospravedlnila své sestry všemi ohavnostmi, které jsi páchala.</verse>
        <verse osisID='Ezek.16.52'>Nes tedy svou hanbu, za níž jsi odsuzovala své sestry. Pro tvé hříchy, že jsi jednala ohavněji než ony, jeví se spravedlivějšími než ty. Styď se a nes svou hanbu, vždyť jsi ospravedlnila své sestry.</verse>
        <verse osisID='Ezek.16.53'>Změním jejich úděl, úděl Sodomy a jejich dcer, úděl Samaří a jeho dcer, a mezi nimi změním i tvůj úděl,</verse>
        <verse osisID='Ezek.16.54'>ale poneseš svou hanbu a budeš zahanbena za všechno, co jsi páchala; tím budou potěšeny.</verse>
        <verse osisID='Ezek.16.55'>Tvá sestra Sodoma i se svými dcerami se navrátí k tomu, čím bývaly kdysi, též Samaří se svými dcerami se navrátí k tomu, čím bývaly kdysi, i ty se svými dcerami se navrátíš k tomu, čím jste bývaly kdysi.</verse>
        <verse osisID='Ezek.16.56'>Což nebylo o tvé sestře Sodomě slyšet z tvých úst v době tvé pýchy,</verse>
        <verse osisID='Ezek.16.57'>dokud nebyla odhalena tvá špatnost? Teď nastal čas, kdy dcery Aramu a celého jeho okolí tě tupí a okolní dcery pelištejské tebou pohrdají.</verse>
        <verse osisID='Ezek.16.58'>Svou mrzkost a své ohavnosti poneseš sama, je výrok Hospodinův."</verse>
        <verse osisID='Ezek.16.59'>Toto praví Panovník Hospodin: "Budu zacházet s tebou, jako jsi ty zacházela se mnou, když jsi pohrdla přísahou a porušila smlouvu.</verse>
        <verse osisID='Ezek.16.60'>Avšak rozpomenu se na svou smlouvu s tebou za dnů tvého mládí a ustavím s tebou smlouvu věčnou.</verse>
        <verse osisID='Ezek.16.61'>Vzpomeneš si na své cesty a budeš zahanbena, až dostaneš své sestry, ty větší i menší než ty. Dám ti je za dcery, ale nebudou účastny tvé smlouvy.</verse>
        <verse osisID='Ezek.16.62'>Já ustavím svou smlouvu s tebou. I poznáš, že já jsem Hospodin,</verse>
        <verse osisID='Ezek.16.63'>a budeš si to připomínat a stydět se a už neotevřeš ústa pro svou hanbu, až tě smířím se sebou přes všechno, co jsi páchala, je výrok Panovníka Hospodina."</verse>
      </chapter>
      <chapter osisID='Ezek.17'>
        <verse osisID='Ezek.17.1'>I stalo se ke mně slovo Hospodinovo:</verse>
        <verse osisID='Ezek.17.2'>"Lidský synu, dej izraelskému domu hádanku a předlož mu podobenství.</verse>
        <verse osisID='Ezek.17.3'>Řekni: Toto praví Panovník Hospodin: Veliký orel s velkými křídly, dlouhými perutěmi, celý opeřený, pestře zbarvený, přilétl na Libanón a vzal vrcholek cedru.</verse>
        <verse osisID='Ezek.17.4'>Utrhl vršek jeho koruny a přenesl jej do země kramářů, položil jej v městě obchodníků.</verse>
        <verse osisID='Ezek.17.5'>Vzal sazenici té země a vsadil ji do orné půdy, vzal ji u hojných vod a zasadil jako vrbu.</verse>
        <verse osisID='Ezek.17.6'>I vyrašila a stala se z ní bujná vinná réva nízkého vzrůstu; její větvoví se k němu obracelo a její kořeny byly pod ním; sazenice se stala vinnou révou, ta se rozvětvila a vyhnala ratolesti.</verse>
        <verse osisID='Ezek.17.7'>Byl však ještě jeden veliký orel s velkými křídly a bohatě opeřený. A hle, vinná réva upnula své kořeny k němu, i své větvoví k němu vztáhla, aby ji svlažoval mimo záhony, kde byla vysazena.</verse>
        <verse osisID='Ezek.17.8'>Byla zasazena v dobrém poli u hojných vod, aby se rozvětvila a nesla plody, a stala se nádhernou révou.</verse>
        <verse osisID='Ezek.17.9'>Pověz: Toto praví Panovník Hospodin: Vydaří se? Nevytrhne ji orel i s kořeny, a neotrhá jí plody, takže zaschne a všechno listí, jež na ní vyrašilo, uschne? Nebude třeba veliké síly a mnohého lidu, aby byla vyrvána z kořene.</verse>
        <verse osisID='Ezek.17.10'>Hle, byla zasazena; ale vydaří se? Neuschne úplně, až ji zasáhne východní vítr? Na záhonech, kde vyrašila, uschne."</verse>
        <verse osisID='Ezek.17.11'>I stalo se ke mně slovo Hospodinovo:</verse>
        <verse osisID='Ezek.17.12'>"Řekni vzpurnému domu: Což nevíte, co tyto věci znamenají? Řekni: Hle, do Jeruzaléma přitáhl babylónský král a zajal jeho krále i velmože a odvedl je k sobě do Babylóna.</verse>
        <verse osisID='Ezek.17.13'>Vzal z královského potomstva jednoho a uzavřel s ním smlouvu, zavázal ho přísahou a zajal mocné té země,</verse>
        <verse osisID='Ezek.17.14'>aby království bylo poníženo, aby se nepozvedlo, aby dbalo na jeho smlouvu, mělo-li obstát.</verse>
        <verse osisID='Ezek.17.15'>Ale on se proti němu vzbouřil. Poslal své posly do Egypta, aby mu dali koně a mnoho lidu. Zdaří se to? Unikne, kdo páchá takové věci? Unikne, kdo porušuje smlouvu?</verse>
        <verse osisID='Ezek.17.16'>Jakože jsem živ, je výrok Panovníka Hospodina, zemře v Babylóně, v sídle toho krále, který ho ustanovil králem, jehož přísahou pohrdl a jehož smlouvu porušil.</verse>
        <verse osisID='Ezek.17.17'>Ani s velikým vojskem a s mnohými sbory nebude mu farao nic platný v bitvě, až navrší násep a zbuduje obléhací valy, aby vyhladil mnoho duší.</verse>
        <verse osisID='Ezek.17.18'>Pohrdl přísahou, porušil smlouvu. Hle, dal na to ruku a dělá toto všechno. Neunikne."</verse>
        <verse osisID='Ezek.17.19'>Proto praví Panovník Hospodin toto: "Jakože jsem živ, přísahu mou, kterou pohrdl, a smlouvu mou, kterou porušil, uvalím na jeho hlavu.</verse>
        <verse osisID='Ezek.17.20'>Rozprostřu na něho svou síť a bude polapen do mé lovecké sítě. Zavedu ho do Babylóna a tam se s ním budu soudit za to, že se mi zpronevěřil.</verse>
        <verse osisID='Ezek.17.21'>Všichni jeho uprchlíci ve všech jeho vojích padnou mečem; kdo zůstanou, budou rozehnáni na všechny strany. I poznáte, že já Hospodin jsem promluvil."</verse>
        <verse osisID='Ezek.17.22'>Toto praví Panovník Hospodin: "Já vezmu ratolest z vrcholku vysokého cedru a zasadím ji, z vršku jeho koruny utrhnu snítku a zasadím na vysoko čnící hoře.</verse>
        <verse osisID='Ezek.17.23'>Zasadím ji na vyvýšené hoře izraelské a vyžene větve, ponese plody a stane se nádherným cedrem. Pod ním bude bydlit všechno ptactvo, všechno, co má křídla, bude bydlit ve stínu jeho větvoví.</verse>
        <verse osisID='Ezek.17.24'>Všechny stromy pole poznají, že já Hospodin jsem ponížil strom vysoký a povýšil strom nízký; nechal jsem uschnout strom zelený a dal vypučet stromu suchému. Já Hospodin jsem promluvil a také to učiním."</verse>
      </chapter>
      <chapter osisID='Ezek.18'>
        <verse osisID='Ezek.18.1'>I stalo se ke mně slovo Hospodinovo:</verse>
        <verse osisID='Ezek.18.2'>"Co si myslíte, když říkáte o izraelské zemi toto přísloví: »Otcové jedli nezralé hrozny a synům trnou zuby«?</verse>
        <verse osisID='Ezek.18.3'>Jakože jsem živ, je výrok Panovníka Hospodina, toto přísloví se už nebude mezi vámi v Izraeli říkat.</verse>
        <verse osisID='Ezek.18.4'>Hle, mně patří všechny duše; jak duše otcova, tak duše synova jsou mé. Zemře ta duše, která hřeší.</verse>
        <verse osisID='Ezek.18.5'>Je-li někdo spravedlivý a jedná podle práva a spravedlnosti,</verse>
        <verse osisID='Ezek.18.6'>nehoduje na horách a nepozvedá oči k hnusným modlám izraelského domu, neposkvrňuje ženu svého bližního a nepřibližuje se k ženě v čase její nečistoty,</verse>
        <verse osisID='Ezek.18.7'>nikoho neutiskuje, dlužníkovi vrací jeho zástavu, nikoho neodírá, hladovému dává svůj chléb a nahého přikrývá rouchem,</verse>
        <verse osisID='Ezek.18.8'>nepůjčuje lichvářsky a nebere úrok, odvrací se od bezpráví, vykonává pravdivý soud mezi mužem a mužem,</verse>
        <verse osisID='Ezek.18.9'>řídí se mými nařízeními, zachovává mé řády a jedná věrně, takový spravedlivý jistě bude žít, je výrok Panovníka Hospodina.</verse>
        <verse osisID='Ezek.18.10'>Pokud však zplodí syna rozvratníka, který bude prolévat krev a dopouštět se proti bratru čehokoli z těchto věcí</verse>
        <verse osisID='Ezek.18.11'>a nebude činit nic z oněch věcí dobrých, ale bude hodovat na horách, poskvrňovat ženu svého bližního,</verse>
        <verse osisID='Ezek.18.12'>utiskovat utištěného ubožáka, druhého odírat, nevracet zástavu, pozvedat oči k hnusným modlám, dopouštět se ohavností,</verse>
        <verse osisID='Ezek.18.13'>půjčovat lichvářsky a brát úrok, bude žít? Nebude žít; dopouštěl se všech těchto ohavností, jistě zemře, jeho krev bude na něm.</verse>
        <verse osisID='Ezek.18.14'>Zplodí-li však syna, který uvidí všechny hříchy svého otce, jichž se dopouští, a ulekne se, nebude se jich dopouštět,</verse>
        <verse osisID='Ezek.18.15'>nebude jíst na horách a pozvedat oči k hnusným modlám izraelského domu, nebude poskvrňovat ženu svého bližního,</verse>
        <verse osisID='Ezek.18.16'>nebude nikoho utiskovat, neponechá si zástavu a nikoho nebude odírat, bude dávat hladovému svůj chléb a nahého přikrývat rouchem,</verse>
        <verse osisID='Ezek.18.17'>neodtáhne svou ruku od utištěného, nevezme lichvu ani úrok, nýbrž bude jednat podle mých řádů a řídit se mými nařízeními, ten pro nepravost svého otce nezemře, jistě bude žít.</verse>
        <verse osisID='Ezek.18.18'>Jeho otec, protože se dopouštěl útisku, odíral bratra a nekonal dobro mezi svým lidem, zemře pro svou nepravost.</verse>
        <verse osisID='Ezek.18.19'>Vy však říkáte: »Proč nepyká syn za otcovu nepravost?« Bude-li syn jednat podle práva a spravedlnosti, dbát na všechna má nařízení a plnit je, jistě bude žít.</verse>
        <verse osisID='Ezek.18.20'>Duše, která hřeší, ta umře; syn nebude pykat za nepravost otcovu a otec nebude pykat za nepravost synovu; spravedlnost zůstane na spravedlivém a zvůle zůstane na svévolníkovi.</verse>
        <verse osisID='Ezek.18.21'>Kdyby se svévolník odvrátil ode všech svých hříchů, jichž se dopouštěl, a dbal by na všechna má nařízení a jednal podle práva a spravedlnosti, jistě bude žít, nezemře.</verse>
        <verse osisID='Ezek.18.22'>Žádná jeho nevěrnost, jíž se dopustil, mu nebude připomínána, bude žít pro svou spravedlnost, podle níž jednal.</verse>
        <verse osisID='Ezek.18.23'>Což si libuji v smrti svévolníka? je výrok Panovníka Hospodina. Zdalipak nechci, aby se odvrátil od svých cest a byl živ?</verse>
        <verse osisID='Ezek.18.24'>Když se spravedlivý odvrátí od své spravedlnosti a bude se dopouštět bezpráví podle všech ohavností, jichž se dopouští svévolník, měl by žít? Žádné jeho spravedlivé činy, které konal, nebudou připomínány, zemře za to, že se zpronevěřil, za svůj hřích, kterým se prohřešil.</verse>
        <verse osisID='Ezek.18.25'>Vy však říkáte: »Cesta Panovníkova není správná.« Nuže, slyšte, dome izraelský: Má cesta že není správná? Nejsou to vaše cesty, jež nejsou správné?</verse>
        <verse osisID='Ezek.18.26'>Když se spravedlivý odvrátí od své spravedlnosti a dopouští se bezpráví, umře za to; zemře pro své bezpráví, jehož se dopouštěl.</verse>
        <verse osisID='Ezek.18.27'>Když se však svévolník odvrátí od své zvůle, jíž se dopouštěl, a jedná podle práva a spravedlnosti, zachová svou duši při životě.</verse>
        <verse osisID='Ezek.18.28'>Prohlédl totiž a odvrátil se ode všech svých nevěrností, jichž se dopouštěl; jistě bude žít, nezemře.</verse>
        <verse osisID='Ezek.18.29'>Avšak dům izraelský říká: »Cesta Panovníkova není správná.« Mé cesty že nejsou správné, dome izraelský? Nejsou to vaše cesty, jež nejsou správné?</verse>
        <verse osisID='Ezek.18.30'>Proto budu soudit každého z vás, dome izraelský, podle jeho cest, je výrok Panovníka Hospodina. Obraťte se a odvraťte se ode všech svých nevěrností a vaše nepravost vám nebude k pádu.</verse>
        <verse osisID='Ezek.18.31'>Odhoďte od sebe všechny nevěrnosti, jichž jste se dopouštěli, a obnovte své srdce a svého ducha. Proč byste měli zemřít, dome izraelský?</verse>
        <verse osisID='Ezek.18.32'>Vždyť já si nelibuji ve smrti toho, kdo umírá, je výrok Panovníka Hospodina. Obraťte se tedy a budete žít."</verse>
      </chapter>
      <chapter osisID='Ezek.19'>
        <verse osisID='Ezek.19.1'>Ty pak začni žalozpěv nad izraelskými předáky.</verse>
        <verse osisID='Ezek.19.2'>Zapěj: Kdo byla tvá matka? Lvice, jež odpočívala mezi lvy, mezi mladými lvy chovala svá lvíčata.</verse>
        <verse osisID='Ezek.19.3'>Když odchovala jedno ze svých lvíčat, stal se z něho mladý lev, naučil se trhat kořist a požírat lidi.</verse>
        <verse osisID='Ezek.19.4'>Doslechly se o něm pronárody, byl polapen v jejich pasti; odvlekli ho za háky v chřípí do egyptské země.</verse>
        <verse osisID='Ezek.19.5'>Když lvice viděla, že čeká marně, pozbyla naděje. I vzala jedno ze svých lvíčat a učinila z něho mladého lva.</verse>
        <verse osisID='Ezek.19.6'>Ten se procházel mezi lvy, stal se mladým lvem, naučil se trhat kořist a požírat lidi.</verse>
        <verse osisID='Ezek.19.7'>Bořil jejich paláce a v trosky obracel jejich města, jeho řevem zpustla země se vším, co je na ní.</verse>
        <verse osisID='Ezek.19.8'>Vypravily se na něho pronárody z okolních krajin, rozprostřely na něho svou síť, byl polapen v jejich pasti.</verse>
        <verse osisID='Ezek.19.9'>Dali jej do klece, za háky jej dovlekli ke králi babylónskému, dovlekli ho do pevností, aby již nebylo slyšet jeho řev na horách izraelských.</verse>
        <verse osisID='Ezek.19.10'>Tvá matka jako vinná réva, podobně jako ty, byla zasazena u vody; byla plodná a bujně vzrostlá pro hojnost vod.</verse>
        <verse osisID='Ezek.19.11'>Měla mohutné sněti, vhodné na žezla vladařů, svým vzrůstem se vypínala nad košaté stromy, bylo ji vidět pro její výšku i množství větvoví.</verse>
        <verse osisID='Ezek.19.12'>Avšak byla vyrvána v rozhořčení, pohozena na zem a východní vítr vysušil její plody. Její mohutné sněti byly ulámány, uschly a pozřel je oheň.</verse>
        <verse osisID='Ezek.19.13'>Nyní je přesazena do stepi, do země vyprahlé a žíznivé.</verse>
        <verse osisID='Ezek.19.14'>Ze snětí vyšlehl oheň, pozřel její větve i plody; nezbyla na ní žádná mohutná sněť, odnož vhodná na vladařské žezlo. To je žalozpěv a jako žalozpěv se bude zpívat.</verse>
      </chapter>
      <chapter osisID='Ezek.20'>
        <verse osisID='Ezek.20.1'>Sedmého roku, pátého měsíce a desátého dne toho měsíce, přišli někteří z izraelských starších dotazovat se Hospodina a posadili se přede mnou.</verse>
        <verse osisID='Ezek.20.2'>I stalo se ke mně slovo Hospodinovo:</verse>
        <verse osisID='Ezek.20.3'>"Lidský synu, mluv k izraelským starším a řekni jim: »Toto praví Panovník Hospodin: Přicházíte se mě dotazovat? Jakože jsem živ, nebudu vám dávat odpovědi na dotazy, je výrok Panovníka Hospodina.«</verse>
        <verse osisID='Ezek.20.4'>Chceš je soudit, chceš se ujmout soudu, lidský synu? Seznam je s ohavnostmi jejich otců,</verse>
        <verse osisID='Ezek.20.5'>řekni jim: Toto praví Panovník Hospodin: V den, kdy jsem si vyvolil Izraele, zvedl jsem ruku k přísaze potomstvu Jákobova domu a dal jsem se jim poznat v egyptské zemi, zvedl jsem ruku a přisáhl jim: Já jsem Hospodin, váš Bůh.</verse>
        <verse osisID='Ezek.20.6'>V onen den jsem zvedl ruku a přísahal jim, že je vyvedu z egyptské země do země, kterou jsem pro ně vyhlédl a která oplývá mlékem a medem a je skvostem všech zemí.</verse>
        <verse osisID='Ezek.20.7'>Řekl jsem jim: Odvrhněte každý ohyzdné modly, k nimž vzhlížíte, a neposkvrňujte se egyptskými hnusnými modlami, já jsem Hospodin, váš Bůh.</verse>
        <verse osisID='Ezek.20.8'>Ale oni se mi vzepřeli a nechtěli mě ani slyšet. Žádný neodhodil ohyzdné modly, k nimž vzhlížel, a neopustil egyptské hnusné modly. I řekl jsem, že na ně vyleji své rozhořčení, a tak dovrším svůj hněv proti nim uprostřed egyptské země.</verse>
        <verse osisID='Ezek.20.9'>Učinil jsem to pro své jméno, aby nebylo znesvěcováno v očích pronárodů, uprostřed nichž byli, před jejich zraky jsem se jim dal poznat, když jsem je vyvedl z egyptské země.</verse>
        <verse osisID='Ezek.20.10'>Vyvedl jsem je tedy z egyptské země a uvedl na poušť.</verse>
        <verse osisID='Ezek.20.11'>Vydal jsem jim svá nařízení a seznámil je se svými řády, skrze něž má člověk život, když je plní.</verse>
        <verse osisID='Ezek.20.12'>Dal jsem jim také své dny odpočinku, aby byly znamením mezi mnou a jimi, aby věděli, že já Hospodin je posvěcuji.</verse>
        <verse osisID='Ezek.20.13'>Ale dům izraelský se mi na poušti vzepřel, mými nařízeními se neřídili a znevážili mé řády, skrze něž má člověk život, když je plní, a hrubě znesvěcovali mé dny odpočinku. I řekl jsem, že na ně vyleji na poušti své rozhořčení, a tak s nimi skoncuji.</verse>
        <verse osisID='Ezek.20.14'>Učinil jsem to pro své jméno, aby nebylo znesvěcováno před očima pronárodů, před jejichž zraky jsem je vyvedl.</verse>
        <verse osisID='Ezek.20.15'>Já jsem též zvedl ruku a přisáhl jim na poušti, že je neuvedu do země, kterou jsem jim dal, do země oplývající mlékem a medem, jež je skvostem všech zemí,</verse>
        <verse osisID='Ezek.20.16'>a to proto, že znevážili mé řády, neřídili se mými nařízeními a znesvěcovali mé dny odpočinku, neboť jejich srdce chodilo za jejich hnusnými modlami.</verse>
        <verse osisID='Ezek.20.17'>Ale bylo mi líto je zničit a neskoncoval jsem s nimi na poušti.</verse>
        <verse osisID='Ezek.20.18'>Jejich synům jsem na poušti řekl: »Neřiďte se nařízeními svých otců, nedbejte na jejich řády a neposkvrňujte se jejich hnusnými modlami,</verse>
        <verse osisID='Ezek.20.19'>já jsem Hospodin, váš Bůh. Řiďte se mými nařízeními, dodržujte mé řády a zachovávejte je.</verse>
        <verse osisID='Ezek.20.20'>Svěťte mé dny odpočinku a budou znamením mezi mnou a vámi, abyste věděli, že já jsem Hospodin, váš Bůh.«</verse>
        <verse osisID='Ezek.20.21'>Ale i synové se mi vzepřeli, neřídili se mými nařízeními, nedodržovali mé řády, skrze něž má člověk život, když je plní, a znesvěcovali mé dny odpočinku. I řekl jsem, že na ně vyleji své rozhořčení, a tak na poušti dovrším svůj hněv proti nim.</verse>
        <verse osisID='Ezek.20.22'>Ale zadržel jsem svou ruku. Učinil jsem to pro své jméno, aby nebylo znesvěceno před očima pronárodů, před jejichž zraky jsem je vyvedl.</verse>
        <verse osisID='Ezek.20.23'>Já jsem též zvedl ruku a přisáhl jim na poušti, že je rozptýlím mezi pronárody a rozpráším po zemích,</verse>
        <verse osisID='Ezek.20.24'>protože se nedrželi mých řádů a znevažovali má nařízení, znesvěcovali mé dny odpočinku a vzhlíželi k hnusným modlám svých otců.</verse>
        <verse osisID='Ezek.20.25'>A tak jsem jim dal nedobrá nařízení a řády, skrze něž nebudou mít život;</verse>
        <verse osisID='Ezek.20.26'>poskvrnil jsem je jejich vlastními dary, když prováděli ohněm vše, co otvírá lůno, abych je naplnil úděsem a oni poznali, že já jsme Hospodin.</verse>
        <verse osisID='Ezek.20.27'>Proto mluv, lidský synu, k izraelskému domu a řekni jim: Toto praví Panovník Hospodin: Vaši otcové mě dál a dále hanobili tím, že se mi zronevěřovali.</verse>
        <verse osisID='Ezek.20.28'>Já jsem je uvedl do země, o níž jsem zvednutím ruky přisáhl, že ji dám jim, ale oni, jak uviděli nějaký vyvýšený pahorek a nějaký listnatý strom, hned tam obětovali své oběti a přinášeli tam své popouzející dary, kladli tam své libovonné oběti a vylévali tam své úlitby.</verse>
        <verse osisID='Ezek.20.29'>Řekl jsem jim: Na jakéto posvátné návrší tam chodíte? Nazývají je »Posvátné návrší« až dodnes."</verse>
        <verse osisID='Ezek.20.30'>Proto řekni izraelskému domu: Toto praví Panovník Hospodin: Což se musíte poskvrňovat cestou svých otců a smilnit s jejich ohyzdnými modlami?</verse>
        <verse osisID='Ezek.20.31'>Až dodnes se poskvrňujete všemi svými hnusnými modlami, přinášíte své dary a provádíte své syny ohněm, a já bych vám měl dávat odpovědi na dotazy, dome izraelský? Jakože jsem živ, je výrok Panovníka Hospodina, nebudu vám odpovídat na dotazy!</verse>
        <verse osisID='Ezek.20.32'>Co vám vstoupilo na mysl, určitě se nestane. Říkejte si: »Budeme jako pronárody, jako čeledi jiných zemí, budeme sloužit dřevu a kameni.«</verse>
        <verse osisID='Ezek.20.33'>Jakože jsem živ, je výrok Panovníka Hospodina, budu nad vámi kralovat pevnou rukou a vztaženou paží v rozhořčení, které na vás vyleji.</verse>
        <verse osisID='Ezek.20.34'>A vyvedu vás z národů a shromáždím vás ze zemí, do nichž jste byli rozptýleni pevnou rukou a vztaženou paží v rozhořčení, které jsem na vás vylil.</verse>
        <verse osisID='Ezek.20.35'>Uvedu vás do pouště národů a budu se tam s vámi soudit tváří v tvář.</verse>
        <verse osisID='Ezek.20.36'>Jako jsem se soudil s vašimi otci v poušti egyptské země, tak se budu soudit s vámi, je výrok Panovníka Hospodina.</verse>
        <verse osisID='Ezek.20.37'>A provedu vás pod holí a uvedu vás do závazku smlouvy.</verse>
        <verse osisID='Ezek.20.38'>Vytřídím z vás ty, kdo se vzbouřili a byli mi nevěrní. Vyvedu je ze země jejich dočasného pobytu, ale na izraelskou půdu nevstoupí. I poznáte, že já jsem Hospodin.</verse>
        <verse osisID='Ezek.20.39'>Vy tedy, dome izraelský, slyšte. Toto praví Panovník Hospodin: Jděte a služte si každý svým hnusným modlám i nadále, nechcete-li poslouchat mne, ale neznesvěcujte už mé svaté jméno svými dary a svými hnusnými modlami.</verse>
        <verse osisID='Ezek.20.40'>Na mé svaté hoře, na vysoké hoře izraelské, je výrok Panovníka Hospodina, tam mi bude sloužit celý izraelský dům, až se usadí celý v zemi, tam v nich najdu zalíbení a tam budu vyhledávat vaše oběti pozdvihování a prvotiny vašich darů se všemi vašimi svatými dary.</verse>
        <verse osisID='Ezek.20.41'>Najdu ve vás zalíbení pro libou vůni vašich obětí, až vás vyvedu z národů a shromáždím vás z těch zemí, do nichž jste byli rozptýleni, a budu ve vás posvěcen před očima pronárodů.</verse>
        <verse osisID='Ezek.20.42'>I poznáte, že já jsem Hospodin, až vás přivedu na izraelskou půdu, do země, o níž jsem zvednutím ruky přisáhl, že ji dám vašim otcům.</verse>
        <verse osisID='Ezek.20.43'>Tam si připomenete své cesty a všechny své skutky, jimiž jste se poskvrňovali, a zhnusíte se sami sobě pro všechny zlé činy, jichž jste se dopouštěli.</verse>
        <verse osisID='Ezek.20.44'>I poznáte, že já jsme Hospodin, až pro své jméno s vámi naložím ne podle vašich zlých cest ani podle vašich zvrhlých skutků, dome izraelský, je výrok Panovníka Hospodina."</verse>
      </chapter>
      <chapter osisID='Ezek.21'>
        <verse osisID='Ezek.21.1'>I stalo se ke mně slovo Hospodinovo:</verse>
        <verse osisID='Ezek.21.2'>"Lidský synu, postav se směrem k jihu a vynes věštbu proti polední straně a prorokuj proti lesu na poli Negebu.</verse>
        <verse osisID='Ezek.21.3'>Řekni Negebskému lesu: Slyš Hospodinovo slovo! Toto praví Panovník Hospodin: Hle, já v tobě zaněcuji oheň a ten v tobě pozře každý strom zelený i každý strom suchý. Planoucí plamen neuhasne a budou jím popáleny všechny tváře od Negebu až na sever.</verse>
        <verse osisID='Ezek.21.4'>I uzří všechno tvorstvo, že jsem je zažehl já Hospodin; neuhasne."</verse>
        <verse osisID='Ezek.21.5'>Tu jsem řekl: "Ach, Panovníku Hospodine, říkají o mně: »Což nám nevypráví samá podobenství?«"</verse>
        <verse osisID='Ezek.21.6'>I stalo se ke mně slovo Hospodinovo:</verse>
        <verse osisID='Ezek.21.7'>"Lidský synu, postav se proti Jeruzalému a vynes věštbu proti svatyním a prorokuj proti izraelské zemi.</verse>
        <verse osisID='Ezek.21.8'>Řekni izraelské zemi: Toto praví Hospodin: Chystám se na tebe a tasím svůj meč z pochvy; vyhladím z tebe spravedlivého i svévolníka.</verse>
        <verse osisID='Ezek.21.9'>Proto, abych vyhladil z tebe spravedlivého i svévolníka, tasím svůj meč z pochvy na všechno tvorstvo od Negebu až na sever.</verse>
        <verse osisID='Ezek.21.10'>I pozná všechno tvorstvo, že já Hospodin jsem tasil svůj meč z pochvy; již se tam nevrátí."</verse>
        <verse osisID='Ezek.21.11'>"Ty, lidský synu, slyš. Vzdychej jako bys měl polámaná bedra, hořce vzdychej před jejich zraky.</verse>
        <verse osisID='Ezek.21.12'>Až se tě zeptají: »Nad čím vzdycháš?«, odpovíš: »Nad zprávou, která přichází«. Každé srdce ztratí odvahu a všechny ruce ochabnou, každý duch pohasne a všechna kolena se rozplynou jak voda. Hle, už to přichází a nastává, je výrok Panovníka Hospodina."</verse>
        <verse osisID='Ezek.21.13'>I stalo se ke mně slovo Hospodinovo:</verse>
        <verse osisID='Ezek.21.14'>"Lidský synu, prorokuj a řekni: Toto praví Panovník: Řekni: Meč, ano meč je naostřen a vyleštěn.</verse>
        <verse osisID='Ezek.21.15'>Je naostřen, by porážel jako na jatkách, vyleštěn, aby se blýskal. »Což nemáme důvod se veselit? Vždyť řekl: Hůl mého syna zneváží každý strom!«</verse>
        <verse osisID='Ezek.21.16'>Ale on dal vyleštit meč, aby se ho chopil. Meč je naostřen a vyleštěn, aby jej dal do ruky zabíjejícího.</verse>
        <verse osisID='Ezek.21.17'>Úpěj a kvílej, lidský synu, neboť je na můj lid, na všechny izraelské předáky propadlé meči spolu s mým lidem; proto se bij v bedra.</verse>
        <verse osisID='Ezek.21.18'>Je to zkouška: Co, když žádná znevažující hůl nebude? je výrok Panovníka Hospodina."</verse>
        <verse osisID='Ezek.21.19'>"Ty, lidský synu, slyš. Prorokuj a tleskni rukama: Meč dopadne dvakrát i třikrát, bude to meč skolených, meč velikého klání, kroužící kolem nich.</verse>
        <verse osisID='Ezek.21.20'>Aby zakolísalo srdce a rozmnožily se pády, na všechny jejich brány jsem seslal meč, aby zabíjel. Byl udělán, aby se blýskal, je nabroušen, aby porážel.</verse>
        <verse osisID='Ezek.21.21'>Rozpřáhni se napravo, zasáhni doleva, kamkoli se zaměří tvé ostří.</verse>
        <verse osisID='Ezek.21.22'>Také já tlesknu rukama, až upokojím své rozhořčení. Já Hospodin jsem promluvil."</verse>
        <verse osisID='Ezek.21.23'>I stalo se ke mně slovo Hospodinovo:</verse>
        <verse osisID='Ezek.21.24'>"Ty, lidský synu, slyš. Naznač si dvě cesty, jimiž přijde meč babylónského krále. Obě budou vycházet z jedné země. A na rozcestí k město postav ukazatele, postav jej.</verse>
        <verse osisID='Ezek.21.25'>Naznač cestu, kterou přijde meč k Rabě Amónovců a do Judska, do opevněného Jeruzaléma.</verse>
        <verse osisID='Ezek.21.26'>Babylónský král se zastaví na křižovatce, na rozcestí obou cest, aby si vyžádal věštbu. Bude potřásat šípy, bude se doptávat domácích bůžků a nahlížet do jater.</verse>
        <verse osisID='Ezek.21.27'>V pravici bude mít věštbu ohledně Jeruzaléma, že se mají postavit berany, že se má dát povel k vraždění, že se má zvednout válečný pokřik, že se mají postavit berany proti branám a navršit násep, že se má zbudovat obléhací val.</verse>
        <verse osisID='Ezek.21.28'>Těm, kdo se zavázali přísahami, se to bude zdát šalebnou věštbou. On však připomene nepravost, pro niž budou chyceni."</verse>
        <verse osisID='Ezek.21.29'>Proto praví Panovník Hospodin toto: "Protože připomínáte svou nepravost a odhalily se vaše nevěrnosti a vaše hříchy se staly zřejmými ve všech vašich skutcích, protože jste se sami připomněli, budete tou ruku chyceni.</verse>
        <verse osisID='Ezek.21.30'>Ty pak, bídný svévolníku, izraelský kníže, jehož den nadchází v čase, kdy nepravost spěje ke konci,</verse>
        <verse osisID='Ezek.21.31'>toto praví Panovník Hospodin: Sejmi turban a sundej korunu, nastává změna. Co je nízké, ať je vyvýšeno, a vysoké ať je sníženo.</verse>
        <verse osisID='Ezek.21.32'>Sutiny, sutiny, sutiny ze všeho nadělám, jaké nikdy nebyly, dokud nepřijde ten, jemuž přísluší soud; já jsem ho jím pověřil." [ (Ezekiel 21:33) "Ty, lidský synu, slyš. Prorokuj a řekni: Toto praví Panovník Hospodin o Amónovcích a o jejich utrhání. Řekni: Meč, ano meč je tasen, aby porážel, je vyleštěn, aby požíral, ať se blýská. ] [ (Ezekiel 21:34) Mají pro tebe šalebné vidění, lživě ti věští, aby tě připojili k svévolníkům s proťatými hrdly. Jejich den nadchází v čase, kdy nepravost spěje ke konci. ] [ (Ezekiel 21:35) Vrať meč do pochvy. Budu tě soudit v místě, kde jsi byla stvořena, dcero amónská, v zemi tvého původu. ] [ (Ezekiel 21:36) Vyleji na tebe svůj hrozný hněv, budu na tebe soptit oheň své prchlivosti, vydám tě do rukou surovců, kteří chystají zkázu. ] [ (Ezekiel 21:37) Staneš se pokrmem ohně, tvá krev bude prolita v zemi, už nebudeš připomínána, neboť já Hospodin jsem promluvil." ]</verse>
      </chapter>
      <chapter osisID='Ezek.22'>
        <verse osisID='Ezek.22.1'>I stalo se ke mně slovo Hospodinovo:</verse>
        <verse osisID='Ezek.22.2'>"Ty, lidský synu, slyš. Chceš vynést rozsudek? Rozsudek nad městem, v němž je prolévána krev? Seznam je se všemi jeho ohavnostmi.</verse>
        <verse osisID='Ezek.22.3'>Řekni: Toto praví Panovník Hospodin: Je to město prolévající krev ve svém středu, přichází jeho čas; zhotovuje si hnusné modly a poskrvňuje se jimi.</verse>
        <verse osisID='Ezek.22.4'>Svou krví, kterou jsi prolilo, ses provinilo a svými hnusnými modlami, které jsi zhotovilo, ses poskvrnilo. Zavinilo jsi, že se přiblížily tvé dny a docházejí tvá léta. Proto tě vydávám v potupu pronárodům a za posměch všem zemím.</verse>
        <verse osisID='Ezek.22.5'>Blízké i daleké se ti budem posmívat pro nečisté jméno a velké zmatky.</verse>
        <verse osisID='Ezek.22.6'>Hle, izraelští předáci v tobě jsou pohotoví k prolévání krve, každý vlastní paží.</verse>
        <verse osisID='Ezek.22.7'>Otce i matku v tobě zlehčují, bezdomovce uprostřed tebe utlačují, sirotka a vdovu v tobě utiskují.</verse>
        <verse osisID='Ezek.22.8'>Pohrdáš mými svatými dary, znesvěcuješ mé dny odpočinku.</verse>
        <verse osisID='Ezek.22.9'>Jsou v tobě utrhači pohotoví k prolévání krve a ti, kdo hodují na horách, páchají uprostřed tebe mrzkost.</verse>
        <verse osisID='Ezek.22.10'>V tobě syn odkrývá otcovu nahotu, v tobě ponižují ženu v období její nečistoty.</verse>
        <verse osisID='Ezek.22.11'>V tobě se jeden dopouští ohavností se ženou druhého, tchán mrzce poskrňuje svou snachu, bratr ponižuje svou sestru, dceru svého otce.</verse>
        <verse osisID='Ezek.22.12'>V tobě berou úplatek, jsou pohotoví k prolévání krve, bereš lichvářský úrok, chamtivě vydíráš svého bližního a na mne zapomínáš, je výrok Panovníka Hospodina.</verse>
        <verse osisID='Ezek.22.13'>Hle, udeřím pěstí do toho, co jsi uchvátilo, a to kvůli prolité krvi, která je uprostřed tebe.</verse>
        <verse osisID='Ezek.22.14'>Obstojí tvá odvaha, budeš jednat rozhodně ve dnech, kdy proti tobě zakročím? Já Hospodin jsem promluvil a učiním to.</verse>
        <verse osisID='Ezek.22.15'>Rozptýlím tě mezi pronárody, rozpráším tě po zemích a dokonale tě zbavím tvé nečistoty.</verse>
        <verse osisID='Ezek.22.16'>Samo se znesvětíš před očima pronárodů. I poznáš, že já jsem Hospodin."</verse>
        <verse osisID='Ezek.22.17'>I stalo se ke mně slovo Hospodinovo:</verse>
        <verse osisID='Ezek.22.18'>"Lidský synu, dům izraelský se mi stal struskou, všichni jsou pouhá měď a cín, železo a olovo uvnitř tavicí pece, stali se struskou po tavbě stříbra.</verse>
        <verse osisID='Ezek.22.19'>Proto praví Panovník Hospodin toto: Protože jste se stali všichni struskou, hle, já vás shromáždím doprostřed Jeruzaléma.</verse>
        <verse osisID='Ezek.22.20'>Jako se shromažďuje stříbro a měď, železo, olovo a cín dovnitř tavící pece a kolem ní se rozdmýchá oheň k tavbě, tak vás shromáždím ve svém hněvu a rozhořčení, vložím do pece a roztavím.</verse>
        <verse osisID='Ezek.22.21'>Shrnu vás dohromady, rozdmýchám kolem vás oheň své prchlivosti a vy se tam budete tavit.</verse>
        <verse osisID='Ezek.22.22'>Jako se taví stříbro uvnitř tavicí pece, tak budete roztaveni uprostřed města. I poznáte, že já Hospodin jsem na vás vylil své rozhořčení."</verse>
        <verse osisID='Ezek.22.23'>I stalo se ke mně slovo Hospodinovo:</verse>
        <verse osisID='Ezek.22.24'>"Lidský synu, řekni zemi: Ty jsi země, která není čistá, která nebude v den hrozného hněvu zavlažena.</verse>
        <verse osisID='Ezek.22.25'>Spiknutí jejích proroků je uprostřed ní; jsou jako řvoucí lev, který trhá kořist, požírají duše, berou klenoty a skvosty, rozmnožují počet jejích vdov uprostřed ní.</verse>
        <verse osisID='Ezek.22.26'>Její kněží znásilňují můj zákon a znesvěcují moje svaté věci. Nerozlišují svaté od nesvatého, neseznamují s rozdílem mezi nečistým a čistým, přehlížejí mé dny odpočinku, jsem mezi nimi znesvěcován.</verse>
        <verse osisID='Ezek.22.27'>Její velmožové jsou uprostřed ní jako vlci, kteří trhají kořist, prolévají krev a hubí duše, neboť chamtivě shánějí zisk.</verse>
        <verse osisID='Ezek.22.28'>Její proroci jim všechno nahazují omítkou, mají šalebná vidění a věští jim lživé věci. Říkají: »Toto praví Panovník Hospodin«, ačkoli Hospodin nepromluvil.</verse>
        <verse osisID='Ezek.22.29'>Lid země tvrdě utlačuje kdekoho, odírá ho, poškozuje utištěného ubožáka a protiprávně utlačuje bezdomovce.</verse>
        <verse osisID='Ezek.22.30'>Hledal jsem mezi nimi muže, který by zazdíval zeď a postavil se v trhlině před mou tvář za tuto zemi, abych ji neuvrhl do zkázy, ale nenašel jsem.</verse>
        <verse osisID='Ezek.22.31'>Vylil jsem tedy na ně svůj hrozný hněv, v ohni své prchlivosti jsem s nimi skoncoval, jejich cestu jsem jim uvalil na hlavu, je výrok Panovníka Hospodina."</verse>
      </chapter>
      <chapter osisID='Ezek.23'>
        <verse osisID='Ezek.23.1'>I stalo se ke mně slovo Hospodinovo:</verse>
        <verse osisID='Ezek.23.2'>"Lidský synu, dvě ženy byla dcerami jedné matky.</verse>
        <verse osisID='Ezek.23.3'>Smilnily v Egyptě, smilnily od svého mládí. Tam byla mačkána jejich ňadra a ohmatávány jejich panenské bradavky.</verse>
        <verse osisID='Ezek.23.4'>Starší se jmenovala Ohola a její sestra Oholíba. Byly mé a rodily syny a dcery. Jménem Ohola je míněno Samaří, Oholíba je Jeruzalém.</verse>
        <verse osisID='Ezek.23.5'>Ohola smilnila; místo aby zůstala má, vášnivě se oddávala svým milencům, blízkým Asyřanům,</verse>
        <verse osisID='Ezek.23.6'>místodržitelům a zemským správcům, oblečeným do fialového purpuru; vesměs to skvělým jinochům, jezdcům, jedzdícím na ořích.</verse>
        <verse osisID='Ezek.23.7'>Nabízela se jim ke smilnění, veškerému výkvětu asyrských synů; poskvrňovala se se všemi, jimž se vášnivě oddávala, se všemi jejich hnusnými modlami.</verse>
        <verse osisID='Ezek.23.8'>Nezanechala ani svého smilnění s Egypťany, neboť v jejím mládí s ní léhali, ohmatávali její panenské bradavky a vylévali na ni své smilství.</verse>
        <verse osisID='Ezek.23.9'>Proto jsem ji vydal do rukou jejích milenců, do rukou asyrských synů, kterým se vášnivě oddávala.</verse>
        <verse osisID='Ezek.23.10'>Ti odkryli její nahotu, vzali jí syny a dcery a zavraždili ji mečem. I stala se pověstnou mezi ženami, když nad ní vykonali soud.</verse>
        <verse osisID='Ezek.23.11'>Její sestra Oholíba to viděla, jednala však ve své vášnivosti ještě hůř než ona a její smilnění bylo horší než smilstvo její sestry.</verse>
        <verse osisID='Ezek.23.12'>Vášnivě se oddávala asyrským synům, místodržitelům, zemským správců, blízkým, dokonale vystrojeným, jezdcům jezdícím na ořích, vesměs to skvělým jinochům.</verse>
        <verse osisID='Ezek.23.13'>Viděl jsem, že se poskvrnila, že obě jdou touž cestou.</verse>
        <verse osisID='Ezek.23.14'>A šla ve svém smilnění ještě dál, když uviděla muže namalované na zdi, obrazy Kaldejců nakreslené rudkou,</verse>
        <verse osisID='Ezek.23.15'>přepásané pásem kolem beder, s převislými turbany na hlavách; svým vzhledem byli všichni jako osádky válečných vozů, podobou synové Babylóna, jejichž rodnou zemí je Kaldejsko.</verse>
        <verse osisID='Ezek.23.16'>Jim se vášnivě oddávala, když je spatřily její oči, a posílala k nim do Kaldejska posly.</verse>
        <verse osisID='Ezek.23.17'>Synové Babylóna k ní vcházeli na milostné lůžko a poskvrňovali je svým smilněním. A když se s nimi poskvrnila, odvrátila se od nich.</verse>
        <verse osisID='Ezek.23.18'>Odhalila své smilnění, odhalila svou nahotu, a já jsem se od ní odvrátil, tak jako jsem se odvrátil od její sestry.</verse>
        <verse osisID='Ezek.23.19'>Stále víc propadala svému smilnění při vzpomínce na dny svého mládí, kdy smilnila v egyptské zemi,</verse>
        <verse osisID='Ezek.23.20'>a vášnivě se oddávala svým záletníkům, jejichž úd je jako úd oslů a jejich výron jako výron hřebců.</verse>
        <verse osisID='Ezek.23.21'>Tak ses ohlížela po mrzkosti svého mládí, kdy v Egyptě ohmatávali bradavky tvých mladých ňader.</verse>
        <verse osisID='Ezek.23.22'>Proto, Oholíbo, toto praví Panovník Hospodin: Hle, já vzbudím proti tobě tvé milence, od kterých ses odvrátila, a přivedu je proti tobě z okolních zemí:</verse>
        <verse osisID='Ezek.23.23'>syny Babylóna a všechny Kaldejce, Pekóda, Šóu a Kóu, všechny syny Asýrie s nimi, skvělé jinochy, všechny místodržitele, představené, osádky válečných vozů a slovutné, všechny ty, kteří jezdí na ořích.</verse>
        <verse osisID='Ezek.23.24'>A tak proti tobě přitáhne válečná vozba a káry se společenstvím národů; pavézy, štíty a přilby se nepřátelsky položí kolem tebe. A pověřím je soudem, aby tě soudili podle svých práv.</verse>
        <verse osisID='Ezek.23.25'>Postihnu tě svou žárlivostí a oni s tebou v rozhořčení naloží takto: uříznou ti nos a uši, a co po tobě zbude, padne mečem. Vezmou ti syny a dcery, a co po tobě zbude, bude pozřeno ohněm.</verse>
        <verse osisID='Ezek.23.26'>Svléknou ti roucho a vezmou ti okrasné předměty.</verse>
        <verse osisID='Ezek.23.27'>Tak od tebe odstraním tvou mrzkost a tvé smilstvo z egyptské země; už k nim nepozvedneš oči a na Egypt už nevzpomeneš.</verse>
        <verse osisID='Ezek.23.28'>Toto praví Panovník Hospodin: Hle, vydávám tě do rukou těch, které nenávidíš, do rukou těch, od kterých ses odvrátila.</verse>
        <verse osisID='Ezek.23.29'>Naloží s tebou nenávistně a vezmou ti všechno, cos vytěžila, a nechají tě nahou a obnaženou. A bude odkryto v celé nahotě tvé smilstvo, tvá mrzkost a tvé smilnění.</verse>
        <verse osisID='Ezek.23.30'>Toto tě postihne, protože jsi smilnila po vzoru pronárodů, za to, že ses poskvrňovala jejich hnusnými modlami.</verse>
        <verse osisID='Ezek.23.31'>Šla jsi po cestě své sestry, a tak ti dám do ruky její kalich."</verse>
        <verse osisID='Ezek.23.32'>Toto praví Panovník Hospodin: "Budeš pít kalich své sestry, hluboký a široký, bude příčinou smíchu a posměchu, pojme mnoho.</verse>
        <verse osisID='Ezek.23.33'>Zcela se opojíš strastí, z kalicha úděsu a zpustošení, z kalicha své sestry Samaří.</verse>
        <verse osisID='Ezek.23.34'>Vypiješ jej do dna, rozhryžeš jej na střepy, rozdrásáš si ňadra, neboť já jsem promluvil, je výrok Panovníka Hospodina."</verse>
        <verse osisID='Ezek.23.35'>Proto praví Panovník Hospodin toto: "Poněvadž jsi na mne zapomněla a odhodila mě za záda, sama nes následky své mrzkosti a svého smilnění."</verse>
        <verse osisID='Ezek.23.36'>Hospodin mi řekl: "Lidský synu, chceš vynést rozsudek nad Oholou a Oholíbou? Oznam jim tedy jejich ohavnosti!</verse>
        <verse osisID='Ezek.23.37'>Cizoložily a na jejich rukou je krev. Cizoložily se svými hnusnými modlami a přiváděly jim dokonce za pokrm své syny, které porodily mně.</verse>
        <verse osisID='Ezek.23.38'>A navíc mi činily toto: Téhož dne poskvrňovali mou svatyni a znesvěcovaly mé dny odpočinku. -</verse>
        <verse osisID='Ezek.23.39'>Téhož dne, kdy zabíjeli své syny svým hnusným modlám, vcházeli do mé svatyně, a tak ji znesvěcovaly. Toho se dopouštěli v mém domě. -</verse>
        <verse osisID='Ezek.23.40'>Ony si dokonce posílaly pro muže přicházející z dálky. Ti, když k nim byl poslán posel, přicházeli. Pro ně ses omývala, oči si líčila a ozdobou zdobila.</verse>
        <verse osisID='Ezek.23.41'>Sedala sis na nádherné lože, před nímž byl prostřený stůl, a kladla jsi na něj moje kadidlo a můj olej.</verse>
        <verse osisID='Ezek.23.42'>Bezstarostný dav množství lidí halasil v městě vstříc zpitým mužům přiváděným z pouště; ti dávali ženám na ruce náramky a na hlavy okrasnou korunu.</verse>
        <verse osisID='Ezek.23.43'>Řekl jsem o té, která cizoložstvím sešla: Ještě teď s ní páchají smilstva a ona s nimi.</verse>
        <verse osisID='Ezek.23.44'>Vcházejí k ní, jako se vchází k nevěstce. Tak vcházejí k Ohole a k Oholíbě, mrzkým ženám.</verse>
        <verse osisID='Ezek.23.45'>Avšak budou je soudit spravedliví mužové podle práva o cizoložnicích a o těch, kdo prolévají krev. Jsou to cizoložnice a na jejich rukou je krev."</verse>
        <verse osisID='Ezek.23.46'>Toto praví Panovník Hospodin: "Ať vystoupí proti nim shromáždění, a vydám je hrůze a oloupení.</verse>
        <verse osisID='Ezek.23.47'>Shromáždění je uhází kamením a rozseká je svými meči. Jejich syny a dcery povraždí a jejich domy spálí ohněm.</verse>
        <verse osisID='Ezek.23.48'>Tak odstraním ze země mrzkost a všechny ženy přijmou výstrahu a nebudou se dopouštět mrzkosti jako vy.</verse>
        <verse osisID='Ezek.23.49'>Za vaši mrzkost vás budou stíhat a ponesete hříchy svého hnusného modlářství. I poznáte, že já jsem Panovník Hospodin."</verse>
      </chapter>
      <chapter osisID='Ezek.24'>
        <verse osisID='Ezek.24.1'>I stalo se ke mně slovo Hospodinovo v devátém roce, desátého měsíce, desátého dne toho měsíce:</verse>
        <verse osisID='Ezek.24.2'>"Lidský synu, napiš si jméno dne, právě tohoto dne. Právě v tento den napadl babylónský král Jeruzalém.</verse>
        <verse osisID='Ezek.24.3'>Předlož vzpurnému domu podobenství a řekni jim: Toto praví Panovník Hospodin: Přistav hrnec, přistav, a také do něho nalej vodu.</verse>
        <verse osisID='Ezek.24.4'>Naházej do něho díly masa, samé dobré díly, kýtu a plece, naplň jej vybranými kostmi.</verse>
        <verse osisID='Ezek.24.5'>Vezmi vybraný kus bravu, kosti narovnej vespod a uveď to do největšího varu; ať se v něm vaří i ty kosti."</verse>
        <verse osisID='Ezek.24.6'>Proto praví Panovník Hospodin toto: "Běda městu, v němž teče krev, hrnci, v němž zůstává připálenina, z něhož připálenina nesejde. Vytahuj z něho díl po dílu, o město se nebude losovat,</verse>
        <verse osisID='Ezek.24.7'>neboť krev, kterou prolilo, zůstává uprostřed něho, nechalo ji téci na holou skálu, nevylilo ji na zem, aby ji přikryl prach.</verse>
        <verse osisID='Ezek.24.8'>Ať se zvedne rozhořčení, ať vzplane pomsta! Nechám tu krev na holé skále a nebude přikryta."</verse>
        <verse osisID='Ezek.24.9'>Proto praví Panovník Hospodin toto: "Běda městu, v němž teče krev, teď já udělám velkou hranici.</verse>
        <verse osisID='Ezek.24.10'>Nalož hodně dříví, rozdmýchej oheň, dej maso vařit a úplně je rozvař, až se kosti připálí.</verse>
        <verse osisID='Ezek.24.11'>Prázdný hrnec postav na žhavé uhlí, aby se rozpálil a jeho měď se rozžhavila; ať se v něm roztaví jeho nečistota a jeho připálenina vezme za své.</verse>
        <verse osisID='Ezek.24.12'>Marná námaha! Množství jeho připáleniny z něho nesejde. Do ohně s jeho připáleninou!</verse>
        <verse osisID='Ezek.24.13'>Ve tvé nečistotě je mrzkost; pročišťoval jsem tě, ale neočistilo ses od své nečistoty. Nebudeš už čisté, dokud na tobě neuspokojím své rozhořčení.</verse>
        <verse osisID='Ezek.24.14'>Já Hospodin jsem promluvil; však to přijde, učiním to, nepolevím, nepocítím lítost a nebudu toho želet. Budu tě soudit podle tvé cesty a tvých skutků, je výrok Panovníka Hospodina."</verse>
        <verse osisID='Ezek.24.15'>I stalo se ke mně slovo Hospodinovo:</verse>
        <verse osisID='Ezek.24.16'>"Lidský synu, hle, já ti náhlou ranou vezmu žádost tvých očí, ale ty nenaříkej, neplač, neuroň ani slzu.</verse>
        <verse osisID='Ezek.24.17'>Sténej potichu, nekonej smuteční obřady za mrtvé, oviň si turban, na nohy si obuj opánky, nezahaluj si vous a nejez smuteční chléb, který ti lidé přinesou."</verse>
        <verse osisID='Ezek.24.18'>Ráno jsem o tom mluvil k lidu a večer mi zemřela žena. A já jsem ráno učinil, jak mi bylo přikázáno.</verse>
        <verse osisID='Ezek.24.19'>I řekl mi lid: "Neoznámíš nám, co pro nás znamená to, co děláš?"</verse>
        <verse osisID='Ezek.24.20'>Odvětil jsem jim: "Stalo se ke mně slovo Hospodinovo:</verse>
        <verse osisID='Ezek.24.21'>Řekni izraelskému domu: Toto praví Panovník Hospodin: Hle, já znesvětím svou svatyni, pýchu vaší moci, žádost vašich očí a libost vaší duše. A vaši synové a vaše dcery, které zanecháte, padnou mečem.</verse>
        <verse osisID='Ezek.24.22'>Pak se zachováte tak, jak jsem se zachoval já. Nezahalíte si vous a nebude jíst smuteční chléb, který vám lidé přinesou.</verse>
        <verse osisID='Ezek.24.23'>Na hlavách budete mít turbany a na nohou opánky, nebudete naříkat ani plakat; zahynete pro své nepravosti a jen budete vzdychat jeden přes druhého.</verse>
        <verse osisID='Ezek.24.24'>Ezechiel je vám předzvěstí. Zachováte se ve všem jako on. Až k tomu dojde, poznáte, že já jsem Panovník Hospodin."</verse>
        <verse osisID='Ezek.24.25'>"Ty, lidský synu, slyš. Zdali jim v ten den nevezmu jejich záštitu, jejich veselí a ozdobu, žádost jejich očí a to, k čemu tíhne jejich duše, jejich syny a dcery?</verse>
        <verse osisID='Ezek.24.26'>V onen den k tobě přijde jeden z těch, kdo vyváznou, a podá zprávu.</verse>
        <verse osisID='Ezek.24.27'>V onen den se ti otevřou ústa v přítomnosti toho, kdo vyvázl, a ty promluvíš a nebudeš už němý. Jsi jim předzvěstí. I poznají, že já jsem Hospodin."</verse>
      </chapter>
      <chapter osisID='Ezek.25'>
        <verse osisID='Ezek.25.1'>I stalo se ke mně slovo Hospodinovo:</verse>
        <verse osisID='Ezek.25.2'>"Lidský synu, postav se proti Amónovcům a prorokuj proti nim.</verse>
        <verse osisID='Ezek.25.3'>Řekni Amónovcům: Slyšte slovo Panovníka Hospodina. Toto praví Panovník Hospodin: O mé svatyni, když byla znesvěcena, a o izraelské zemi, když byla pustošena, a o Judovu domu, když byli přesídlováni, jsi říkal: »Dobře jim tak!«</verse>
        <verse osisID='Ezek.25.4'>Proto hle, já tě vydám do vlastnictví synům východu a ti si v tobě postaví hradiště a založí si příbytky. Ti budou jíst tvé ovoce, ti budou pít tvé mléko.</verse>
        <verse osisID='Ezek.25.5'>Učiním Rabu pastvinou velbloudů a zemi Amónovců místem, kde budou odpočívat ovce. I poznáte, že já jsem Hospodin."</verse>
        <verse osisID='Ezek.25.6'>Toto praví Panovník Hospodin: "Zatleskal jsi rukou a zadupal nohou a zcela bezostyšně ses radoval nad zemí izraelskou.</verse>
        <verse osisID='Ezek.25.7'>Proto hle, já na tebe napřáhnu ruku, dám tě za kořist pronárodům, vymýtím tě z národů, vyhubím tě ze zemí a vyhladím tě. I poznáš, že já jsem Hospodin."</verse>
        <verse osisID='Ezek.25.8'>"Toto praví Panovník Hospodin: Moáb a Seír říkali: »Hle, judský dům je jako všechny pronárody.«</verse>
        <verse osisID='Ezek.25.9'>Proto hle, já otevřu horský hřeben Moábův, takže bude bez měst, bez svých měst až po samé hranice, bez chlouby země - Bét-ješimótu, Baal-meónu a Kirjátajimu.</verse>
        <verse osisID='Ezek.25.10'>Vydám jej spolu s Amónovci synům východu; dám jim je do vlastnictví, aby se mezi pronárody nevzpomínalo na Amónovce.</verse>
        <verse osisID='Ezek.25.11'>Také na Moábu vykonám soudy. I poznají, že já jsem Hospodin."</verse>
        <verse osisID='Ezek.25.12'>"Toto praví Panovník Hospodin: Edómci se tvrdě mstili domu Judovu a tím, že se na něm mstili, velice se provinili.</verse>
        <verse osisID='Ezek.25.13'>Proto praví Panovník Hospodin toto: Napřáhnu na Edóm ruku a vymýtím z něho lidi i dobytek. Obrátím jej v trosky; od Témanu po Dedán budou padat mečem.</verse>
        <verse osisID='Ezek.25.14'>Pomstu nad Edómem vykonám skrze Izraele, svůj lid; oni s Edómem naloží podle mého hněvu a rozhořčení. I poznají moji pomstu, je výrok Panovníka Hospodina."</verse>
        <verse osisID='Ezek.25.15'>"Toto praví Panovník Hospodin: Pelištejci se mstili, krutě a bezostyšně se mstili a z odvěkého nepřátelství šířili zkázu.</verse>
        <verse osisID='Ezek.25.16'>Proto praví Panovník Hospodin toto: Hle, já napřáhnu na Pelištejce ruku a vyplením Keretejce. Vyhubím i pozůstatek lidu mořského pobřeží.</verse>
        <verse osisID='Ezek.25.17'>A vykonám na nich velkou pomstu, v rozhořčení je potrestám. I poznají, že já jsem Hospodin, až na nich vykonám svou pomstu."</verse>
      </chapter>
      <chapter osisID='Ezek.26'>
        <verse osisID='Ezek.26.1'>V jedenáctém roce, prvního dně měsíce, stalo se ke mně slovo Hospodinovo:</verse>
        <verse osisID='Ezek.26.2'>"Lidský synu, protože Týr o Jeruzalému říká: »Ha, je rozbit, on, vrata národů, otevřel se mi vstříc, naplním se tím, co je v troskách«.</verse>
        <verse osisID='Ezek.26.3'>Proto praví Panovník Hospodin toto: Jsem proti tobě, Týre, přivedu na tebe mnohé pronárody, jako když moře přivádí svá vlnobití.</verse>
        <verse osisID='Ezek.26.4'>Zničí hradby Týru, zboří jeho věže; i prach z něho smetu, učiním jej holou skálou.</verse>
        <verse osisID='Ezek.26.5'>Staneš se místem v moři, kde se suší sítě. Já jsem promluvil, je výrok Panovníka Hospodina, lupem pronárodů se stane.</verse>
        <verse osisID='Ezek.26.6'>Jeho dcery, které jsou na poli, budou povražděny mečem. I poznají, že já jsem Hospodin."</verse>
        <verse osisID='Ezek.26.7'>Toto praví Panovník Hospodin: "Hle, od severu přivádím na Týr Nebúkadnesara, krále babylónského, krále králů, s koni, vozy a jezdci, a shromáždění početného lidu.</verse>
        <verse osisID='Ezek.26.8'>Tvé dcery na poli povraždím mečem. Zřídí proti tobě obléhací valy, navrší proti tobě násep, postaví proti tobě pavézy.</verse>
        <verse osisID='Ezek.26.9'>Beranem bude bušit do tvých hradeb, tvé věže rozmetá svou zbrojí.</verse>
        <verse osisID='Ezek.26.10'>Pokryje tě prach, zvířený spoustou jeho koní, tvé hradby se budou otřásat rachotem jeho jízdy, kol a vozů, až vstoupí do tvých bran, jako se vstupuje do poraženého města.</verse>
        <verse osisID='Ezek.26.11'>Kopyta jeho koní zdusají všechny tvé ulice, tvůj lid povraždí mečem, posvátné sloupy tvé moci klesnou na zem.</verse>
        <verse osisID='Ezek.26.12'>Ukořistí tvé jmění, uloupí tvé zboží, zboří tvé hradby a rozmetají tvé skvělé domy; tvé kamení, dříví i prach svrhnou do vod.</verse>
        <verse osisID='Ezek.26.13'>Učiním přítrž hluku tvých písní, už se nebude rozléhat zvuk tvých citar.</verse>
        <verse osisID='Ezek.26.14'>Učiním tě holou skálou, budeš místem, kde se suší sítě, nikdy už nebudeš vystavěn, neboť já Hospodin jsem promluvil, je výrok Panovníka Hospodina."</verse>
        <verse osisID='Ezek.26.15'>Toto praví Panovník Hospodin o Týru: "Což se nebudou ostrovy otřásat rachotem tvého pádu a sténáním skolených při hrozném vraždění uprostřed tebe?</verse>
        <verse osisID='Ezek.26.16'>Ze svých trůnů sestoupí všechna knížata moře, sejmou své pláště, vysvlečou svá pestrá roucha, jejich šatem se stane třesení, posadí se na zem a budou se neustále třást úděsem nad tebou.</verse>
        <verse osisID='Ezek.26.17'>A začnou nad tebou pět žalozpěv: »Jak jsi zmizelo z moří, ty město obydlené, vychvalované! Silné bylo na moři i se svými obyvateli, z nichž padal děs na všechny sídlící kolem.</verse>
        <verse osisID='Ezek.26.18'>Nyní, v den tvého pádu, se třesou ostrovy. Mořské ostrovy pojala hrůza nad tvým zánikem«."</verse>
        <verse osisID='Ezek.26.19'>Toto praví Panovník Hospodin: "Učiním z tebe město ležící v troskách, stejné jako města dávno neobydlená, přivedu na tebe propastnou tůň, přikryje tě obrovské vodstvo.</verse>
        <verse osisID='Ezek.26.20'>Srazím tě s těmi, kdo sestupují do jámy, k lidu předvěkému, usadím tě v nejhlubších útrobách země jako odvěké trosky s těmi, kdo sestupují do jámy, a nebudeš už obýván. Tak se proslavím v zemi živých.</verse>
        <verse osisID='Ezek.26.21'>Dám tě za odstrašující příklad, zanikneš. Budou tě hledat, ale nikdy, navěky, tě nenajdou, je výrok Panovníka Hospodina."</verse>
      </chapter>
      <chapter osisID='Ezek.27'>
        <verse osisID='Ezek.27.1'>I stalo se ke mně slovo Hospodinovo:</verse>
        <verse osisID='Ezek.27.2'>"Ty, lidský synu, slyš. Začni nad Týrem žalozpěv.</verse>
        <verse osisID='Ezek.27.3'>Zapěj o Týru: Ty, který trůníš nad přístupy k moři a obchoduješ s národy na mnoha ostrovech, toto praví Panovník Hospodin: Týre, ty jsi říkal: »Já jsem dokonale krásný.«</verse>
        <verse osisID='Ezek.27.4'>Až k srdci moře sahá tvé pomezí, tvoji stavitelé vtiskli tvé kráse dokonalost.</verse>
        <verse osisID='Ezek.27.5'>Z cypřišů senírských nadělali všechna obložení tvých korábů, libanónských cedrů použili ke zhotovení tvých stěžňů.</verse>
        <verse osisID='Ezek.27.6'>Tvá vesla udělali z bášanských dubů a tvé deštění vyrobili ze slonoviny a ze zimostrázů z ostrovů kitejských.</verse>
        <verse osisID='Ezek.27.7'>Tvým plachtovím bylo pestré, jemné egyptské plátno, tvou korouhví fialový purpur, přikrýval tě nach z elíšských ostrovů.</verse>
        <verse osisID='Ezek.27.8'>Tvými veslaři byli obyvatelé Sidónu a Arvadu, své nejzkušenější jsi zaměstnával jako velitele lodí, Týre.</verse>
        <verse osisID='Ezek.27.9'>Starší Gebalu a jeho zkušené jsi zaměstnával spravováním toho, co chátralo, kotvily v tobě všechny mořské lodě se svými lodníky a směňovaly tvé zboží.</verse>
        <verse osisID='Ezek.27.10'>Bojovníky tvého vojska byli Peršané, Lúďané a Pútejci, ve tvých zbrojnicích zavěšovali štíty a přilby, dodávali ti lesku.</verse>
        <verse osisID='Ezek.27.11'>S tvým vojskem byli na tvých hradbách kolem dokola synové Arvadu a na tvých věžích byli Gamáďané, zavěšovali kolkolem na tvé hradby své štíty, vtiskli tvé kráse dokonalost.</verse>
        <verse osisID='Ezek.27.12'>Taršíš s tebou kupčil s množstvím různého zboží. Dodával na tvé trhy stříbro, železo, cín i olovo.</verse>
        <verse osisID='Ezek.27.13'>Obchodovali s tebou Jávan, Túbal a Mešek; směňovali s tebou otroky a bronzové nádoby.</verse>
        <verse osisID='Ezek.27.14'>Koně tažné i jezdecké a mezky na tvé trhy dodávali z Bét-togarmy.</verse>
        <verse osisID='Ezek.27.15'>Obchodovali s tebou synové Dedánu, mnohé ostrovy byly tvými překupníky; poctou ti přinášeli sloní kly a ebenové dřevo.</verse>
        <verse osisID='Ezek.27.16'>Kupčil s tebou Aram s mnohými tvými výrobky a dodával na tvé trhy malachit, nach, pestré látky, bělostné plátno, korály a rubín.</verse>
        <verse osisID='Ezek.27.17'>Obchodovaly s tebou Judsko a izraelská země; směňovaly s tebou mínitskou pšenici, proso, med, olej a mastix.</verse>
        <verse osisID='Ezek.27.18'>I Damašek s tebou kupčil s mnohými tvými výrobky, s množstvím různého zboží, s chelbónským vínem a sacharskou vlnou.</verse>
        <verse osisID='Ezek.27.19'>Dan a Jávan dodávali na tvé trhy přízi; směňovali s tebou zpracované železo, skořici a jiné koření.</verse>
        <verse osisID='Ezek.27.20'>Dedán s tebou obchodoval s pokrývkami na sedla pro jízdu.</verse>
        <verse osisID='Ezek.27.21'>Tvými překupníky byli Arabové a všichni kédarští předáci; obchodovali s tebou s jehňaty, berany a kozly.</verse>
        <verse osisID='Ezek.27.22'>Obchodovali s tebou obchodníci Šéby a Raemy; dodávali na tvé trhy všechny nejvzácnější balzámy, rozmanité drahokamy a zlato.</verse>
        <verse osisID='Ezek.27.23'>Obchodovali s tebou Cháran, Kané a Eden, obchodníci Šéby, Asýrie a Kilmadu.</verse>
        <verse osisID='Ezek.27.24'>Ti s tebou obchodovali; na tvých tržištích byla skvostná roucha, pláště fialově purpurové i pestré, barevné tkaniny, lana pletená i točená.</verse>
        <verse osisID='Ezek.27.25'>Zámořské lodě a karavany s tvým směnným zbožím tě velice zaplnily a proslavily až v srdci moře.</verse>
        <verse osisID='Ezek.27.26'>Tvoji veslaři tě zavezli na širé vody, ale v srdci moře tě roztříští východní vítr.</verse>
        <verse osisID='Ezek.27.27'>Tvůj majetek a trhy, zboží, tvoji lodníci a velitelé lodí, ti, kdo opravovali, co zchátralo, obchodníci směňující tvé zboží, všichni tvoji bojovníci, celé tvé shromáždění uprostřed tebe, všichni padnou do srdce moře v den tvého pádu.</verse>
        <verse osisID='Ezek.27.28'>Pro úpěnlivé volání tvých velitelů lodí se budou chvět pastviny.</verse>
        <verse osisID='Ezek.27.29'>Všichni veslaři vystoupí ze svých lodí, lodníci a všichni velitelé mořských lodí stanou na zemi.</verse>
        <verse osisID='Ezek.27.30'>Budou se nad tebou rozléhat jejich hlasy, budou hořce úpět, budou si na hlavu házet prach, válet se v popelu.</verse>
        <verse osisID='Ezek.27.31'>Vyholí si lysinu, opásají se žíněným rouchem, budou nad tebou plakat v hořkosti duše, nastane přehořký nářek.</verse>
        <verse osisID='Ezek.27.32'>Při svém bědování začnou nad tebou žalozpěv, žalostně zapějí: »Kdo byl umlčen jako Týr uprostřed moře?«</verse>
        <verse osisID='Ezek.27.33'>Dokud jsi vyplouval na moře za trhem, sytil jsi mnohé národy, z množství tvého směnného zboží bohatli králové země.</verse>
        <verse osisID='Ezek.27.34'>Až je moře roztříští v hlubokých vodách, padne tvůj směnný obchod i celé tvé shromáždění uprostřed tebe.</verse>
        <verse osisID='Ezek.27.35'>Úděs nad tebou zachvátí všechny obyvatelé ostrovů, jejich králové se budou třást hrůzou, obličej se jim zkřiví.</verse>
        <verse osisID='Ezek.27.36'>Kupčíci mezi národy nad tebou syknou, budeš odstrašujícím příkladem, zanikneš navěky."</verse>
      </chapter>
      <chapter osisID='Ezek.28'>
        <verse osisID='Ezek.28.1'>I stalo se ke mně slovo Hospodinovo:</verse>
        <verse osisID='Ezek.28.2'>"Lidský synu, řekni týrskému vévodovi: Toto praví Panovník Hospodin: Ve svém domýšlivém srdci si říkáš: »Jsem Bůh, sedím na božském trůnu v srdci moří.« Jsi člověk, a ne Bůh, i když své srdce vydáváš za srdce božské!</verse>
        <verse osisID='Ezek.28.3'>Hle, jsi moudřejší než Daniel, nic tajného se před tebou neutají.</verse>
        <verse osisID='Ezek.28.4'>Svou moudrostí a rozumností ses domohl blahobytu, do svých pokladnic jsi získal zlato a stříbro.</verse>
        <verse osisID='Ezek.28.5'>Množstvím své moudrosti a svými obchody jsi rozhojnil svůj blahobyt a pro ten tvůj blahobyt se tvé srdce stalo domýšlivým."</verse>
        <verse osisID='Ezek.28.6'>Proto praví Panovník Hospodin toto: "Protože své srdce vydáváš za srdce božské,</verse>
        <verse osisID='Ezek.28.7'>hle, přivedu na tebe cizí, kruté pronárody; na krásu tvé moudrosti vytasí své meče, znesvětí tvou skvělost.</verse>
        <verse osisID='Ezek.28.8'>Spustí tě do jámy, zemřeš smrtí skolených v srdci moří.</verse>
        <verse osisID='Ezek.28.9'>Budeš ještě prohlašovat: »Jsem Bůh«, před tím, kdo tě zabije? Jsi člověk, a ne Bůh, jsi v rukou těch, kdo tě skolí.</verse>
        <verse osisID='Ezek.28.10'>Zemřeš smrtí neobřezanců, rukou cizáků. Já jsem promluvil, je výrok Panovníka Hospodina."</verse>
        <verse osisID='Ezek.28.11'>I stalo se ke mně slovo Hospodinovo:</verse>
        <verse osisID='Ezek.28.12'>"Lidský synu, začni žalozpěv nad týrským králem. Zapěj o něm: Toto praví Panovník Hospodin: Byl jsi věrným obrazem pravzoru, plný moudrosti a dokonale krásný.</verse>
        <verse osisID='Ezek.28.13'>Byl jsi v Edenu, zahradě Boží, ozdoben všemi drahokamy: rubínem, topasem, jaspisem, chrysolitem, karneolem, onyxem, safírem, malachitem a smaragdem. Tvé bubínky a flétny byly zhotoveny ze zlata; byly připraveny v den, kdy jsi byl stvořen.</verse>
        <verse osisID='Ezek.28.14'>Byl jsi zářivý cherub ochránce, k tomu jsem tě určil, pobýval jsi na svaté hoře Boží, procházel ses uprostřed ohnivých kamenů,</verse>
        <verse osisID='Ezek.28.15'>na svých cestách jsi byl bezúhonný ode dne svého stvoření, dokud se v tobě nenašla podlost.</verse>
        <verse osisID='Ezek.28.16'>Pro množství tvých obchodů se tvé nitro naplnilo násilím a ty jsi zhřešil. I skolím tě, srazím z hory Boží, cherube ochránce, vyhladím tě zprostředka ohnivých kamenů.</verse>
        <verse osisID='Ezek.28.17'>Pro tvou krásu se stalo tvé srdce domýšlivým, pro svou skvělost jsi zkazil svoji moudrost, svrhnu tě k zemi, dám tě za podívanou králům.</verse>
        <verse osisID='Ezek.28.18'>Množstvím svých nepravostí, nepoctivostí svých obchodů jsi znesvětil své svatyně. Způsobím, že z tvého středu vyšlehne oheň a stráví tě, pohodím tě na zem jako popel před očima všech, kdo tě spatří.</verse>
        <verse osisID='Ezek.28.19'>Všude mezi lidmi, kde tě znají, strnou nad tebou v úděsu, staneš se odstrašujícím příkladem, zanikneš navěky."</verse>
        <verse osisID='Ezek.28.20'>I stalo se ke mně slovo Hospodinovo:</verse>
        <verse osisID='Ezek.28.21'>"Lidský synu, postav se proti Sidónu a prorokuj proti němu.</verse>
        <verse osisID='Ezek.28.22'>Řekni: Toto praví Panovník Hospodin: Jsem proti tobě, Sidóne, a budu oslaven v tvém středu. I poznají, že já jsem Hospodin; až v něm vykonám soudy, budu v něm posvěcen.</verse>
        <verse osisID='Ezek.28.23'>Sešlu na něj mor, krev do jeho ulic, budou uprostřed něho padat skolení, meč na něj dolehne ze všech stran. I poznají, že já jsem Hospodin."</verse>
        <verse osisID='Ezek.28.24'>"Dům izraelský už nebude mít zhoubný trn, trní sužující ze všech stran kolkolem ty, kdo jím pohrdají. I poznají, že já jsem Panovník Hospodin."</verse>
        <verse osisID='Ezek.28.25'>Toto praví Panovník Hospodin: "Shromáždím dům izraelský z národů, mezi kterými jsou rozptýleni, a budu mezi nimi posvěcen před očima pronárodů. Budou bydlet ve své zemi, kterou jsem dal Jákobovi, svému služebníku.</verse>
        <verse osisID='Ezek.28.26'>Budou v ní bydlet bezpečně, postaví si domy, vysadí vinice, bezpečně budou bydlet, až vykonám soudy nade všemi sousedy kolem, kteří jimi pohrdají. I poznají, že já jsem Hospodin, jejich Bůh."</verse>
      </chapter>
      <chapter osisID='Ezek.29'>
        <verse osisID='Ezek.29.1'>V desátém roce, dvanáctého dne desátého měsíce, stalo se ke mně slovo Hospodinovo:</verse>
        <verse osisID='Ezek.29.2'>"Lidský synu, postav se proti faraónovi, králi egyptskému, a prorokuj proti němu i proti celému Egyptu.</verse>
        <verse osisID='Ezek.29.3'>Mluv: Toto praví Panovník Hospodin: Jsem proti tobě, faraóne, králi egyptský, ohromný draku, který odpočíváš uprostřed svých toků a říkáš: »Ta řeka je má, já jsem si ji udělal.«</verse>
        <verse osisID='Ezek.29.4'>Vetknu do tvých čelistí háky a způsobím, že ryby tvých toků přilnou k tvým šupinám, vytáhnu tě z tvých toků i se všemi rybami tvých toků, jež přilnuly k tvým šupinám.</verse>
        <verse osisID='Ezek.29.5'>Pohodím tě na poušti, tebe i všechny ryby tvých toků, dopadneš na povrch pole, nebudeš sebrán a nebudeš shromážděn, dám tě za pokrm zemské zvěři a nebeskému ptactvu.</verse>
        <verse osisID='Ezek.29.6'>I poznají všichni obyvatelé Egypta, že já jsem Hospodin. To proto, že byli domu izraelskému třtinovou oporou.</verse>
        <verse osisID='Ezek.29.7'>Když se tě zachytili rukama, zlomil ses a rozerval jsi jim celé rámě, když se o tebe opřeli, roztříštil ses, a ochromils jim celá bedra."</verse>
        <verse osisID='Ezek.29.8'>Proto praví Panovník Hospodin toto: "Hle, uvedu na tebe meč a vymýtím z tebe lidi i dobytek.</verse>
        <verse osisID='Ezek.29.9'>Egyptská země bude zpustošena a obrácena v trosky. I poznají, že já jsem Hospodin. To proto, že farao řekl: »Ta řeka je má, já jsem si ji udělal«.</verse>
        <verse osisID='Ezek.29.10'>Chystám se na tebe i na tvé toky. Obrátím egyptskou zemi v naprosté trosky, v zpustošený kraj od Migdólu po Sevénu a až k pomezí kúšskému.</verse>
        <verse osisID='Ezek.29.11'>Neprojde jí lidská noha, neprojde jí ani noha zvířete, po čtyřicet let nebude obývána.</verse>
        <verse osisID='Ezek.29.12'>Obrátím egyptskou zemi v zpustošený kraj, stane se jednou ze zpustošených zemí a její města budou patřit mezi města v troskách, budou zpustošena po čtyřicet let. Egypťany rozptýlím mezi pronárody a rozpráším je po zemích."</verse>
        <verse osisID='Ezek.29.13'>Toto praví Panovník Hospodin: "Po uplynutí čtyřiceti let shromáždím Egypťany z národů, kam byli rozptýleni.</verse>
        <verse osisID='Ezek.29.14'>Změním úděl Egypťanů a přivedu je zpět do země Patrósu, do země jejich původu, ale budou tam královstvím poníženým.</verse>
        <verse osisID='Ezek.29.15'>Budou poníženější než jiná království a nebudou se už vypínat nad pronárody, ztenčím jejich řady, aby nad pronárody nepanovali.</verse>
        <verse osisID='Ezek.29.16'>Už v ně nebude dům izraelský doufat a připomínat si nepravost tím, že by se za nimi obracel. I poznají, že já jsem Panovník Hospodin."</verse>
        <verse osisID='Ezek.29.17'>Ve dvacátém sedmém roce, prvního dne prvního měsíce, stalo se ke mně slovo Hospodinovo:</verse>
        <verse osisID='Ezek.29.18'>"Lidský synu, Nebúkadnesar, král babylónský, uložil svému vojsku těžkou otrockou službu proti Týru. Každá hlava je odřená a každé rameno rozedřené. Avšak mzdu za tu otrockou službu, kterou proti Týru konal, nemá ani on ani jeho vojsko.</verse>
        <verse osisID='Ezek.29.19'>Proto praví Panovník Hospodin toto: Hle, dávám Nebúkadnesarovi, králi babylónskému, egyptskou zemi, aby odnesl její majetek, aby ukořistil, co se ukořistit dá, aby uloupil, co se uloupit dá; to bude mzdou pro jeho vojsko.</verse>
        <verse osisID='Ezek.29.20'>Jako výdělek za jeho službu mu dám egyptskou zemi, protože to učinil pro mne, je výrok Panovníka Hospodina.</verse>
        <verse osisID='Ezek.29.21'>V onen den způsobím, že vyraší roh domu izraelského a tobě dám otevřeně promluvit mezi nimi. I poznají, že já jsem Hospodin."</verse>
      </chapter>
      <chapter osisID='Ezek.30'>
        <verse osisID='Ezek.30.1'>I stalo se ke mně slovo Hospodinovo:</verse>
        <verse osisID='Ezek.30.2'>"Lidský synu, prorokuj a řekni: Toto praví Panovník Hospodin: Kvílejte, ach, ten den!</verse>
        <verse osisID='Ezek.30.3'>Neboť blízko je den, blízko je den Hospodinův; den oblaku, čas pronárodů.</verse>
        <verse osisID='Ezek.30.4'>Na Egypt dolehne meč, smrtelná úzkost zachvátí Kúš, až budou padat skolení v Egyptě. Vezmou mu jeho majetek, bude zbořen do základů."</verse>
        <verse osisID='Ezek.30.5'>Kúš, Pút, Lúd a všechen přimíšený lid i Kúb i synové země smlouvy s nimi padnou mečem.</verse>
        <verse osisID='Ezek.30.6'>Toto praví Hospodin: "Padnou ti, kteří jsou Egyptu oporou, klesne jeho pyšná moc, padnou v něm mečem od Migdólu po Sevénu, je výrok Panovníka Hospodina.</verse>
        <verse osisID='Ezek.30.7'>Bude zpustošen, stane se jednou ze zpustošených zemí a jeho města budou patřit mezi města v troskách.</verse>
        <verse osisID='Ezek.30.8'>I poznají, že já jsem Hospodin, až založím v Egyptě požár, až budou všichni jeho pomocníci rozdrceni.</verse>
        <verse osisID='Ezek.30.9'>V onen den vyplují ode mne na lodích poslové, aby vyděsili sebejistý Kúš. V den Egypta je zachvátí smrtelná úzkost; hle, už přichází."</verse>
        <verse osisID='Ezek.30.10'>Toto praví Panovník Hospodin: "Učiním přítrž egyptskému hlučícímu davu skrze Nebúkadnesara, krále babylónského.</verse>
        <verse osisID='Ezek.30.11'>On a jeho lid s ním, kruté pronárody, budou přivedeni, aby přinesli zemi zkázu. Vytasí na Egypt své meče a naplní zemi skolenými.</verse>
        <verse osisID='Ezek.30.12'>Proměním nilská ramena v suchou zemi, vydám tu zemi do rukou zlovolníkům, rukou cizáků zpustoším zemi se vším, co je na ní; já Hospodin jsem promluvil."</verse>
        <verse osisID='Ezek.30.13'>Toto praví Panovník Hospodin: "Zničím hnusné modly, odklidím z Memfidy bůžky, z egyptské země nevzejde už žádný kníže. Sešlu na egyptskou zemi bázeň.</verse>
        <verse osisID='Ezek.30.14'>Zpustoším Patrós, založím požár v Sóanu, vykonám soudy v Thébách,</verse>
        <verse osisID='Ezek.30.15'>vyleji své rozhořčení na Sín, záštitu Egypta, vyhladím thébský hlučící dav.</verse>
        <verse osisID='Ezek.30.16'>Založím v Egyptě požár, Sín se bude svíjet v křeči, Théby budou rozpolceny, Memfidu sevřou protivníci za jasného dne.</verse>
        <verse osisID='Ezek.30.17'>Jinoši Ávenu a Pí-besetu padnou mečem a dívky půjdou do zajetí.</verse>
        <verse osisID='Ezek.30.18'>V Tachpanchésu potemní den, až tam bude zlomeno jařmo Egypta a bude učiněna přítrž jeho pyšné moci. Přikryje ho mračno a jeho dcery půjdou do zajetí.</verse>
        <verse osisID='Ezek.30.19'>Vykonám na Egyptu soudy. I poznají, že já jsem Hospodin."</verse>
        <verse osisID='Ezek.30.20'>V jedenáctém roce, sedmého dne prvního měsíce, stalo se ke mně slovo Hospodinovo:</verse>
        <verse osisID='Ezek.30.21'>"Lidský synu, zlomil jsem paži faraóna, krále egyptského, a nebudou přiloženy léky a nebude připevněna dlaha, nebude ošetřena, aby se jí nevrátila síla a nechopila se meče."</verse>
        <verse osisID='Ezek.30.22'>Proto praví Panovník Hospodin toto: "Chystám se na faraóna, krále egyptského; přerazím mu obě paže, silnou i zlomenou, a nechám vypadnout meč z jeho ruky.</verse>
        <verse osisID='Ezek.30.23'>Rozptýlím Egypťany mezi pronárody a rozpráším je po zemích.</verse>
        <verse osisID='Ezek.30.24'>Posílím paže krále babylónského a do ruky mu vložím svůj meč, ale paže faraóna zlomím; i bude před ním sténat jako sténá probodený.</verse>
        <verse osisID='Ezek.30.25'>Posílím paže krále babylónského, ale paže faraónovy poklesnou. I poznají, že já jsem Hospodin, až vložím svůj meč do ruky babylónského krále a on jej napřáhne na egyptskou zemi.</verse>
        <verse osisID='Ezek.30.26'>Rozptýlím Egypťany mezi pronárody a rozpráším je po zemích. I poznají, že já jsem Hospodin."</verse>
      </chapter>
      <chapter osisID='Ezek.31'>
        <verse osisID='Ezek.31.1'>Jedenáctého roku v třetím měsíci, prvního dne toho měsíce, stalo se ke mně slovo Hospodinovo:</verse>
        <verse osisID='Ezek.31.2'>"Lidský synu, řekni faraónovi, králi egyptskému, i jeho hlučícímu davu: Komu se podobáš ve své velikosti?</verse>
        <verse osisID='Ezek.31.3'>Hle, Ašúr byl jako cedr na Libanónu, krásně rozvětvený, vrhající hluboký stín, vysokého vzrůstu, jeho vrcholek byl mezi košatými korunami.</verse>
        <verse osisID='Ezek.31.4'>Vody mu daly velikost, propastná tůň ho vyhnala do výše, její proudy protékaly kolem místa, kde byl vysazen; své potůčky vysílala ke všem stromům pole.</verse>
        <verse osisID='Ezek.31.5'>Proto se svým vzrůstem vynášel nad všechny stromy pole, jeho větve se rozrostly, ratolesti se prodloužily díky hojným vodám, když vyrůstal.</verse>
        <verse osisID='Ezek.31.6'>V jeho větvích hnízdilo kdejaké nebeské ptactvo, pod jeho ratolestmi se rodila kdejaká polní zvěř, v jeho stínu sídlily kdejaké početné pronárody.</verse>
        <verse osisID='Ezek.31.7'>Byl krásný svou velikostí a délkou svého větvoví, neboť zakořenil u hojných vod.</verse>
        <verse osisID='Ezek.31.8'>Nepřesahovaly ho cedry v zahradě Boží, cypřiše se nevyrovnaly jeho větvím, platany nebyly jako jeho ratolesti. Žádný strom v zahradě Boží se mu krásou nevyrovnal.</verse>
        <verse osisID='Ezek.31.9'>Krásným jsem jej učinil množstvím jeho větvoví, záviděly mu všechny stromy Edenu, které byly v zahradě Boží."</verse>
        <verse osisID='Ezek.31.10'>Proto praví Panovník Hospodin toto: "Protože se vynáší svým vzrůstem, vyhnal totiž svůj vrcholek mezi košaté koruny a pro jeho výšku se pozdvihlo jeho srdce,</verse>
        <verse osisID='Ezek.31.11'>vydám jej do rukou samovládce nad pronárody a ten s ním naloží podle své zvůle; zapudím ho.</verse>
        <verse osisID='Ezek.31.12'>Cizáci, nejkrutější z pronárodů, ho vytnou a odvrhnou. Jeho větvoví padne na hory a do všech údolí. Jeho ratolesti se roztříští a padnou do všech řečišť země. Všechny národy země vystoupí z jeho stínu a odvrhnou ho.</verse>
        <verse osisID='Ezek.31.13'>Až padne, usadí se na něm kdejaké nebeské ptactvo, mezi jeho ratolestmi bude kdejaká polní zvěř.</verse>
        <verse osisID='Ezek.31.14'>Aby se žádný strom u vod nevynášel svým vzrůstem a nevyháněl svůj vrcholek mezi košaté koruny, aby se žádný mohutný strom nestavěl svou výškou nad ostatní stromy napájené vodami, budou všichni vydáni smrti, do nejhlubších útrob země, mezi lidské syny, k těm, kdo sestupují do jámy."</verse>
        <verse osisID='Ezek.31.15'>Toto praví Panovník Hospodin: "V den, kdy sestoupí do podsvětí, zavřu nad ním propastnou tůň a způsobím, aby truchlila, zadržím její proudy, hojné vody budou zastaveny. Zármutkem nad ním sklíčím Libanón a všechny stromy pole pro něho povadnou.</verse>
        <verse osisID='Ezek.31.16'>Hřmotem jeho pádu otřesu pronárody, až jej srazím do podsvětí s těmi, kdo sestupují do jámy. V nejhlubších útrobách země se potěší všechny stromy Edenu, vše výborné a líbezné, co bylo na Libanónu, co bývalo napájeno vodou.</verse>
        <verse osisID='Ezek.31.17'>Také ti, kdo byli jeho paží, ti, kdo přebývali v jeho stínu mezi pronárody, sestoupí spolu s ním do podsvětí ke skoleným mečem.</verse>
        <verse osisID='Ezek.31.18'>Kterému ze stromů Edenu ses podobal slávou i velikostí? Se stromy Edenu budeš sražen do nejhlubších útrob země, mezi neobřezance, budeš ležet mezi skolenými mečem. Tak dopadne farao i celý jeho hlučící dav, je výrok Panovníka Hospodina."</verse>
      </chapter>
      <chapter osisID='Ezek.32'>
        <verse osisID='Ezek.32.1'>Dvanáctého roku ve dvanáctém měsíci, prvního dne toho měsíce, stalo se ke mně slovo Hospodinovo:</verse>
        <verse osisID='Ezek.32.2'>"Lidský synu, začni žalozpěv nad faraónem, králem egyptským. Zapěj o něm: K mladému lvu mezi pronárody jsi byl přirovnán, byl jsi jako drak v mořích, prodíral ses svými proudy, nohama jsi kalil vodu a čeřil její proudy."</verse>
        <verse osisID='Ezek.32.3'>Toto praví Panovník Hospodin: "Rozestřu na tebe svou síť společenstvím četných národů a vytáhnou tě mým nevodem.</verse>
        <verse osisID='Ezek.32.4'>Vyvrhnu tě na zem, pohodím tě na povrch pole, usadím na tobě kdejaké nebeské ptactvo, nasytím tebou zvěř celé země.</verse>
        <verse osisID='Ezek.32.5'>Rozházím tvé tělo po horách, hromadami tvého masa naplním údolí.</verse>
        <verse osisID='Ezek.32.6'>Proudem tvé krve napojím zemi až k horám, řečiště se naplní krví z tebe.</verse>
        <verse osisID='Ezek.32.7'>Až budeš zhasínat, zakryji nebesa, zatemním jejich hvězdy, slunce zakryji oblakem a měsíc nevydá světlo.</verse>
        <verse osisID='Ezek.32.8'>Zatemním nad tebou na nebi všechna jasná světla, na tvou zemi sešlu tmu, je výrok Panovníka Hospodina.</verse>
        <verse osisID='Ezek.32.9'>Srdce četných národů naplním hořem, až uvedu tvou zkázu ve známost mezi pronárody, v zemích, které neznáš.</verse>
        <verse osisID='Ezek.32.10'>Úděsem nad tebou naplním četné národy, jejich králové strnou nad tebou hrůzou, až proti nim zamávám svým mečem, všichni se budou neustále třást o svůj život v den tvého pádu."</verse>
        <verse osisID='Ezek.32.11'>Toto praví Panovník Hospodin: "Dolehne na tebe meč babylónského krále;</verse>
        <verse osisID='Ezek.32.12'>meči bohatýrů srazím tvůj hlučící dav, meči všech krutých pronárodů. Ti svrhnou v záhubu pýchu Egypta; vyhlazen bude všechen jeho hlučící dav.</verse>
        <verse osisID='Ezek.32.13'>Vyhubím všechna jeho zvířata u hojných vod, nezkalí je už lidská noha, nezkalí je ani kopyta zvířat.</verse>
        <verse osisID='Ezek.32.14'>Tehdy čirými učiním jejich vody a jejich proudy potečou jako olej, je výrok Panovníka Hospodina.</verse>
        <verse osisID='Ezek.32.15'>Egyptskou zemi učiním zpustošeným krajem, zpustošena bude země se vším, co je na ní, až v ní pobiji všechny obyvatele. I poznají, že já jsem Hospodin."</verse>
        <verse osisID='Ezek.32.16'>"To je žalozpěv a jako žalozpěv se bude zpívat, jako žalozpěv jej budou zpívat dcery pronárodů, žalozpěv nad Egyptem a vším jeho hlučícím davem, je výrok Panovníka Hospodina."</verse>
        <verse osisID='Ezek.32.17'>Dvanáctého roku, patnáctého dne téhož měsíce, stalo se ke mně slovo Hospodinovo:</verse>
        <verse osisID='Ezek.32.18'>"Lidský synu, běduj nad hlučícím davem Egypta, sraz jej dolů, jej i dcery pronárodů i jejich vznešené do nejhlubších útrob země s těmi, kdo sestupují do jámy.</verse>
        <verse osisID='Ezek.32.19'>Jsi snad milejší než kdokoli jiný? Sestup, budeš uložen k neobřezancům."</verse>
        <verse osisID='Ezek.32.20'>Padnou mezi skolené mečem; meč je už předán. Odtáhněte jej i všechen jeho hlučící dav.</verse>
        <verse osisID='Ezek.32.21'>Zprostředka podsvětí nejsilnější bohatýři budou mluvit k němu a jeho pomahačům: »Sestoupili, ulehli neobřezanci skolení mečem.«</verse>
        <verse osisID='Ezek.32.22'>Tam je Asýrie a celé její shromáždění; kolem krále jsou hroby všech skolených, padlých mečem.</verse>
        <verse osisID='Ezek.32.23'>Vykázali jí hroby v nejhlubší jámě; kolem jejího hrobu je i její shromáždění, všichni skolení, padlí mečem, ti, kteří šířili děs v zemi živých.</verse>
        <verse osisID='Ezek.32.24'>Tam je Élam, kolem jeho hrobu všechen jeho hlučící dav, všichni skolení, padlí mečem, neobřezanci, kteří sestoupili do nejhlubších útrob země; šířili svůj děs v zemi živých, nesou hanbu s těmi, kdo sestupují do jámy.</verse>
        <verse osisID='Ezek.32.25'>Dali mu lože mezi skolenými, se vším jeho hlučícím davem. Kolem krále jsou hroby všech jeho neobřezanců, skolených mečem; šířili svůj děs v zemi živých, nesou hanbu s těmi, kdo sestupují do jámy. Vykázali mu hrob mezi skolenými.</verse>
        <verse osisID='Ezek.32.26'>Tam je Mešek-Túbal a všechen jejich hlučící dav; kolem krále jsou hroby všech neobřezanců, skolených mečem; šířili svůj děs v zemi živých.</verse>
        <verse osisID='Ezek.32.27'>Nebudou ležet s bohatýry, padli jako neobřezanci. Oni sestoupili do podsvětí se svou válečnou zbrojí a pod hlavy jim byly dány jejich meče. Jejich nepravosti však lpí na jejich kostech, neboť děs oněch bohatýrů byl v zemi živých. -</verse>
        <verse osisID='Ezek.32.28'>I ty, faraóne, budeš zlomen, svržen mezi neobřezance, ulehneš ke skoleným mečem.</verse>
        <verse osisID='Ezek.32.29'>Tam je Edóm, jeho králové a všechna jeho knížata, i se svou bohatýrskou silou; jsou uloženi ke skoleným mečem, ulehli k neobřezancům, k těm, kdo sestupují do jámy.</verse>
        <verse osisID='Ezek.32.30'>Tam jsou všichni vůdcové severu a všichni Sidóňané, sestoupili ke skoleným. Pro děs, který šel z jejich bohatýrské síly, jsou zahanbeni; ulehli, neobřezanci, ke skoleným mečem a nesou hanbu s těmi, kdo sestupují do jámy.</verse>
        <verse osisID='Ezek.32.31'>Farao je spatří a potěší se vším tím hlučícím davem. Jsou skoleni mečem, farao i celé jeho vojsko, je výrok Panovníka Hospodina;</verse>
        <verse osisID='Ezek.32.32'>šířil jsem jím svůj děs v zemi živých. Uložen je farao i všechen jeho hlučící dav mezi neobřezance ke skoleným mečem, je výrok Panovníka Hospodina."</verse>
      </chapter>
      <chapter osisID='Ezek.33'>
        <verse osisID='Ezek.33.1'>I stalo se ke mně slovo Hospodinovo:</verse>
        <verse osisID='Ezek.33.2'>"Lidský synu, mluv k synům svého lidu a řekni jim: Uvedu-li na některou zemi meč, lid země si vybere ze sebe jednoho muže a ustanoví jej strážcem.</verse>
        <verse osisID='Ezek.33.3'>Když spatří, že na zemi přichází meč, zaduje na polnici a bude varovat lid.</verse>
        <verse osisID='Ezek.33.4'>Uslyší-li kdo hlas polnice, ale nedá se varovat a meč přijde a zachvátí jej, jeho krev padne na jeho hlavu.</verse>
        <verse osisID='Ezek.33.5'>Slyšel hlas polnice, ale nedal se varovat, proto jeho krev padne na něj; kdyby se byl dal varovat, byl by se zachránil.</verse>
        <verse osisID='Ezek.33.6'>Jestliže však strážce uvidí meč přicházet, ale nezaduje na polnici a lid nebude varován a meč přijde a zachvátí někoho z nich, ten bude pro svou nepravost zachvácen, ale strážného budu volat za jeho krev k odpovědnosti."</verse>
        <verse osisID='Ezek.33.7'>"Ty, lidský synu, slyš. Ustanovuji tě strážcem izraelského domu. Uslyšíš-li z mých úst slovo, vyřídíš jim mé varování.</verse>
        <verse osisID='Ezek.33.8'>Řeknu-li o svévolníkovi: »Svévolníku, zemřeš,« a ty bys nepromluvil a nevaroval ho před jeho cestou, ten svévolník zemře za svou nepravost, ale za jeho krev budu volat k odpovědnosti tebe.</verse>
        <verse osisID='Ezek.33.9'>Jestliže budeš svévolníka varovat před jeho cestou, aby se od ní odvrátil, ale on se od své cesty neodvrátí, zemře pro svou nepravost, ale ty jsi svou duši vysvobodil."</verse>
        <verse osisID='Ezek.33.10'>"Ty, lidský synu, slyš. Řekni izraelskému domu: Toto říkáváte: »Lpí na nás naše nevěrnosti a naše hříchy a my pro ně zahyneme. Jak budeme moci žít?«</verse>
        <verse osisID='Ezek.33.11'>Řekni jim: Jakože jsem živ, je výrok Panovníka Hospodina, nechci, aby svévolník zemřel, ale aby se odvrátil od své cesty a byl živ. Odvraťte se, odvraťte se od svých zlých cest! Proč byste měli zemřít, dome izraelský?"</verse>
        <verse osisID='Ezek.33.12'>"Ty, lidský synu, slyš. Řekni synům svého lidu: Spravedlnost nevysvobodí spravedlivého v den jeho nevěrnosti, svévole nezpůsobí pád svévolníka v den, kdy se odvrátí od své svévole. Spravedlivý nebude moci kvůli ní zůstat naživu v den, kdy zhřeší.</verse>
        <verse osisID='Ezek.33.13'>Řeknu-li o spravedlivém, že bude žít, ale on se začne spoléhat na svou spravedlnost a dopouštět se bezpráví, nebude se připomínat žádný z jeho spravedlivých činů, ale zemře pro bezpráví, kterého se dopustil.</verse>
        <verse osisID='Ezek.33.14'>Řeknu-li o svévolníkovi: »Zemřeš!«, ale on se od svého hříchu odvrátí a bude jednat pole práva a spravedlnosti,</verse>
        <verse osisID='Ezek.33.15'>vrátí zástavu, nahradí, oč koho odral, bude se řídit nařízeními vedoucími k životu a nebude se dopouštět bezpráví, bude určitě žít a nezemře.</verse>
        <verse osisID='Ezek.33.16'>Žádný z jeho hříchů, kterých se dopustil, se mu nebude připomínat, začal jednat podle práva a spravedlnosti, jistě bude žít."</verse>
        <verse osisID='Ezek.33.17'>"Synové tvého lidu říkají: »Panovníkova cesta není správná.« Nejsou však správné jejich cesty.</verse>
        <verse osisID='Ezek.33.18'>Odvrátí-li se spravedlivý od své spravedlnosti a dopustí se bezpráví, zemře pro ně.</verse>
        <verse osisID='Ezek.33.19'>Odvrátí-li se svévolník od svévole a bude jednat podle práva a spravedlnosti, díky tomu bude žít.</verse>
        <verse osisID='Ezek.33.20'>Vy však říkáte: »Panovníkova cesta není správná.« Každého z vás, dome izraelský, budu soudit podle jeho cest!"</verse>
        <verse osisID='Ezek.33.21'>Dvanáctého roku našeho přesídlení, v desátém měsíci, pátého dne toho měsíce, přišel ke mně jeden z těch, kdo vyvázli z Jeruzaléma, se slovy: "Město je vybito!"</verse>
        <verse osisID='Ezek.33.22'>Večer předtím, než přišel ten, jenž vyvázl, spočinula na mně ruka Hospodinova. Hospodin mi otevřel ústa předtím, než ke mně ráno přišel ten, jenž vyvázl. Má ústa se otevřela a už jsem nebyl němý.</verse>
        <verse osisID='Ezek.33.23'>I stalo se ke mně slovo Hospodinovo:</verse>
        <verse osisID='Ezek.33.24'>"Lidský synu, obyvatelé oněch trosek v izraelské zemi říkají: »Abrahám byl samojediný a obdržel zemi. Nás je mnoho. Tato země byla dána do vlastnictví nám.«</verse>
        <verse osisID='Ezek.33.25'>Proto jim řekni: Toto praví Panovník Hospodin: Protože jíte maso s krví, zvedáte oči ke svým hnusným modlám a proléváte krev, byste měli obdržet tuto zemi?</verse>
        <verse osisID='Ezek.33.26'>Opíráte se o svůj meč, dopouštíte se ohavnosti, poskvrňujete každý ženu svého bližního, a měli byste obdržet zemi?"</verse>
        <verse osisID='Ezek.33.27'>"Toto jim řekni: Toto praví Panovník Hospodin: Jakože jsem živ, ti, kteří jsou na troskách, padnou mečem. Ty, kteří jsou na poli, vydán za potravu zvěři. A ti, kteří jsou ve skalních skrýších a slujích, pomřou morem.</verse>
        <verse osisID='Ezek.33.28'>Obrátím zemi ve zpustošený a úděs budící kraj, ustane její pyšná moc. Izraelské hory budou zpustošeny, nikdo jimi nebude procházet.</verse>
        <verse osisID='Ezek.33.29'>I poznají, že já jsem Hospodin, až obrátím zemi ve zpustošený a úděs budící kraj pro všechny jejich ohavnosti, jichž se dopouštěli."</verse>
        <verse osisID='Ezek.33.30'>"Ty, lidský synu, slyš. Synové tvého lidu si o tobě povídají u zdí a u vchodů do domů a mluví mezi sebou, jeden s druhým: »Pojďte a poslechněte, jaké slovo vychází od Hospodina!«</verse>
        <verse osisID='Ezek.33.31'>Přicházejí k tobě, jako když se schází lid k rokování, a sedají si před tebou jako můj lid. Poslouchají tvá slova, ale podle nich nejednají. V ústech mají horoucí slova o tom, co udělají, ale jejich srdce tíhne za jejich mrzkým ziskem.</verse>
        <verse osisID='Ezek.33.32'>Tys pro ně jako ten, kdo horoucně a krásně zpívá a pěkně hraje. Poslouchají tvá slova, ale vůbec podle nich nejednají.</verse>
        <verse osisID='Ezek.33.33'>Až to přijde, a už to nadchází, poznají, že byl mezi nimi prorok."</verse>
      </chapter>
      <chapter osisID='Ezek.34'>
        <verse osisID='Ezek.34.1'>I stalo se ke mně slovo Hospodinovo:</verse>
        <verse osisID='Ezek.34.2'>"Lidský synu, prorokuj proti pastýřům Izraele. Prorokuj a řekni těm pastýřům: Toto praví Panovník Hospodin: Běda pastýřům Izraele, kteří pasou sami sebe. Což pastýři nemají pást ovce?</verse>
        <verse osisID='Ezek.34.3'>Pojídáte tuk, oblékáte se vlnou, porážíte vykrmené, ale ovce nepasete.</verse>
        <verse osisID='Ezek.34.4'>Neduživé jste neposílili, nemocné jste neléčili, polámanou jste neovázali, zaběhlou jste nepřivedli nazpět, po ztracené jste nepátrali, panovali jste nad nimi násilně a surově.</verse>
        <verse osisID='Ezek.34.5'>Jsou rozptýlené, jsou bez pastýře; staly se potravou veškeré polní zvěři a zůstávají rozptýleny.</verse>
        <verse osisID='Ezek.34.6'>Mé ovce bloudí všude po horách, po kdejakém vysokém pahorku, jsou rozptýleny po celé zemi a není, kdo by je hledal, kdo by po nich pátral.</verse>
        <verse osisID='Ezek.34.7'>Slyšte tedy, pastýři, slovo Hospodinovo:</verse>
        <verse osisID='Ezek.34.8'>Jakože jsem živ, je výrok Panovníka Hospodina, mé ovce jsou loupeny a stávají se potravou veškeré polní zvěři, protože nemají pastýře a moji pastýři mé ovce nehledají; pasou sami sebe, ale mé ovce nepasou.</verse>
        <verse osisID='Ezek.34.9'>Proto, pastýři, slyšte slovo Hospodinovo!</verse>
        <verse osisID='Ezek.34.10'>Toto praví Panovník Hospodin: Hle, chystám se na ty pastýře, budu je volat k odpovědnosti za své ovce. Nedovolím jim už pást ovce, aby místo nich pásli sami sebe. Vysvobodím své ovce z jejich chřtánu, nebudou jim potravou."</verse>
        <verse osisID='Ezek.34.11'>Toto praví Panovník Hospodin: "Hle, já sám vyhledám své ovce a budu o ně pečovat.</verse>
        <verse osisID='Ezek.34.12'>Tak jako pastýř pečuje o své stádo, když je uprostřed svěřených ovcí, tak budu pečovat o své ovce a vysvobodím je ze všech míst, kam byly rozptýleny v den oblaku a mrákoty.</verse>
        <verse osisID='Ezek.34.13'>Vyvedu je z národů, shromáždím je ze zemí a přivedu je do jejich země. Budu je pást na izraelských horách, při potocích a na všech sídlištích v zemi.</verse>
        <verse osisID='Ezek.34.14'>Budu je pást na dobré pastvě; jejich pastviny budou na výšinách izraelských hor. Budou odpočívat na dobrých pastvinách, budou se pást na tučné pastvě na horách izraelských.</verse>
        <verse osisID='Ezek.34.15'>Sám budu pást své ovce a dám jim odpočívat, je výrok Panovníka Hospodina.</verse>
        <verse osisID='Ezek.34.16'>Ztracenou vypátrám, zaběhlou přivedu zpět, polámanou ovážu a nemocnou posílím, kdežto tučnou a silnou zahladím. Budu je pást a soudit."</verse>
        <verse osisID='Ezek.34.17'>"Pokud jde o vás, mé ovce, toto praví Panovník Hospodin: Hle, já vykonám soud mezi ovcí a ovcí, mezi berany a kozly.</verse>
        <verse osisID='Ezek.34.18'>Což je vám málo vypásat nejlepší pastvu? Proč zbytek pastvy zašlapáváte nohama? Pijete nejčistší vodu; proč tu ostatní nohama kalíte?</verse>
        <verse osisID='Ezek.34.19'>A moje ovce se mají pást na tom, co jste nohama zašlapali, a pít to, co jste nohama zkalili?</verse>
        <verse osisID='Ezek.34.20'>Proto o nich praví Panovník Hospodin toto: Hle, já vykonám soud mezí ovcí vykrmenou a ovcí hubenou,</verse>
        <verse osisID='Ezek.34.21'>protože odstrkujete bokem a plecemi všechna neduživá zvířata a trkáte je svými rohy, takže jste je rozptýlili mimo stádo.</verse>
        <verse osisID='Ezek.34.22'>Já zachráním své ovce a nikdo je už nebude loupit. Já vykonám soud mezi ovcí a ovcí.</verse>
        <verse osisID='Ezek.34.23'>Ustanovím nad nimi jednoho pastýře, který je bude pást, Davida, svého služebníka. Ten je bude pást a ten bude jejich pastýřem.</verse>
        <verse osisID='Ezek.34.24'>Já Hospodin jim budu Bohem a David, můj služebník, bude uprostřed nich knížetem. Já Hospodin jsem promluvil.</verse>
        <verse osisID='Ezek.34.25'>Uzavřu s nimi smlouvu pokoje a odstraním ze země dravou zvěř, takže i na poušti budou moci bezpečně sídlit a spát v divočině.</verse>
        <verse osisID='Ezek.34.26'>Obdařím je i okolí svého pahorku požehnáním a v pravý čas sešlu vydatný déšť; budou to deště požehnání.</verse>
        <verse osisID='Ezek.34.27'>Polní stromoví vydá své ovoce, země vydá svou úrodu a budou na své roli v bezpečí. I poznají, že já jsem Hospodin, až rozlámu břevno jejich jha a vysvobodím je z rukou těch, kteří je zotročují.</verse>
        <verse osisID='Ezek.34.28'>Už se nestanou loupeží pronárodů a zemská zvěř je nebude požírat, ale budou sídlit v bezpečí a nikdo je nevyděsí.</verse>
        <verse osisID='Ezek.34.29'>Dám jim, aby byli sadbou k slávě mého jména. Nebudou už v zemi hynout hladem, už nebudou snášet hanbu od pronárodů.</verse>
        <verse osisID='Ezek.34.30'>I poznají, že já Hospodin, jejich Bůh, jsem s nimi a oni, dům izraelský, jsou mým lidem, je výrok Panovníka Hospodina.</verse>
        <verse osisID='Ezek.34.31'>Budete mými ovcemi, ovcemi, které já pasu, vy lidé, a já vám budu Bohem, je výrok Panovníka Hospodina."</verse>
      </chapter>
      <chapter osisID='Ezek.35'>
        <verse osisID='Ezek.35.1'>I stalo se ke mně slovo Hospodinovo:</verse>
        <verse osisID='Ezek.35.2'>"Lidský synu, postav se proti Seírskému pohoří a prorokuj proti němu.</verse>
        <verse osisID='Ezek.35.3'>Řekni: Toto praví Panovník Hospodin: Chystám se na tebe, Seírské pohoří. Napřáhnu na tebe ruku a obrátím tě ve zpustošený a úděs budící kraj.</verse>
        <verse osisID='Ezek.35.4'>Z tvých měst nadělám trosky, staneš se zpustošeným krajem. I poznáš, že já jsem Hospodin.</verse>
        <verse osisID='Ezek.35.5'>Chováš odvěké nepřátelství, vydalo jsi syny izraelské napospas meči v čase jejich běd, v čase, kdy svou nepravostí přivodili konec.</verse>
        <verse osisID='Ezek.35.6'>Proto, jakože jsem živ, je výrok Panovníka Hospodina, připravím ti krveprolití a krev tě bude pronásledovat; jelikož jsi nemělo v nenávisti krev, krev tě bude pronásledovat.</verse>
        <verse osisID='Ezek.35.7'>Seírské pohoří obrátím v úděsně zpustošený kraj a vymýtím odtud každého, kdo tudy bude procházet tam či zpět.</verse>
        <verse osisID='Ezek.35.8'>Jeho hory naplním skolenými; mečem skolení padnou na tvých pahorcích, v tvých údolích a u všech tvých potoků.</verse>
        <verse osisID='Ezek.35.9'>Obrátím tě ve věčně zpustošený kraj, tvá města už nebudou obývána. I poznáte, že já jsem Hospodin.</verse>
        <verse osisID='Ezek.35.10'>Protože jsi říkalo: »Oba tyto pronárody a obě země budou moje a obsadíme je, i když je tam Hospodin«,</verse>
        <verse osisID='Ezek.35.11'>proto, jakože jsem živ, je výrok Panovníka Hospodina, budu jednat podle tvého hněvu a tvé závisti, jak jsi jednalo ve své nenávisti vůči nim, a dám se mezi nimi poznat, až tě budu soudit.</verse>
        <verse osisID='Ezek.35.12'>I poznáš, že já Hospodin jsem slyšel všechna tvá znevažování, která jsi vyřklo proti izraelským horám. Říkalo jsi: »Jsou zpustošeny, jsou nám vydány za pokrm!«</verse>
        <verse osisID='Ezek.35.13'>Vyvyšovali jste se nade mne svými ústy a zavalili jste mě svými slovy. Já jsem to slyšel."</verse>
        <verse osisID='Ezek.35.14'>Toto praví Panovník Hospodin: "Co bylo radostí celé země, bude zpustošeno; tak s tebou naložím.</verse>
        <verse osisID='Ezek.35.15'>Jako ses radovalo nad tím, že dědictví domu izraelského bylo zpustošeno, tak učiním tobě. Budeš zpustošeno, Seírské pohoří, i celý Edóm se vším všudy. I poznají, že já jsem Hospodin."</verse>
      </chapter>
      <chapter osisID='Ezek.36'>
        <verse osisID='Ezek.36.1'>"Ty, lidský synu, slyš. Prorokuj o izraelských horách. Řekni: Izraelské hory, slyšte Hospodinovo slovo!</verse>
        <verse osisID='Ezek.36.2'>Toto praví Panovník Hospodin: Nepřítel o vás říká: »Dobře vám tak! I věčná návrší se stanou naším vlastnictvím.«</verse>
        <verse osisID='Ezek.36.3'>Proto prorokuj a řekni: Toto praví Panovník Hospodin: Právě za to, že vás pustošili a ze všech stran po vás šlapali, takže jste se staly vlastnictvím ostatních pronárodů, za to, že jste se dostaly do řečí a pomluv lidu,</verse>
        <verse osisID='Ezek.36.4'>slyšte tedy, izraelské hory, slovo Panovníka Hospodina. Toto praví Panovník Hospodin horám a pahorkům, potokům a údolím, zpustošeným troskám a opuštěným městům, která se stala loupeží ostatních pronárodů kolem dokola a jsou jim pro smích."</verse>
        <verse osisID='Ezek.36.5'>Proto praví Panovník Hospodin toto: "Vskutku, v ohni svého rozhorlení jsem mluvil proti ostatním pronárodům, totiž proti celému Edómu, proti těm, kteří si s radostí, z celého srdce a bezostyšně zabrali do vlastnictví moji zemi a uloupili její pastviny.</verse>
        <verse osisID='Ezek.36.6'>Proto prorokuj o izraelské zemi a řekni horám a pahorkům potokům a údolím: Toto praví Panovník Hospodin: Hle, mluvím ve svém rozhorlení a rozhořčení nad tím, že jste musely snášet hanbu od pronárodů.</verse>
        <verse osisID='Ezek.36.7'>Proto praví Panovník Hospodin toto: Zvedám svou ruku k přísaze: Vskutku, pronárody okolo vás ponesou svou hanbu.</verse>
        <verse osisID='Ezek.36.8'>A vy, izraelské hory, vyženete své větvoví a ponesete své plody mému izraelskému lidu; jeho příchod je blízko.</verse>
        <verse osisID='Ezek.36.9'>Vždyť já jsem s vámi, obrátím se k vám a budete obdělávány a osívány.</verse>
        <verse osisID='Ezek.36.10'>A rozmnožím na vás lidi, celý izraelský dům se vším všudy, města budou osídlena, a co je v troskách, bude vystavěno.</verse>
        <verse osisID='Ezek.36.11'>Ano, rozmnožím na vás lidi i dobytek, rozmnoží a rozplodí se, osídlím vás jako za vašich dávných časů. Budu ještě štědřejší než ve vašich počátcích. I poznáte, že já jsem Hospodin.</verse>
        <verse osisID='Ezek.36.12'>Uvedu na vás lidi, Izraele, svůj lid, a ten vás obsadí, stanete se jejich dědictvím a nebudete je už připravovat o děti."</verse>
        <verse osisID='Ezek.36.13'>Toto praví Panovník Hospodin: "Protože o vás říkají: »Ty, země, požíráš lidi a svůj vlastní národ připravuješ o děti«,</verse>
        <verse osisID='Ezek.36.14'>nuže, už nebudeš požírat lidi ani nepřivedeš svůj národ k pádu, je výrok Panovníka Hospodina.</verse>
        <verse osisID='Ezek.36.15'>Nedovolím, aby bylo slyšet, že tě pronárody haní, nebudeš už snášet potupu od kdejakého lidu, nepřivedeš už svůj národ k pádu, je výrok Panovníka Hospodina."</verse>
        <verse osisID='Ezek.36.16'>I stalo se ke mně slovo Hospodinovo:</verse>
        <verse osisID='Ezek.36.17'>"Lidský synu, když izraelský dům sídlil na své půdě, poskvrnili ji svou cestou a svými skutky. Jejich cesta přede mnou byla jako ženská nečistota.</verse>
        <verse osisID='Ezek.36.18'>Vylil jsem na ně své rozhořčení za krev, kterou na zemi prolévali, a za to, že ji poskvrnili svými hnusnými modlami.</verse>
        <verse osisID='Ezek.36.19'>Rozptýlil jsem je mezi pronárody, jsou roztroušeni po zemích, soudil jsem je podle jejich cest a skutků.</verse>
        <verse osisID='Ezek.36.20'>Ale když přišli mezi pronárody, znesvěcovali mé svaté jméno, kamkoli přišli. Říkalo se o nich: »Je to lid Hospodinův, ale z jeho země museli odejít.«</verse>
        <verse osisID='Ezek.36.21'>I jala mě lítost pro mé svaté jméno, které oni, izraelský dům, znesvětili mezi pronárody, kamkoli přišli.</verse>
        <verse osisID='Ezek.36.22'>Řekni proto izraelskému domu: Toto praví Panovník Hospodin: Nečiním to kvůli vám, izraelský dome, nýbrž kvůli svému svatému jménu, které jste znesvěcovali mezi pronárody, kamkoli jste přišli.</verse>
        <verse osisID='Ezek.36.23'>Opět posvětím své veliké jméno, znesvěcené mezi pronárody, jméno, které jste vy uprostřed nich znesvětili. I poznají pronárody, že já jsem Hospodin, je výrok Panovníka Hospodina, až na vás ukáži před jejich očima svou svatost.</verse>
        <verse osisID='Ezek.36.24'>Vezmu vás z pronárodů, shromáždím vás ze všech zemí a přivedu vás do vaší země.</verse>
        <verse osisID='Ezek.36.25'>Pokropím vás čistou vodou a budete očištěni; očistím vás ode všech vašich nečistot a ode všech vašich hnusných model.</verse>
        <verse osisID='Ezek.36.26'>A dám vám nové srdce a do nitra vám vložím nového ducha. Odstraním z vašeho těla srdce kamenné a dám vám srdce z masa.</verse>
        <verse osisID='Ezek.36.27'>Vložím vám do nitra svého ducha; učiním, že se budete řídit mými nařízeními, zachovávat moje řády a jednat podle nich.</verse>
        <verse osisID='Ezek.36.28'>Pak budete sídlit v zemi, kterou jsem dal vašim otcům, budete mým lidem a já vám budu Bohem.</verse>
        <verse osisID='Ezek.36.29'>Zachráním vás ze všech vašich nečistot, přivolám obilí a rozhojním je a nedopustím na vás hlad.</verse>
        <verse osisID='Ezek.36.30'>Rozhojním ovoce na stromech i polní úrodu, takže už neponesete mezi pronárody potupu kvůli hladu.</verse>
        <verse osisID='Ezek.36.31'>Až si vzpomenete na své zlé cesty a na své nedobré skutky, budete se sami sobě ošklivit pro své nepravosti a ohavnosti.</verse>
        <verse osisID='Ezek.36.32'>Nečiním to kvůli vám, je výrok Panovníka Hospodina, to vám buď známo; styď a hanbi se za své cesty, dome izraelský!"</verse>
        <verse osisID='Ezek.36.33'>Toto praví Panovník Hospodin: "V den, kdy vás očistím ode všech vašich nepravostí, osídlím města, a co je v troskách, bude vystavěno.</verse>
        <verse osisID='Ezek.36.34'>Zpustošená země bude obdělána, nebude už ležet zpustošená před zraky všech, kdo jdou kolem.</verse>
        <verse osisID='Ezek.36.35'>Potom řeknou: »Tato zpustošená země je jako zahrada v Edenu: města ležící v troskách, zpustlá a zbořená, jsou nyní opevněna a osídlena.«</verse>
        <verse osisID='Ezek.36.36'>I poznají pronárody, které zůstanou vůkol, že já Hospodin jsem vystavěl, co bylo zbořeno, a osázel zpustošený kraj; já Hospodin jsem to vyhlásil i vykonal.</verse>
        <verse osisID='Ezek.36.37'>Toto praví Panovník Hospodin: Opět budu izraelskému domu odpovídat na dotazy a prokážu jim toto: Rozmnožím lidi jako ovce.</verse>
        <verse osisID='Ezek.36.38'>Bude jich jak ovcí posvěcených k obětem, jak ovcí v Jeruzalémě při slavnostních shromážděních; města obrácená v trosky naplní se lidmi jako ovcemi. I poznají, že já jsem Hospodin."</verse>
      </chapter>
      <chapter osisID='Ezek.37'>
        <verse osisID='Ezek.37.1'>Spočinula na mně ruka Hospodinova. Hospodin mě svým duchem vyvedl a postavil doprostřed pláně, na níž bylo plno kostí,</verse>
        <verse osisID='Ezek.37.2'>a provedl mě kolem nich. A hle, na té pláni bylo velice mnoho kostí a byly velice suché.</verse>
        <verse osisID='Ezek.37.3'>I otázal se mne: "Lidský synu, mohou tyto kosti ožít?" Odpověděl jsem: "Panovníku Hospodine, ty to víš."</verse>
        <verse osisID='Ezek.37.4'>Tu mi řekl: "Prorokuj nad těmi kostmi a řekni jim: "Slyšte, suché kosti, Hospodinovo slovo!</verse>
        <verse osisID='Ezek.37.5'>Toto praví Panovník Hospodin těmto kostem: Hle, já do vás uvedu ducha a oživnete.</verse>
        <verse osisID='Ezek.37.6'>Dám na vás šlachy, pokryji vás svalstvem, potáhnu vás kůží a vložím do vás ducha a oživnete. I poznáte, že já jsem Hospodin."</verse>
        <verse osisID='Ezek.37.7'>Prorokoval jsem tedy, jak mi bylo přikázáno. A zatímco jsem prorokoval, ozval se hluk, nastalo dunění a kosti se přibližovaly jedna ke druhé.</verse>
        <verse osisID='Ezek.37.8'>Viděl jsem, jak je najednou pokryly šlachy a svaly a navrch se potáhly kůží, avšak duch v nich ještě nebyl.</verse>
        <verse osisID='Ezek.37.9'>Tu mi řekl: "Prorokuj o duchu, lidský synu, prorokuj a řekni mu: Toto praví Panovník Hospodin: Přijď, duchu, od čtyř větrů a zaduj na tyto povražděné, ať ožijí!"</verse>
        <verse osisID='Ezek.37.10'>Když jsem prorokoval, jak mi přikázal, vešel do nich duch a oni ožili. Postavili se na nohy a bylo to převelmi veliké vojsko.</verse>
        <verse osisID='Ezek.37.11'>Potom mi řekl: "Lidský synu, tyto kosti, to je všechen dům izraelský. Hle, říkají: »Naše kosti uschly, zanikla naše naděje, jsme ztraceni.«</verse>
        <verse osisID='Ezek.37.12'>Proto prorokuj a řekni jim: Toto praví Panovník Hospodin: Hle, já otevřu vaše hroby a vyvedu vás z vašich hrobů, můj lide, a přivedu vás do izraelské země.</verse>
        <verse osisID='Ezek.37.13'>I poznáte, že já jsem Hospodin, až otevřu vaše hroby a vyvedu vás z hrobů, můj lide.</verse>
        <verse osisID='Ezek.37.14'>Vložím do vás svého ducha a oživnete. Dám vám odpočinutí ve vaší zemi. I poznáte, že já Hospodin jsem to vyhlásil i vykonal, je výrok Hospodinův."</verse>
        <verse osisID='Ezek.37.15'>I stalo se ke mně slovo Hospodinovo:</verse>
        <verse osisID='Ezek.37.16'>"Ty, lidský synu, slyš. Vezmi si jedno dřevo a napiš na ně: »Judovi a synům izraelským, jeho spojencům.« Pak vezmi druhé dřevo a napiš na ně: »Josefovi«, to je dřevo Efrajimovo a celého domu izraelského, jeho spojenců.</verse>
        <verse osisID='Ezek.37.17'>Přilož jedno k druhému a budeš je mít za jedno dřevo; budou v tvé ruce jedním celkem.</verse>
        <verse osisID='Ezek.37.18'>Až se tě synové tvého lidu zeptají: »Nepovíš nám, co to pro nás znamená?«,</verse>
        <verse osisID='Ezek.37.19'>promluv k nim: toto praví Panovník Hospodin: »Hle, já vezmu dřevo Josefovo, které je v ruce Efrajimově a izraelských kmenů, jeho spojenců, přidám k němu dřevo Judovo a učiním je dřevem jedním a budou v mé ruce jedno.«</verse>
        <verse osisID='Ezek.37.20'>Až budou ta dřeva, na která jsi psal, v tvé ruce před jejich očima,</verse>
        <verse osisID='Ezek.37.21'>promluvíš k nim: Toto praví Panovník Hospodin: Hle, já vezmu syny Izraele zprostřed pronárodů, kamkoli odešli, shromáždím je ze všech stran a přivedu je do jejich země.</verse>
        <verse osisID='Ezek.37.22'>Učiním z nich jediný národ v zemi, na izraelských horách, a jediný král bude králem všech. Nebudou to už dva národy a nebudou už rozdělení na dvě království.</verse>
        <verse osisID='Ezek.37.23'>Nebudou se už poskvrňovat svými hnusnými a ohyzdnými modlami ani žádnými svými nevěrnostmi. Zachráním je ze všech míst, kde sídlili a ve kterých hřešili, očistím je a budou mým lidem a já jim budu Bohem.</verse>
        <verse osisID='Ezek.37.24'>David, můj služebník, bude nad nimi králem a jediným pastýřem všech, budou se řídit mými řády, budou zachovávat má nařízení a jednat podle nich.</verse>
        <verse osisID='Ezek.37.25'>Budou sídlit v zemi, kterou jsem dal Jákobovi, svému služebníku, v níž sídlili vaši otcové. Budou v ní sídlit oni i jejich synové a synové jejich synů navěky a David, můj služebník, bude jejich knížetem navěky.</verse>
        <verse osisID='Ezek.37.26'>Uzavřu s nimi smlouvu pokoje; bude to věčná smlouva s nimi, dám jim ji a rozmnožím je a v jejich středu zřídím svou svatyni navěky.</verse>
        <verse osisID='Ezek.37.27'>Můj příbytek bude nad nimi a já jim budu Bohem a oni budou mým lidem.</verse>
        <verse osisID='Ezek.37.28'>I poznají pronárody, že já Hospodin jsem ten, kdo posvěcuje Izraele, až má svatyně bude navěky v jejich středu."</verse>
      </chapter>
      <chapter osisID='Ezek.38'>
        <verse osisID='Ezek.38.1'>I stalo se ke mně slovo Hospodinovo:</verse>
        <verse osisID='Ezek.38.2'>"Lidský synu, postav se proti Gógovi v zemi Magógu, proti velkoknížeti Mešeku a Túbalu, a prorokuj proti němu.</verse>
        <verse osisID='Ezek.38.3'>Řekni: Toto praví Panovník Hospodin: Chystám se na tebe, Gógu, velkokníže Mešeku a Túbalu!</verse>
        <verse osisID='Ezek.38.4'>Odvedu tě, dám ti do čelistí háky a odvleču tebe i celé tvé vojsko, koně i jezdce, všechny dokonale vystrojené, velké shromáždění s pavézami a štíty, všechny, kdo vládnou mečem,</verse>
        <verse osisID='Ezek.38.5'>Peršany, s nimi Kúšany a Pútejce, všechny se štíty a přilbami,</verse>
        <verse osisID='Ezek.38.6'>Gómera a všechny jeho voje, Bét-togarmu na nejzazším severu a všechny jeho voje, mnoho národů s tebou.</verse>
        <verse osisID='Ezek.38.7'>Připrav se, ano, buď připraven ty a všechny tvé sbory, které se kolem tebe shromáždily; budeš jejich strážcem.</verse>
        <verse osisID='Ezek.38.8'>Před mnohými dny jsi byl určen k tomu, abys na sklonku let vtáhl do země, která se zatím zotaví po meči. Její lid, shromážděný z mnohých národů na hory izraelské, které ustavičně zůstávaly pusté, bude vyveden z národů a všichni budou bezpečně bydlet.</verse>
        <verse osisID='Ezek.38.9'>Tu přitáhneš a přiženeš se jako bouře, jako oblak přikryješ zemi, ty i všechny tvé voje a mnoho národů s tebou."</verse>
        <verse osisID='Ezek.38.10'>Toto praví Panovník Hospodin: "V onen den ti vstoupí na srdce různé věci a pojmeš zlý úmysl.</verse>
        <verse osisID='Ezek.38.11'>Řekneš si: »Potáhnu do země neopevněných osad, půjdu na ty, kdo sídlí v klidu a bezpečí, na všechny obyvatele, kteří nemají hradby ani závory ani vrata.</verse>
        <verse osisID='Ezek.38.12'>Poberu kořist a uloupím lup.« Vztáhneš svou ruku na osídlená místa, která byla kdysi v troskách, a na lid shromážděný z pronárodů, který si hledí jen stád a zboží a sídlí na Pupku země.</verse>
        <verse osisID='Ezek.38.13'>Šeba a Dedán, kupci z Taršíše a všechna jeho lvíčata ti řeknou: »Přicházíš, abys pobral kořist? Sebral jsi své sbory, abys uloupil lup? Abys odnesl stříbro a zlato, pobral stáda a zboží, abys ukořistil velikou kořist?«</verse>
        <verse osisID='Ezek.38.14'>Proto prorokuj, lidský synu, a řekni Gógovi: Toto praví Panovník Hospodin: Což se nedozvíš v onen den, že Izrael, můj lid, sídlí v bezpečí?</verse>
        <verse osisID='Ezek.38.15'>Vyjdeš ze svého místa, z nejzazšího severu, ty i mnoho národů s tebou, všichni jezdci na koních, velké shromáždění, velké vojsko.</verse>
        <verse osisID='Ezek.38.16'>Potáhneš na Izraele, můj lid a pokryješ zemi jako mrak. Na sklonku dnů tě přivedu na svou zemi, aby mě pronárody poznaly, až ukážu svou svatost před jejich očima na tobě, Gógu!"</verse>
        <verse osisID='Ezek.38.17'>Toto praví Panovník Hospodin: "Což to nejsi ty, o kterém jsem mluvil v dávných dobách skrze izraelské proroky, své služebníky, kteří prorokovali v oněch dnech, po léta, že tě na ně přivedu?</verse>
        <verse osisID='Ezek.38.18'>I stane se v onen den, v den, kdy přijde Góg na izraelskou zemi, je výrok Panovníka Hospodina, že se zvedne mé rozhořčení v hněvu</verse>
        <verse osisID='Ezek.38.19'>a promluvím ve svém rozhorlení, v ohni své prchlivosti: Jistojistě přijde v onen den na izraelskou zemi veliké zemětřesení</verse>
        <verse osisID='Ezek.38.20'>a budou se přede mnou třást mořské ryby i nebeské ptactvo, polní zvěř a všichni plazi, kteří se plazí po zemi, i každý člověk, který je na tváři země. Hory se zbortí, skalní srázy se zřítí a každá hradba se skácí na zem.</verse>
        <verse osisID='Ezek.38.21'>Zavolám proti němu meč na všechny své hory, je výrok Panovníka Hospodina, meč jednoho se obrátí proti druhému.</verse>
        <verse osisID='Ezek.38.22'>Vykonám nad ním soud morem a krví; spustím příval deště a kroupy jako kameny, oheň a síru na něho a na všechny jeho voje a na množství národů, které jsou s ním.</verse>
        <verse osisID='Ezek.38.23'>Ukážu svou velikost a svatost a dám se poznat před očima mnohých pronárodů. I poznají, že já jsem Hospodin."</verse>
      </chapter>
      <chapter osisID='Ezek.39'>
        <verse osisID='Ezek.39.1'>Ty, lidský synu, slyš. Prorokuj proti Gógovi a řekni: Toto praví Panovník Hospodin: Chystám se na tebe, Gógu, velkokníže Mešeku a Túbalu.</verse>
        <verse osisID='Ezek.39.2'>Obrátím tě, povedu a odvleču tě z nejzazšího severu a přivedu tě na izraelské hory.</verse>
        <verse osisID='Ezek.39.3'>Ale z levé ruky ti vyrazím luk a z pravé ruky ti vytrhnu šípy.</verse>
        <verse osisID='Ezek.39.4'>Na izraelských horách padneš ty, všechny tvé voje i národy, které jsou s tebou. Vydám tě za pokrm dravému ptactvu, kdekterému okřídlenci i polní zvěři.</verse>
        <verse osisID='Ezek.39.5'>Padneš na poli. Já jsem promluvil, je výrok Panovníka Hospodina.</verse>
        <verse osisID='Ezek.39.6'>Pošlu také oheň na zemi Magóg a na sebejisté obyvatele ostrovů. I poznají, že já jsem Hospodin.</verse>
        <verse osisID='Ezek.39.7'>Uprostřed svého izraelského lidu dám poznat své svaté jméno a už nedopustím, aby mé svaté jméno bylo znesvěcováno. I poznají pronárody, že já jsem Hospodin, Svatý v Izraeli.</verse>
        <verse osisID='Ezek.39.8'>Hle, co mělo přijít, nastalo, je výrok Panovníka Hospodina, to je ten den, o němž jsem mluvil.</verse>
        <verse osisID='Ezek.39.9'>Obyvatelé izraelských měst vyjdou a zapálí zbroj, štít i pavézu, luk i šípy, oštěp a kopí, a spálí je. Budou z nich rozdělávat oheň po sedm let.</verse>
        <verse osisID='Ezek.39.10'>Nebudou nosit dříví z pole ani je rubat v lesích, protože budou rozdělávat oheň ze zbroje. Vezmou kořist těm, kdo ji vzali jim, a oloupí ty, kdo olupovali je, je výrok Panovníka Hospodina."</verse>
        <verse osisID='Ezek.39.11'>"Onoho dne se stane, že určím Gógovi místo pro hrob v Izraeli tam v Údolí nájezdníků na východ od moře. To uzavře nájezdníkům cestu. Tam pohřbí Góga i všechen jeho hlučící dav a nazvou je Údolí Gógova hlučícího davu.</verse>
        <verse osisID='Ezek.39.12'>Po sedm měsíců je bude dům izraelský pohřbívat, aby očistil zemi.</verse>
        <verse osisID='Ezek.39.13'>Bude je pohřbívat všechen lid země a získají si tím jméno. V ten den budu oslaven, je výrok Panovníka Hospodina.</verse>
        <verse osisID='Ezek.39.14'>Mužové k tomu oddělení budou neustále procházet zemí a pohřbívat nájezdníky zbylé na tváři země, aby ji očistili; po sedm měsíců ji budou prohledávat.</verse>
        <verse osisID='Ezek.39.15'>Budou procházet zemí křížem krážem. Kdo uvidí lidskou kost, postaví vedle ní znamení, než ji hrobaři pohřbí v Údolí Gógova hlučícího davu.</verse>
        <verse osisID='Ezek.39.16'>Také jedno město bude mít jméno Hamóna (to je Hlučení). Tak očistí zemi."</verse>
        <verse osisID='Ezek.39.17'>"Ty, lidský synu, slyš. Toto praví Panovník Hospodin: Řekni ptactvu, každému okřídlenci a veškeré polní zvěři: Shromážděte se a přijďte, seberte se ze všech stran k mému obětnímu hodu, který vám připravuji, k velikému obětnímu hodu na izraelských horách. Budete jíst maso a pít krev.</verse>
        <verse osisID='Ezek.39.18'>Budete jíst maso bohatýrů a pít krev knížat země. Ti všichni budou místo beranů, jehňat, kozlů, býčků a vykrmeného bášanského dobytka.</verse>
        <verse osisID='Ezek.39.19'>Dosyta se najíte tuku a až do opojení se napijete krve z mého obětního hodu, který jsem vám připravil.</verse>
        <verse osisID='Ezek.39.20'>Nasytíte se u mého stolu koni a jezdci, bohatýry a všemi bojovníky, je výrok Panovníka Hospodina.</verse>
        <verse osisID='Ezek.39.21'>Dám poznat svou slávu mezi pronárody. Všechny pronárody spatří můj soud, který vykonám, a mou ruku, kterou na ně vložím.</verse>
        <verse osisID='Ezek.39.22'>I pozná dům izraelský, že já Hospodin jsem jejich Bůh od onoho dne i potom.</verse>
        <verse osisID='Ezek.39.23'>I poznají pronárody, že dům izraelský byl přesídlen pro svou nepravost. Protože se mi zpronevěřili, skryl jsem před nimi svou tvář a vydal je do rukou jejich nepřátel, takže všichni padli mečem.</verse>
        <verse osisID='Ezek.39.24'>Jednal jsem s nimi podle jejich nečistoty a nevěrnosti. Skryl jsem před nimi svou tvář."</verse>
        <verse osisID='Ezek.39.25'>Proto praví Panovník Hospodin toto: "Nyní změním Jákobův úděl a smiluji se nad celým domem izraelským. Budu horlit pro své svaté jméno.</verse>
        <verse osisID='Ezek.39.26'>Odpykali si svou hanbu a všechnu svou zpronevěru, které se vůči mně dopustili; budou bezpečně bydlet ve své zemi a nikdo je nevyděsí.</verse>
        <verse osisID='Ezek.39.27'>Ukážu na nich svou svatost před očima mnohých pronárodů tím, že je přivedu zpět z národů a shromáždím ze zemí jejich nepřátel.</verse>
        <verse osisID='Ezek.39.28'>I poznají, že já jsem Hospodin, jejich Bůh, který je přesídlil mezi pronárody. Já je shromáždím do jejich země. A neponechám tam už nikoho z nich.</verse>
        <verse osisID='Ezek.39.29'>Svou tvář už před nimi nebudu skrývat, neboť jsem vylil na dům izraelský svého ducha, je výrok Panovníka Hospodina."</verse>
      </chapter>
      <chapter osisID='Ezek.40'>
        <verse osisID='Ezek.40.1'>Desátého dne toho měsíce na začátku roku, dvacátého pátého roku našeho přesídlení a čtrnáctého roku po dobytí města, právě toho dne spočinula na mně ruka Hospodinova a uvedl mě tam.</verse>
        <verse osisID='Ezek.40.2'>Uvedl mě ve vidění Božím do izraelské země a postavil mě na velmi vysokou horu, na které bylo z jižní strany zbudováno cosi jako město.</verse>
        <verse osisID='Ezek.40.3'>Uvedl mě tam, a hle, byl tam muž, který vypadal, jako by byl z bronzu. Stál v bráně, v ruce měl lněnou šňůru a prut k měření.</verse>
        <verse osisID='Ezek.40.4'>"Lidský synu", oslovil mě ten muž, "pozorně se dívej a napjatě poslouchej a vezmi si k srdci všechno, co ti ukážu; kvůli tomu, co ti bude ukázáno, byl jsi sem přiveden. Oznam domu izraelskému všechno, co uvidíš."</verse>
        <verse osisID='Ezek.40.5'>A hle, zvenčí kolem dokola domu Božího byla hradba. Délka prutu k měření, který měl muž v ruce, byla šest loket; každý z nich byl o dlaň delší. Změřil šířku stavby; byla jeden prut a výška také jeden prut.</verse>
        <verse osisID='Ezek.40.6'>Pak vstoupil do brány, která směřovala na východ. Vystoupil po schodišti a změřil práh brány; byl jeden prut široký. Práh byl široký jeden prut.</verse>
        <verse osisID='Ezek.40.7'>Postranní místnosti v bráně byly jeden prut dlouhé a jeden prut široké. Prostor mezi místnostmi měřil pět loket. Práh dvorany v bráně směrem k domu měřil jeden prut.</verse>
        <verse osisID='Ezek.40.8'>Změřil i dvoranu brány směrem k domu; měřila jeden prut.</verse>
        <verse osisID='Ezek.40.9'>Pak změřil dvoranu brány s pilíři; měřila osm loket. Její pilíře měřily dva lokte. Dvoranu brány měřil směrem k domu.</verse>
        <verse osisID='Ezek.40.10'>Brána směřující na východ měla po obou stranách tři postranní místnosti. Rozměry těch tří místností byly stejné a rozměry pilířů po obou stranách byly také stejné.</verse>
        <verse osisID='Ezek.40.11'>Dále změřil vchod do brány; byl deset loket široký. Brána byla dlouhá třináct loket.</verse>
        <verse osisID='Ezek.40.12'>Ohraničující zídka před postranními místnostmi z jedné i z druhé strany byla vysoká jeden loket. Každá místnost měřila šestkrát šest loket.</verse>
        <verse osisID='Ezek.40.13'>Pak změřil bránu od jednoho kraje střechy nad místností k druhému kraji střechy; byla široká dvacet pět loket, od vchodu ke vchodu.</verse>
        <verse osisID='Ezek.40.14'>Byly tam pilíře, šedesát loket. U pilíře začínalo nádvoří a prostíralo se kolem dokola brány.</verse>
        <verse osisID='Ezek.40.15'>A od průčelí vstupu do brány až k průčelí dvorany brány z vnitřní strany bylo padesát loket.</verse>
        <verse osisID='Ezek.40.16'>Kolem dokola brány byla okna zužující se dovnitř místností mezi pilíři. Tak tomu bylo i u dvoran; kolem dokola byla okna dovnitř a na pilířích byly palmy.</verse>
        <verse osisID='Ezek.40.17'>Uvedl mě pak na vnější nádvoří. Tam byly kolem dokola vydlážděného nádvoří komory; bylo jich na tom dlážděném nádvoří třicet.</verse>
        <verse osisID='Ezek.40.18'>Dlažba byla položena až ke stěně všech bran po celé jejich délce; byla to nižší dlažba.</verse>
        <verse osisID='Ezek.40.19'>Potom změřil nádvoří; od průčelí dolní brány až k okraji vnitřního nádvoří bylo zvenčí široké sto loket na východ i na sever.</verse>
        <verse osisID='Ezek.40.20'>Změřil také délku i šířku brány směřující na sever; vedla do vnějšího nádvoří.</verse>
        <verse osisID='Ezek.40.21'>Na každé straně měla tři postranní místnosti, pilíře a dvoranu. Měřila jako brána první; byla dlouhá padesát loket a dvacet pět loket široká.</verse>
        <verse osisID='Ezek.40.22'>Její okna, dvorana i palmy byly stejných rozměrů jako u brány směřující na východ. Vystupovalo se k ní po sedmi schodech. Dvorana byla z vnitřní strany.</verse>
        <verse osisID='Ezek.40.23'>Brána do vnitřního nádvoří byla proti vnější bráně na severu i na východě. Od jedné brány k druhé naměřil sto loket.</verse>
        <verse osisID='Ezek.40.24'>Pak mě zavedl k jihu. Tam byla brána směřující na jih. Změřil také její pilíře a dvoranu; měřily jako předchozí.</verse>
        <verse osisID='Ezek.40.25'>Kolem dokola brány i dvorany byla okna jako okna bran předchozích. Brána byla padesát loket dlouhá a dvacet pět loket široká.</verse>
        <verse osisID='Ezek.40.26'>Vedlo k ní sedm schodů. Dvorana byla z vnitřní strany. Také na jejích pilířích byly palmy, na každé straně jedna.</verse>
        <verse osisID='Ezek.40.27'>Podobně u jižní brány vedoucí do vnitřního nádvoří. Od vnější brány k vnitřní bráně na jižní straně naměřil také sto loket.</verse>
        <verse osisID='Ezek.40.28'>Pak mě zavedl do jižní brány k vnitřnímu nádvoří. Změřil jižní bránu; měřila stejně jako předchozí.</verse>
        <verse osisID='Ezek.40.29'>Také její postranní místnosti, pilíře i dvorana měřily stejně jako předchozí. Kolem dokola brány i dvorany byla okna. Brána byla padesát loket dlouhá a dvacet pět loket široká.</verse>
        <verse osisID='Ezek.40.30'>Kolem dokola byly dvorany dvacet pět loket dlouhé a pět loket široké.</verse>
        <verse osisID='Ezek.40.31'>Dvorana brány směřovala k vnějšímu nádvoří. Na jejích pilířích byla palmy a vedlo k ní osm schodů.</verse>
        <verse osisID='Ezek.40.32'>Pak mě zavedl k východní straně vnitřního nádvoří a změřil bránu; měřila stejně jako předchozí.</verse>
        <verse osisID='Ezek.40.33'>I její místnosti, pilíře i dvorana měřily stejně jako předchozí. Kolem dokola brány i dvorany byla okna. Brána byla padesát loket dlouhá a dvacet pět loket široká.</verse>
        <verse osisID='Ezek.40.34'>Její dvorana směřovala k vnějšímu nádvoří. Na pilířích byly palmy, na každé straně jedna. Vedlo k ní osm schodů.</verse>
        <verse osisID='Ezek.40.35'>Pak mě zavedl k severní bráně. Naměřil stejně jako u předchozích, když změřil ji,</verse>
        <verse osisID='Ezek.40.36'>její místnosti, pilíře i dvoranu i okna dolem dokola. Byla padesát loket dlouhá a dvacet pět loket široká.</verse>
        <verse osisID='Ezek.40.37'>Její dvorana směřovala k vnějšímu nádvoří. Na pilířích byly po obou stranách palmy. Vedlo k ní osm schodů.</verse>
        <verse osisID='Ezek.40.38'>Při pilířích každé brány byla komora s vchodem; tam se oplachovala zápalná oběť.</verse>
        <verse osisID='Ezek.40.39'>A v dvoraně brány byly na obou stranách dva stoly; na nich se porážela zvířata k oběti zápalné, k oběti za hřích a k oběti za vinu.</verse>
        <verse osisID='Ezek.40.40'>Zvenku při boční stěně severní brány, tam, kde se vystupuje ke vchodu, byly dva stoly a při protější boční stěně u dvorany té brány byly také dva stoly.</verse>
        <verse osisID='Ezek.40.41'>Z obou stran u boční stěny stály čtyři stoly, dohromady osm stolů, na kterých se porážejí zvířata.</verse>
        <verse osisID='Ezek.40.42'>Čtyři stoly k oběti zápalné byly z tesaných kamenů; každý byl jeden a půl lokte dlouhý, jeden a půl lokte široký a jeden loket vysoký. Na ně se kladlo nářadí k porážení zvířat pro oběť zápalnou a obětní hod.</verse>
        <verse osisID='Ezek.40.43'>Uvnitř kolem dokola byly upevněny dvojité závěsné háky, na jednu dlaň. Na stoly se kladlo také maso obětního daru.</verse>
        <verse osisID='Ezek.40.44'>Na vnější straně vnitřní brány byly komory zpěváků na vnitřním nádvoří; jedna při straně brány severní s průčelím k jihu, druhá při straně brány jižní s průčelím na sever.</verse>
        <verse osisID='Ezek.40.45'>I řekl mi: "Ta komora s průčelím k jihu je určena kněžím, kteří drží stráž u domu,</verse>
        <verse osisID='Ezek.40.46'>a komora s průčelím na sever je určena kněžím, kteří drží stráž u oltáře. Jsou to Sádokovci, jediní z Léviovců, kteří se smějí přiblížit k Hospodinu, aby mu přisluhovali."</verse>
        <verse osisID='Ezek.40.47'>Potom změřil nádvoří; bylo sto loket dlouhé a sto loket široké, tvořilo čtverec. Před domem stál oltář.</verse>
        <verse osisID='Ezek.40.48'>Přivedl mě k chrámové předsíni a změřil pilíře předsíně z jedné i z druhé strany; měřily pět loket. Brána byla široká tři lokte z jedné i z druhé strany.</verse>
        <verse osisID='Ezek.40.49'>Předsíň byla dvacet loket dlouhá a jedenáct loket široká a vystupovalo se k ní po schodech. Vedle pilířů stály sloupy, z každé strany jeden.</verse>
      </chapter>
      <chapter osisID='Ezek.41'>
        <verse osisID='Ezek.41.1'>Přivedl mě k chrámu a změřil pilíře; byly široké šest loket z obou stran jako šířka stanu.</verse>
        <verse osisID='Ezek.41.2'>Vchod byl široký deset loket a stěny po obou stranách vchodu po pěti loktech. Dále změřil délku chrámu, činila čtyřicet loket a šířka dvacet loket.</verse>
        <verse osisID='Ezek.41.3'>Vstoupil dovnitř a změřil pilíř u vchodu; měřil dva lokte a průchod šest loket, šířka stěny vchodu sedm loket.</verse>
        <verse osisID='Ezek.41.4'>V přední části chrámu naměřil dvacet loket délky a dvacet loket šířky. A řekl mi: "To je velesvatyně."</verse>
        <verse osisID='Ezek.41.5'>Změřil stěny domu, měřily šest loket. Ochoz domu byl široký čtyři lokte.</verse>
        <verse osisID='Ezek.41.6'>Ochozy byly tři nad sebou po třiceti komůrkách. Pro ochozy byly po celém obvodu domu ve zdi výstupky pro nosníky, takže nosníky nezasahovaly do stěny domu.</verse>
        <verse osisID='Ezek.41.7'>Stěna se rozšiřovala k jednotlivým ochozům stupeň za stupněm kolem dokola. Protože obklopovala stupňovitě dům po celém jeho obvodu, rozšiřoval se stupňovitě i dům. Ze spodního ochozu se vystupovalo k hornímu i prostřednímu.</verse>
        <verse osisID='Ezek.41.8'>Po celém obvodu domu jsem viděl vyvýšenou plošinu. Základy ochozů měřily celý prut, to je šest dlouhých loket.</verse>
        <verse osisID='Ezek.41.9'>Stěna z venkovní strany ochozu byla pět loket široká. Volný prostor mezi ochozy u domu</verse>
        <verse osisID='Ezek.41.10'>a mezi komorami byl široký dvacet loket po celém obvodu domu.</verse>
        <verse osisID='Ezek.41.11'>Z ochozu byl vchod do volného prostoru, jeden severním směrem a druhý jižním. Volný prostor zabíral po celém obvodu místo široké pět loket.</verse>
        <verse osisID='Ezek.41.12'>Budova, která stála u západního okraje odděleného prostoru, byla sedmdesát loket široká. Stěna budovy byla po celém obvodu široká pět loket, délka budovy byla devadesát loket.</verse>
        <verse osisID='Ezek.41.13'>Změřil dům; byl sto loket dlouhý. Oddělený prostor, budova a její stěny byly dlouhé také sto loket.</verse>
        <verse osisID='Ezek.41.14'>Dům i s odděleným prostorem na východ byl sto loket široký.</verse>
        <verse osisID='Ezek.41.15'>Změřil budovu i s pavlačemi na obou stranách při zadním okraji odděleného prostoru; byla dlouhá sto loket. Vnitřek chrámu i předsíně vedoucí na nádvoří,</verse>
        <verse osisID='Ezek.41.16'>prahy i zúžená okna a pavlače byly ze tří stran naproti prahu obloženy dřevem kolem dokola. Obloženy byly stěny od země až k oknům, i okna byla pokryta.</verse>
        <verse osisID='Ezek.41.17'>Obložení sahalo až nad vchod uvnitř i zevně domu. Na každé stěně souměrně po celém vnějším obvodu</verse>
        <verse osisID='Ezek.41.18'>byli vyřezáni cherubové a palmy. Mezi dvěma cheruby byla vždy palma. Každý cherub měl dvě tváře:</verse>
        <verse osisID='Ezek.41.19'>Tvář lidská směřovala k palmě na jedné straně a tvář lví k palmě na druhé straně. Tak to bylo kolem celého domu.</verse>
        <verse osisID='Ezek.41.20'>Cherubové i palmy byli vyřezáni i na stěně chrámu od země až nad vchod.</verse>
        <verse osisID='Ezek.41.21'>Chrám měl čtverhranné věřeje. Před svatyní bylo vidět</verse>
        <verse osisID='Ezek.41.22'>dřevěný oltář tři lokte vysoký a dva lokte dlouhý, hranatý. Stěny po celé jeho délce byly dřevěné. Promluvil ke mně: "Toto je stůl, který je před Hospodinem."</verse>
        <verse osisID='Ezek.41.23'>Dvoje dveře vedly do chrámu i do svatyně.</verse>
        <verse osisID='Ezek.41.24'>Dveře měly dvě křídla a obě křídla byla otočná. První i další dveře měly po dvou křídlech.</verse>
        <verse osisID='Ezek.41.25'>Na dveřích chrámu byla řezba cherubů a palem stejných jako na stěnách. Zvenčí před předsíní bylo dřevěné přístřeší.</verse>
        <verse osisID='Ezek.41.26'>Zúžená okna a palmy byly na stěnách předsíně na obou stranách i na ochozech domu a na přístřešcích.</verse>
      </chapter>
      <chapter osisID='Ezek.42'>
        <verse osisID='Ezek.42.1'>Pak mě vedl severní cestou směrem k vnějšímu nádvoří a přivedl mě ke komorám, které byly na sever od odděleného prostoru při budově.</verse>
        <verse osisID='Ezek.42.2'>Komory byly v délce sto loket s vchodem od severu a v šířce padesáti loket.</verse>
        <verse osisID='Ezek.42.3'>V délce dvaceti loket při vnitřním nádvoří, proti dlažbě vnějšího nádvoří, byly pavlače ve třech řadách nad sebou.</verse>
        <verse osisID='Ezek.42.4'>Přístup ke komorám byl široký deset loket. Dovnitř vedl chodník jeden loket široký. Vchody ke komorám byly na severu.</verse>
        <verse osisID='Ezek.42.5'>Vrchní komory při budově byly užší než spodní a prostřední, protože pavlače zabíraly část místa.</verse>
        <verse osisID='Ezek.42.6'>Byly postaveny ve třech poschodích bez podpěrných sloupů, jaké byly na nádvořích. Proto se stavba stupňovitě zužovala zezdola od země, od spodních komor přes prostřední.</verse>
        <verse osisID='Ezek.42.7'>Venkovní zídka dlouhá padesát loket, souběžná s komorami, směřovala k vnějšímu nádvoří. Byla při přední straně komor.</verse>
        <verse osisID='Ezek.42.8'>Komory obrácené k vnějšímu nádvoří byly dlouhé padesát loket, zatímco obrácené k chrámu byly dlouhé sto loket.</verse>
        <verse osisID='Ezek.42.9'>Do spodní části komor vedl vchod z východní strany, kterým se do nich vcházelo z vnějšího nádvoří.</verse>
        <verse osisID='Ezek.42.10'>Při zdi nádvoří, při odděleném prostoru směrem k východu, a při budově byly další komory.</verse>
        <verse osisID='Ezek.42.11'>Před nimi byl chodník. Komory vypadaly stejně jako na severní straně; byly stejně dlouhé i široké, i se všemi jejich východy a vnitřním zařízením.</verse>
        <verse osisID='Ezek.42.12'>Jako vchody ke komorám na jižní straně byl stejný hlavní vstup na začátku chodníku, chodníku vedoucího podél ochranné zdi od východu. Tudy se přicházelo.</verse>
        <verse osisID='Ezek.42.13'>I řekl mi: "Komory na severní i jižní straně, které jsou při odděleném prostoru, jsou komory svaté; tam smějí jíst velesvaté dary jen kněží, kteří přistupují k Hospodinu. Tam také ukládají velesvaté dary k oběti přídavné, k oběti za hřích a k oběti za vinu, neboť je to svaté místo.</verse>
        <verse osisID='Ezek.42.14'>Kněží, kteří tam vstoupí, než vyjdou ze svatého prostoru do vnějšího nádvoří, odloží tam svá roucha, v nichž konali službu, protože jsou svatá. Oblečou se do jiných rouch a teprve pak mohou vstoupit do prostoru určeného pro lid."</verse>
        <verse osisID='Ezek.42.15'>Když dokončil měření uvnitř domu, vedl mě cestou k bráně s průčelím k východu a změřil celou stavbu kolem dokola.</verse>
        <verse osisID='Ezek.42.16'>Prutem k měření změřil východní stranu; měřila celkem pět set prutů, měřeno prutem k měření.</verse>
        <verse osisID='Ezek.42.17'>Pak změřil prutem k měření severní stranu; měřila celkem pět set prutů.</verse>
        <verse osisID='Ezek.42.18'>Také jižní stranu změřil prutem k měření; měřila pět set prutů.</verse>
        <verse osisID='Ezek.42.19'>Potom se obrátil k západní straně; naměřil prutem k měření pět set prutů.</verse>
        <verse osisID='Ezek.42.20'>Celou stavbu změřil ze čtyř stran. Obklopovala ji hradba; ta byla dlouhá pět set a široká také pět set prutů. Měla oddělovat svaté od nesvatého.</verse>
      </chapter>
      <chapter osisID='Ezek.43'>
        <verse osisID='Ezek.43.1'>Pak mě zavedl k bráně směřující na východ,</verse>
        <verse osisID='Ezek.43.2'>a hle, od východu přicházela sláva Boha Izraele. Zvuk jeho příchodu byl jako zvuk mnohých vod a země zářila jeho slávou.</verse>
        <verse osisID='Ezek.43.3'>Vidění, které jsem nyní uviděl, se podobalo vidění, které jsem viděl, když přišel zničit město, a také tomu vidění, které jsem viděl u průplavu Kebaru. I padl jsem na tvář.</verse>
        <verse osisID='Ezek.43.4'>Hospodinova sláva vstoupila do domu branou s průčelím na východ.</verse>
        <verse osisID='Ezek.43.5'>Duch mě zvedl a uvedl mě do vnitřního nádvoří. A hle, Hospodinova sláva naplnila dům.</verse>
        <verse osisID='Ezek.43.6'>Uslyšel jsem, jak ke mně někdo mluví z domu, zatímco muž stál vedle mne.</verse>
        <verse osisID='Ezek.43.7'>Řekl mi: "Lidský synu, viděl jsi místo, kde je můj trůn, místo, kde je podnož mých nohou. Tam chci přebývat uprostřed synů Izraele. Ani dům izraelský ani jeho králové už neposkvrní mé svaté jméno svým smilstvem a mrtvými těly svých králů ani svými posvátnými návršími.</verse>
        <verse osisID='Ezek.43.8'>Položili svůj práh vedle mého prahu a své veřeje vedle mých veřejí, takže mezi mnou a jimi zůstala pouze stěna. Mé svaté jméno poskvrnili svými ohavnostmi, jichž se dopouštěli, takže jsem je ve svém hněvu pozřel.</verse>
        <verse osisID='Ezek.43.9'>Nyní však vzdálí daleko ode mne své smilstvo i mrtvá těla svých králů a já budu navěky bydlet uprostřed nich."</verse>
        <verse osisID='Ezek.43.10'>"Ty, lidský synu, slyš. Pověz izraelskému domu o tomto domě, aby se hanbili za své nepravosti. Ať vezmou míru podle tohoto vzoru.</verse>
        <verse osisID='Ezek.43.11'>Budou-li se opravdu hanbit za všechno, čeho se dopouštěli, pak je seznam s uspořádáním domu a s jeho zařízením, s předpisy, jak vycházet a vcházet, s celým jeho uspořádáním i se všemi nařízeními, s celým jeho uspořádáním i se všemi jeho zákony. To vše napiš před jejich očima, aby dbali na celé jeho uspořádání a všechna jeho nařízení a plnili je.</verse>
        <verse osisID='Ezek.43.12'>Toto je zákon o domě: Celé jeho území kolem dokola na vrcholu hory je velesvaté. Hle, takový je zákon o domě."</verse>
        <verse osisID='Ezek.43.13'>Toto jsou míry oltáře v loktech o dlaň delších. Podstavec je jeden loket vysoký a šířka jeho okraje měří také loket. Okraj je ohraničen obrubou jednu dlaň širokou. A toto je výška oltáře:</verse>
        <verse osisID='Ezek.43.14'>Na podstavci položeném na zemi je spodní stupeň vysoký dva lokte. Šířka okraje je jeden loket. Na tomto nízkém stupni je stupeň vysoký čtyři lokte; šířka okraje je jeden loket.</verse>
        <verse osisID='Ezek.43.15'>Ohniště na oltáři je vysoké čtyři lokte. Od ohniště vzhůru jsou čtyři rohy.</verse>
        <verse osisID='Ezek.43.16'>Ohniště je dlouhé dvanáct loket a široké také dvanáct loket; čtyři jeho strany tvoří čtverec.</verse>
        <verse osisID='Ezek.43.17'>Stupeň je na všech čtyřech stranách dlouhý čtrnáct loket a široký také čtrnáct loket. Ohraničení kolem něho je v šíři půl lokte. Podstavec ze všech stran je na loket vysoký; vystupuje se k němu od východu.</verse>
        <verse osisID='Ezek.43.18'>I řekl mi: "Lidský synu, toto praví Panovník Hospodin: Toto jsou nařízení o oltáři pro den, kdy bude zhotoven. Bude na něm zapálena oběť zápalná a bude kropen krví;</verse>
        <verse osisID='Ezek.43.19'>lévijským kněžím, kteří jsou potomky Sádokovými a přistupují ke mně, aby mi přisluhovali, dáš mladého býčka k oběti za hřích, je výrok Panovníka Hospodina.</verse>
        <verse osisID='Ezek.43.20'>Pak vezmeš trochu jeho krve; tou potřeš čtyři rohy oltáře, čtyři úhly stupně a jeho ohraničení kolem. Tak jej očistíš od hříchu a vykonáš za něj smírčí obřady.</verse>
        <verse osisID='Ezek.43.21'>Potom vezmeš býčka k oběti za hřích a spálíš ho na ustanoveném místě domu mimo svatyni.</verse>
        <verse osisID='Ezek.43.22'>Druhého dne přivedeš kozla bez vady k oběti za hřích. I očistí oltář od hříchu tak, jako jej očistili obětí býčka.</verse>
        <verse osisID='Ezek.43.23'>Když ukončíš očišťování od hříchu, přivedeš mladého býčka bez vady a z bravu berana bez vady.</verse>
        <verse osisID='Ezek.43.24'>Přivedeš je před Hospodina. Kněží je posypou solí a spálí je jako zápalnou oběť pro Hospodina.</verse>
        <verse osisID='Ezek.43.25'>Po sedm dní denně budeš obětovat kozla jako oběť za hřích; dále budou obětovat mladého býčka a berana z bravu, vše bez vady.</verse>
        <verse osisID='Ezek.43.26'>Po sedm dní budou vykonávat za oltář smírčí obřady; očistí a vysvětí jej.</verse>
        <verse osisID='Ezek.43.27'>Až skončí tyto dny, osmého dne a dále budou kněží přinášet na oltáři vaše oběti zápalné i vaše oběti pokojné a já ve vás naleznu zalíbení, je výrok Panovníka Hospodina."</verse>
      </chapter>
      <chapter osisID='Ezek.44'>
        <verse osisID='Ezek.44.1'>Pak mě odvedl cestou k vnější bráně do svatyně, obrácené k východu. Byla zavřená.</verse>
        <verse osisID='Ezek.44.2'>Hospodin mi řekl: "Tato brána zůstane zavřená; nebude otvírána a nikdo jí nebude vstupovat, neboť skrze ni vstoupil Hospodin, Bůh Izraele. Proto zůstane uzavřena.</verse>
        <verse osisID='Ezek.44.3'>Jen kníže, protože je knížetem, bude v ní sedat, aby jedl před Hospodinem chléb. Bude vcházet dvoranou brány a touž cestou vyjde."</verse>
        <verse osisID='Ezek.44.4'>Pak mě uvedl severní branou před dům; díval jsem se, a hle, dům naplnila Hospodinova sláva. I padl jsem na tvář.</verse>
        <verse osisID='Ezek.44.5'>Hospodin mi řekl: "Lidský synu, vezmi si k srdci, pozorně hleď a napjatě poslouchej všechno, co ti řeknu o všech nařízeních týkajících se Hospodinova domu, o všech zákonných ustanoveních. Vezmi si vše k srdci, jak se má do domu vcházet a ze svatyně vycházet."</verse>
        <verse osisID='Ezek.44.6'>"A řekni vzpurnému domu izraelskému: Toto praví Panovník Hospodin: Dost už vašich ohavností, dome izraelský!</verse>
        <verse osisID='Ezek.44.7'>Přiváděli jste do mé svatyně cizince neobřezaného srdce a neobřezaného těla, aby byli v mé svatyni, a tak znesvěcovali můj dům. Jako pokrm jste mi přinášeli tuk a krev, ale všemi svými ohavnostmi jste porušovali mou smlouvu.</verse>
        <verse osisID='Ezek.44.8'>Nedrželi jste stráž nad mými svatými věcmi, stavěli jste na stráž při mé svatyni koho se vám zachtělo.</verse>
        <verse osisID='Ezek.44.9'>Toto praví Panovník Hospodin: Žádný cizinec neobřezaného srdce a neobřezaného těla nevstoupí do mé svatyně ze všech cizinců, kteří žijí uprostřed synů Izraele.</verse>
        <verse osisID='Ezek.44.10'>Pokud jde o lévijce, kteří se ode mne vzdálili, když Izrael bloudil, kteří zbloudili pryč ode mne za svými hnusnými modlami, ti ponesou svoji nepravost.</verse>
        <verse osisID='Ezek.44.11'>Budou v mé svatyni jen přisluhovat dozorem při branách domu, budou přisluhovat v domě, budou pro lid porážet zvířata k zápalné oběti a k obětnímu hodu, budou stát před lidem, aby mu přisluhovali.</verse>
        <verse osisID='Ezek.44.12'>Protože přisluhovali před jeho hnusnými modlami a jejich nepravost byla izraelskému domu k pádu, proto jsem pozvedl proti nim ruku k přísaze, je výrok Panovníka Hospodina. Ponesou svoji nepravost.</verse>
        <verse osisID='Ezek.44.13'>Nepřistoupí ke mně, aby mi konali kněžkou službu; nepřistoupí k mým svatým darům, natož k velesvatým a ponesou hanbu za ohavnosti, jichž se dopouštěli.</verse>
        <verse osisID='Ezek.44.14'>Ustanovil jsem je, aby drželi stráž při domě a konali veškerou službu při všem, co se v něm koná.</verse>
        <verse osisID='Ezek.44.15'>Avšak lévijští kněží Sádokovci, kteří drželi stráž při mé svatyni, když Izraelci zbloudili ode mne pryč, ti se budou ke mně přibližovat, aby mi přisluhovali, a budou přede mnou stávat, aby mi přinášeli tuk a krev, je výrok Panovníka Hospodina.</verse>
        <verse osisID='Ezek.44.16'>Ti vstoupí do mé svatyně a ti se přiblíží k mému stolu, budou mi přisluhovat a držet stráž.</verse>
        <verse osisID='Ezek.44.17'>Kdykoli vstoupí do bran vnitřního nádvoří, oblečou se do lněného roucha. Nevezmou na sebe nic vlněného, pokud budou přisluhovat v branách vnitřního nádvoří a v domě.</verse>
        <verse osisID='Ezek.44.18'>Na hlavě budou mít lněné turbany, kolem beder lněné spodky, ale neopášou se tak, aby se potili.</verse>
        <verse osisID='Ezek.44.19'>Když budou vycházet do vnějšího nádvoří k lidu, svléknou si roucho, v němž přisluhovali, uloží je do svatých komor a obléknou si jiné roucho, aby svým rouchy neposvěcovali lid."</verse>
        <verse osisID='Ezek.44.20'>"Kněží si nevyholí hlavu ani nenechají vlát vlasy, ale řádně si vlasy přistřihnou.</verse>
        <verse osisID='Ezek.44.21'>Žádný kněz nebude pít víno, má-li vstoupit do vnitřního nádvoří.</verse>
        <verse osisID='Ezek.44.22'>Neožení se s vdovou nebo se zapuzenou ženou, ale s pannou z potomstva izraelského domu. Vdovu po knězi si však mohou vzít.</verse>
        <verse osisID='Ezek.44.23'>A budou učit můj lid rozdílu mezi svatým a nesvatým, budou je seznamovat s rozdílem mezi nečistým a čistým.</verse>
        <verse osisID='Ezek.44.24'>Dojde-li ke sporu, oni povstanou, aby soudili, a rozsoudí jej podle mých řádů. Budou dbát na mé zákony i na má nařízení o všech mých slavnostních shromážděních a světit mé dny odpočinku.</verse>
        <verse osisID='Ezek.44.25'>Nikdo z nich nepřistoupí k mrtvému člověku, aby se neposkvrnil, leč by to byl otec nebo matka, syn nebo dcera, bratr nebo neprovdaná sestra; při těch se nemusí vyhýbat poskvrnění.</verse>
        <verse osisID='Ezek.44.26'>A po svém očištění si připočte ještě sedm dní.</verse>
        <verse osisID='Ezek.44.27'>V den, kdy opět vstoupí do svatyně, do vnitřního nádvoří, aby přisluhoval ve svatyni, přinese svou oběť za hřích, je výrok Panovníka Hospodina.</verse>
        <verse osisID='Ezek.44.28'>A toto budou mít za dědictví: jejich dědictvím budu já. Nedáte jim v Izraeli žádné trvalé vlastnictví, jejich trvalým vlastnictvím budu já.</verse>
        <verse osisID='Ezek.44.29'>Budou jíst obětní dary, oběť za hřích i za vinu, bude jim patřit všechno postižené klatbou v Izraeli.</verse>
        <verse osisID='Ezek.44.30'>Prvotiny všech raných plodů a všech obětí pozdvihování, ze všech vašich obětí pozdvihování, budou náležet kněžím, i prvotiny obilní tluče dáte knězi, aby spočinulo na vašem domě požehnání.</verse>
        <verse osisID='Ezek.44.31'>Kněží nebudou jíst nic, co uhynulo nebo bylo rozsápáno, ať je to pták nebo dobytče."</verse>
      </chapter>
      <chapter osisID='Ezek.45'>
        <verse osisID='Ezek.45.1'>"Až si přidělíte losem do dědictví zemi, odevzdáte jako oběť pozdvihování Hospodinu svatý díl země pětadvacet tisíc loket dlouhý a deset tisíc loket široký; ten bude po celém svém území svatý v celém obvodu.</verse>
        <verse osisID='Ezek.45.2'>A z toho připadne pro svatyni čtverec pět set loket na pět set loket a k tomu padesát loket pastvin okolo.</verse>
        <verse osisID='Ezek.45.3'>Z celé výměry tedy odměříš díl pětadvacet tisíc loket dlouhý a deset tisíc loket široký. V něm bude svaté místo, velesvatyně.</verse>
        <verse osisID='Ezek.45.4'>Bude to svatý díl země. Bude patřit kněžím přisluhujícím ve svatyni, totiž těm, kteří přistupují k Hospodinově službě. Tam budou mít místo pro domy a svaté místo pro svatyni.</verse>
        <verse osisID='Ezek.45.5'>Díl pětadvacet tisíc loket dlouhý a deset tisíc loket široký budou mít lévijci přisluhující při domě. Připadne jim jako trvalé vlastnictví dvacet komor.</verse>
        <verse osisID='Ezek.45.6'>Jako trvalé vlastnictví města určíte díl pět tisíc loket široký a pětadvacet tisíc loket dlouhý, souběžně s dílem odděleným jako svatá oběť pozdvihování. To bude patřit celému domu izraelskému.</verse>
        <verse osisID='Ezek.45.7'>Knížeti bude patřit díl po obou stranách oběti pozdvihování a trvalého vlastnictví města, a to podél svaté oběti pozdvihování a podél trvalého vlastnictví města, na západní straně část západní a na východní straně část východní. Délka těch souběžných dílů bude stejná jak při západním, tak při východním pomezí.</verse>
        <verse osisID='Ezek.45.8'>To územní v Izraeli připadne knížeti do trvalého vlastnictví. A má knížata už nebudou můj lid utiskovat, ale dají ostatní zemi domu izraelskému podle jeho kmenů."</verse>
        <verse osisID='Ezek.45.9'>Toto praví Panovník Hospodin: "Příliš mnoho si osobujete, knížata izraelská. Zanechte násilí a útisku, jednejte podle práva a spravedlnosti, přestaňte můj lid vyhánět z jeho vlastnictví, je výrok Panovníka Hospodina.</verse>
        <verse osisID='Ezek.45.10'>Budete mít spravedlivé váhy, spravedlivou éfu, spravdlivý bat.</verse>
        <verse osisID='Ezek.45.11'>Éfa i bat ať mají stejnou míru, takže bat bude mít obsah desetiny chómeru, rovněž tak éfa. Obsah éfy se bude vyměřovat podle chómeru.</verse>
        <verse osisID='Ezek.45.12'>A šekel bude mít dvacet zrn. Dvacet šekelů a pětadvacet šekelů a patnáct šekelů budete mít na jednu hřivnu."</verse>
        <verse osisID='Ezek.45.13'>"Toto je oběť pozdvihování, kterou budete odevzdávat: šestinu éfy z chómeru pšenice a šestinu éfy z chómeru ječmene.</verse>
        <verse osisID='Ezek.45.14'>Stanovená míra pro olej je bat: desetina batu z kóru, jenž má deset batů, či z chómeru, neboť deset batů je jeden chómer.</verse>
        <verse osisID='Ezek.45.15'>Dále ze zavlažované oblasti izraelské přinesete jako obětní dar a oběť zápalnou a oběti pokojné jeden kus bravu ze dvou set kusů. Bude to smírčí oběť za vás, je výrok Panovníka Hospodina.</verse>
        <verse osisID='Ezek.45.16'>Všechen lid země bude odvádět tuto oběť pozdvihování knížeti v Izraeli.</verse>
        <verse osisID='Ezek.45.17'>Kníže je povinen přinášet oběti zápalné, oběť přídavnou i úlitbu o svátcích, o novoluních i o dnech odpočinku, o všech slavnostních shromážděních domu izraelského. On připraví oběť za hřích i oběť přídavnou, oběť zápalnou i oběti pokojné jako smírčí oběť za dům izraelský."</verse>
        <verse osisID='Ezek.45.18'>Toto praví Panovník Hospodin: "První den prvního měsíce vezmeš mladého býčka bez vady a očistíš svatyni od hříchu.</verse>
        <verse osisID='Ezek.45.19'>Kněz vezme trochu krve z oběti za hřích a potře veřeje domu i čtyři úhly stupně na oltáři i veřeje brány vnitřního nádvoří.</verse>
        <verse osisID='Ezek.45.20'>Právě tak učiníš sedmého dne toho měsíce za každého, kdo zhřešil neúmyslně a z nevědomosti; budete konat smírčí obřady za dům.</verse>
        <verse osisID='Ezek.45.21'>Čtrnáctého dne prvního měsíce budete mít hod beránka a po sedm dní slavnosti se budou jíst nekvašené chleby.</verse>
        <verse osisID='Ezek.45.22'>Toho dne připraví kníže býčka jako oběť za hřích svůj i všeho lidu země.</verse>
        <verse osisID='Ezek.45.23'>V sedmi dnech té slavnosti připraví k zápalné oběti Hospodinu sedm býčků a sedm beranů bez vady, každý den po sedm dní, a kozla jako oběť za hřích každý den.</verse>
        <verse osisID='Ezek.45.24'>A jako přídavnou oběť připraví éfu mouky na býčka a éfu na berana a na každou éfu hín oleje.</verse>
        <verse osisID='Ezek.45.25'>Patnáctého dne sedmého měsíce při slavnosti připraví totéž jako v oněch sedmi dnech, jak oběť za hřích, tak oběť zápalnou i přídavnou a olej."</verse>
      </chapter>
      <chapter osisID='Ezek.46'>
        <verse osisID='Ezek.46.1'>Toto praví Panovník Hospodin: "Brána vnitřního nádvoří, obrácená k východu, zůstane zavřená po šest pracovních dní, ale v den odpočinku a v den novoluní bude otevřená.</verse>
        <verse osisID='Ezek.46.2'>Kníže vstoupí zvenčí dvoranou brány a postaví se u veřejí brány. Kněží připraví jeho zápalnou oběť a jeho oběti pokojné a on se bude klanět na prahu brány. Pak z ní vyjde a brána se nezavře až do večera.</verse>
        <verse osisID='Ezek.46.3'>Také lid země se bude u vchodu do té brány klanět před Hospodinem ve dnech odpočinku a o novoluních.</verse>
        <verse osisID='Ezek.46.4'>Zápalnou obětí, kterou kníže přinese Hospodinu v den odpočinku, bude šest beránků bez vady a beran bez vady.</verse>
        <verse osisID='Ezek.46.5'>A přídavnou obětí bude éfa mouky na berana; a k beránkům, co může dát jako přídavnou oběť; a hín oleje na éfu.</verse>
        <verse osisID='Ezek.46.6'>V den novoluní připraví mladého býčka bez vady a šest beránků a berana; i ti budou bez vady.</verse>
        <verse osisID='Ezek.46.7'>Připraví také jako přídavnou oběť éfu mouky na býčka, éfu na berana a k beránkům podle svých možností; a hín oleje na éfu.</verse>
        <verse osisID='Ezek.46.8'>Když bude kníže vstupovat, projde dvoranou brány a stejnou cestou vyjde.</verse>
        <verse osisID='Ezek.46.9'>Ale když bude vstupovat lid země k slavnostním shromážděním před Hospodina, ten, kdo bude vstupovat severní branou, aby se klaněl, vyjde branou jižní, a kdo bude vstupovat branou jižní, bude vycházet branou severní. Nevrátí se branou, kterou vstoupil, ale vyjde branou protější.</verse>
        <verse osisID='Ezek.46.10'>Kníže vejde uprostřed vstupujících a s vycházejícími vyjde.</verse>
        <verse osisID='Ezek.46.11'>O svátcích a slavnostních shromážděních bude přídavnou obětí éfa mouky na býčka, éfa na berana a k beránkům, co může dát; a hín oleje na éfu.</verse>
        <verse osisID='Ezek.46.12'>Připraví-li kníže Hospodinu dobrovolnou oběť zápalnou nebo dobrovolné oběti pokojné, ať je mu otevřena brána obrácená k východu. Jako svou oběť zápalnou a své oběti pokojné připraví totéž, co připravil v den odpočinku. Potom vyjde a po jeho odchodu bude brána uzavřena.</verse>
        <verse osisID='Ezek.46.13'>Denně připravíš jako zápalnou oběť Hospodinu ročního beránka bez vady; připravíš jej každého jitra.</verse>
        <verse osisID='Ezek.46.14'>A k němu jako přídavnou oběť připravíš každého jitra šestinu éfy mouky a třetinu hínu oleje k pokropení bílé mouky. Je to každodenní přídavná oběť Hospodinu podle provždy platných nařízení.</verse>
        <verse osisID='Ezek.46.15'>Každého jitra připraví beránka a oběť přídavnou i olej. To je každodenní oběť zápalná."</verse>
        <verse osisID='Ezek.46.16'>Toto praví Panovník Hospodin: "Jestliže dá kníže dar některému ze svých synů, bude to jeho synům náležet jako dědičný podíl. Bude to tedy jejich trvalé vlastnictví.</verse>
        <verse osisID='Ezek.46.17'>Když však dá dar z dědičného podílu některému ze svých služebníků, zůstane mu to do léta osvobození a pak se vrátí knížeti. Jeho dědičný podíl náleží výhradně jeho synům.</verse>
        <verse osisID='Ezek.46.18'>Kníže nevezme nic z dědičného podílu lidu, nebude je vytlačovat z jejich trvalého vlastnictví. Svým synům dá dědičný podíl z vlastního trvalého vlastnictví, aby nikdo z mého lidu nemusel ze svého trvalého vlastnictví pryč."</verse>
        <verse osisID='Ezek.46.19'>I vedl mě vchodem v postranní části brány do svatých komor pro kněze, které jsou obráceny k severu, a hle, bylo tam místo v odlehlém koutě na západ.</verse>
        <verse osisID='Ezek.46.20'>Řekl mi: "Toto je místo, kde kněží vaří maso oběti za vinu a oběti za hřích, kde pečou chleby z oběti přídavné; nesmějí to vynášet do vnějšího nádvoří, aby neposvěcovali lid."</verse>
        <verse osisID='Ezek.46.21'>Pak mě vyvedl do vnějšího nádvoří a provedl čtyřmi jeho rohy, A hle, v každém rohu nádvoří byl dvůr.</verse>
        <verse osisID='Ezek.46.22'>Ve čtyřech rozích nádvoří byly nezastřešené dvory čtyřicet loket dlouhé a třicet loket široké. Všechny čtyři měly týž rozměr a byly vestavěny do rohů.</verse>
        <verse osisID='Ezek.46.23'>A všechny čtyři měly kolem dokola kamennou ohradu a dole kolem ohrazení byla udělána topeniště.</verse>
        <verse osisID='Ezek.46.24'>I řekl mi: "Toto jsou kuchyně, kde služebníci domu budou vařit oběti lidu."</verse>
      </chapter>
      <chapter osisID='Ezek.47'>
        <verse osisID='Ezek.47.1'>Přivedl mě znovu ke vchodu do domu. A hle, zespodu prahu domu vytékala k východu voda; průčelí domu je totiž obráceno k východu a voda tekla dolů zpod pravého boku domu na jižní straně oltáře.</verse>
        <verse osisID='Ezek.47.2'>A vyvedl mě branou severní a vedl mě venku okolo k vnější bráně směrem na východ. A hle, voda se řinula z pravého boku domu.</verse>
        <verse osisID='Ezek.47.3'>Když odcházel ten muž na východ, měl v ruce měřící šňůru. Odměřil tisíc loket a provedl mě vodou; vody bylo po kotníky.</verse>
        <verse osisID='Ezek.47.4'>Znovu odměřil tisíc a provedl mě vodou; vody bylo po kolena. Odměřil další tisíc a provedl mě; vody bylo po bedra.</verse>
        <verse osisID='Ezek.47.5'>Odměřil ještě tisíc a potok nebylo možno přebrodit; voda vystoupila a muselo se v ní plavat; byl to potok, který se už nedal přebrodit.</verse>
        <verse osisID='Ezek.47.6'>Řekl mi: "Vidíš, lidský synu?" Vedl mě dál a znovu mě přivedl k břehu toho potoka.</verse>
        <verse osisID='Ezek.47.7'>Když jsem se tam vrátil, hle, na břehu potoka bylo po obou stranách velmi mnoho stromoví.</verse>
        <verse osisID='Ezek.47.8'>I řekl mi: "Tato voda odtéká do východního obvodu, teče dolů do Araby a vlévá se do moře. Tam, kde vtéká do moře, stávají se vody zdravými.</verse>
        <verse osisID='Ezek.47.9'>Každý hemžící se živočich bude žít všude, kam se vlévá potok. A ryb bude velmi mnoho. Neboť kam se vlévají ony vody, tam se vody moře stávají zdravými a zůstane naživu všechno tam, kam se ten potok vlévá.</verse>
        <verse osisID='Ezek.47.10'>I postaví se u něho rybáři; od Én-gedí až k Én-eglajimu se budou rozprostírat sítě. Ryb rozličného druhu bude velmi mnoho jako ryb ve Velkém moři.</verse>
        <verse osisID='Ezek.47.11'>Avšak jeho bažiny a mělčiny nebudou ozdravěny, bude se tam získávat sůl.</verse>
        <verse osisID='Ezek.47.12'>Při potoku na obou březích vzejde rozličné ovocné stromoví, jemuž nebude vadnout listí, jež nepřestane plodit, ale každý měsíc přinese rané plody, neboť vody, které je zavlažují, vytékají ze svatyně. Jeho ovoce bude sloužit za pokrm a jeho listí jako lék."</verse>
        <verse osisID='Ezek.47.13'>Toto praví Panovník Hospodin: "Toto je hranice, v níž si vezmete do dědictví zemi pro dvanáct izraelských kmenů, Josefovi provazce dva.</verse>
        <verse osisID='Ezek.47.14'>Jeden jako druhý obdržíte do dědictví zemi, o níž jsem zvedl ruku k přísaze, že ji dám vašim otcům. Tato země vám připadne za dědictví.</verse>
        <verse osisID='Ezek.47.15'>A toto je pomezí té země: Na severu od Velkého moře směrem k Chetlónu při cestě do Sedadu</verse>
        <verse osisID='Ezek.47.16'>Chamát, Beróta, Sibrajim, který je pomezím Damašku a pomezím Chamátu, a Chasér-tíkón, který je při pomezí Chavránu.</verse>
        <verse osisID='Ezek.47.17'>Pomezí povede od moře k Chasar-énónu na pomezí Damašku daleko na severu a k pomezí Chamátu. To bude severní strana.</verse>
        <verse osisID='Ezek.47.18'>Na východní straně vyměříte pomezí mezi Chavránem a Damaškem a mezi Gileádem a izraelskou zemí podél Jordánu k Východnímu moři. To bude východní strana.</verse>
        <verse osisID='Ezek.47.19'>Na jižní straně půjde pomezí jižně od Támaru až k Vodám sváru v Kádeši, k Nachale u Velkého moře. To bude jižní strana směrem k Negebu.</verse>
        <verse osisID='Ezek.47.20'>Na západní straně bude tvořit pomezí Velké moře od jižního pomezí až naproti cestě do Chamátu. To bude západní strana.</verse>
        <verse osisID='Ezek.47.21'>Tuto zemi si rozdělíte mezi izraelské kmeny.</verse>
        <verse osisID='Ezek.47.22'>Přidělíte losováním dědičný podíl sobě i bezdomovcům, kteří mezi vámi pobývají jako hosté a kteří mezi vámi zplodili syny; budou u vás jako rodilí Izraelci. Spolu s vámi si určí losováním dědičný podíl mezi izraelskými kmeny.</verse>
        <verse osisID='Ezek.47.23'>V tom kmeni, u něhož bezdomovec pobývá jako host, mu dáte jeho dědičný podíl, je výrok Panovníka Hospodina."</verse>
      </chapter>
      <chapter osisID='Ezek.48'>
        <verse osisID='Ezek.48.1'>Toto jsou jména kmenů: Nejdále na severu směrem k Chetlónu až k cestě do Chamátu a Chasar-énanu - hranice Damašku je na sever stranou Chamátu - od východní strany až k moři připadne jeden podíl Danovi.</verse>
        <verse osisID='Ezek.48.2'>Při pomezí Danově od strany východní po západní připadne jeden podíl Ašerovi.</verse>
        <verse osisID='Ezek.48.3'>Při pomezí Ašerově od východní strany po západní připadne jeden podíl Neftalímu.</verse>
        <verse osisID='Ezek.48.4'>Při pomezí Neftalíově od východní strany po západní připadne jeden podíl Manasesovi.</verse>
        <verse osisID='Ezek.48.5'>Při pomezí Manasesově od východní strany po západní připadne jeden podíl Efrajimovi.</verse>
        <verse osisID='Ezek.48.6'>Při pomezí Efrajimově od východní strany po západní připadne jeden podíl Rúbenovi.</verse>
        <verse osisID='Ezek.48.7'>Při pomezí Rúbenově od východní strany po západní připadne jeden podíl Judovi.</verse>
        <verse osisID='Ezek.48.8'>Při pomezí Judově od východní strany po západní bude oběť pozdvihování, kterou přinesete, dvacet pět tisíc loket široká a dlouhá jako jeden z podílů od strany východní po západní; a uprostřed ní bude svatyně.</verse>
        <verse osisID='Ezek.48.9'>Oběť pozdvihování, kterou přinesete Hospodinu, bude v první části dvacet pět tisíc loket dlouhá a deset tisíc loket široká.</verse>
        <verse osisID='Ezek.48.10'>Ti, kterým bude ta svatá oběť pozdvihování patřit, budou kněží. Bude na severu dvacet pět tisíc loket dlouhá, na západě deset tisíc loket široká, na východě deset tisíc loket široká a na jihu dvacet pět tisíc loket dlouhá; uprostřed ní bude Hospodinova svatyně.</verse>
        <verse osisID='Ezek.48.11'>Bude patřit kněžím, posvěceným ze synů Sádokových, kteří střeží to, co jsem jim svěřil. Oni nezbloudili jako lévijci, když bloudili synové izraelští.</verse>
        <verse osisID='Ezek.48.12'>Jim bude patřit tato obětina z oběti pozdvihování jako nejposvátnější část země při pomezí lévijců.</verse>
        <verse osisID='Ezek.48.13'>Souběžně s pomezím kněží budou mít podíl lévijci, a to dvacet pět tisíc loket dlouhý a deset tisíc loket široký. Délka každého bude dvacet pět tisíc loket a šířka deset tisíc loket.</verse>
        <verse osisID='Ezek.48.14'>Nebudou z podílu odprodávat ani vyměňovat či na jiného převádět prvotiny země; jsou svaté Hospodinu.</verse>
        <verse osisID='Ezek.48.15'>Zbylých pět tisích loket našíř podél těch dvaceti pěti tisíc loket bude díl nesvatý patřící městu, pro sídliště a pastviny; město bude uprostřed něho.</verse>
        <verse osisID='Ezek.48.16'>A toto jsou jeho rozměry: na severní straně čtyři tisíce pět set loket, na jižní straně čtyři tisíce pět set loket, při východní straně čtyři tisíce pět set loket a na západní straně čtyři tisíce pět set loket.</verse>
        <verse osisID='Ezek.48.17'>A město bude mít pastviny o rozměrech: na severu dvě stě padesát loket, na jihu dvě stě padesát loket, na východě dvě stě padesát loket, na západě dvě stě padesát loket.</verse>
        <verse osisID='Ezek.48.18'>Zbytek na délku souběžně se svatou obětí pozdvihování bude měřit deset tisíc loket na východě a deset tisíc loket na západě; bude souběžný se svatou obětí pozdvihování a výtěžky z něho budou sloužit za pokrm pro služebníky města.</verse>
        <verse osisID='Ezek.48.19'>Služebníci města budou ze všech izraelských kmenů ti, kdo pracují na tom dílu.</verse>
        <verse osisID='Ezek.48.20'>Celou oběť pozdvihování, čtverec dvacet pět tisíc loket na dvacet pět tisíc loket, oddělíte jako svatou oběť pozdvihování do trvalého vlastnictví města.</verse>
        <verse osisID='Ezek.48.21'>Zbytek po obou stranách svaté oběti pozdvihování a trvalého vlastnictví města bude patřit knížeti; bude to dvacet pět tisíc loket podél oběti pozdvihování při pomezí východním a na západě dvacet pět tisíc loket podél pomezí západního, souběžně s kmenovými podíly; to bude patřit knížeti. Svatá oběť pozdvihování a svatyně Hospodinova domu budou uprostřed.</verse>
        <verse osisID='Ezek.48.22'>I po obou stranách trvalého vlastnictví lévijců a trvalého vlastnictví města budou části patřící knížeti, uprostřed mezi pomezím Judovým a Benjamínovým. To bude patřit knížeti.</verse>
        <verse osisID='Ezek.48.23'>Pokud jde o ostatní kmeny: Od východní strany po západní připadne jeden podíl Benjamínovi.</verse>
        <verse osisID='Ezek.48.24'>Při pomezí Benjamínově od strany východní po západní připadne jeden podíl Šimeónovi.</verse>
        <verse osisID='Ezek.48.25'>Při pomezí Šimeónově od strany východní po západní připadne jeden podíl Isacharovi.</verse>
        <verse osisID='Ezek.48.26'>Při pomezí Isacharově od strany východní po západní připadne jeden podíl Zabulónovi.</verse>
        <verse osisID='Ezek.48.27'>Při pomezí Zabulónově od strany východní po západní připadne jeden podíl Gádovi.</verse>
        <verse osisID='Ezek.48.28'>Při pomezí Gádově na straně negebské k jihu půjde pomezí od Támaru k Vodám sváru v Kádeši, k Nachale u Velkého moře.</verse>
        <verse osisID='Ezek.48.29'>To je země, kterou dostanete přidělenou do dědictví pro izraelské kmeny, a toto jsou jejich příděly, je výrok Panovníka Hospodina.</verse>
        <verse osisID='Ezek.48.30'>A toto jsou východy z města: Ze severní strany bude město měřit čtyři tisíce pět set loket;</verse>
        <verse osisID='Ezek.48.31'>tam budou městské brány, pojmenované podle izraelských kmenů. Na severu tři brány: jedna brána Rúbenova, jedna brána Judova a jedna brána Léviova.</verse>
        <verse osisID='Ezek.48.32'>Na východní straně bude měřit čtyři tisíce pět set loket; tam budou tři brány: jedna brána Josefova, jedna brána Benjamínova a jedna brána Danova.</verse>
        <verse osisID='Ezek.48.33'>Strana jižní bude měřit čtyři tisíce pět set loket; tam budou také tři brány: jedna brána Šimeónova, jedna brána Isacharova a jedna brána Zabulónova.</verse>
        <verse osisID='Ezek.48.34'>Strana západní bude měřit čtyři tisíce pět set loket; tam budou rovněž tři brány: jedna brána Gádova, jedna brána Ašérova a jedna brána Neftalíova.</verse>
        <verse osisID='Ezek.48.35'>Obvod bude měřit osmnáct tisíc loket. Jméno města od onoho dne bude: "Zde je Hospodin".</verse>
      </chapter>
    </div></osisText>
</osis>
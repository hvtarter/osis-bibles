<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Tim'>
      <chapter osisID='2Tim.1'>
        <verse osisID='2Tim.1.1'>Pavel, z vůle Boží apoštol Krista Ježíše, poslaný hlásat zaslíbený život v Kristu Ježíši -</verse>
        <verse osisID='2Tim.1.2'>Timoteovi, milovanému synu: Milost, milosrdenství a pokoj od Boha Otce a Krista Ježíše, našeho Pána.</verse>
        <verse osisID='2Tim.1.3'>Děkuji za tebe Bohu, kterému sloužím s čistým svědomím jako moji předkové, když na tebe neustále myslím ve svých modlitbách ve dne v noci.</verse>
        <verse osisID='2Tim.1.4'>Vzpomínám na tvé slzy a toužím tě spatřit, aby moje radost byla úplná.</verse>
        <verse osisID='2Tim.1.5'>Připomínám si tvou upřímnou víru, kterou měla už tvá babička Lóis a tvá matka Euniké, a kterou máš, jak jsem přesvědčen, i ty.</verse>
        <verse osisID='2Tim.1.6'>Proto ti kladu na srdce, abys rozněcoval oheň Božího daru, kterého se ti dostalo vzkládáním mých rukou.</verse>
        <verse osisID='2Tim.1.7'>Neboť Bůh nám nedal ducha bázlivosti, nýbrž ducha síly, lásky a rozvahy.</verse>
        <verse osisID='2Tim.1.8'>Nestyď se tedy vydávat svědectví o našem Pánu; ani za mne, jeho vězně, se nestyď, nýbrž snášej spolu se mnou všechno zlé pro evangelium. K tomu ti dá sílu Bůh,</verse>
        <verse osisID='2Tim.1.9'>který nás spasil a povolal svatým povoláním ne pro naše skutky, nýbrž ze svého rozhodnutí a z milosti, kterou nám daroval v Kristu Ježíši před věčnými časy</verse>
        <verse osisID='2Tim.1.10'>a nyní zjevil příchodem našeho Spasitele Ježíše Krista. On zlomil moc smrti a zjevil nepomíjející život v evangeliu.</verse>
        <verse osisID='2Tim.1.11'>K jeho zvěstování jsem já byl ustanoven hlasatelem, apoštolem a učitelem.</verse>
        <verse osisID='2Tim.1.12'>Proto také všechno snáším a nestydím se vydávat svědectví, neboť vím, komu jsem uvěřil. Jsem přesvědčen, že on má moc chránit, co mi svěřil, až do onoho dne.</verse>
        <verse osisID='2Tim.1.13'>Měj za vzor zdravých slov to, co jsi slyšel ode mne ve víře a lásce, která nás spojuje v Kristu Ježíši.</verse>
        <verse osisID='2Tim.1.14'>Svěřený poklad chraň mocí Ducha svatého, který v nás přebývá.</verse>
        <verse osisID='2Tim.1.15'>Víš, že se ode mne odvrátili všichni v Asii, mezi nimi Fygelos a Hermogenés.</verse>
        <verse osisID='2Tim.1.16'>Kéž Pán prokáže milosrdenství Oneziforově rodině. Několikrát mě potěšil a nestyděl se za mé řetězy;</verse>
        <verse osisID='2Tim.1.17'>když přišel do Říma, usilovně mě hledal, až mě našel.</verse>
        <verse osisID='2Tim.1.18'>Kéž mu Pán dá, aby u něho našel milosrdenství v onen den. A jaké služby vykonal v Efezu, víš nejlépe sám.</verse>
      </chapter>
      <chapter osisID='2Tim.2'>
        <verse osisID='2Tim.2.1'>A ty, můj synu, buď silný milostí Krista Ježíše,</verse>
        <verse osisID='2Tim.2.2'>a co jsi ode mne slyšel před mnoha svědky, svěř to věrným lidem, kteří budou schopni učit zase jiné.</verse>
        <verse osisID='2Tim.2.3'>Snášej se mnou všechno zlé jako řádný voják Krista Ježíše.</verse>
        <verse osisID='2Tim.2.4'>Kdo se dá na vojnu, nezaplétá se do záležitostí obyčejného života; chce obstát před tím, kdo mu velí.</verse>
        <verse osisID='2Tim.2.5'>A kdo závodí, nedostane cenu, nezávodí-li podle pravidel.</verse>
        <verse osisID='2Tim.2.6'>Také rolník musí nejprve těžce pracovat, než sklidí úrodu.</verse>
        <verse osisID='2Tim.2.7'>Uvažuj o tom, co říkám. Pán ti dá, abys všechno pochopil.</verse>
        <verse osisID='2Tim.2.8'>Pamatuj na Ježíše Krista vzkříšeného z mrtvých, původem z rodu Davidova; to je moje evangelium.</verse>
        <verse osisID='2Tim.2.9'>Pro ně snáším utrpení a dokonce pouta jako zločinec. Ale Boží slovo není spoutáno.</verse>
        <verse osisID='2Tim.2.10'>A tak všechno snáším pro vyvolené, aby i oni dosáhli spásy v Kristu Ježíši a věčné slávy.</verse>
        <verse osisID='2Tim.2.11'>Věrohodné je to slovo: Jestliže jsme s ním zemřeli, budeme s ním i žít.</verse>
        <verse osisID='2Tim.2.12'>Jestliže s ním vytrváme, budeme s ním i vládnout. Zapřeme-li ho, i on nás zapře.</verse>
        <verse osisID='2Tim.2.13'>Jsme-li nevěrní, on zůstává věrný, neboť nemůže zapřít sám sebe.</verse>
        <verse osisID='2Tim.2.14'>Toto připomínej a před tváří Boží naléhavě domlouvej bratřím, aby se nepřeli o slova. Není to k ničemu, leda k rozvrácení posluchačů.</verse>
        <verse osisID='2Tim.2.15'>Usiluj o to, aby ses před Bohem osvědčil jako dělník, který se nemá zač stydět, protože správně zvěstuje slovo pravdy.</verse>
        <verse osisID='2Tim.2.16'>Bezbožným a planým řečem se vyhýbej. Neboť takoví lidé půjdou stále dál ve své bezbožnosti</verse>
        <verse osisID='2Tim.2.17'>a jejich učení se bude šířit jako rakovina. K nim patří Hymenaios a Filétos,</verse>
        <verse osisID='2Tim.2.18'>kteří zbloudili z cesty pravdy, když říkají, že naše vzkříšení už nastalo; tak podvracejí víru některých bratří.</verse>
        <verse osisID='2Tim.2.19'>Ovšem pevný Boží základ trvá a nese nápis 'Pán zná ty, kdo jsou jeho' a 'ať se odvrátí od nespravedlnosti každý, kdo vyznává jméno Páně'.</verse>
        <verse osisID='2Tim.2.20'>Ve velké domácnosti nejsou jen zlaté a stříbrné nádoby, nýbrž i dřevěné a hliněné, jedny pro cenné věci, druhé na odpadky.</verse>
        <verse osisID='2Tim.2.21'>Kdo se od těch falešných nauk očistí, bude nástrojem vznešeným, posvěceným, užitečným pro hospodáře, připraveným ke každému dobrému dílu.</verse>
        <verse osisID='2Tim.2.22'>Vyhýbej se mladické prudkosti, usiluj o spravedlnost, víru, lásku a pokoj s těmi, kdo vzývají Pána z čistého srdce.</verse>
        <verse osisID='2Tim.2.23'>Nepouštěj se do hloupých sporů, v jakých si libují nepoučení lidé; víš, že vedou jen k hádkám.</verse>
        <verse osisID='2Tim.2.24'>Služebník Kristův se nemá hádat, nýbrž má být laskavý ke všem, schopný učit a být trpělivý.</verse>
        <verse osisID='2Tim.2.25'>Má vlídně poučovat odpůrce. Snad jim dá Bůh, že se obrátí, poznají pravdu</verse>
        <verse osisID='2Tim.2.26'>a vzpamatují se z ďáblových nástrah, do kterých se dali polapit, když podlehli jeho vůli.</verse>
      </chapter>
      <chapter osisID='2Tim.3'>
        <verse osisID='2Tim.3.1'>Věz, že v posledních dnech nastanou zlé časy.</verse>
        <verse osisID='2Tim.3.2'>Lidé budou sobečtí, chamtiví, chvástaví, domýšliví, budou se rouhat, nebudou poslouchat rodiče, budou nevděční, bezbožní,</verse>
        <verse osisID='2Tim.3.3'>bez lásky, nesmiřitelní, pomlouvační, nevázaní, hrubí, lhostejní k dobrému,</verse>
        <verse osisID='2Tim.3.4'>zrádní, bezhlaví, nadutí, budou mít raději rozkoš než Boha,</verse>
        <verse osisID='2Tim.3.5'>budou se tvářit jako zbožní, ale svým jednáním to budou popírat. Takových lidí se straň.</verse>
        <verse osisID='2Tim.3.6'>Patří k nim ti, kdo vnikají do rodin, aby nalákali lehkověrné ženy plné hříchů, ovládané rozličnými touhami,</verse>
        <verse osisID='2Tim.3.7'>které by se pořád chtěly učit, a nikdy nemohou přijít k poznání pravdy.</verse>
        <verse osisID='2Tim.3.8'>Jako Jannés a Jambrés odporovali Mojžíšovi, tak i ti falešní učitelé odporují pravdě. Jsou to lidé se zvrácenou myslí, kteří ve víře selhali.</verse>
        <verse osisID='2Tim.3.9'>Ale s jejich úspěchy už je konec. Jejich zaslepenost bude všem stejně zjevná jako oněch dvou.</verse>
        <verse osisID='2Tim.3.10'>Ty však jsi sledoval mé učení, můj způsob života, mé úmysly, mou víru, shovívavost, lásku, trpělivost,</verse>
        <verse osisID='2Tim.3.11'>pronásledování a útrapy, jaké mne stihly v Antiochii, v Ikoniu a v Lystře. Jaká pronásledování jsem přestál, a ze všech mě Pán vysvobodil!</verse>
        <verse osisID='2Tim.3.12'>A všichni, kdo chtějí zbožně žít v Kristu Ježíši, zakusí pronásledování.</verse>
        <verse osisID='2Tim.3.13'>Avšak se zlými lidmi a podvodníky to půjde stále k horšímu, neboť klamou jiné i sebe.</verse>
        <verse osisID='2Tim.3.14'>Ty však setrvávej v tom, čemu ses naučil a o čem jsi přesvědčen. Víš, od koho ses tomu naučil.</verse>
        <verse osisID='2Tim.3.15'>Od dětství znáš svatá Písma, která ti mohou dát moudrost ke spasení, a to vírou v Krista Ježíše.</verse>
        <verse osisID='2Tim.3.16'>Veškeré Písmo pochází z Božího Ducha a je dobré k učení, k usvědčování, k nápravě, k výchově ve spravedlnosti,</verse>
        <verse osisID='2Tim.3.17'>aby Boží člověk byl náležitě připraven ke každému dobrému činu.</verse>
      </chapter>
      <chapter osisID='2Tim.4'>
        <verse osisID='2Tim.4.1'>Před Bohem a Kristem Ježíšem, který bude soudit živé i mrtvé, tě zapřísahám pro jeho příchod a jeho království:</verse>
        <verse osisID='2Tim.4.2'>Hlásej slovo Boží, ať přijdeš vhod či nevhod, usvědčuj, domlouvej, napomínej v trpělivém vyučování.</verse>
        <verse osisID='2Tim.4.3'>Neboť přijde doba, kdy lidé nesnesou zdravé učení, a podle svých choutek si seženou učitele, kteří by vyhověli jejich přáním.</verse>
        <verse osisID='2Tim.4.4'>Odvrátí sluch od pravdy a přikloní se k bájím.</verse>
        <verse osisID='2Tim.4.5'>Avšak ty buď ve všem střízlivý, snášej útrapy, konej dílo zvěstovatele evangelia a cele se věnuj své službě.</verse>
        <verse osisID='2Tim.4.6'>Neboť já již budu obětován, přišel čas mého odchodu.</verse>
        <verse osisID='2Tim.4.7'>Dobrý boj jsem bojoval, běh jsem dokončil, víru zachoval.</verse>
        <verse osisID='2Tim.4.8'>Nyní je pro mne připraven vavřín spravedlnosti, který mi dá v onen den Pán, ten spravedlivý soudce. A nejen mně, nýbrž všem, kdo s láskou vyhlížejí jeho příchod.</verse>
        <verse osisID='2Tim.4.9'>Pospěš si, abys přišel za mnou co nejdřív.</verse>
        <verse osisID='2Tim.4.10'>Démas mě totiž opustil, protože více miloval tento svět, a odešel do Tesaloniky. Krescens odešel do Galacie, Titus do Dalmácie.</verse>
        <verse osisID='2Tim.4.11'>Jediný Lukáš je se mnou. Marka vezmi s sebou, bude mi užitečný jako pomocník.</verse>
        <verse osisID='2Tim.4.12'>Tychika jsem poslal do Efezu.</verse>
        <verse osisID='2Tim.4.13'>Plášť, který jsem nechal v Troadě u Karpa, přines s sebou, též knihy a zvláště pergamen.</verse>
        <verse osisID='2Tim.4.14'>Kovář Alexandr mi způsobil mnoho zlého. Odplatí mu Pán podle jeho činů.</verse>
        <verse osisID='2Tim.4.15'>Také ty si dej před ním pozor. Velmi se totiž stavěl proti našim slovům.</verse>
        <verse osisID='2Tim.4.16'>Při mé první obhajobě nikdo při mně nebyl, všichni mě opustili. Kéž jim to Bůh nepočítá!</verse>
        <verse osisID='2Tim.4.17'>Pán však při mně stál a dal mi sílu, abych mohl dovršit zvěstování evangelia, a slyšeli je všichni pohané; a byl jsem vysvobozen ze lví tlamy.</verse>
        <verse osisID='2Tim.4.18'>Pán mě vysvobodí ze všeho zlého a zachová pro své nebeské království. Jemu patří sláva na věky věků, amen.</verse>
        <verse osisID='2Tim.4.19'>Pozdravuj Prisku a Akvilu a rodinu Oneziforovu.</verse>
        <verse osisID='2Tim.4.20'>Erastos zůstal v Korintu. Trofima jsem nechal v Milétu, protože byl nemocen.</verse>
        <verse osisID='2Tim.4.21'>Pospěš si, abys přišel, než nastane zima. Pozdravuje tě Eubulos, Pudens, Linus, Klaudia a všichni bratří.</verse>
        <verse osisID='2Tim.4.22'>Pán buď s tvým duchem. Milost s vámi.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Matt'>
      <chapter osisID='Matt.1'>
        <verse osisID='Matt.1.1'>Listina rodu Ježíše Krista, syna Davidova, syna Abrahamova.</verse>
        <verse osisID='Matt.1.2'>Abraham měl syna Izáka, Izák Jákoba, Jákob Judu a jeho bratry,</verse>
        <verse osisID='Matt.1.3'>Juda Farese a Záru z Támary, Fares měl syna Chesróma, Chesróm Arama.</verse>
        <verse osisID='Matt.1.4'>Aram měl syna Amínadaba, Amínadab Naasona, Naason Salmóna,</verse>
        <verse osisID='Matt.1.5'>Salmón měl syna Boaze z Rachaby, Boaz Obéda z Rút, Obéd Isaje</verse>
        <verse osisID='Matt.1.6'>a Isaj Davida krále. David měl syna Šalomouna z ženy Uriášovy,</verse>
        <verse osisID='Matt.1.7'>Šalomoun Roboáma, Roboám Abiu, Abia Asafa,</verse>
        <verse osisID='Matt.1.8'>Asaf Jóšafata, Jóšafat Jórama, Jóram Uziáše.</verse>
        <verse osisID='Matt.1.9'>Uziáš měl syna Jótama, Jótam Achaza, Achaz Ezechiáše,</verse>
        <verse osisID='Matt.1.10'>Ezechiáš Manase, Manase měl syna Amose Amos Joziáše,</verse>
        <verse osisID='Matt.1.11'>Joziáš Jechoniáše a jeho bratry za babylónského zajetí.</verse>
        <verse osisID='Matt.1.12'>Po babylónském zajetí Jechoniáš měl syna Salatiela, Salatiel Zorobabela,</verse>
        <verse osisID='Matt.1.13'>Zorobabel Abiuda, Abiud Eljakima, Eljakim Azóra</verse>
        <verse osisID='Matt.1.14'>Azór Sádoka, Sádok Achima. Achim měl syna Eliuda,</verse>
        <verse osisID='Matt.1.15'>Eliud Eleazara, Eleazar Mattana, Mattan Jákoba,</verse>
        <verse osisID='Matt.1.16'>Jákob pak měl syna Josefa, muže Marie, z níž se narodil Ježíš řečený Kristus.</verse>
        <verse osisID='Matt.1.17'>Všech pokolení od Abrahama do Davida bylo tedy čtrnáct, od Davida po babylónské zajetí čtrnáct a od babylónského zajetí až po Krista čtrnáct.</verse>
        <verse osisID='Matt.1.18'>Narození Ježíšovo událo se takto: Jeho matka Maria byla zasnoubena Josefovi, ale dříve, než se sešli, shledalo se, že počala z Ducha svatého.</verse>
        <verse osisID='Matt.1.19'>Její muž Josef byl spravedlivý a nechtěl ji vystavit hanbě; proto se rozhodl propustit ji potají.</verse>
        <verse osisID='Matt.1.20'>Ale když pojal ten úmysl, hle, anděl Páně se mu zjevil ve snu a řekl: "Josefe, syny Davidův, neboj se přijmout Marii, svou manželku; neboť co v ní bylo počato, je z Ducha svatého.</verse>
        <verse osisID='Matt.1.21'>Porodí syna a dáš mu jméno Ježíš; neboť on vysvobodí svůj lid z jeho hříchů."</verse>
        <verse osisID='Matt.1.22'>To všechno se stalo, aby se splnilo, co řekl Hospodin ústy proroka:</verse>
        <verse osisID='Matt.1.23'>'Hle, panna počne a porodí syna a dají mu jméno Immanuel', to jest přeloženo 'Bůh s námi'.</verse>
        <verse osisID='Matt.1.24'>Když se Josef probudil ze spánku, učinil, jak mu přikázal anděl Hospodinův, a přijal svou manželku k sobě.</verse>
        <verse osisID='Matt.1.25'>Ale nežili spolu, dokud neporodila syna, a dal mu jméno Ježíš.</verse>
      </chapter>
      <chapter osisID='Matt.2'>
        <verse osisID='Matt.2.1'>Když se narodil Ježíš v Judském Betlémě za dnů krále Heroda, hle, mudrci od východu se objevili v Jeruzalémě a ptali se:</verse>
        <verse osisID='Matt.2.2'>"Kde je ten právě narozený král Židů? Viděli jsme na východě jeho hvězdu a přišli jsme se mu poklonit."</verse>
        <verse osisID='Matt.2.3'>Když to uslyšel Herodes, znepokojil se a s ním celý Jeruzalém;</verse>
        <verse osisID='Matt.2.4'>svolal proto všechny velekněze a zákoníky lidu a vyptával se jich, kde se má Mesiáš narodit.</verse>
        <verse osisID='Matt.2.5'>Oni mu odpověděli: "V judském Betlémě; neboť tak je psáno u proroka:</verse>
        <verse osisID='Matt.2.6'>'A ty Betléme v zemi judské, zdaleka nejsi nejmenší mezi knížaty judskými, neboť z tebe vyjde vévoda, který bude pastýřem mého lidu, Izraele.'"</verse>
        <verse osisID='Matt.2.7'>Tedy Herodes tajně povolal mudrce a podrobně se jich vyptal na čas, kdy se hvězda ukázala. Potom je poslal do Betléma a řekl:</verse>
        <verse osisID='Matt.2.8'>"Jděte a pátrejte důkladně po tom dítěti; a jakmile je naleznete, oznamte mi, abych se mu i já šel poklonit."</verse>
        <verse osisID='Matt.2.9'>Oni krále vyslechli a dali se na cestu. A hle,hvězda, kterou viděli na východě, šla před nimi, až se zastavila nad místem, kde bylo to dítě.</verse>
        <verse osisID='Matt.2.10'>Když spatřili hvězdu, zaradovali se velikou radostí.</verse>
        <verse osisID='Matt.2.11'>Vešli do domu a uviděli dítě s Marií, jeho matkou; padli na zem, klaněli se mu a obětovali mu přinesené dary - zlato, kadidlo a myrhu.</verse>
        <verse osisID='Matt.2.12'>Potom, na pokyn ve snu, aby se nevraceli k Herodovi, jinudy odcestovali do své země.</verse>
        <verse osisID='Matt.2.13'>Když odešli, hle, anděl Hospodinův se ukázal Josefovi ve snu a řekl: "Vstaň, vezmi dítě i jeho matku, uprchni do Egypta a buď tam, dokud ti neřeknu; neboť Herodes bude hledat dítě, aby je zahubil."</verse>
        <verse osisID='Matt.2.14'>On tedy vstal, vzal v noci dítě i jeho matku, odešel do Egypta</verse>
        <verse osisID='Matt.2.15'>a byl tam až do smrti Herodovy. Tak se splnilo, co řekl Pán ústy proroka: 'Z Egypta jsem povolal svého syna.'</verse>
        <verse osisID='Matt.2.16'>Když Herodes poznal, že ho mudrci oklamali, rozlítil se a dal povraždit všechny chlapce v Betlémě a v celém okolí ve stáří do dvou let, podle času, který vyzvěděl od mudrců.</verse>
        <verse osisID='Matt.2.17'>Tehdy se splnilo, co je řečeno ústy proroka Jeremiáše:</verse>
        <verse osisID='Matt.2.18'>'Hlas v Ráma je slyšet, pláč a veliký nářek; Ráchel oplakává své děti a nedá se utešit, protože jich není.'</verse>
        <verse osisID='Matt.2.19'>Ale když Herodes umřel, hle, anděl Hospodinův se ukázal Josefovi v Egyptě</verse>
        <verse osisID='Matt.2.20'>a řekl: "Vstaň, vezmi dítě i jeho matku a jdi do země izraelské; neboť již zemřeli ti, kteří ukládali dítěti o život."</verse>
        <verse osisID='Matt.2.21'>On tedy vstal, vzal dítě i jeho matku a vrátil se do izraelské země.</verse>
        <verse osisID='Matt.2.22'>Když však uslyšel, že Archelaos kraluje v Judsku po svém otci Herodovi, bál se tam jít; ale na pokyn ve snu se obrátil do končin galilejských</verse>
        <verse osisID='Matt.2.23'>a usadil se v městě zvaném Nazaret - aby se splnilo, co je řečeno ústy proroků, že bude nazván Nazaretský.</verse>
      </chapter>
      <chapter osisID='Matt.3'>
        <verse osisID='Matt.3.1'>Za těch dnů vystoupil Jan Křtitel a kázal v Judské poušti:</verse>
        <verse osisID='Matt.3.2'>"Čiňte pokání, neboť se přiblížilo království nebeské."</verse>
        <verse osisID='Matt.3.3'>To je ten, o němž je řečeno ústy proroka Izaiáše: 'Hlas volajícího na poušti: Připravte cestu Páně, vyrovnejte mu stezky!'</verse>
        <verse osisID='Matt.3.4'>Jan měl na sobě šat z velbloudí srsti, kožený pás kolem boků a potravou mu byly kobylky a med divokých včel.</verse>
        <verse osisID='Matt.3.5'>Tehdy vycházel k němu celý Jeruzalém i Judsko a celé okolí Jordánu,</verse>
        <verse osisID='Matt.3.6'>vyznávali své hříchy a dávali se od něho v řece Jordánu křtít.</verse>
        <verse osisID='Matt.3.7'>Ale když spatřil, že mnoho farizeů a saduceů přichází ke křtu, řekl jim: "Plemeno zmijí, kdo vám ukázal, že můžete utéci před nadcházejícím hněvem?</verse>
        <verse osisID='Matt.3.8'>Neste tedy ovoce, které ukazuje, že činíte pokání.</verse>
        <verse osisID='Matt.3.9'>Nemyslete si, že můžete říkat: 'Náš otec je Abraham!' Pravím vám, že Bůh může Abrahamovi stvořit děti z tohoto kamení.</verse>
        <verse osisID='Matt.3.10'>Sekera je už na kořeni stromů; a každý strom, který nenese dobré ovoce, bude vyťat a hozen do ohně.</verse>
        <verse osisID='Matt.3.11'>Já vás křtím vodou k pokání; ale ten, který přichází za mnou, je silnější než já - nejsem hoden ani toho, abych mu zouval obuv; on vás bude křtít Duchem svatým a ohněm.</verse>
        <verse osisID='Matt.3.12'>Lopata je v jeho ruce; a pročistí svůj mlat, svou pšenici shromáždí do sýpky, ale plevy spálí neuhasitelným ohněm."</verse>
        <verse osisID='Matt.3.13'>Tu přišel Ježíš z Galileje k Jordánu za Janem, aby se dal od něho pokřtít.</verse>
        <verse osisID='Matt.3.14'>Ale on mu bránil a říkal: "Já bych měl být pokřtěn od tebe, a ty jdeš ke mně?"</verse>
        <verse osisID='Matt.3.15'>Ježíš mu odpověděl: "Připusť to nyní; neboť tak je třeba, abychom naplnili všechno, co Bůh žádá." Tu mu již Jan nebránil.</verse>
        <verse osisID='Matt.3.16'>Když byl Ježíš pokřtěn, hned vystoupil z vody, a hle, otevřela se nebesa a spatřil Ducha Božího, jak sestupuje jako holubice a přichází na něho.</verse>
        <verse osisID='Matt.3.17'>A z nebe promluvil hlas: "Toto je můj milovaný Syn, jehož jsem si vyvolil."</verse>
      </chapter>
      <chapter osisID='Matt.4'>
        <verse osisID='Matt.4.1'>Tehdy byl Ježíš Duchem vyveden na poušť, aby byl pokoušen od ďábla.</verse>
        <verse osisID='Matt.4.2'>Postil se čtyřicet dní a čtyřicet nocí, až nakonec vyhladověl.</verse>
        <verse osisID='Matt.4.3'>Tu přistoupil pokušitel a řekl mu: "Jsi-li Syn Boží, řekni, ať z těchto kamenů jsou chleby."</verse>
        <verse osisID='Matt.4.4'>On však odpověděl: "Je psáno: 'Ne jenom chlebem bude člověk živ, ale každým slovem, které vychází z Božích úst.'"</verse>
        <verse osisID='Matt.4.5'>Tu ho vezme ďábel na do svatého města, postaví ho na vrcholek chrámu</verse>
        <verse osisID='Matt.4.6'>a řekne mu: "Jsi-li Syn Boží, vrhni se dolů; vždyť je psáno: 'Svým andělům dá příkaz a na ruce tě vezmou, abys nenarazil nohou na kámen'!"</verse>
        <verse osisID='Matt.4.7'>Ježíš mu pravil: "Je také psáno: 'Nebudeš pokoušet Hospodina, Boha svého.'"</verse>
        <verse osisID='Matt.4.8'>Pak ho ďábel vezme na velmi vysokou horu, ukáže mu všechna království světa i jejich slávu</verse>
        <verse osisID='Matt.4.9'>a řekne mu: "Toto všechno ti dám, padneš-li přede mnou a budeš se mi klanět."</verse>
        <verse osisID='Matt.4.10'>Tu mu Ježíš odpoví: "Jdi z cesty, satane; neboť je psáno: 'Hospodinu, Bohu svému, se budeš klanět a jeho jediného uctívat.'</verse>
        <verse osisID='Matt.4.11'>V té chvíli ho ďábel opustil, a hle, andělé přistoupili a obsluhovali ho.</verse>
        <verse osisID='Matt.4.12'>Když Ježíš uslyšel, že Jan je uvězněn, odebral se do Galileje.</verse>
        <verse osisID='Matt.4.13'>Opustil Nazaret a usadil se v Kafarnaum při moři, v území Zabulón a Neftalím,</verse>
        <verse osisID='Matt.4.14'>aby se splnilo, co je řečeno ústy proroka Izaiáše:</verse>
        <verse osisID='Matt.4.15'>'Země Zabulón a Neftalím, směrem k moři za Jordánem, Galilea pohanů -</verse>
        <verse osisID='Matt.4.16'>lid bydlící v temnotách uvidí veliké světlo; světlo vzejde těm, kdo seděli v krajině stínu smrti.'</verse>
        <verse osisID='Matt.4.17'>Od té chvíle začal Ježíš kázat: "Čiňte pokání, neboť se přiblížilo království nebeské."</verse>
        <verse osisID='Matt.4.18'>Když procházel podél Galilejského moře, uviděl dva bratry, Šimona zvaného Petr a jeho bratra Ondřeje, jak vrhají síť do moře; byli totiž rybáři.</verse>
        <verse osisID='Matt.4.19'>Řekl jim: "Pojďte za mnou a učiním z vás rybáře lidí."</verse>
        <verse osisID='Matt.4.20'>Oni hned nechali sítě a šli za ním.</verse>
        <verse osisID='Matt.4.21'>O něco dále uviděl jiné dva bratry, Jakuba Zebedeova a jeho bratra Jana, jak na lodi se svým otcem Zebedeem spravují sítě; a povolal je.</verse>
        <verse osisID='Matt.4.22'>Ihned opustili loď i svého otce a šli za ním.</verse>
        <verse osisID='Matt.4.23'>Ježíš chodil po celé galileji, učil v jejich synagógách, kázal evangelium království Božího a uzdravoval každou nemoc a každou chorobu v lidu.</verse>
        <verse osisID='Matt.4.24'>Pověst o něm se roznesla po celé Sýrii; přinášeli k němu všechny nemocné, postižené rozličnými neduhy a trápením, posedlé, náměsíčné, ochrnuté, a uzdravoval je.</verse>
        <verse osisID='Matt.4.25'>A velké zástupy z Galileje, Desetiměstí, z Jeruzaléma, Judska i ze Zajordání ho následovaly.</verse>
      </chapter>
      <chapter osisID='Matt.5'>
        <verse osisID='Matt.5.1'>Když spatřil zástupy, vystoupil na horu; a když se posadil, přistoupili k němu jeho učedníci.</verse>
        <verse osisID='Matt.5.2'>Tu otevřel ústa a učil je:</verse>
        <verse osisID='Matt.5.3'>"Blaze chudým v duchu, neboť jejich je království nebeské.</verse>
        <verse osisID='Matt.5.4'>Blaze těm, kdo pláčou, neboť oni budou potěšeni.</verse>
        <verse osisID='Matt.5.5'>Blaze tichým, neboť oni dostanou zemi za dědictví.</verse>
        <verse osisID='Matt.5.6'>Blaze těm, kdo hladovějí a žízní po spravedlnosti, neboť oni budou nasyceni.</verse>
        <verse osisID='Matt.5.7'>Blaze milosrdným, neboť oni dojdou milosrdenství.</verse>
        <verse osisID='Matt.5.8'>Blaze těm, kdo mají čisté srdce, neboť oni uzří Boha.</verse>
        <verse osisID='Matt.5.9'>Blaze těm, kdo působí pokoj, neboť oni budou nazváni syny Božími.</verse>
        <verse osisID='Matt.5.10'>Blaze těm, kdo jsou pronásledováni pro spravedlnost, neboť jejich je království nebeské.</verse>
        <verse osisID='Matt.5.11'>Blaze vám, když vás budou tupit a pronásledovat a lživě mluvit proti vám všecko zlé kvůli mně.</verse>
        <verse osisID='Matt.5.12'>Radujte se a jásejte, protože máte hojnou odměnu v nebesích; stejně pronásledovali i proroky, kteří byli před vámi.</verse>
        <verse osisID='Matt.5.13'>Vy jste sůl země; jestliže však sůl pozbude chuti, čím bude osolena? K ničemu již není, než aby se vyhodila ven a lidé po ní šlapali.</verse>
        <verse osisID='Matt.5.14'>Vy jste světlo světa. Nemůže zůstat skryto město ležící na hoře.</verse>
        <verse osisID='Matt.5.15'>A když rozsvítí lampu, nestaví ji pod nádobu, ale na svícen; a svítí všem v domě.</verse>
        <verse osisID='Matt.5.16'>Tak ať svítí světlo vaše před lidmi, aby viděli vaše dobré skutky a vzdali slávu vašemu Otci v nebesích.</verse>
        <verse osisID='Matt.5.17'>Nedomnívejte se, že jsem přišel zrušit Zákon nebo Proroky; nepřišel jsem zrušit, nýbrž naplnit.</verse>
        <verse osisID='Matt.5.18'>Amen, pravím vám,: DOkud nepomine nebe a země, nepomine ani jediné písmenko ani jediná čárka ze Zákona, dokud se všechno nestane.</verse>
        <verse osisID='Matt.5.19'>Kdo by tedy zrušil jediné z těchto nejmenších přikázání a tak učil lidi, bude v království nebeském vyhlášen za nejmenšího; kdo by však zachovával a učil, bude v království nebeském vyhlášen velkým.</verse>
        <verse osisID='Matt.5.20'>Neboť pravím vám: Nebude-li vaše spravedlnost o mnoho přesahovat spravedlnost zákoníků a farizeů, jistě nevejdete do království nebeského.</verse>
        <verse osisID='Matt.5.21'>Slyšeli jste, že bylo řečeno otcům: Nezabiješ! Kdo by zabil, bude vydán soudu.</verse>
        <verse osisID='Matt.5.22'>Já však pravím, že již ten, kdo se hněvá na svého bratra, bude vydán soudu; kdo snižuje svého bratra, bude vydán radě; kdo svého bratra zatracuje, propadne ohnivému peklu.</verse>
        <verse osisID='Matt.5.23'>Přinášíš-li tedy svůj dar na oltář a tam se rozpomeneš, že tvůj bratr má něco proti tobě,</verse>
        <verse osisID='Matt.5.24'>nech svůj dar před oltářem a jdi se nejprve smířit se svým bratrem; potom teprve přijď a přines svůj dar.</verse>
        <verse osisID='Matt.5.25'>Dohodni se svým protivníkem včas, dokud jsi na cestě k soudu, aby tě neodevzdal soudci a soudce žalářníkovi a byl bys uvržen do vězení.</verse>
        <verse osisID='Matt.5.26'>Amen, pravím ti, že odtud nevyjdeš, dokud nezaplatíš do posledního haléře.</verse>
        <verse osisID='Matt.5.27'>Slyšeli jste, že bylo řečeno: 'Nezcizoložíš.'</verse>
        <verse osisID='Matt.5.28'>Já však vám pravím, že každý, kdo hledí na ženu chtivě, již s ní zcizoložil ve svém srdci.</verse>
        <verse osisID='Matt.5.29'>Jestliže tě svádí tvé pravé oko, vyrvi je a odhoď pryč, neboť je pro tebe lépe, aby zahynul jeden ze tvých údů, než aby celé tvé tělo bylo uvrženo do pekla.</verse>
        <verse osisID='Matt.5.30'>A jestliže tě svádí tvá pravá ruka, utni ji a odhoď pryč, neboť je pro tebe lépe aby zahynul jeden ze tvých údů, než aby celé tvé tělo bylo uvrženo do pekla.</verse>
        <verse osisID='Matt.5.31'>Také bylo řečeno: 'Kdo propustí svou manželku manželku, ať jí dá rozlukový lístek!'</verse>
        <verse osisID='Matt.5.32'>Já však vám pravím, že každý, kdo propouští svou manželku mimo případ smilstva, uvádí ji do cizoložství; a kdo by se s propuštěnou ženou oženil, cizoloží.</verse>
        <verse osisID='Matt.5.33'>Dále jste slyšeli, že řečeno bylo otcům: 'Nebudeš přísahat křivě, ale splníš Hospodinu přísahy své.'</verse>
        <verse osisID='Matt.5.34'>Já však vám praví, abyste nepřísahali vůbec; ani při nebi, protože nebe je trůn Boží;</verse>
        <verse osisID='Matt.5.35'>ani při zemi, protože země je podnož jeho nohou; ani při Jeruzalému, protože je to město velikého krále;</verse>
        <verse osisID='Matt.5.36'>ani při své hlavě nepřísahej, protože nemůžeš způsobit, aby ti jediný vlas zbělel nebo zčernal.</verse>
        <verse osisID='Matt.5.37'>Vaše slovo buď 'ano, ano - ne, ne'; co je nad to, je ze zlého.</verse>
        <verse osisID='Matt.5.38'>Slyšeli jste, že bylo řečeno: 'Oko za oko, zub za zub'.</verse>
        <verse osisID='Matt.5.39'>Já však vám pravím, abyste se zlým nejednali jako on s vámi; ale kdo tě uhodí do pravé tváře, nastav mu i druhou;</verse>
        <verse osisID='Matt.5.40'>a tomu, kdo by se chtěl s tebou soudit o košili, nech i svůj plášť.</verse>
        <verse osisID='Matt.5.41'>Kdo tě donutí k službě na jednu míli, jdi s ním dvě.</verse>
        <verse osisID='Matt.5.42'>Kdo tě prosí, tomu dej, a kdo si chce od tebe vypůjčit, od toho se neodvracej.</verse>
        <verse osisID='Matt.5.43'>Slyšeli jste, že bylo řečeno: 'Milovati budeš bližního svého a nenávidět nepřítele svého.'</verse>
        <verse osisID='Matt.5.44'>Já však pravím: Milujte své nepřátele a modlete se za ty, kdo vás pronásledují,</verse>
        <verse osisID='Matt.5.45'>abyste byli syny nebeského Otce; protože on dává svému slunci svítit na zlé i dobré a déšť posílá na spravedlivé i nespravedlivé.</verse>
        <verse osisID='Matt.5.46'>Budete-li milovat ty, kdo milují vás, jaká vás čeká odměna? Což i celníci nečiní totéž?</verse>
        <verse osisID='Matt.5.47'>A jestliže zdravíte jenom své bratry, co činíte zvláštního? Což i pohané nečiní totéž?</verse>
        <verse osisID='Matt.5.48'>Buďte tedy dokonalí, jako je dokonalý váš nebeský Otec.</verse>
      </chapter>
      <chapter osisID='Matt.6'>
        <verse osisID='Matt.6.1'>Varujte se konat skutky spravedlnosti před lidmi, jim na odiv; jinak nemáte odměnu u svého Otce v nebesích.</verse>
        <verse osisID='Matt.6.2'>Když prokazuješ dobrodiní, nechtěj budit pozornost, jako činí pokrytci v synagógách a na ulicích, aby došli slávy u lidí; amen pravím vám, už mají svou odměnu.</verse>
        <verse osisID='Matt.6.3'>Když ty prokazuješ dobrodiní, ať neví tvá levice, co činí pravice,</verse>
        <verse osisID='Matt.6.4'>aby tvé dobrodiní zůstalo skryto, a tvůj Otec, který vidí, co je skryto, ti odplatí.</verse>
        <verse osisID='Matt.6.5'>A když se modlíte, nebuďte jako pokrytci: ti se s oblibou modlí v synagógách a na nárožích, aby byli lidem na očích; amen pravím vám, už mají svou odměnu.</verse>
        <verse osisID='Matt.6.6'>Když se modlíš, vejdi do svého pokojíku, zavři za sebou dveře a modli se k svému Otci, který zůstává skryt; a tvůj Otec, který vidí, co je skryto, ti odplatí.</verse>
        <verse osisID='Matt.6.7'>Při modlitbě pak nemluvte naprázdno jako pohané; oni si myslí, že budou vyslyšeni pro množství svých slov.</verse>
        <verse osisID='Matt.6.8'>Nebuďte jako oni; vždyť váš Otec ví, co potřebujete, dříve než ho prosíte.</verse>
        <verse osisID='Matt.6.9'>Vy se modlete takto: Otče náš, jenž jsi na nebesích, buď posvěceno tvé jméno.</verse>
        <verse osisID='Matt.6.10'>Přijď tvé království. Staň se tvá vůle jako v nebi, tak i na zemi.</verse>
        <verse osisID='Matt.6.11'>Náš denní chléb dej nám dnes.</verse>
        <verse osisID='Matt.6.12'>A odpusť nám naše viny, jako i my jsme odpustili těm, kdo se provinili proti nám.</verse>
        <verse osisID='Matt.6.13'>A nevydej nás v pokušení, ale vysvoboď nás od zlého.</verse>
        <verse osisID='Matt.6.14'>Neboť jestliže odpustíte lidem jejich přestoupení, i vám odpustí váš nebeský Otec;</verse>
        <verse osisID='Matt.6.15'>jestliže však neodpustíte lidem, ani váš Otec vám neodpustí vaše přestoupení.</verse>
        <verse osisID='Matt.6.16'>A když se postíte, netvařte se utrápeně jako pokrytci; ti zanedbávají svůj vzhled, aby lidem ukazovali, že se postí; amen, pravím vám, už mají svou odměnu.</verse>
        <verse osisID='Matt.6.17'>Když se postíš, potři svou hlavu olejem a tvář svou umyj,</verse>
        <verse osisID='Matt.6.18'>abys neukazoval lidem, že se postíš, ale svému Otci, který zůstává skryt; a tvůj Otec, který vidí, co je skryto, ti odplatí.</verse>
        <verse osisID='Matt.6.19'>Neukládejte si poklady na zemi, kde je ničí mol a rez a kde je zloději vykopávají a kradou.</verse>
        <verse osisID='Matt.6.20'>Ukládejte si poklady v nebi, kde je neničí mol ani rez a kde je zloději nevykopávají a nekradou.</verse>
        <verse osisID='Matt.6.21'>Neboť kde je tvůj poklad, tam bude i tvé srdce.</verse>
        <verse osisID='Matt.6.22'>Světlem těla je oko. Je-li tedy tvé oko čisté, celé tvé tělo bude mít světlo.</verse>
        <verse osisID='Matt.6.23'>Je-li však tvé oko špatné, celé tvé tělo bude ve tmě. Jestliže i světlo v tobě je temné, jak velká bude potom tma?</verse>
        <verse osisID='Matt.6.24'>Nikdo nemůže sloužit dvěma pánům. Neboť jednoho bude nenávidět a druhého milovat, k jednomu se přidá a druhým potom pohrdne. Nemůžete sloužit Bohu i majetku.</verse>
        <verse osisID='Matt.6.25'>Proto vám pravím: Nemějte starost o svůj život, co budete jíst, ani o tělo, co budete mít na sebe. Což není život víc než pokrm a tělo víc než oděv?</verse>
        <verse osisID='Matt.6.26'>Pohleďte na nebeské ptactvo: neseje, nežne, nesklízí do stodol, a přece je váš nebeský Otec živí. Což vy nejste o mnoho cennější?</verse>
        <verse osisID='Matt.6.27'>Kdo z vás může o jedinou píď prodloužit svůj život, bude-li se znepokojovat?</verse>
        <verse osisID='Matt.6.28'>A o oděv proč si děláte starosti? Podívejte se na polní lilie, jak rostou: nepracují, nepředou -</verse>
        <verse osisID='Matt.6.29'>a pravím vám, že ani Šalomoun v celé své nádheře nebyl tak oděn, jako jedna z nich.</verse>
        <verse osisID='Matt.6.30'>Jestliže tedy Bůh tak obléká polní trávu, která tu dnes je a zítra bude hozena do pece, neobleče tím spíše vás, malověrní?</verse>
        <verse osisID='Matt.6.31'>Nemějte starost a neříkejte: co budeme jíst? Co budeme pít? Co si budeme oblékat?</verse>
        <verse osisID='Matt.6.32'>Po tom všem se shánějí pohané. Váš nebeský Otec přece ví, že to všechno potřebujete.</verse>
        <verse osisID='Matt.6.33'>Hledejte především jeho království a spravedlnost, a všechno ostatní vám bude přidáno.</verse>
        <verse osisID='Matt.6.34'>Nedělejte si tedy starosti o zítřek; zítřek bude mít své starosti. Každý den má dost na svém trápení.</verse>
      </chapter>
      <chapter osisID='Matt.7'>
        <verse osisID='Matt.7.1'>Nesuďte, abyste nebyli souzeni.</verse>
        <verse osisID='Matt.7.2'>Neboť jakým soudem soudíte, takovým budete souzeni, a jakou měrou měříte, takovou Bůh naměří vám.</verse>
        <verse osisID='Matt.7.3'>Jak to, že vidíš třísku v oku svého bratra, ale trám ve vlastním oku nepozoruješ?</verse>
        <verse osisID='Matt.7.4'>Anebo jak to, že říkáš svému bratru: 'Dovol, ať ti vyjmu třísku z oka' - a hle, trám ve tvém vlastním oku!</verse>
        <verse osisID='Matt.7.5'>Pokrytče, nejprve vyjmi ze svého oka trám, a pak teprve prohlédneš, abys mohl vyjmout třísku z oka svého bratra.</verse>
        <verse osisID='Matt.7.6'>Nedávejte psům, co je svaté. Neházejte perly před svině, nebo je nohama zašlapou, otočí se a roztrhají vás.</verse>
        <verse osisID='Matt.7.7'>Proste, a bude vám dáno; hledejte a naleznete; tlučte a bude vám otevřeno.</verse>
        <verse osisID='Matt.7.8'>Neboť každý, kdo prosí, dostává, a kdo hledá, nalézá, a kdo tluče, tomu bude otevřeno.</verse>
        <verse osisID='Matt.7.9'>Což by někdo z vás dal svému synu kámen, když ho prosí o chléb?</verse>
        <verse osisID='Matt.7.10'>Nebo by mu dal hada, když ho prosí o rybu?</verse>
        <verse osisID='Matt.7.11'>Jestliže tedy vy, ač jste zlí, umíte svým dětem dávat dobré dary, tím spíše váš Otec v nebesích dá dobré těm, kdo ho prosí!</verse>
        <verse osisID='Matt.7.12'>Jak byste chtěli, aby lidé jednali s vámi, tak vy jednejte s nimi; v tom je celý Zákon, i Proroci.</verse>
        <verse osisID='Matt.7.13'>Vejděte těsnou branou; prostorná je brána a široká cesta, která vede do záhuby; a mnoho je těch, kdo tudy vcházejí.</verse>
        <verse osisID='Matt.7.14'>Těsná je brána a úzká cesta, která vede k životu, a málokdo ji nalézá.</verse>
        <verse osisID='Matt.7.15'>Střezte se lživých proroků, kteří k vám přicházejí v rouchu ovčím, ale uvnitř jsou draví vlci.</verse>
        <verse osisID='Matt.7.16'>Po jejich ovoci je poznáte. Což sklízejí z trní hrozny nebo z bodláčí fíky?</verse>
        <verse osisID='Matt.7.17'>Tak každý dobrý strom dává dobré ovoce, ale špatný strom dává špatné ovoce.</verse>
        <verse osisID='Matt.7.18'>Dobrý strom nemůže nést špatné ovoce a špatný strom nemůže nést dobré ovoce.</verse>
        <verse osisID='Matt.7.19'>Každý strom, který nedává dobré ovoce, bude vyťat a hozen do ohně.</verse>
        <verse osisID='Matt.7.20'>A tak je poznáte po jejich ovoci.</verse>
        <verse osisID='Matt.7.21'>Ne každý, kdo mi říká 'Pane, Pane', vejde do království nebeského; ale ten, kdo činí vůli mého Otce v nebesích.</verse>
        <verse osisID='Matt.7.22'>Mnozí mi řeknou v onen den: 'Pane, Pane, což jsme ve tvém jménu neprorokovali a ve tvém jménu nevymítali zlé duchy a ve tvém jménu neučinili mnoho mocných činů?'</verse>
        <verse osisID='Matt.7.23'>A tehdy já prohlásím: 'Nikdy jsem vás neznal; jděte ode mne, kdo se dopouštíte nepravosti.'</verse>
        <verse osisID='Matt.7.24'>A tak každý, kdo slyší tato má slova a plní je, bude podoben rozvážnému muži, který postavil svůj dům na skále.</verse>
        <verse osisID='Matt.7.25'>Tu spadl příval, přihnaly se vody, zvedla se vichřice, a vrhly se na ten dům; ale nespadl, neboť měl základy na skále.</verse>
        <verse osisID='Matt.7.26'>Ale každý, kdo slyší tato má slova a neplní je, bude podoben muži bláznivému, který postavil svůj dům na písku.</verse>
        <verse osisID='Matt.7.27'>A spadl příval, přihnaly se vody, zvedla se vichřice, a obořily se na ten dům; a padl, a jeho pád byl veliký."</verse>
        <verse osisID='Matt.7.28'>Když Ježíš dokončil tato slova, zástupy žasly nad jeho učením;</verse>
        <verse osisID='Matt.7.29'>neboť je učil jako ten, kdo má moc, a ne jako jejich zákoníci.</verse>
      </chapter>
      <chapter osisID='Matt.8'>
        <verse osisID='Matt.8.1'>Když sestoupil z hory, šly za ním velké zástupy.</verse>
        <verse osisID='Matt.8.2'>Tu k němu přistoupil malomocný, padl před ním na zem a řekl: "Pane, chceš-li, můžeš mě očistit."</verse>
        <verse osisID='Matt.8.3'>On vztáhl ruku, dotkl se ho a řekl: "Chci, buď čist." A hned byl očištěn od svého malomocenství.</verse>
        <verse osisID='Matt.8.4'>Tu mu Ježíš pravil: "Ne abys o tom někomu říkal! Ale jdi, ukaž se knězi a obětuj dar, který Mojžíš přikázal - jim na svědectví."</verse>
        <verse osisID='Matt.8.5'>Tu když přišel do Kafarnaum, přistoupil k němu jeden setník a prosil ho:</verse>
        <verse osisID='Matt.8.6'>"Pane, můj sluha leží doma ochrnutý a hrozně trpí."</verse>
        <verse osisID='Matt.8.7'>Řekl mu: "Já přijdu a uzdravím ho."</verse>
        <verse osisID='Matt.8.8'>Setník však odpověděl: "Pane, nejsem hoden, abys vstoupil pod mou střechu; ale řekni jen slovo, a můj sluha bude uzdraven.</verse>
        <verse osisID='Matt.8.9'>Vždyť i já podléhám rozkazům a vojákům rozkazuji; řeknu-li některému 'jdi', pak jde; jinému 'pojď sem', pak přijde; a svému otroku 'udělej to', pak to udělá."</verse>
        <verse osisID='Matt.8.10'>Když to Ježíš uslyšel, podivil se, a řekl těm, kdo ho následovali: "Amen, amen, pravím vám, tak velikou víru jsem v Izraeli nenalezl u nikoho.</verse>
        <verse osisID='Matt.8.11'>Pravím vám, že mnozí od východu i západu přijdou a budou stolovat s Abrahamem, Izákem a Jákobem v království nebeském;</verse>
        <verse osisID='Matt.8.12'>ale synové království budou vyvrženi ven do tmy; tam bude pláč a skřípění zubů."</verse>
        <verse osisID='Matt.8.13'>Potom řekl Ježíš setníkovi: "Jdi, a jak jsi uvěřil, tak se ti staň." A v tu chvíli se sluha uzdravil.</verse>
        <verse osisID='Matt.8.14'>Když Ježíš vstoupil do domu Petrova, spatřil, že jeho tchyně leží v horečce.</verse>
        <verse osisID='Matt.8.15'>Dotkl se její ruky a horečka ji opustila; i vstala a obsluhovala ho.</verse>
        <verse osisID='Matt.8.16'>Když nastal večer, přinesli k němu mnoho posedlých; i vyhnal duchy svým slovem a všechny nemocné uzdravil,</verse>
        <verse osisID='Matt.8.17'>aby se naplnilo, co je řečeno ústy proroka Izaiáše: 'On slabosti naše na sebe vzal a nemoci nesl.'</verse>
        <verse osisID='Matt.8.18'>Když Ježíš viděl kolem sebe zástup, rozkázal odjet na druhý břeh.</verse>
        <verse osisID='Matt.8.19'>Jeden zákoník přišel a řekl mu: "Mistře, budu tě následovat, kamkoli půjdeš."</verse>
        <verse osisID='Matt.8.20'>Ale Ježíš mu odpověděl: "Lišky mají doupata a ptáci hnízda, ale Syn člověka nemá, kde by hlavu složil."</verse>
        <verse osisID='Matt.8.21'>Jiný z učedníků mu řekl: "Pane, dovol mi napřed odejít a pochovat svého otce."</verse>
        <verse osisID='Matt.8.22'>Ale Ježíš mu řekl: "Následuj mě a nech mrtvé, ať pochovávají své mrtvé."</verse>
        <verse osisID='Matt.8.23'>Vstoupil na loď a učedníci ho následovali.</verse>
        <verse osisID='Matt.8.24'>V tom se strhla na moři veliká bouře, takže loď už mizela ve vlnách; ale on spal.</verse>
        <verse osisID='Matt.8.25'>I přistoupili a probudili ho se slovy: "Pane, zachraň nás, nebo zahyneme!"</verse>
        <verse osisID='Matt.8.26'>Řekl jim: "Proč jste tak ustrašeni, malověrní?" Vstal, pohrozil větrům i moři; a nastalo veliké ticho.</verse>
        <verse osisID='Matt.8.27'>Lidé užasli a říkali: "Kdo to jen je, že ho poslouchají větry i moře?"</verse>
        <verse osisID='Matt.8.28'>Když přijel na druhý břeh moře do gadarenské krajiny, vyšli proti němu dva posedlí, kteří vystoupili z hrobů; byli velmi nebezpeční, takže se nikdo neodvážil tudy chodit.</verse>
        <verse osisID='Matt.8.29'>A dali se do křiku: "Co je ti po nás, Synu Boží? Přišel jsi nás trápit dříve, než nastal čas?"</verse>
        <verse osisID='Matt.8.30'>Opodál se páslo veliké stádo vepřů.</verse>
        <verse osisID='Matt.8.31'>A zlí duchové ho prosili: "Když už nás vyháníš, pošli nás do toho stáda vepřů!"</verse>
        <verse osisID='Matt.8.32'>On jim řekl: "Jděte!" Tu vyšli a vešli do vepřů; a hle, celé stádo se hnalo střemhlav po srázu do moře a zahynulo ve vodách.</verse>
        <verse osisID='Matt.8.33'>Pasáci utekli, přišli do města a vyprávěli všechno, i o těch posedlých.</verse>
        <verse osisID='Matt.8.34'>A celé město vyšlo naproti Ježíšovi, a když ho spatřili, prosili ho, aby se vzdálil z jejich končin.</verse>
      </chapter>
      <chapter osisID='Matt.9'>
        <verse osisID='Matt.9.1'>Ježíš vstoupil na loď a přeplavil se na druhou stranu a přišel do svého města.</verse>
        <verse osisID='Matt.9.2'>A hle, přinesli k němu ochrnutého, ležícího na lůžku. Když Ježíš viděl jejich víru, řekl ochrnutému: "Buď dobré mysli, synu, odpouštějí se ti hříchy."</verse>
        <verse osisID='Matt.9.3'>Ale někteří ze zákoníků si řekli: "Ten člověk se rouhá!"</verse>
        <verse osisID='Matt.9.4'>Ježíš však poznal jejich myšlenky a řekl: "Proč o tom smýšlíte tak zle?</verse>
        <verse osisID='Matt.9.5'>Je snadnější říci 'odpouštějí se ti hříchy', nebo říci 'vstaň a choď'?</verse>
        <verse osisID='Matt.9.6'>Abyste však věděli, že Syn člověka má moc na zemi odpouštět hříchy" - tu řekne ochrnutému: "Vstaň, vezmi své lože a jdi domů!"</verse>
        <verse osisID='Matt.9.7'>On vstal a odešel domů.</verse>
        <verse osisID='Matt.9.8'>Když to viděly zástupy, zmocnila se jich bázeň a chválili Boha, že dal takovou moc lidem.</verse>
        <verse osisID='Matt.9.9'>Když šel Ježíš odtud dál, viděl v celnici sedět člověka jménem Matouš a řekl mu: "Pojď za mnou!" On vstal a šel za ním.</verse>
        <verse osisID='Matt.9.10'>Když potom seděl u stolu v domě, hle, mnoho celníků a jiných hříšníků stolovalo s Ježíšem a jeho učedníky.</verse>
        <verse osisID='Matt.9.11'>Farizeové to uviděli a řekli jeho učedníkům: "Jak to, že váš Mistr jí s celníky a hříšníky?"</verse>
        <verse osisID='Matt.9.12'>On to uslyšel a řekl: "Lékaře nepotřebují zdraví, ale nemocní.</verse>
        <verse osisID='Matt.9.13'>Jděte a učte se, co to je: 'Milosrdenství chci, a ne oběť'. Nepřišel jsem pozvat spravedlivé, ale hříšníky."</verse>
        <verse osisID='Matt.9.14'>Tehdy k němu přišli Janovi učedníci a ptali se ho: "Jak to, že my a farizeové se postíme, ale tvoji učedníci se nepostí?"</verse>
        <verse osisID='Matt.9.15'>Ježíš jim řekl: "Mohou hosté na svatbě truchlit, dokud je ženich s nimi? Přijdou však dny, kdy od nich bude ženich vzat; potom se budou postit.</verse>
        <verse osisID='Matt.9.16'>Nikdo nezalátá starý šat záplatou z neseprané látky; nebo se ten přišitý kus ze šatu vytrhne a díra bude ještě větší.</verse>
        <verse osisID='Matt.9.17'>A mladé víno se nedává do starých měchů, jinak se měchy roztrhnou, víno vyteče a měchy přijdou nazmar. Nové víno se dává do nových měchů, a tak se uchová obojí."</verse>
        <verse osisID='Matt.9.18'>Zatímco k nim takto mluvil, přišel jeden z představených, klaněl se před ním a řekl: "Má dcera právě skonala; ale pojď, vlož na ni svou ruku, a bude žít!"</verse>
        <verse osisID='Matt.9.19'>Ježíš vstal a šel s ním i se svými učedníky.</verse>
        <verse osisID='Matt.9.20'>A hle, žena trpící už dvanáct let krvácením přišla zezadu a dotkla se jeho šatu.</verse>
        <verse osisID='Matt.9.21'>Říkala si totiž: "Dotknu-li se aspoň jeho šatu, budu zachráněna!"</verse>
        <verse osisID='Matt.9.22'>Ježíš se obrátil a spatřiv ji, řekl: "Buď dobré mysli, dcero, tvá víra tě zachránila." A od té hodiny byla ta žena zdráva.</verse>
        <verse osisID='Matt.9.23'>Když Ježíš vstoupil do domu toho představeného a uviděl hudebníky a hlučící zástup,</verse>
        <verse osisID='Matt.9.24'>řekl: "Jděte odtud! Ta dívka neumřela, ale spí." Oni se mu posmívali.</verse>
        <verse osisID='Matt.9.25'>A když byl zástup vyhnán, vešel Ježíš dovnitř, vzal dívku za ruku a ona vstala.</verse>
        <verse osisID='Matt.9.26'>Pověst o tom se rozšířila po celé té krajině.</verse>
        <verse osisID='Matt.9.27'>Když šel Ježíš odtamtud dál, šli za ním dva slepci a křičeli: "Smiluj se nad námi, Synu Davidův!"</verse>
        <verse osisID='Matt.9.28'>A když vešel do domu, přistoupili ti slepci k němu. Ježíš jim řekl: "Věříte, že to mohu učinit?" Odpověděli mu: "Ano, Pane."</verse>
        <verse osisID='Matt.9.29'>Tu se dotkl jejich očí a řekl: "Podle vaší víry se vám staň."</verse>
        <verse osisID='Matt.9.30'>A otevřely se jim oči. Ježíš jim pohrozil: "Ne, aby se to někdo dověděl!"</verse>
        <verse osisID='Matt.9.31'>Oni však šli a rozhlásili ho po celé té krajině.</verse>
        <verse osisID='Matt.9.32'>Když odcházeli, přivedli k němu němého člověka, posedlého zlým duchem.</verse>
        <verse osisID='Matt.9.33'>A zlý duch byl vyhnán a němý mluvil. Zástupy v údivu říkaly: "Něco takového nebylo v Izraeli nikdy vídáno."</verse>
        <verse osisID='Matt.9.34'>Ale farizeové říkali: "Ve jménu knížete démonů vyhání démony."</verse>
        <verse osisID='Matt.9.35'>Ježíš obcházel všechna města i vesnice, učil v jejich synagógách, kázal evangelium království a uzdravoval každou nemoc a každou chorobu.</verse>
        <verse osisID='Matt.9.36'>Když viděl zástupy, bylo mu jich líto, protože byli vysílení a skleslí jako ovce bez pastýře.</verse>
        <verse osisID='Matt.9.37'>Tehdy řekl svým učedníkům: "Žeň je velká, dělníků málo."</verse>
        <verse osisID='Matt.9.38'>Proste proto Pána žně ať vyšle dělníky na svou žeň!"</verse>
      </chapter>
      <chapter osisID='Matt.10'>
        <verse osisID='Matt.10.1'>Zavolal svých dvanáct učedníků a dal jim moc nad nečistými duchy, aby je vymítali a uzdravovali každou nemoc a každou chorobu.</verse>
        <verse osisID='Matt.10.2'>Jména těch dvanácti jsou: první Šimon zvaný Petr, jeho bratr Ondřej, Jakub Zebedeův, jeho bratr Jan,</verse>
        <verse osisID='Matt.10.3'>Filip, Bartoloměj, Tomáš, celník Matouš, Jakub Alfeův, Tadeáš,</verse>
        <verse osisID='Matt.10.4'>Šimon Kananejský a Iškariotský Jidáš, který ho pak zradil.</verse>
        <verse osisID='Matt.10.5'>Těchto dvanáct Ježíš vyslal a přikázal jim: "Na cestu k pohanům nevstupujte, do samařské obce nechoďte;</verse>
        <verse osisID='Matt.10.6'>jděte raději ke ztraceným ovcím z lidu izraelského.</verse>
        <verse osisID='Matt.10.7'>Jděte a kažte, že se přiblížilo království nebeské.</verse>
        <verse osisID='Matt.10.8'>Nemocné uzdravujte, mrtvé probouzejte k životu, malomocné očišťujte, démony vymítejte; zadarmo jste dostali, zadarmo dejte.</verse>
        <verse osisID='Matt.10.9'>Neberte od nikoho zlato, stříbro ani měďáky do opasku;</verse>
        <verse osisID='Matt.10.10'>neberte si na cestu mošnu ani dvoje šaty ani obuv ani hůl, neboť 'hoden je dělník své mzdy'.</verse>
        <verse osisID='Matt.10.11'>Když přijdete do některého města nebo vesnice, vyptejte se, kdo z nich je toho hoden; u něho zůstaňte, dokud nebudete odcházet.</verse>
        <verse osisID='Matt.10.12'>Když vstoupíte do domu, řekněte: 'Pokoj vám.'</verse>
        <verse osisID='Matt.10.13'>A budou-li toho hodni, ať na ně přijde váš pokoj. Nebudou-li toho hodni, ať se váš pokoj vrátí k vám.</verse>
        <verse osisID='Matt.10.14'>A když vás někdo nepřijme a nebude chtít slyšet vaše slova, vyjděte ven z toho domu nebo města a setřeste prach svých nohou.</verse>
        <verse osisID='Matt.10.15'>Amen, pravím vám, lehčeji bude zemi sodomské a gomorské v den soudu, než tomu městu.</verse>
        <verse osisID='Matt.10.16'>Hle, já vás posílám jako ovce mezi vlky; buďte tedy obezřetní jako hadi a bezelstní jako holubice.</verse>
        <verse osisID='Matt.10.17'>Mějte se na pozoru před lidmi; neboť vás budou vydávat soudům, ve svých synagógách vás budou bičovat,</verse>
        <verse osisID='Matt.10.18'>budou vás vodit před vládce a krále kvůli mně, abyste vydali svědectví jim i národům.</verse>
        <verse osisID='Matt.10.19'>A když vás obžalují, nedělejte si starosti, jak a co budete mluvit; neboť v tu hodinu vám bude dáno, co máte mluvit.</verse>
        <verse osisID='Matt.10.20'>Nejste to vy, kdo mluvíte, ale mluví ve vás Duch vašeho Otce.</verse>
        <verse osisID='Matt.10.21'>Vydá na smrt bratr bratra a otec dítě, povstanou děti proti rodičům a připraví je o život.</verse>
        <verse osisID='Matt.10.22'>Budou vás všichni nenávidět pro mé jméno; ale kdo vytrvá až do konce, bude spasen.</verse>
        <verse osisID='Matt.10.23'>Když vás budou pronásledovat v jednom městě, prchněte do jiného; amen, pravím vám, že nebudete hotovi se všemi izraelskými městy, než přijde Syn člověka.</verse>
        <verse osisID='Matt.10.24'>Žák není nad učitele ani sluha nad svého pána.</verse>
        <verse osisID='Matt.10.25'>Stačí, aby žák byl jako jeho učitel a sluha jako jeho pán. Když hospodáře nazvali Belzebulem, čím spíše jeho čeleď!</verse>
        <verse osisID='Matt.10.26'>Nebojte se jich tedy; neboť není nic zahaleného, co nebude jednou odhaleno, a nic skrytého, co nebude poznáno.</verse>
        <verse osisID='Matt.10.27'>Co vám říkám ve tmě, povězte na světle; a co slyšíte v soukromí, hlásejte se střech.</verse>
        <verse osisID='Matt.10.28'>A nebojte se těch, kdo zabíjejí tělo, ale duši zabít nemohou; bojte se toho, který může duši i tělo zahubit v pekle.</verse>
        <verse osisID='Matt.10.29'>Neprodávají se dva vrabci za haléř? A ani jeden z nich nepadne na zem bez dopuštění vašeho Otce.</verse>
        <verse osisID='Matt.10.30'>U vás pak jsou spočteny i všechny vlasy na hlavě.</verse>
        <verse osisID='Matt.10.31'>Nebojte se tedy; máte větší cenu než mnoho vrabců.</verse>
        <verse osisID='Matt.10.32'>Každý, kdo se ke mně přizná před lidmi, k tomu se i já přiznám před svým Otcem v nebi;</verse>
        <verse osisID='Matt.10.33'>kdo mně však zapře před lidmi, toho i já zapřu před svým Otcem v nebi.</verse>
        <verse osisID='Matt.10.34'>Nemyslete si, že jsem přišel na zem uvést pokoj; nepřišel jsem uvést pokoj, ale meč.</verse>
        <verse osisID='Matt.10.35'>Neboť jsem přišel postavit syna proti otci, dceru proti matce, snachu proti tchyni;</verse>
        <verse osisID='Matt.10.36'>a 'nepřítelem člověka bude jeho vlastní rodina'.</verse>
        <verse osisID='Matt.10.37'>Kdo miluje otce a matku více nežli mne, není mne hoden.</verse>
        <verse osisID='Matt.10.38'>Kdo nenese svůj kříž a nenásleduje mne, není mne hoden.</verse>
        <verse osisID='Matt.10.39'>Kdo nalezne svůj život, ztratí jej; kdo ztratí svůj život pro mne, nalezne jej.</verse>
        <verse osisID='Matt.10.40'>Kdo vás přijímá, přijímá mne; a kdo přijímá mne, přijímá toho, který mne poslal.</verse>
        <verse osisID='Matt.10.41'>Kdo přijme proroka, protože je to prorok, obdrží odměnu proroka; kdo přijme spravedlivého, protože je to spravedlivý, obdrží odměnu spravedlivého.</verse>
        <verse osisID='Matt.10.42'>A kdo by napojil třebas jen číší studené vody jednoho z těchto nepatrných, protože je to učedník, amen, pravím vám, nepřijde o svou odměnu."</verse>
      </chapter>
      <chapter osisID='Matt.11'>
        <verse osisID='Matt.11.1'>Když Ježíš dokončil tyto příkazy svým dvanácti učedníkům, šel odtud učit a kázat v tamějších městech.</verse>
        <verse osisID='Matt.11.2'>Jan uslyšel ve vězení o činech Kristových; poslal k němu vzkaz po svých služebnících:</verse>
        <verse osisID='Matt.11.3'>"Jsi ten, který má přijít, nebo máme čekat jiného?"</verse>
        <verse osisID='Matt.11.4'>Ježíš jim odpověděl: "Jděte, zvěstujte Janovi, co vidíte a slyšíte:</verse>
        <verse osisID='Matt.11.5'>Slepí vidí, chromí chodí, malomocní jsou očišťováni, hluší slyší, mrtví vstávají, chudým se zvěstuje evangelium.</verse>
        <verse osisID='Matt.11.6'>A blaze tomu, kdo se nade mnou neuráží."</verse>
        <verse osisID='Matt.11.7'>Když Janovi učedníci odcházeli, začal Ježíš mluvit k zástupům o Janovi: "Na co jste se vyšli na poušť podívat? Na rákos, kterým kývá vítr?</verse>
        <verse osisID='Matt.11.8'>Nebo co jste vyšli shlédnout? Člověka oblečeného do drahých šatů? Ti, kdo nosí drahé šaty, jsou v domech královských.</verse>
        <verse osisID='Matt.11.9'>Nebo proč jste vyšli? Vidět proroka? Ano, pravím vám, a víc než proroka.</verse>
        <verse osisID='Matt.11.10'>To je ten, o němž je psáno: 'Hle, já posílám posla před svou tváří, aby ti připravil cestu.'</verse>
        <verse osisID='Matt.11.11'>Amen, pravím vám, mezi těmi, kdo se narodili z ženy, nevystoupil nikdo větší, než Jan Křtitel; avšak i ten nejmenší v království nebeském je větší nežli on.</verse>
        <verse osisID='Matt.11.12'>Ode dnů Jana Křtitele až podnes království nebeské trpí násilí a násilníci po něm sahají.</verse>
        <verse osisID='Matt.11.13'>Neboť všichni proroci i Zákon prorokovali až po Jana.</verse>
        <verse osisID='Matt.11.14'>A chcete-li to přijmout, on je Eliáš, který má přijít.</verse>
        <verse osisID='Matt.11.15'>Kdo má uši, slyš.</verse>
        <verse osisID='Matt.11.16'>Čemu připodobním toto pokolení? Je jako děti, které sedí na tržišti a pokřikují na své druhy:</verse>
        <verse osisID='Matt.11.17'>'Hráli jsme vám, a vy jste netancovali; naříkali jsme, a vy jste nelomili rukama.'</verse>
        <verse osisID='Matt.11.18'>Přišel Jan, nejedl, nepil - a říkají: 'Je posedlý.'</verse>
        <verse osisID='Matt.11.19'>Přišel Syn člověka, jí a pije - a říkají: 'Hle, milovník hodů a pitek, přítel celníků a hříšníků!' Ale moudrost je ospravedlněna svými skutky."</verse>
        <verse osisID='Matt.11.20'>Tehdy počal kárat města, ve kterých se stalo nejvíc jeho mocných skutků, že nečinila pokání:</verse>
        <verse osisID='Matt.11.21'>"Běda ti, Chorazin, běda ti, Betsaido! Kdyby se byly v Týru a Sidónu dály takové mocné skutky jako u vás, dávno by byli oblékli žíněný šat, sypali se popelem a činili pokání.</verse>
        <verse osisID='Matt.11.22'>Ale pravím vám: Týru a Sidónu bude lehčeji v den soudu, nežli vám.</verse>
        <verse osisID='Matt.11.23'>A ty, Kafarnaum, budeš snad vyvýšeno až do nebe? Až do propasti klesneš! Neboť kdyby se byly v Sodomě odehrály takové mocné skutky, jako u vás, stála by podnes.</verse>
        <verse osisID='Matt.11.24'>Ale pravím vám: zemi Sodomské bude lehčeji v den soudu, nežli tobě."</verse>
        <verse osisID='Matt.11.25'>V ten čas řekl Ježíš: "Velebím, tě Otče, Pane nebes i země, že jsi ty věci skryl před moudrými a rozumnými a zjevil jsi je maličkým.</verse>
        <verse osisID='Matt.11.26'>Ano, Otče, tak se ti zalíbilo.</verse>
        <verse osisID='Matt.11.27'>Všechno je mi dáno od Otce; a nikdo nezná Syna než Otec, ani Otce nezná nikdo než Syn - a ten, komu by to Syn chtěl zjevit.</verse>
        <verse osisID='Matt.11.28'>Pojďte ke mně všichni, kdo se namáháte a jste obtíženi břemeny, a já vám dám odpočinout.</verse>
        <verse osisID='Matt.11.29'>Vezměte na sebe mé jho a učte se ode mne, neboť jsem tichý a pokorného srdce: a naleznete odpočinutí svým duším.</verse>
        <verse osisID='Matt.11.30'>Vždyť mé jho netlačí a břemeno netíží."</verse>
      </chapter>
      <chapter osisID='Matt.12'>
        <verse osisID='Matt.12.1'>V ten čas šel Ježíš v sobotu obilím. Jeho učedníci dostali hlad a začali mnout zrní z klasů a jíst.</verse>
        <verse osisID='Matt.12.2'>Když to viděli farizeové, řekli mu: "Hle, tvoji učedníci dělají, co se nesmí dělat v sobotu!"</verse>
        <verse osisID='Matt.12.3'>On jim však řekl: "Nečetli jste, co udělal David, když měl hlad, on a ti kdo byli s ním?</verse>
        <verse osisID='Matt.12.4'>Jak vešel do domu Božího a jedli posvátné chleby, ačkoli to nebylo dovoleno jemu ani těm, kdo ho doprovázeli, nýbrž kněžím?</verse>
        <verse osisID='Matt.12.5'>A nečetli jste v Zákoně, že kněží službou v chrámu porušují sobotu, a přesto jsou bez viny?</verse>
        <verse osisID='Matt.12.6'>Pravím vám, že zde je víc než chrám.</verse>
        <verse osisID='Matt.12.7'>Kdybyste věděli, co znamená, 'milosrdenství chci, a ne oběť', neodsuzovali byste nevinné.</verse>
        <verse osisID='Matt.12.8'>Vždyť Syn člověka je pánem nad sobotou."</verse>
        <verse osisID='Matt.12.9'>Odtud šel dál a přišel do jejich synagógy.</verse>
        <verse osisID='Matt.12.10'>A byl tam člověk s odumřelou rukou. Otázali se Ježíše: "Je dovoleno v sobotu uzdravovat?" Chtěli ho totiž obžalovat.</verse>
        <verse osisID='Matt.12.11'>On jim řekl: "Kdyby někdo z vás měl jedinou ovečku, a ona by mu v sobotu spadla do jámy, neuchopil by ji a nevytáhl?</verse>
        <verse osisID='Matt.12.12'>A oč je člověk cennější než ovce! Proto je dovoleno v sobotu činit dobře."</verse>
        <verse osisID='Matt.12.13'>Potom řekl tomu člověku: "Zvedni tu ruku!" Zvedl jim, a byla zase zdravá jako ta druhá.</verse>
        <verse osisID='Matt.12.14'>Farizeové vyšli a smluvili se proti němu, že ho zahubí.</verse>
        <verse osisID='Matt.12.15'>Ježíš to poznal a odešel odtamtud. Mnozí šli za ním a on všechny nemocné uzdravil;</verse>
        <verse osisID='Matt.12.16'>ale přikázal jim, aby ho nikomu neprozrazovali -</verse>
        <verse osisID='Matt.12.17'>aby se splnilo, co je řečeno ústy proroka Izaiáše:</verse>
        <verse osisID='Matt.12.18'>'Hle, služebník můj, kterého jsem vyvolil, milovaný můj, kterého si oblíbila duše má. Vložím na něho svého Ducha. A vyhlásí soud národům.</verse>
        <verse osisID='Matt.12.19'>Nebude se přít ani rozkřikovat, na ulicích nikdo neuslyší jeho hlas.</verse>
        <verse osisID='Matt.12.20'>Nalomenou třtinu nedolomí a doutnající knot neuhasí, až dovede právo k vítězství.</verse>
        <verse osisID='Matt.12.21'>A v jeho jménu bude naděje národů.'</verse>
        <verse osisID='Matt.12.22'>Tehdy k němu přivedli posedlého, který byl slepý a němý; a uzdravil ho, takže ten němý mluvil i viděl.</verse>
        <verse osisID='Matt.12.23'>Zástupy žasly a říkaly: "Není to Syn Davidův?"</verse>
        <verse osisID='Matt.12.24'>Když to slyšeli farizeové, řekli: "On nevyhání démony jinak, než ve jménu Belzebula, knížete démonů."</verse>
        <verse osisID='Matt.12.25'>Protože znal jejich smýšlení, řekl jim: "Každé království vnitřně rozdělené pustne a žádná obec ani dům vnitřně rozdělený nemůže obstát.</verse>
        <verse osisID='Matt.12.26'>A vyhání-li satan satana, pak je v sobě rozdvojen; jak tedy bude moci obstát jeho království?</verse>
        <verse osisID='Matt.12.27'>Jestliže já vyháním démony ve jménu Belzebula, ve jménu koho je vyhánějí vaši žáci? Proto oni budou vašimi soudci.</verse>
        <verse osisID='Matt.12.28'>Jestliže však vyháním démony Duchem Božím, pak už vás zastihlo Boží království.</verse>
        <verse osisID='Matt.12.29'>Což může někdo vejít do domu silného muže a uloupit jeho věci, jestliže dříve toho siláka nespoutá? Pak teprve vyloupí jeho dům.</verse>
        <verse osisID='Matt.12.30'>Kdo není se mnou, je proti mně; a kdo se mnou neshromažďuje, rozptyluje.</verse>
        <verse osisID='Matt.12.31'>Proto pravím vám, že každý hřích i rouhání bude lidem odpuštěno, ale rouhání proti Duchu svatému nebude odpuštěno.</verse>
        <verse osisID='Matt.12.32'>I tomu, kdo by řekl slovo proti Synu člověka, bude odpuštěno; ale kdo by řekl slovo proti Duchu svatému, tomu nebude odpuštěno v tomto věku ani v budoucím.</verse>
        <verse osisID='Matt.12.33'>Zasaďte dobrý strom, i jeho ovoce bude dobré. Zasaďte špatný strom, i jeho ovoce bude špatné. Strom se pozná po ovoci.</verse>
        <verse osisID='Matt.12.34'>Plemeno zmijí: Jak může být vaše řeč dobrá, když jste zlí? Čím srdce přetéká, to ústa mluví.</verse>
        <verse osisID='Matt.12.35'>Dobrý člověk z dobrého pokladu srdce vynáší dobré; zlý člověk ze zlého pokladu vynáší zlé.</verse>
        <verse osisID='Matt.12.36'>Pravím vám, že z každého planého slova, jež lidé promluví, budou skládat účty v den soudu.</verse>
        <verse osisID='Matt.12.37'>Neboť podle svých slov budeš ospravedlněn a podle svých slov odsouzen."</verse>
        <verse osisID='Matt.12.38'>Tehdy mu na to řekli někteří ze zákoníků a farizeů: "Mistře, chceme od tebe vidět znamení."</verse>
        <verse osisID='Matt.12.39'>On jim však odpověděl: "Pokolení zlé a zpronevěřilé si hledá znamení; ale znamení mu nebude dáno, leč znamení proroka Jonáše.</verse>
        <verse osisID='Matt.12.40'>Jako byl Jonáš v břiše mořské obludy tři dny a tři noci, tak bude Syn člověka tři dny a tři noci v srdci země.</verse>
        <verse osisID='Matt.12.41'>Mužové z Ninive povstanou na soudu s tímto pokolením a usvědčí je, neboť oni se obrátili po Jonášově kázání - a hle, zde je víc než Jonáš.</verse>
        <verse osisID='Matt.12.42'>Královna jihu povstane na soudu s tímto pokolením a usvědčí je, protože ona přišla z nejzazších končin země, aby slyšela moudrost Šalomounovu - a hle, zde je víc než Šalomoun.</verse>
        <verse osisID='Matt.12.43'>Když nečistý duch vyjde z člověka, bloudí po pustých místech a hledá odpočinutí, ale nenalézá.</verse>
        <verse osisID='Matt.12.44'>Tu řekne: 'Vrátím se do svého domu, odkud jsem vyšel.' Přijde a nalezne jej prázdný, vyčištěný a uklizený.</verse>
        <verse osisID='Matt.12.45'>Tu jde a přivede s sebou sedm jiných duchů, horších, než je sám, a vejdou a bydlí tam; a konce toho člověka jsou horší, než začátky. Tak bude i s tímto zlým pokolením."</verse>
        <verse osisID='Matt.12.46'>Ještě když mluvil k zástupům, hle, jeho matka a bratři stáli venku a chtěli s ním mluvit.</verse>
        <verse osisID='Matt.12.47'>Někdo mu řekl: "Hle, tvá matka a tvoji bratři stojí venku a chtějí s tebou mluvit."</verse>
        <verse osisID='Matt.12.48'>On však odpověděl tomu, kdo mu to řekl: "Kdo je má matka a kdo jsou moji bratři?"</verse>
        <verse osisID='Matt.12.49'>Ukázal na své učedníky a řekl: "Hle, moje matka a moji bratři.</verse>
        <verse osisID='Matt.12.50'>Neboť kdo činí vůli mého Otce v nebesích, to je můj bratr, má sestra i matka."</verse>
      </chapter>
      <chapter osisID='Matt.13'>
        <verse osisID='Matt.13.1'>Toho dne vyšel Ježíš z domu a posadil se u moře.</verse>
        <verse osisID='Matt.13.2'>Shromáždil se k němu tak veliký zástup, že musel vstoupit na loď; posadil se v ní a celý zástup stál na břehu.</verse>
        <verse osisID='Matt.13.3'>I mluvil k nim mnoho v podobenstvích: "Vyšel rozsévač rozsívat.</verse>
        <verse osisID='Matt.13.4'>Když rozsíval, padla některá zrna podél cesty, a přilétli ptáci a sezobali je.</verse>
        <verse osisID='Matt.13.5'>Jiná padla na skalnatou půdu, kde neměla dost země, a hned vzešla, protože nebyla hluboko v zemi.</verse>
        <verse osisID='Matt.13.6'>Ale když vyšlo slunce, spálilo je; a protože neměla kořen, uschla.</verse>
        <verse osisID='Matt.13.7'>Jiná zas padla mezi trní; trní vzrostlo a udusilo je.</verse>
        <verse osisID='Matt.13.8'>A jiná zrna padla do dobré země a dala užitek, některé sto zrn, jiné šedesát a jiné třicet.</verse>
        <verse osisID='Matt.13.9'>Kdo má uši, slyš!"</verse>
        <verse osisID='Matt.13.10'>Učedníci k němu přistoupili a řekli: "Proč k nim mluvíš v podobenstvích?"</verse>
        <verse osisID='Matt.13.11'>On jim odpověděl: "Protože vám je dáno znáti tajemství království nebeského, jim však není dáno.</verse>
        <verse osisID='Matt.13.12'>Kdo má, tomu bude dáno a bude mít ještě víc; ale kdo nemá, tomu bude odňato i to, co má.</verse>
        <verse osisID='Matt.13.13'>Proto k nim mluvím v podobenstvích, že hledíce nevidí a slyšíce neslyší a nechápou.</verse>
        <verse osisID='Matt.13.14'>A plní se na nich proroctví Izaiášovo: 'Budete stále poslouchat, a nepochopíte, ustavičně budete hledět a neuvidíte.</verse>
        <verse osisID='Matt.13.15'>Neboť obrostlo tukem srdce tohoto lidu, ušima nedoslýchají a oči zavřeli, takže nevidí očima a ušima neslyší, srdcem nepochopí a neobrátí se - a já je neuzdravím.'</verse>
        <verse osisID='Matt.13.16'>Blažené vaše oči, že vidí, i vaše uši, že slyší.</verse>
        <verse osisID='Matt.13.17'>Amen, pravím vám, že mnozí proroci a spravedliví toužili vidět, na co vy hledíte, ale neviděli, a slyšet, co vy slyšíte, a neslyšeli.</verse>
        <verse osisID='Matt.13.18'>Vy tedy slyšte výklad podobenství o rozsévači.</verse>
        <verse osisID='Matt.13.19'>Pokaždé, když někdo slyší slovo o království a nechápe, přichází ten zlý a vyrve, co bylo zaseto do jeho srdce; to je ten, u koho se zaselo podél cesty.</verse>
        <verse osisID='Matt.13.20'>U koho bylo zaseto na skalnatou půdu, to je ten, kdo slyší slovo a hned je s radostí přijímá;</verse>
        <verse osisID='Matt.13.21'>ale nezakořenilo v něm a je nestálý: když přijde tíseň nebo pronásledování pro to slovo, hned odpadá.</verse>
        <verse osisID='Matt.13.22'>U koho bylo zaseto do trní, to je ten, kdo slyší slovo, ale časné starosti a vábivost majetku slovo udusí, a zůstane bez úrody.</verse>
        <verse osisID='Matt.13.23'>U koho bylo zaseto do dobré země, to je ten, kdo slovo slyší i chápe a přináší úrodu, jeden stonásobnou, druhý šedesátinásobnou, třetí třicetinásobnou."</verse>
        <verse osisID='Matt.13.24'>Předložil jim jiné podobenství: "S královstvím nebeským je to tak, jako když jeden člověk zasel dobré semeno na svém poli.</verse>
        <verse osisID='Matt.13.25'>Když však lidé spali, přišel nepřítel, nasel plevel do pšenice a odešel.</verse>
        <verse osisID='Matt.13.26'>Když vyrostlo stéblo a nasadilo klas, tu ukázal se i plevel.</verse>
        <verse osisID='Matt.13.27'>Přišli sluhové toho hospodáře a řekli mu: 'Pane, cožpak jsi nezasel na svém poli dobré semeno? Kde se vzal ten plevel?'</verse>
        <verse osisID='Matt.13.28'>On jim odpověděl: 'To udělal nepřítel.' Sluhové mu řeknou: 'Máme jít a plevel vytrhat?'</verse>
        <verse osisID='Matt.13.29'>On však odpoví: 'Ne, protože při trhání plevele byste vyrvali z kořenů i pšenici.</verse>
        <verse osisID='Matt.13.30'>Nechte, ať spolu roste obojí až do žně; a v čas žně řeknu žencům: Seberte nejprve plevel a svažte jej do otýpek k spálení, ale pšenici shromážděte do mé stodoly.'"</verse>
        <verse osisID='Matt.13.31'>Ještě jiné podobenství jim předložil: "Království nebeské je jako hořčičné zrno, které člověk zaseje na svém poli;</verse>
        <verse osisID='Matt.13.32'>je sice menší, než všecka semena, ale když vyroste, je větší, než ostatní byliny a je z něho strom, takže přilétají ptáci a hnízdí v jeho větvích."</verse>
        <verse osisID='Matt.13.33'>Pověděl jim i toto podobenství: "Království nebeské je jako kvas, který žena vmísí do tří měřic mouky, až se všecko prokvasí."</verse>
        <verse osisID='Matt.13.34'>Toto vše mluvil Ježíš k zástupům v podobenstvích; bez podobenství k nim vůbec nemluvil,</verse>
        <verse osisID='Matt.13.35'>aby se splnilo, co bylo řečeno ústy proroka: 'Otevřu v podobenstvích ústa svá, vyslovím, co je skryto od založení světa.'</verse>
        <verse osisID='Matt.13.36'>Potom opustil zástupy a vešel do domu. Učedníci za ním přišli a řekli mu: "Vylož nám to podobenství o plevelu na poli!"</verse>
        <verse osisID='Matt.13.37'>On jim odpověděl: "Rozsévač, který rozsívá dobré semeno, je Syn člověka</verse>
        <verse osisID='Matt.13.38'>a pole je tento svět. Dobré semeno, to jsou synové království,plevel jsou synové toho zlého;</verse>
        <verse osisID='Matt.13.39'>nepřítel, který jej nasel, je ďábel. Žeň je skonání věku a ženci jsou andělé.</verse>
        <verse osisID='Matt.13.40'>Tak jako se tedy sbírá plevel a pálí ohněm, tak bude i při skonání věku.</verse>
        <verse osisID='Matt.13.41'>Syn člověka pošle své anděly, ti vyberou z jeho království každé pohoršení a každého, kdo se dopouští nepravosti,</verse>
        <verse osisID='Matt.13.42'>a hodí je do ohnivé pece; tam bude pláč a skřípění zubů.</verse>
        <verse osisID='Matt.13.43'>Tehdy spravedliví zazáří jako slunce v království svého Otce. Kdo má uši, slyš!"</verse>
        <verse osisID='Matt.13.44'>"Království nebeské je jako poklad ukrytý v poli, který někdo najde a skryje; z radosti nad tím jde, prodá všecko, co má, a koupí to pole.</verse>
        <verse osisID='Matt.13.45'>Anebo je království nebeské jako když obchodník, který kupuje krásné perly,</verse>
        <verse osisID='Matt.13.46'>objeví jednu drahocennou perlu; jde, prodá všecko, co má, a koupí ji.</verse>
        <verse osisID='Matt.13.47'>Anebo je království nebeské jako síť, která se spustí do moře a zahrne všecko možné;</verse>
        <verse osisID='Matt.13.48'>když je plná, vytáhnou ji na břeh, sednou, a co je dobré, vybírají do nádob, co je špatné, vyhazují ven.</verse>
        <verse osisID='Matt.13.49'>Tak bude i při skonání věku: vyjdou andělé, oddělí zlé od spravedlivých</verse>
        <verse osisID='Matt.13.50'>a hodí je do ohnivé pece; tam bude pláč a skřípění zubů."</verse>
        <verse osisID='Matt.13.51'>"Pochopili jste to všecko?" Odpověděli: "Ano."</verse>
        <verse osisID='Matt.13.52'>A on jim řekl: "Proto každý zákoník, který se stal učedníkem království nebeského, je jako hospodář, který vynáší ze svého pokladu nové i staré."</verse>
        <verse osisID='Matt.13.53'>Když Ježíš dokončil tato podobenství, odebral se odtud.</verse>
        <verse osisID='Matt.13.54'>Přišel do svého domova a učil v jejich synagóze, takže v úžasu říkali: "Odkud se u toho člověka vzala taková moudrost a mocné činy?</verse>
        <verse osisID='Matt.13.55'>Což to není syn tesaře? Což se jeho matka nejmenuje Maria a jeho bratři Jakub, Josef, Šimon a Juda?</verse>
        <verse osisID='Matt.13.56'>A nejsou všechny jeho sestry u nás? Odkud to tedy ten člověk všecko má?"</verse>
        <verse osisID='Matt.13.57'>A byl jim kamenem úrazu. Ale Ježíš jim řekl: "Prorok není beze cti, leda ve své vlasti a ve svém domě."</verse>
        <verse osisID='Matt.13.58'>A neučinil tam mnoho mocných činů pro jejich nevěru.</verse>
      </chapter>
      <chapter osisID='Matt.14'>
        <verse osisID='Matt.14.1'>V ten čas se tetrarcha Herodes doslechl o Ježíšovi</verse>
        <verse osisID='Matt.14.2'>a řekl svým sluhům: "To je Jan Křtitel, který vstal z mrtvých; proto v něm působí mocné síly."</verse>
        <verse osisID='Matt.14.3'>Tento Herodes totiž zatkl Jana a dal ho v poutech vsadit do žaláře kvůli Herodiadě, manželce svého bratra Filipa,</verse>
        <verse osisID='Matt.14.4'>neboť Jan mu říkal: "Není dovoleno, abys ji měl za ženu."</verse>
        <verse osisID='Matt.14.5'>Byl by ho rád zbavil života, ale bál se lidu, protože měli Jana za proroka.</verse>
        <verse osisID='Matt.14.6'>Na Herodovy narozeniny však dcera té Herodiady tančila uprostřed hostů. Zalíbila se Herodovi,</verse>
        <verse osisID='Matt.14.7'>a on jí přísahou slíbil dát, o cokoli požádá.</verse>
        <verse osisID='Matt.14.8'>A ona, navedena svou matkou, řekla: "Dej mi sem přinést na míse hlavu Jana Křtitele."</verse>
        <verse osisID='Matt.14.9'>Král se zarmoutil, ale pro přísahu před spolustolovníky poručil, aby jí vyhověli,</verse>
        <verse osisID='Matt.14.10'>a dal Jana v žaláři stít.</verse>
        <verse osisID='Matt.14.11'>Tak přinesli jeho hlavu na míse, dali ji dívce a ona ji donesla své matce.</verse>
        <verse osisID='Matt.14.12'>Janovi učedníci potom přišli, odnesli jeho tělo a pohřbili je; pak šli a oznámili to Ježíšovi.</verse>
        <verse osisID='Matt.14.13'>Když to Ježíš uslyšel, odplul lodí na pusté místo, aby byl sám; ale zástupy o tom uslyšely a pěšky šly z měst za ním.</verse>
        <verse osisID='Matt.14.14'>Když vystoupil, uviděl velký zástup a bylo mu jich líto. I uzdravoval jejich nemocné.</verse>
        <verse osisID='Matt.14.15'>Když nastal večer, přistoupili k němu učedníci a řekli: "Toto místo je pusté a je už pozdní hodina. Propusť zástupy, ať jdou do vesnic kopit si jídlo."</verse>
        <verse osisID='Matt.14.16'>Ale Ježíš jim řekl: "Nemusejí odcházet, dejte vy jim jíst!"</verse>
        <verse osisID='Matt.14.17'>Oni odpověděli: "Máme tu jen pět chlebů a dvě ryby."</verse>
        <verse osisID='Matt.14.18'>On však řekl: "Přineste je sem!"</verse>
        <verse osisID='Matt.14.19'>Poručil, aby se zástupy rozsadily po trávě. Potom vzal těch pět chlebů a dvě ryby, vzhlédl k nebi, vzdal díky, lámal chleby a dával učedníkům a učedníci zástupům.</verse>
        <verse osisID='Matt.14.20'>I jedli všichni a nasytili se; a sebrali nalámaných chlebů, které zbyly, dvanáct plných košů.</verse>
        <verse osisID='Matt.14.21'>A jedlo tam na pět tisíc mužů kromě žen a dětí.</verse>
        <verse osisID='Matt.14.22'>Hned nato přiměl Ježíš učedníky, aby vstoupili na loď a jeli před ním na druhý břeh, než propustí zástupy.</verse>
        <verse osisID='Matt.14.23'>Když je propustil, vystoupil na horu, aby se o samotě modlil. Když nastal večer, byl tam sám.</verse>
        <verse osisID='Matt.14.24'>Loď byla daleko od země a vlny ji zmáhaly, protože vítr vál proti ní.</verse>
        <verse osisID='Matt.14.25'>K ránu šel k nim, kráčeje po moři.</verse>
        <verse osisID='Matt.14.26'>Když ho učedníci viděli kráčet po moři, vyděsili se, že je to přízrak, a křičeli strachem.</verse>
        <verse osisID='Matt.14.27'>Ježíš na ně hned promluvil a řekl jim: "Vzchopte se, já jsem to, nebojte se!"</verse>
        <verse osisID='Matt.14.28'>Petr mu odpověděl: "Pane, jsi-li to ty, poruč mi, ať přijdu k tobě po vodách!"</verse>
        <verse osisID='Matt.14.29'>A on řekl: "Pojď!" Petr vystoupil z lodi, vykročil na vodu a šel k Ježíšovi.</verse>
        <verse osisID='Matt.14.30'>Ale když viděl, jaký je vítr, přepadl ho strach, začal tonout a vykřikl: "Pane, zachraň mne!"</verse>
        <verse osisID='Matt.14.31'>Ježíš hned vztáhl ruku, uchopil ho a řekl mu: "Ty malověrný, proč jsi pochyboval?"</verse>
        <verse osisID='Matt.14.32'>Když vstoupil na loď, vítr se utišil.</verse>
        <verse osisID='Matt.14.33'>Ti, kdo byli na lodi, klaněli se mu a říkali: "Jistě jsi Boží Syn."</verse>
        <verse osisID='Matt.14.34'>Když se dostali na druhý břeh, přistáli u Genezaretu.</verse>
        <verse osisID='Matt.14.35'>Lidé z toho místa ho poznali a vzkázali do celého okolí. Přinášeli mu všechny nemocné</verse>
        <verse osisID='Matt.14.36'>a prosili ho, aby se směli aspoň dotknout třásní jeho roucha. A kdo se dotkli, byli uzdraveni.</verse>
      </chapter>
      <chapter osisID='Matt.15'>
        <verse osisID='Matt.15.1'>Tehdy přišli k Ježíšovi z Jeruzaléma farizeové a zákoníci a řekli:</verse>
        <verse osisID='Matt.15.2'>"Proč tvoji učedníci porušují tradici otců? Vždyť si před jídlem neomývají ruce!"</verse>
        <verse osisID='Matt.15.3'>On jim odpověděl: "A proč vy přestupujete přikázání Boží kvůli své tradici?</verse>
        <verse osisID='Matt.15.4'>Vždyť Bůh řekl: 'Cti otce i matku' a 'kdo zlořečí otci nebo matce, ať je potrestán smrtí.'</verse>
        <verse osisID='Matt.15.5'>Vy však učíte: Kdo řekne otci nebo matce: 'To, čím bych ti měl pomoci, je obětní dar',</verse>
        <verse osisID='Matt.15.6'>ten již to nemusí dát svému otci nebo matce. A tak jste svou tradicí zrušili slovo Boží.</verse>
        <verse osisID='Matt.15.7'>Pokrytci, dobře prorokoval o vás Izaiáš, když řekl:</verse>
        <verse osisID='Matt.15.8'>'Lid tento ctí mě rty, ale srdce jejich je daleko ode mne;</verse>
        <verse osisID='Matt.15.9'>marně mě uctívají, neboť učí naukám, jež jsou jen příkazy lidskými.'"</verse>
        <verse osisID='Matt.15.10'>Svolal zástupy a řekl: "Slyšte a rozumějte:</verse>
        <verse osisID='Matt.15.11'>Ne co vchází do úst, znesvěcuje člověka, ale co z úst vychází, to člověka znesvěcuje."</verse>
        <verse osisID='Matt.15.12'>Tu přišli učedníci a řekli mu: "Víš, že se farizeové urazili, když slyšeli to slovo?"</verse>
        <verse osisID='Matt.15.13'>Ale on jim odpověděl: "Každá rostlina, kterou nezasadil můj nebeský Otec, bude vykořeněna.</verse>
        <verse osisID='Matt.15.14'>Nechte je: slepí vedou slepé. A když vede slepý slepého, oba spadnou do jámy."</verse>
        <verse osisID='Matt.15.15'>Petr mu na to řekl: "Vysvětli nám to podobenství!"</verse>
        <verse osisID='Matt.15.16'>On odpověděl: "I vy jste ještě nechápaví?</verse>
        <verse osisID='Matt.15.17'>Nerozumíte, že to, co vchází do úst, přijde do břicha a jde do hnoje?</verse>
        <verse osisID='Matt.15.18'>Však to, co z úst vychází, jde ze srdce, a to člověka znesvěcuje.</verse>
        <verse osisID='Matt.15.19'>Neboť ze srdce vycházejí špatné myšlenky, vraždy, cizoložství, smilství, loupeže, křivá svědectví, urážky.</verse>
        <verse osisID='Matt.15.20'>To jsou věci, které člověka znesvěcují; ale jíst neomytýma rukama člověka neznesvěcuje."</verse>
        <verse osisID='Matt.15.21'>Ježíš odtud odešel až do okolí Týru a Sidónu.</verse>
        <verse osisID='Matt.15.22'>A hle, jedna kananejská žena z těch končin vyšla a volala: "Smiluj se nade mnou, Synu Davidův! Má dcera je zle posedlá."</verse>
        <verse osisID='Matt.15.23'>Ale on jí neodpověděl ani slovo. Jeho učedníci přistoupili a žádali ho: "Zbav se jí, vždyť za námi křičí!"</verse>
        <verse osisID='Matt.15.24'>On odpověděl: "Jsem poslán ke ztraceným ovcím z lidu izraelského."</verse>
        <verse osisID='Matt.15.25'>Ale ona přistoupila, klaněla se mu a řekla: "Pane, pomoz mi!"</verse>
        <verse osisID='Matt.15.26'>On jí odpověděl: "Nesluší se vzít chleba dětem a hodit jej psům."</verse>
        <verse osisID='Matt.15.27'>Ona řekla: "Ovšem, Pane, jenže i psi se živí z drobtů, které spadnou ze stolu jejich pánů."</verse>
        <verse osisID='Matt.15.28'>Tu jí Ježíš řekl: "Ženo, tvá víra je veliká; staň se ti tak, jak chceš." A od té hodiny byla její dcera zdráva.</verse>
        <verse osisID='Matt.15.29'>Odtud Ježíš přešel zase ke Galilejskému moři; vystoupil na horu a posadil se tam.</verse>
        <verse osisID='Matt.15.30'>Tu se k němu sešly celé zástupy a měly s sebou chromé, mrzáky, slepé, hluchoněmé a mnohé jiné. Kladli je k jeho nohám a on je uzdravil,</verse>
        <verse osisID='Matt.15.31'>takže se zástupy divily, když viděly, že němí mluví, mrzáci jsou zdraví, chromí chodí a slepí vidí; i velebili Boha izraelského.</verse>
        <verse osisID='Matt.15.32'>Ježíš si zavolal své učedníky a řekl: "Je mi líto zástupu, neboť již tři dny jsou se mnou a nemají co jíst. Poslat je domů hladové nechci, aby nezemdleli na cestě."</verse>
        <verse osisID='Matt.15.33'>Učedníci mu namítli: "Kde vezmeme na poušti tolik chleba, abychom nasytili takový zástup?"</verse>
        <verse osisID='Matt.15.34'>Ježíš jim řekl: "Kolik máte chlebů?" Odpověděli: "Sedm a několik rybiček."</verse>
        <verse osisID='Matt.15.35'>I nařídil zástupu usednout na zem;</verse>
        <verse osisID='Matt.15.36'>potom vzal těch sedm chlebů i ryby, vzdal díky, lámal a dával učedníkům a učedníci zástupům.</verse>
        <verse osisID='Matt.15.37'>I jedli všichni a nasytili se; a zbylých nalámaných chlebů sebrali ještě sedm plných košů.</verse>
        <verse osisID='Matt.15.38'>Těch, kteří jedli, bylo čtyři tisíce mužů kromě žen a dětí.</verse>
        <verse osisID='Matt.15.39'>potom propustil zástupy, vstoupil na loď a připlul na území Magadan.</verse>
      </chapter>
      <chapter osisID='Matt.16'>
        <verse osisID='Matt.16.1'>Přišli saduceové a farizeové a pokoušeli ho; žádali na něm, aby jim ukázal znamení z nebe.</verse>
        <verse osisID='Matt.16.2'>On však jim odpověděl: "Večer říkáte: 'Bude krásně, je pěkný západ.'</verse>
        <verse osisID='Matt.16.3'>A ráno: 'Dnes bude nečas, slunce vychází do mraků.' Vzhled oblohy umíte posoudit a znamení časů nemůžete?</verse>
        <verse osisID='Matt.16.4'>Pokolení zlé a zpronevěřilé hledá znamení; ale nebude mu dáno znamení, leč znamení Jonášovo." Opustil je a odešel.</verse>
        <verse osisID='Matt.16.5'>Když byli učedníci na druhém břehu, shledali, že si zapomněli vzít chleby.</verse>
        <verse osisID='Matt.16.6'>Ježíš jim řekl: "Hleďte se mít na pozoru před kvasem saduceů a farizeů!"</verse>
        <verse osisID='Matt.16.7'>Oni však u sebe uvažovali: "Nevzali jsme chleba."</verse>
        <verse osisID='Matt.16.8'>Když to Ježíš zpozoroval, řekl: "Proč mluvíte o tom, malověrní, že nemáte chleba?</verse>
        <verse osisID='Matt.16.9'>Ještě mi nerozumíte ani se nepamatujete na těch pět chlebů pro pět tisíc, a kolik košů jste sebrali?</verse>
        <verse osisID='Matt.16.10'>Ani těch sedm chlebů pro čtyři tisíce, a kolik košů jste sebrali?</verse>
        <verse osisID='Matt.16.11'>Což nerozumíte, že jsem k vám nemluvil o chlebech? Mějte se na pozoru před kvasem saduceů a farizeů!"</verse>
        <verse osisID='Matt.16.12'>Tehdy pochopili, že jim neřekl, aby se měli na pozoru před kvasem, nýbrž před učením farizeů a saduceů.</verse>
        <verse osisID='Matt.16.13'>Když Ježíš přišel do končin Cesareje Filipovy, ptal se svých učedníků: "Za koho lidé pokládají Syna člověka?"</verse>
        <verse osisID='Matt.16.14'>Oni řekli: "Jedni za Jana Křtitele, druzí za Eliáše, jiní za Jeremiáše nebo za jednoho z proroků."</verse>
        <verse osisID='Matt.16.15'>Řekl jim: "A za koho mne pokládáte vy?"</verse>
        <verse osisID='Matt.16.16'>Šimon Petr odpověděl: "Ty jsi Mesiáš, Syn Boha živého."</verse>
        <verse osisID='Matt.16.17'>Ježíš mu odpověděl: "Blaze tobě, Šimone Jonášův, protože ti to nezjevilo tělo a krev, ale můj Otec v nebesích.</verse>
        <verse osisID='Matt.16.18'>A já ti pravím, že ty jsi Petr; a na té skále zbuduji svou církev a brány pekel ji nepřemohou.</verse>
        <verse osisID='Matt.16.19'>Dám ti klíče království nebeského, a co odmítneš na zemi, bude odmítnuto v nebi, a co přijmeš na zemi, bude přijato v nebi."</verse>
        <verse osisID='Matt.16.20'>Tehdy nařídil učedníkům, aby nikomu neříkali, že je Mesiáš.</verse>
        <verse osisID='Matt.16.21'>Od té doby začal Ježíš ukazovat svým učedníkům, že musí jít do Jeruzaléma a mnoho trpět od starších, velekněží a zákoníků, být zabit a třetího dne vzkříšen.</verse>
        <verse osisID='Matt.16.22'>Petr si ho vzal stranou a začal ho kárat: "Buď toho uchráněn, Pane, to se ti nemůže stát!"</verse>
        <verse osisID='Matt.16.23'>Ale on se obrátil a řekl Petrovi: "Jdi mi z cesty, satane! Jsi mi kamenem úrazu, protože tvé smýšlení není z Boha, ale z člověka!"</verse>
        <verse osisID='Matt.16.24'>Tehdy řekl Ježíš svým učedníkům: "Kdo chce jít za mnou, zapři sám sebe, vezmi svůj kříž a následuj mne.</verse>
        <verse osisID='Matt.16.25'>Neboť kdo by chtěl zachránit svůj život, ten o něj přijde; kdo však ztratí svůj život pro mne, nalezne jej.</verse>
        <verse osisID='Matt.16.26'>Jaký prospěch bude mít člověk, získá-li celý svět, ale svůj život ztratí? A zač získá člověk svůj život zpět?</verse>
        <verse osisID='Matt.16.27'>Syn člověka přijde v slávě svého Otce se svými svatými anděly, a tehdy odplatí každému podle jeho jednání.</verse>
        <verse osisID='Matt.16.28'>Amen, pravím vám, že někteří z těch, kteří tu stojí, neokusí smrti, dokud nespatří Syna člověka přicházejícího se svým královstvím."</verse>
      </chapter>
      <chapter osisID='Matt.17'>
        <verse osisID='Matt.17.1'>Po šesti dnech vzal s sebou Ježíš Petra a Jakuba a jeho bratra Jana a vyvedl je na vysokou horu, kde byli sami.</verse>
        <verse osisID='Matt.17.2'>A byl proměněn před jejich očima; jeho tvář zářila jako slunce a jeho šat byl oslnivě bílý.</verse>
        <verse osisID='Matt.17.3'>A hle, zjevil se jim Mojžíš a Eliáš, jak s ním rozmlouvají.</verse>
        <verse osisID='Matt.17.4'>Nato promluvil Petr a řekl Ježíšovi: "Pane, je dobré, že jsme zde; chceš-li, udělám tu tři stany, jeden tobě, jeden Mojžíšovi a jeden Eliášovi."</verse>
        <verse osisID='Matt.17.5'>Ještě nedomluvil, a hle, světlý oblak je zastínil a z oblaku promluvil hlas: "Toto jest můj milovaný Syn, kterého jsem si vyvolil; toho poslouchejte."</verse>
        <verse osisID='Matt.17.6'>Když to učedníci uslyšeli, padli tváří k zemi a velmi se báli.</verse>
        <verse osisID='Matt.17.7'>Ale Ježíš k nim přistoupil, dotkl se jich a řekl: "Vstaňte a nebojte se."</verse>
        <verse osisID='Matt.17.8'>Oni pozvedli oči a neviděli už nikoho jiného, než Ježíše samotného.</verse>
        <verse osisID='Matt.17.9'>Když sestupovali s hory, přikázal jim Ježíš: "Nikomu o tom vidění neříkejte, dokud Syn člověka nebude vzkříšen z mrtvých."</verse>
        <verse osisID='Matt.17.10'>Učedníci se ho ptali: "Jak to, že říkají zákoníci, že napřed musí přijít Eliáš?"</verse>
        <verse osisID='Matt.17.11'>On jim odpověděl: "Ano, Eliáš přijde a obnoví všecko.</verse>
        <verse osisID='Matt.17.12'>Avšak pravím vám, že Eliáš již přišel, ale nepoznali ho a udělali s ním, co se jim zlíbilo; tak i syn člověka bude od nich trpět."</verse>
        <verse osisID='Matt.17.13'>Tehdy učedníci pochopili, že mluvil o Janu Křtiteli.</verse>
        <verse osisID='Matt.17.14'>Když přišli k zástupu, přistoupil k němu jeden člověk a na kolenou prosil:</verse>
        <verse osisID='Matt.17.15'>"Pane, smiluj se nad mým synem, neboť je náměsíčný a je na tom zle: často padá do ohně a často do vody.</verse>
        <verse osisID='Matt.17.16'>A přivedl jsem ho k tvým učedníkům a nemohli ho uzdravit."</verse>
        <verse osisID='Matt.17.17'>Ježíš odpověděl: "Pokolení nevěřící a zvrácené, jak dlouho ještě budu s vámi? Jak dlouho vás ještě mám snášet? Přiveďte mi ho sem!"</verse>
        <verse osisID='Matt.17.18'>Ježíš mu pohrozil, a zlý duch z něho vyšel; od té chvíle byl chlapec zdráv.</verse>
        <verse osisID='Matt.17.19'>Když byli učedníci s Ježíšem sami, přistoupili k němu a řekli: "Proč jsme ho nemohli vyhnat my?"</verse>
        <verse osisID='Matt.17.20'>On jim řekl: "Pro vaši malověrnost! Amen, pravím vám, budete-li mít víru jako zrnko hořčice, řeknete této hoře: 'Přejdi odtud tam', a přejde; a nic vám nebude nemožné."</verse>
        <verse osisID='Matt.17.21'>Takový duch nevyjde jinak než modlitbou a postem.</verse>
        <verse osisID='Matt.17.22'>Když byli spolu v Galileji, řekl jim Ježíš: "Syn člověka bude vydán do rukou lidí;</verse>
        <verse osisID='Matt.17.23'>zabijí ho, a třetí den bude vzkříšen." Velice se zarmoutili.</verse>
        <verse osisID='Matt.17.24'>Když přišli do Kafarnaum, přistoupili k Petrovi výběrčí chrámové daně a řekli: "Váš Mistr neplatí chrámovou daň?"</verse>
        <verse osisID='Matt.17.25'>On řekl: "Platí!" Když přišel domů, ještě než promluvil, řekl mu Ježíš: "Co myslíš, Šimone, od koho vybírají pozemští králové poplatky a daně? Od svých synů nebo od cizích lidí?"</verse>
        <verse osisID='Matt.17.26'>Když odpověděl: "Od cizích", pravil mu Ježíš: "Synové jsou tedy svobodni.</verse>
        <verse osisID='Matt.17.27'>Ale abychom je nepohoršili, jdi k moři, hoď udici; vytáhni rybu, která se první chytí, otevři jí ústa a najdeš peníz; ten vezmi a dej jim za mne i za sebe."</verse>
      </chapter>
      <chapter osisID='Matt.18'>
        <verse osisID='Matt.18.1'>V tu hodinu přišli učedníci k Ježíšovi s otázkou: "Kdo je vlastně největší v království nebeském?"</verse>
        <verse osisID='Matt.18.2'>Ježíš zavolal dítě, postavil je doprostřed</verse>
        <verse osisID='Matt.18.3'>a řekl: "Amen, pravím vám, jestliže se neobrátíte a nebudete jako děti, nevejdete do království nebeského.</verse>
        <verse osisID='Matt.18.4'>Kdo se pokoří a bude jako toto dítě, ten je největší v království nebeském.</verse>
        <verse osisID='Matt.18.5'>A kdo přijme jediné takové dítě ve jménu mém, přijímá mne.</verse>
        <verse osisID='Matt.18.6'>Kdo by svedl k hříchu jednoho z těchto nepatrných, kteří ve mne věří, pro toho by bylo lépe, aby mu pověsili na krk mlýnský kámen a potopili ho do mořské hlubiny.</verse>
        <verse osisID='Matt.18.7'>Běda světu, že svádí k hříchu! Svody sice nutně přicházejí, ale běda tomu, skrze koho přijdou.</verse>
        <verse osisID='Matt.18.8'>Jestliže tě tvá ruka nebo noha svádí k hříchu, utni ji a odhoď pryč; lépe je pro tebe, vejdeš-li do života zmrzačený nebo chromý, než abys byl s oběma rukama či nohama uvržen do věčného ohně.</verse>
        <verse osisID='Matt.18.9'>Jestliže tě tvé oko svádí k hříchu, vyrvi je a odhoď pryč; lépe je pro tebe, vejdeš-li do života jednooký, než abys byl s oběma očima uvržen do ohnivého pekla.</verse>
        <verse osisID='Matt.18.10'>Mějte se na pozoru, abyste nepohrdali ani jedním z těchto maličkých. Pravím vám, že jejich andělé v nebi jsou neustále v blízkosti mého nebeského Otce.</verse>
        <verse osisID='Matt.18.11'>Vždyť Syn člověka přišel spasit, co zahynulo.</verse>
        <verse osisID='Matt.18.12'>Co myslíte? Má-li někdo sto ovcí a jedna z nich mu zabloudí, nenechá těch devadesát devět na horách a nejde hledat tu, která zabloudila?</verse>
        <verse osisID='Matt.18.13'>A podaří-li se mu ji nalézt, amen, pravím vám, bude se z ní radovat víc než z těch devadesáti devíti, které nezabloudily.</verse>
        <verse osisID='Matt.18.14'>Právě tak je vůle vašeho nebeského Otce, aby nezahynul ani jediný z těchto maličkých.</verse>
        <verse osisID='Matt.18.15'>Když tvůj bratr zhřeší, jdi a pokárej ho mezi čtyřma očima; dá-li si říci, získal jsi svého bratra.</verse>
        <verse osisID='Matt.18.16'>Nedá-li si říci, přiber k sobě ještě jednoho nebo dva, aby 'ústy dvou nebo tří svědků byla potvrzena každá výpověď'.</verse>
        <verse osisID='Matt.18.17'>Jestliže ani potom neuposlechne, oznam to církvi; jestliže však neuposlechne ani církev, ať je ti jako pohan nebo celník.</verse>
        <verse osisID='Matt.18.18'>Amen, pravím vám, cokoli odmítnete na zemi, bude odmítnuto v nebi, a cokoli přijmete na zemi, bude přijato v nebi.</verse>
        <verse osisID='Matt.18.19'>Opět vám pravím, shodnou-li se dva z vás na zemi v prosbě o jakoukoli věc, můj nebeský Otec jim to učiní.</verse>
        <verse osisID='Matt.18.20'>Neboť kde jsou dva nebo tři shromážděni ve jménu mém, tam jsem já uprostřed nich."</verse>
        <verse osisID='Matt.18.21'>Tehdy přistoupil Petr k Ježíšovi a řekl mu: "Pane, kolikrát mám odpustit svému bratru, když proti mně zhřeší? Snad až sedmkrát?"</verse>
        <verse osisID='Matt.18.22'>Ježíš mu na to odpověděl: "Pravím ti, ne sedmkrát, ale až sedmdesát sedmkrát."</verse>
        <verse osisID='Matt.18.23'>"S královstvím nebeským je to tak, jako když se jeden král rozhodl vyžádat účty od svých služebníků.</verse>
        <verse osisID='Matt.18.24'>Když začal účtovat, přivedli mu jednoho, který byl dlužen mnoho tisíc hřiven.</verse>
        <verse osisID='Matt.18.25'>Protože mu je nemohl vrátit, rozkázal ho pán prodat i s ženou a dětmi a se vším, co měl, a nahradit ztrátu.</verse>
        <verse osisID='Matt.18.26'>Tu mu ten služebník padl k nohám a na kolenou prosil: 'Měj se mnou strpení a všechno ti vrátím!'</verse>
        <verse osisID='Matt.18.27'>Pán se ustrnul na oním služebníkem, propustil ho a dluh mu odpustil.</verse>
        <verse osisID='Matt.18.28'>Sotva však ten služebník vyšel, potkal jednoho ze svých spoluslužebníků, který mu byl dlužen sto denárů; chytil ho za krk a křičel: 'Zaplať mi, co jsi dlužen!'</verse>
        <verse osisID='Matt.18.29'>Jeho spoluslužebník mu padl k nohám a prosil ho: 'Měj se mnou strpení, a zaplatím ti to!'</verse>
        <verse osisID='Matt.18.30'>On však nechtěl, ale šel a dal ho do vězení, dokud nezaplatí dluh.</verse>
        <verse osisID='Matt.18.31'>Když jeho spoluslužebníci viděli, co se přihodilo, velice se zarmoutili; šli a oznámili svému pánu všecko, co se stalo.</verse>
        <verse osisID='Matt.18.32'>Tu ho pán zavolal a řekl mu: 'Služebníku zlý, celý tvůj dluh jsem ti odpustil, když jsi mě prosil;</verse>
        <verse osisID='Matt.18.33'>neměl ses také ty smilovat nad svým spoluslužebníkem, jako jsem se já smiloval nad tebou?'</verse>
        <verse osisID='Matt.18.34'>A rozhněval se jeho pán a dal ho do vězení, dokud nezaplatí celý dluh. -</verse>
        <verse osisID='Matt.18.35'>Tak bude jednat s vámi můj nebeský Otec, jestliže ze srdce neodpustíte každý svému bratru."</verse>
      </chapter>
      <chapter osisID='Matt.19'>
        <verse osisID='Matt.19.1'>Když Ježíš dokončil tato slova, odebral se z Galileje do krajin judských za Jordán.</verse>
        <verse osisID='Matt.19.2'>Velké zástupy šly za ním, a on je tam uzdravil.</verse>
        <verse osisID='Matt.19.3'>Tu k němu přišli farizeové a pokoušeli ho: "Je dovoleno propustit manželku z jakékoli příčiny?"</verse>
        <verse osisID='Matt.19.4'>Odpověděl jim: "Nečetli jste, že Stvořitel od počátku 'muže a ženu učinil je'?</verse>
        <verse osisID='Matt.19.5'>A řekl: 'Proto opustí muž otce i matku a připojí se ke své manželce, a budou ti dva jedno tělo';</verse>
        <verse osisID='Matt.19.6'>takže již nejsou dva, ale jeden. A proto co Bůh spojil, člověk nerozlučuj!"</verse>
        <verse osisID='Matt.19.7'>Namítnou mu: "Proč tedy Mojžíš ustanovil, že muž smí propustit svou manželku tím, že jí dá rozlukový lístek?"</verse>
        <verse osisID='Matt.19.8'>Odpoví jim: "Pro tvrdost vašeho srdce vám Mojžíš dovolil propustit manželku. Od počátku to však nebylo.</verse>
        <verse osisID='Matt.19.9'>Pravím vám, kdo propustí svou manželku z jiného důvodu než pro smilstvo a vezme si jinou, cizoloží."</verse>
        <verse osisID='Matt.19.10'>Učedníci mu řekli: "Jestliže je to s mužem a ženou takové, pak je lépe se neženit."</verse>
        <verse osisID='Matt.19.11'>On jim odpověděl: "Ne všichni pochopí to slovo; jen ti, kterým je dáno.</verse>
        <verse osisID='Matt.19.12'>Někteří nežijí v manželství, protože jsou k tomu od narození nezpůsobilí; jiní nežijí v manželství, protože je nezpůsobilými učinili lidé; a někteří nežijí v manželství, protože se ho zřekli pro království nebeské. Kdo to může pochopit, pochop.</verse>
        <verse osisID='Matt.19.13'>Tehdy k němu přinášeli děti, aby na ně vložil ruce a pomodlil se; ale učedníci jim to zakazovali.</verse>
        <verse osisID='Matt.19.14'>Ježíš však řekl: "Nechte děti a nebraňte jim jít ke mně; neboť takovým patří království nebeské."</verse>
        <verse osisID='Matt.19.15'>Požehnal jim a šel dál.</verse>
        <verse osisID='Matt.19.16'>A hle, kdosi k němu přišel a zeptal se ho: "Mistře, co dobrého mám udělat, abych získal věčný život?"</verse>
        <verse osisID='Matt.19.17'>On mu řekl: "Proč se mě ptáš na dobré? Jediný je dobrý! A chceš-li vejít do života, zachovávej přikázání!"</verse>
        <verse osisID='Matt.19.18'>Otázal se ho: "Která?" Ježíš odpověděl: "Nebudeš zabíjet, cizoložit, krást, křivě svědčit,</verse>
        <verse osisID='Matt.19.19'>cti otce a matku, miluj svého bližního jako sám sebe."</verse>
        <verse osisID='Matt.19.20'>Mladík mu řekl: "To jsem všechno dodržoval! Co mi ještě schází?"</verse>
        <verse osisID='Matt.19.21'>Ježíš mu odpověděl: "Chceš-li být dokonalý, jdi, prodej, co ti patří, rozdej chudým, a budeš mít poklad v nebi; pak přijď a následuj mne."</verse>
        <verse osisID='Matt.19.22'>Když mladík uslyšel to slovo, smuten odešel, neboť měl mnoho majetku.</verse>
        <verse osisID='Matt.19.23'>Ježíš řekl svým učedníkům: "Amen, pravím vám, že bohatý těžko vejde do království nebeského.</verse>
        <verse osisID='Matt.19.24'>Znovu vám říkám, snáze projde velbloud uchem jehly než bohatý do Božího království."</verse>
        <verse osisID='Matt.19.25'>Když to učedníci slyšeli, velice se zhrozili a řekli: "Kdo potom může být spasen?"</verse>
        <verse osisID='Matt.19.26'>Ježíš na ně pohleděl a řekl: "U lidí je to nemožné, ale u Boha je možné všecko."</verse>
        <verse osisID='Matt.19.27'>Na to mu řekl Petr: "Hle, my jsme opustili všecko a šli jsme za tebou! Co tedy budeme mít?"</verse>
        <verse osisID='Matt.19.28'>Ježíš jim řekl: "Amen, pravím vám, až se Syn člověka při obnovení všeho posadí na trůn své slávy, tehdy i vy, kteří jste mě následovali, usednete na dvanáct trůnů a budete soudit dvanáct pokolení Izraele.</verse>
        <verse osisID='Matt.19.29'>A každý, kdo opustil domy nebo bratry nebo sestry nebo otce nebo matku nebo děti nebo pole pro mé jméno, stokrát víc dostane a bude mít podíl na věčném životě.</verse>
        <verse osisID='Matt.19.30'>Mnozí první budou poslední a poslední první."</verse>
      </chapter>
      <chapter osisID='Matt.20'>
        <verse osisID='Matt.20.1'>"Neboť s královstvím nebeským je to tak, jako když jeden hospodář hned ráno vyšel najmout dělníky na svou vinici.</verse>
        <verse osisID='Matt.20.2'>Smluvil s dělníky denár na den a poslal je na vinici.</verse>
        <verse osisID='Matt.20.3'>Když znovu vyšel o deváté hodině, viděl, jak jiní stojí nečinně na trhu,</verse>
        <verse osisID='Matt.20.4'>a řekl jim: 'Jděte i vy na mou vinici, a já vám dám, co bude spravedlivé.'</verse>
        <verse osisID='Matt.20.5'>Oni šli. Vyšel opět kolem poledne i kolem třetí hodiny odpoledne a učinil právě tak.</verse>
        <verse osisID='Matt.20.6'>Když vyšel kolem páté hodiny odpoledne, našel tam další, jak tam stojí, a řekl jim: 'Co tu stojíte celý den nečinně?'</verse>
        <verse osisID='Matt.20.7'>Odpověděli mu: 'Nikdo nás nenajal.' On jim řekne: 'Jděte i vy na mou vinici.'</verse>
        <verse osisID='Matt.20.8'>Když byl večer, řekl pán vinice svému správci: 'Zavolej dělníky a vyplať jim mzdu, a to od posledních k prvním!'</verse>
        <verse osisID='Matt.20.9'>Tak přišli ti, kteří pracovali od pěti odpoledne, a každý dostal denár.</verse>
        <verse osisID='Matt.20.10'>Když přišli ti první, měli za to, že dostanou víc; ale i oni dostali po denáru.</verse>
        <verse osisID='Matt.20.11'>Vzali ho a reptali proti hospodáři:</verse>
        <verse osisID='Matt.20.12'>'Tihle poslední dělali jedinou hodinu, a tys jim dal stejně jako nám, kteří jsme nesli tíhu dne a vedro!'</verse>
        <verse osisID='Matt.20.13'>On však odpověděl jednomu z nich: 'Příteli, nekřivdím ti! Nesmluvil jsi se mnou denár za den?</verse>
        <verse osisID='Matt.20.14'>Vezmi si, co ti patří a jdi! Já chci tomu poslednímu dát jako tobě;</verse>
        <verse osisID='Matt.20.15'>nemohu si se svým majetkem udělat, co chci? Nebo snad tvé oko závidí, že jsem dobrý?'</verse>
        <verse osisID='Matt.20.16'>Tak budou poslední první a první poslední."</verse>
        <verse osisID='Matt.20.17'>Když Ježíš šel do Jeruzaléma, vzal si stranou dvanáct učedníků a cestou jim řekl:</verse>
        <verse osisID='Matt.20.18'>"Hle, jdeme do Jeruzaléma a Syn člověka bude vydán velekněžím a zákoníkům; odsoudí ho na smrt</verse>
        <verse osisID='Matt.20.19'>a vydají pohanům, aby se mu posmívali, zbičovali ho a ukřižovali; a třetího dne bude vzkříšen."</verse>
        <verse osisID='Matt.20.20'>Tehdy k němu přistoupila matka synů Zebedeových se svými syny, klaněla se mu a chtěla ho o něco požádat.</verse>
        <verse osisID='Matt.20.21'>On jí řekl: "Co chceš?" Řekla: "Ustanov, aby tito dva synové měli místo jeden po tvé pravici a jeden po tvé levici ve tvém království."</verse>
        <verse osisID='Matt.20.22'>Ježíš však odpověděl: "Nevíte, oč žádáte. Můžete pít kalich, který já mám pít?" Řekli mu: "Můžeme."</verse>
        <verse osisID='Matt.20.23'>Praví jim: "Můj kalich budete pít, ale udělovat místa po mé pravici či levici není má věc; ta místa patří těm, jimž je připravil můj Otec."</verse>
        <verse osisID='Matt.20.24'>Když to uslyšelo ostatních deset, rozmrzeli se na oba bratry.</verse>
        <verse osisID='Matt.20.25'>Ale Ježíš si je zavolal a řekl: "Víte, že vládcové panují na národy a velicí je utlačují.</verse>
        <verse osisID='Matt.20.26'>Ne tak bude mezi vámi: kdo se mezi vámi chce stát velkým, buď vaším služebníkem;</verse>
        <verse osisID='Matt.20.27'>a kdo chce být mezi vámi první, buď vaším otrokem.</verse>
        <verse osisID='Matt.20.28'>Tak, jako Syn člověka nepřišel, aby si dal sloužit, ale aby sloužil a dal svůj život jako výkupné za mnohé."</verse>
        <verse osisID='Matt.20.29'>Když vycházeli z Jericha, následoval ho velký zástup.</verse>
        <verse osisID='Matt.20.30'>A hle, dva slepí seděli u cesty; když uslyšeli, že jde kolem Ježíš, začali křičet: "Smiluj se nad námi, Pane, Synu Davidův!"</verse>
        <verse osisID='Matt.20.31'>Zástup je napomínal, aby mlčeli, ale oni křičeli ještě víc: "Smiluj se nad námi, Pane, Synu Davidův!"</verse>
        <verse osisID='Matt.20.32'>Ježíš se zastavil, zavolal je a řekl jim: "Co chcete, abych pro vás učinil?"</verse>
        <verse osisID='Matt.20.33'>Odpověděli mu: "Pane, ať se otevřou naše oči!"</verse>
        <verse osisID='Matt.20.34'>Ježíš pohnut soucitem, dotkl se jejich očí, a hned prohlédli; a šli za ním.</verse>
      </chapter>
      <chapter osisID='Matt.21'>
        <verse osisID='Matt.21.1'>Když se přiblížili k Jeruzalému a přišli do Betfage na Olivové hoře, poslal Ježíš dva učedníky</verse>
        <verse osisID='Matt.21.2'>a řekl jim: "Jděte do vesnice, která je před vámi, a hned naleznete přivázanou oslici a u ní oslátko. Odvažte je a přiveďte ke mně.</verse>
        <verse osisID='Matt.21.3'>A kdyby vám někdo něco říkal, odpovězte: 'Pán je potřebuje.' A ten člověk je hned pošle."</verse>
        <verse osisID='Matt.21.4'>To se stalo, aby se splnilo, co je řečeno ústy proroka:</verse>
        <verse osisID='Matt.21.5'>'Povězte dceři siónské: Hle, král tvůj přichází k tobě, tichý a sedící na oslici, na oslátku té, která je podrobena jhu.'</verse>
        <verse osisID='Matt.21.6'>Učedníci šli a učinili, co jim Ježíš přikázal.</verse>
        <verse osisID='Matt.21.7'>Přivedli oslici i oslátko, položili na ně pláště a on se na ně posadil.</verse>
        <verse osisID='Matt.21.8'>A mohutný zástup prostíral na cestu své pláště, jiní odsekával ratolesti stromů a stlali je na cestu.</verse>
        <verse osisID='Matt.21.9'>Zástupy, které šly před ním i za ním, volaly: "Hosanna Synu Davidovu! Požehnaný, který přichází ve jménu Hospodinově! Hosanna na výsostech!"</verse>
        <verse osisID='Matt.21.10'>Když vjel Ježíš do Jeruzaléma, po celém městě nastal rozruch; ptali se: "Kdo to je?"</verse>
        <verse osisID='Matt.21.11'>Zástupy odpovídaly: "To je ten prorok Ježíš z Nazareta v Galileji."</verse>
        <verse osisID='Matt.21.12'>Ježíš vešel do chrámu a vyhnal prodavače a kupující v nádvoří, zpřevracel stoly směnárníků i stánky prodavačů holubů;</verse>
        <verse osisID='Matt.21.13'>řekl jim: "Je psáno: 'Můj dům bude zván domem modlitby', ale vy z něho děláte doupě lupičů."</verse>
        <verse osisID='Matt.21.14'>I přistoupili k němu v chrámě slepí a chromí a on je uzdravil.</verse>
        <verse osisID='Matt.21.15'>Když velekněží a zákoníci viděli jeho udivující činy i děti volající v chrámě "Hosanna Synu Davidovu", rozhněvali se</verse>
        <verse osisID='Matt.21.16'>a řekli mu: "Slyšíš, co to říkají?" Ježíš jim odpověděl: "Ovšem! Nikdy jste nečetli: 'Z úst nemluvňátek a kojenců připravil sis chválu'?"</verse>
        <verse osisID='Matt.21.17'>Opustil je a vyšel ven z města do Betanie; tam přenocoval.</verse>
        <verse osisID='Matt.21.18'>Když se ráno vracel do města, dostal hlad.</verse>
        <verse osisID='Matt.21.19'>Spatřil u cesty fíkovník a šel k němu; ale nic na něm nenalezl, jen listí. I řekl mu: "Ať se na tobě na věky neurodí ovoce!" A ten fíkovník najednou uschl.</verse>
        <verse osisID='Matt.21.20'>Když to učedníci viděli, podivli se: "Jak najednou ten fíkovník uschl!"</verse>
        <verse osisID='Matt.21.21'>Ježíš jim odpověděl: "Amen, pravím vám, budete-li mít víru a nebudete pochybovat, učiníte nejen to, co se stalo s fíkovníkem; ale i kdybyste této hoře řekli: 'Zdvihni se a vrhni se do moře' - stane se to.</verse>
        <verse osisID='Matt.21.22'>A věříte-li, dostanete všecko, oč budete v modlitbě prosit."</verse>
        <verse osisID='Matt.21.23'>Když Ježíš přišel do chrámu a učil, přistoupili k němu velekněží a starší lidu a řekli: "Jakou mocí to činíš? A kdo ti tu moc dal?"</verse>
        <verse osisID='Matt.21.24'>Ježíš jim odpověděl: "Já vám také položím otázku; jestliže ji zodpovíte, i já vám povím, jakou mocí to činím.</verse>
        <verse osisID='Matt.21.25'>Odkud měl Jan pověření křtít? Z nebe, či od lidí?" Oni se mezi sebou dohadovali: "Řekneme-li, 'z nebe', namítne nám: 'Proč jste mu tedy neuvěřili?'</verse>
        <verse osisID='Matt.21.26'>Řekneme-li však 'z lidí', máme obavy ze zástupu; vždyť všichni mají Jana za proroka."</verse>
        <verse osisID='Matt.21.27'>Odpověděli tedy Ježíšovi: "Nevíme." Tu jim řekl i on: "Ani já vám nepovím, jakou mocí to činím."</verse>
        <verse osisID='Matt.21.28'>"Co myslíte? Jeden člověk měl dva syny. Přišel a řekl prvnímu: 'Synu, jdi dnes pracovat na vinici!'</verse>
        <verse osisID='Matt.21.29'>On odpověděl: 'Nechce se mi.' Ale potom toho litoval a šel.</verse>
        <verse osisID='Matt.21.30'>Otec přišel k druhému a řekl mu totéž. Ten odpověděl: 'Ano, pane.' Ale nešel.</verse>
        <verse osisID='Matt.21.31'>Kdo z těch dvou splnil vůli svého otce?" Odpověděli: "Ten první!" Ježíš jim řekl: "Amen, pravím vám, že celníci a nevěstky předcházejí vás do Božího království.</verse>
        <verse osisID='Matt.21.32'>Přišel k vám Jan po cestě spravedlnosti, a vy jste mu neuvěřili. Ale celníci a nevěstky mu uvěřili. Vy jste to viděli, ale ani potom jste toho nelitovali a neuvěřili mu.</verse>
        <verse osisID='Matt.21.33'>Poslyšte jiné podobenství: Jeden hospodář vysadil vinici, obehnal ji zdí, vykopal v ní lis a vystavěl strážní věž; potom vinici pronajal vinařům a odcestoval.</verse>
        <verse osisID='Matt.21.34'>Když se přiblížil čas vinobraní, poslal své služebníky k vinařům, aby převzali jeho díl úrody.</verse>
        <verse osisID='Matt.21.35'>Ale vinaři jeho služebníky chytili, jednoho zbili, druhého zabili, dalšího ukamenovali.</verse>
        <verse osisID='Matt.21.36'>Znovu poslal další služebníky, a to více než před tím, ale naložili s nimi právě tak.</verse>
        <verse osisID='Matt.21.37'>Nakonec k nim poslal svého syna; řekl si: 'Na mého syna budou mít přece ohled!'</verse>
        <verse osisID='Matt.21.38'>Když však vinaři shlédli syna, řekli si mezi sebou: 'To je dědic. Pojďme, zabijme ho, a dědictví připadne nám!'</verse>
        <verse osisID='Matt.21.39'>Chytili ho, vyvlekli ven z vinice a zabili.</verse>
        <verse osisID='Matt.21.40'>Když nyní přijde pán vinice, co udělá těm vinařům?"</verse>
        <verse osisID='Matt.21.41'>Řekli mu: "Zlé bez milosti zahubí a vinici pronajme jiným vinařům, kteří mu budou odvádět výnos v určený čas."</verse>
        <verse osisID='Matt.21.42'>Ježíš jim řekl: "Což jste nikdy nečetli v Písmech: 'Kámen, který stavitelé zavrhli, stal se kamenem úhelným; Hospodin to učinil a je to podivuhodné v našich očích'?</verse>
        <verse osisID='Matt.21.43'>Proto vám pravím, že vám Boží království bude odňato a bude dáno národu, který ponese jeho ovoce.</verse>
        <verse osisID='Matt.21.44'>Kdo padne na ten kámen, roztříští se, a na koho on padne, toho rozdrtí."</verse>
        <verse osisID='Matt.21.45'>Když slyšeli velekněží a farizeové tato podobenství, poznali, že mluví o nich.</verse>
        <verse osisID='Matt.21.46'>Hleděli se ho zmocnit, ale báli se zástupů, protože ty ho měly za proroka.</verse>
      </chapter>
      <chapter osisID='Matt.22'>
        <verse osisID='Matt.22.1'>A Ježíš k nim znovu mluvil v podobenstvích:</verse>
        <verse osisID='Matt.22.2'>"S královstvím Božím je to tak, jako když jeden král vystrojil svatbu svému synu.</verse>
        <verse osisID='Matt.22.3'>Poslal služebníky, aby přivedli pozvané na svatbu, ale oni nechtěli jít.</verse>
        <verse osisID='Matt.22.4'>Poslal znovu jiné služebníky se slovy: 'Řekněte pozvaným: Hle, hostinu jsem uchystal, býčci a krmný dobytek je poražen, všechno je připraveno; pojďte na svatbu!'</verse>
        <verse osisID='Matt.22.5'>Ale oni nedbali a odešli, jeden na své pole, druhý za svým obchodem.</verse>
        <verse osisID='Matt.22.6'>Ostatní chytili jeho služebníky, potupně je ztýrali a zabili je.</verse>
        <verse osisID='Matt.22.7'>Tu se král rozhněval, poslal svá vojska, vrahy zahubil a jejich město vypálil.</verse>
        <verse osisID='Matt.22.8'>Potom řekl svým služebníkům: 'Svatba je připravena, ale pozvaní nebyli jí hodni;</verse>
        <verse osisID='Matt.22.9'>jděte tedy na rozcestí a koho najdete, pozvěte na svatbu.'</verse>
        <verse osisID='Matt.22.10'>Služebníci vyšli na cesty a shromáždili všechny, které nalezli, zlé i dobré; a svatební síň se naplnila stolovníky.</verse>
        <verse osisID='Matt.22.11'>Když král vstoupil mezi stolovníky, spatřil tam člověka, který nebyl oblečen na svatbu.</verse>
        <verse osisID='Matt.22.12'>Řekl mu: 'Příteli, jak ses sem dostal, když nejsi oblečen na svatbu?' On se nezmohl ani na slovo.</verse>
        <verse osisID='Matt.22.13'>Tu řekl král sloužícím: 'Svažte mu ruce i nohy a uvrhněte ho ven do temnot; tam bude pláč a skřípění zubů.'</verse>
        <verse osisID='Matt.22.14'>Neboť mnozí jsou pozváni, ale málokdo bude vybrán."</verse>
        <verse osisID='Matt.22.15'>Tehdy farizeové šli a radili se, jak by Ježíšovi nějakým slovem nastražili léčku.</verse>
        <verse osisID='Matt.22.16'>Poslali za ním své učedníky s herodiány, aby řekli: "Mistře, víme, že jsi pravdivý a učíš cestě Boží podle pravdy; na nikoho se neohlížíš a nebereš ohled na postavení člověka.</verse>
        <verse osisID='Matt.22.17'>Pověz nám tedy, co myslíš: Je dovoleno dávat daň císaři, nebo ne?"</verse>
        <verse osisID='Matt.22.18'>Ale Ježíš poznal jejich zlý úmysl a řekl: "Co mě pokoušíte, pokrytci?</verse>
        <verse osisID='Matt.22.19'>"Ukažte mi peníz daně!" Podali mu denár.</verse>
        <verse osisID='Matt.22.20'>On jim řekl: "Čí je tento obraz a nápis?"</verse>
        <verse osisID='Matt.22.21'>Odpověděli: "Císařův." Tu jim řekl: "Odevzdejte tedy, co je císařovo, císaři, co je Boží, dejte Bohu."</verse>
        <verse osisID='Matt.22.22'>Když to slyšeli, podivili se, nechali ho a odešli.</verse>
        <verse osisID='Matt.22.23'>V ten den přišli za ním saduceové, kteří říkají, že není vzkříšení, a předložili mu dotaz:</verse>
        <verse osisID='Matt.22.24'>"Mistře, Mojžíš řekl: 'Zemře-li někdo bez dětí, ať se s jeho manželkou podle řádu švagrovství ožení jeho bratr a zplodí svému bratru potomka.'</verse>
        <verse osisID='Matt.22.25'>U nás bylo sedm bratří. První po svatbě zemřel, a protože neměl potomka, zanechal svou ženu svému bratru.</verse>
        <verse osisID='Matt.22.26'>Stejně i druhý, třetí a nakonec všech sedm.</verse>
        <verse osisID='Matt.22.27'>Naposledy ze všech zemřela ta žena.</verse>
        <verse osisID='Matt.22.28'>Až bude vzkříšení, komu z těch sedmi bude patřit? Vždyť ji měli všichni!"</verse>
        <verse osisID='Matt.22.29'>Ježíš jim odpověděl: "Mýlíte se, neznáte Písma ani moc Boží.</verse>
        <verse osisID='Matt.22.30'>Po vzkříšení se lidé nežení ani nevdávají, ale jsou jako nebeští andělé.</verse>
        <verse osisID='Matt.22.31'>A pokud jde o vzkříšení mrtvých, nečetli jste, co vám Bůh pravil:</verse>
        <verse osisID='Matt.22.32'>'Já jsem Bůh Abrahamův, Bůh Izákův a Bůh Jákobův?' On přece není Bohem mrtvých, nýbrž živých."</verse>
        <verse osisID='Matt.22.33'>Když to slyšely zástupy, žasly nad jeho učením.</verse>
        <verse osisID='Matt.22.34'>Když se farizeové doslechli, že umlčel saduceje, smluvili se</verse>
        <verse osisID='Matt.22.35'>a jeden jejich zákoník se ho otázal, aby ho pokoušel:</verse>
        <verse osisID='Matt.22.36'>"Mistře, které přikázání v zákoně je největší?"</verse>
        <verse osisID='Matt.22.37'>On mu řekl: "'Miluj Hospodina, Boha svého, celým svým srdcem, celou svou duší a celou svou myslí.'</verse>
        <verse osisID='Matt.22.38'>To je největší a první přikázání.</verse>
        <verse osisID='Matt.22.39'>Druhé je mu podobné: 'Miluj svého bližního jako sám sebe.'</verse>
        <verse osisID='Matt.22.40'>Na těch dvou přikázáních spočívá celý Zákon i Proroci."</verse>
        <verse osisID='Matt.22.41'>Když se farizeové sešli, zeptal se jich Ježíš:</verse>
        <verse osisID='Matt.22.42'>"Co si myslíte o Mesiášovi? Čí je syn?" Odpověděli mu: "Davidův."</verse>
        <verse osisID='Matt.22.43'>Řekl jim: "Jak to tedy, že ho David v Duchu svatém nazývá Pánem, když praví:</verse>
        <verse osisID='Matt.22.44'>'Řekl Hospodin mému Pánu: Usedni po mé pravici, dokud ti nepoložím nepřátele pod nohy.'</verse>
        <verse osisID='Matt.22.45'>Jestliže tedy David nazývá Mesiáše Pánem, jak může být jeho synem?"</verse>
        <verse osisID='Matt.22.46'>A nikdo nebyl s to odpovědět mu ani slovo; od toho dne se ho již nikdo neodvážil tázat.</verse>
      </chapter>
      <chapter osisID='Matt.23'>
        <verse osisID='Matt.23.1'>Tehdy Ježíš mluvil k zástupům i k svým učedníkům:</verse>
        <verse osisID='Matt.23.2'>"Na stolici Mojžíšově zasedli zákoníci a farizeové.</verse>
        <verse osisID='Matt.23.3'>Proto čiňte a zachovávejte všechno, co vám řeknou; ale podle jejich skutků nejednejte: neboť oni mluví a nečiní.</verse>
        <verse osisID='Matt.23.4'>Svazují těžká břemena a nakládají je lidem na ramena, ale sami se jich nechtějí dotknout ani prstem.</verse>
        <verse osisID='Matt.23.5'>Všechny své skutky konají tak, aby je lidé viděli: rozšiřují si modlitební řemínky a prodlužují třásně,</verse>
        <verse osisID='Matt.23.6'>mají rádi přední místa na hostinách a přední sedadla v synagógách,</verse>
        <verse osisID='Matt.23.7'>líbí se jim, když je lidé na ulici zdraví a říkají jim 'Mistře'.</verse>
        <verse osisID='Matt.23.8'>Vy však si nedávejte říkat 'Mistře': jediný je váš Mistr, vy všichni jste bratří.</verse>
        <verse osisID='Matt.23.9'>A nikomu na zemi nedávejte jméno 'Otec': jediný je váš Otec, ten nebeský.</verse>
        <verse osisID='Matt.23.10'>Ani si nedávejte říkat 'Učiteli': váš učitel je jeden, Kristus.</verse>
        <verse osisID='Matt.23.11'>Kdo je z vás největší, bude váš služebník.</verse>
        <verse osisID='Matt.23.12'>Kdo se povyšuje, bude ponížen, a kdo se ponižuje, bude povýšen.</verse>
        <verse osisID='Matt.23.13'>Běda vám, zákoníci a farizeové, pokrytci! Zavíráte lidem království nebeské, sami nevcházíte a zabraňujete těm, kdo chtějí vejít.</verse>
        <verse osisID='Matt.23.14'>Běda vám, zákoníci a farizeové, pokrytci! Vyjídáte domy vdov pod záminkou dlouhých modliteb; proto vás postihne tím přísnější soud.</verse>
        <verse osisID='Matt.23.15'>Běda vám, zákoníci a farizeové, pokrytci! Obcházíte moře i zemi, abyste získali jednoho novověrce; a když ho získáte, učiníte z něho syna pekla, dvakrát horšího, než jste sami.</verse>
        <verse osisID='Matt.23.16'>Běda vám, slepí vůdcové! Říkáte: 'Kdo by přísahal u chrámu, nic to neznamená; ale kdo by přísahal při chrámovém zlatu, je vázán.'</verse>
        <verse osisID='Matt.23.17'>Blázni a slepci, co je větší: zlato, nebo chrám, který to zlato posvěcuje?</verse>
        <verse osisID='Matt.23.18'>Nebo: 'Kdo by přísahal při oltáři, nic to neznamená; ale kdo by přísahal při oběti na něm, je vázán.'</verse>
        <verse osisID='Matt.23.19'>Slepci, co je větší: oběť nebo oltář, který tu oběť posvěcuje?</verse>
        <verse osisID='Matt.23.20'>Kdo tedy přísahá při oltáři, přísahá při něm a při všem, co na něm leží.</verse>
        <verse osisID='Matt.23.21'>A kdo přísahá při chrámu, přísahá při něm a při tom, kdo v něm přebývá.</verse>
        <verse osisID='Matt.23.22'>Kdo přísahá při nebi, přísahá při trůnu Božím a při tom, který na něm sedí.</verse>
        <verse osisID='Matt.23.23'>Běda vám, zákoníci a farizeové, pokrytci! Odevzdáváte desátky z máty, kopru a kmínu, a nedbáte na to, co je v Zákoně důležitější: právo, milosrdenství a věrnost. Toto bylo třeba činit a to ostatní nezanedbávat.</verse>
        <verse osisID='Matt.23.24'>Slepí vůdcové, cedíte komára, ale velblouda spolknete!</verse>
        <verse osisID='Matt.23.25'>Běda vám, zákoníci a farizeové, pokrytci! Očišťujete číše a talíře zvenčí, ale uvnitř jsou plné hrabivosti a chtivosti.</verse>
        <verse osisID='Matt.23.26'>Slepý farizeji, vyčisť především vnitřek číše, a bude čistý i vnějšek.</verse>
        <verse osisID='Matt.23.27'>Běda vám, zákoníci a farizeové, pokrytci! Podobáte se obíleným hrobům, které zvenčí vypadají pěkně, ale uvnitř jsou plné lidských kostí a všelijaké nečistoty.</verse>
        <verse osisID='Matt.23.28'>Tak i vy se navenek zdáte lidem spravedliví, ale uvnitř jste samé pokrytectví a nepravost.</verse>
        <verse osisID='Matt.23.29'>Běda vám, zákoníci a farizeové, pokrytci! Stavíte náhrobky prorokům, zdobíte pomníky spravedlivých</verse>
        <verse osisID='Matt.23.30'>a říkáte: 'Kdybychom my byli na místě svých otců, neměli bychom podíl na smrti proroků.'</verse>
        <verse osisID='Matt.23.31'>Tak svědčíte sami proti sobě, že jste synové těch, kteří zabíjeli proroky.</verse>
        <verse osisID='Matt.23.32'>Dovršte tedy činy svých otců!</verse>
        <verse osisID='Matt.23.33'>Hadi, plemeno zmijí, jak uniknete pekelnému trestu?</verse>
        <verse osisID='Matt.23.34'>Hle, proto vám posílám proroky a učitele moudrosti i zákoníky; a vy je budete zabíjet a křižovat, budete je bičovat ve svých synagógách a pronásledovat z místa na místo,</verse>
        <verse osisID='Matt.23.35'>aby na vás padla všechna spravedlivá krev prolitá na zemi, od krve spravedlivého Ábela až po krev Zachariáše syna Bachariášova, kterého jste zabili mezi chrámem a oltářem.</verse>
        <verse osisID='Matt.23.36'>Amen, pravím vám, to vše padne na toto pokolení.</verse>
        <verse osisID='Matt.23.37'>Jeruzaléme, Jeruzaléme, který zabíjíš proroky a kamenuješ ty, kdo byli k tobě posláni; kolikrát jsem chtěl shromáždit tvé děti, tak jako kvočna shromažďuje kuřátka pod svá křídla, a nechtěli jste!</verse>
        <verse osisID='Matt.23.38'>Hle, váš dům se vám ponechává pustý.</verse>
        <verse osisID='Matt.23.39'>Neboť vám pravím, že mě neuzříte od nynějška až do chvíle, kdy řeknete: 'Požehnaný, který přichází ve jménu Hospodinově.'"</verse>
      </chapter>
      <chapter osisID='Matt.24'>
        <verse osisID='Matt.24.1'>Když Ježíš vyšel z chrámu a odcházel odtud, přistoupili k němu učedníci a ukazovali mu chrámové stavby.</verse>
        <verse osisID='Matt.24.2'>On však jim řekl: "Vidíte toto všechno? Amen, pravím vám, že tu nezůstane kámen na kameni, všecko bude rozmetáno."</verse>
        <verse osisID='Matt.24.3'>Když seděl na Olivové hoře a byli sami, přistoupili k němu učedníci a řekli: "Pověz nám, kdy to nastane a jaké bude znamení tvého příchodu a skonání věku!"</verse>
        <verse osisID='Matt.24.4'>Ježíš jim odpověděl: "Mějte se na pozoru, aby vás někdo nesvedl.</verse>
        <verse osisID='Matt.24.5'>Neboť mnozí přijdou v mém jménu a budou říkat 'já jsem Mesiáš' a svedou mnohé.</verse>
        <verse osisID='Matt.24.6'>Budete slyšet válečný ryk a zvěsti o válkách; hleďte, abyste se nelekali. Musí to být, ale to ještě není konec.</verse>
        <verse osisID='Matt.24.7'>Povstane národ proti národu a království proti království, bude hlad a zemětřesení na mnoha místech.</verse>
        <verse osisID='Matt.24.8'>Ale to vše bude teprve začátek bolestí.</verse>
        <verse osisID='Matt.24.9'>Tehdy vás budou vydávat v soužení i na smrt a všechny národy vás budou nenávidět pro mé jméno.</verse>
        <verse osisID='Matt.24.10'>A tehdy mnozí odpadnou a navzájem se budou zrazovat a jedni druhé nenávidět;</verse>
        <verse osisID='Matt.24.11'>povstanou lživí proroci a mnohé svedou</verse>
        <verse osisID='Matt.24.12'>a protože se rozmůže nepravost, vychladne láska mnohých.</verse>
        <verse osisID='Matt.24.13'>Ale kdo vytrvá až do konce, bude spasen.</verse>
        <verse osisID='Matt.24.14'>A toto evangelium o království bude kázáno po celém světě na svědectví všem národům, a teprve potom přijde konec.</verse>
        <verse osisID='Matt.24.15'>Když pak uvidíte 'znesvěcující ohavnost', o níž je řeč u proroka Daniele, jak stojí na místě svatém - kdo čteš, rozuměj -</verse>
        <verse osisID='Matt.24.16'>tehdy ti, kdo jsou v Judsku, ať uprchnou do hor;</verse>
        <verse osisID='Matt.24.17'>kdo je na střeše, ať nesestupuje, aby si vzal něco z domu;</verse>
        <verse osisID='Matt.24.18'>a kdo je na poli, ať se nevrací, aby si vzal plášť.</verse>
        <verse osisID='Matt.24.19'>Běda těhotným a kojícím v oněch dnech!</verse>
        <verse osisID='Matt.24.20'>Modlete se, abyste se nemuseli dát na útěk v zimě nebo v sobotu.</verse>
        <verse osisID='Matt.24.21'>Neboť tehdy nastane hrozné soužení, jaké nebylo od počátku světa až do nynějška a nikdy již nebude.</verse>
        <verse osisID='Matt.24.22'>A kdyby nebyly ty dny zkráceny, nebyl by spasen žádný člověk; ale kvůli vyvoleným budou tyto dny zkráceny.</verse>
        <verse osisID='Matt.24.23'>Tehdy, řekne-li vám někdo: 'Hle, tu je Mesiáš nebo tam', nevěřte!</verse>
        <verse osisID='Matt.24.24'>Neboť vyvstanou lžimesiášové a lžiproroci a budou předvádět veliká znamení a zázraky, že by svedli i vyvolené, kdyby to bylo možné.</verse>
        <verse osisID='Matt.24.25'>Hle, řekl jsem vám to už předem.</verse>
        <verse osisID='Matt.24.26'>Když vám řeknou: 'Hle, je na poušti', nevycházejte! 'Hle, v tajných úkrytech', nevěřte tomu!</verse>
        <verse osisID='Matt.24.27'>Neboť jako blesk ozáří oblohu od východu až na západ, takový bude příchod Syna člověka.</verse>
        <verse osisID='Matt.24.28'>Kde je mrtvola, slétnou se i supi.</verse>
        <verse osisID='Matt.24.29'>Hned po soužení těch dnů se zatmí slunce, měsíc ztratí svou zář, hvězdy budou padat z nebe a mocnosti nebeské se zachvějí.</verse>
        <verse osisID='Matt.24.30'>Tehdy se ukáže znamení Syna člověka na nebi; a tu budou lomit rukama všechny čeledi země a uzří Syna člověka přicházet na oblacích nebeských s velkou mocí a slávou.</verse>
        <verse osisID='Matt.24.31'>On vyšle své anděly s mohutným zvukem polnice a ti shromáždí jeho vyvolené do čtyř úhlů světa, od jedněch konců nebe ke druhým.</verse>
        <verse osisID='Matt.24.32'>Od fíkovníku si vezměte poučení: Když už jeho větev raší a vyráží listí, víte, že je léto blízko.</verse>
        <verse osisID='Matt.24.33'>Tak i vy, až toto všecko uvidíte, vězte, že ten čas je blízko, přede dveřmi.</verse>
        <verse osisID='Matt.24.34'>Amen, pravím vám, že nepomine toto pokolení, než se to všechno stane.</verse>
        <verse osisID='Matt.24.35'>Nebe a země pominou, ale má slova nepominou.</verse>
        <verse osisID='Matt.24.36'>O onom dni a hodině však neví nikdo, ani andělé v nebi, ani Syn; jenom Otec sám.</verse>
        <verse osisID='Matt.24.37'>Až přijde Syn člověka, bude to jako za dnů Noé:</verse>
        <verse osisID='Matt.24.38'>Jako tehdy před potopou hodovali a pili, ženili se a vdávaly až do dne, kdy Noé vešel do korábu,</verse>
        <verse osisID='Matt.24.39'>a nic nepoznali, až přišla potopa a zachvátila všecky - takový bude i příchod Syna člověka.</verse>
        <verse osisID='Matt.24.40'>Tehdy budou dva na poli, jeden bude přijat a druhý zanechán.</verse>
        <verse osisID='Matt.24.41'>Dvě budou mlít obilí, jedna bude přijata a druhá zanechána.</verse>
        <verse osisID='Matt.24.42'>Bděte tedy, protože nevíte, v který den váš Pán přijde.</verse>
        <verse osisID='Matt.24.43'>Uvažte přece: Kdyby hospodář věděl, v kterou noční hodinu přijde zloděj, bděl by a zabránil by mu vloupat se do domu.</verse>
        <verse osisID='Matt.24.44'>Proto i vy buďte připraveni, neboť Syn člověka přijde v hodinu, kdy se nenadějete.</verse>
        <verse osisID='Matt.24.45'>Když pán ustanovuje nad svou čeledí služebníka, aby jim včas podával pokrm, který služebník je věrný a rozumný?</verse>
        <verse osisID='Matt.24.46'>Blaze tomu služebníku, kterého pán při svém příchodu nalezne, že tak činí.</verse>
        <verse osisID='Matt.24.47'>Amen, pravím vám, že ho ustanoví nade vším, co mu patří.</verse>
        <verse osisID='Matt.24.48'>Když si však špatný služebník řekne: 'Můj pán nejde',</verse>
        <verse osisID='Matt.24.49'>a začne bít své spoluslužebníky, hodovat a pít s opilci,</verse>
        <verse osisID='Matt.24.50'>tu pán toho služebníka přijde v den, kdy to nečeká, a v hodinu, kterou netuší,</verse>
        <verse osisID='Matt.24.51'>vyžene ho a vykáže mu úděl mezi pokrytci; tam bude pláč a skřípění zubů.</verse>
      </chapter>
      <chapter osisID='Matt.25'>
        <verse osisID='Matt.25.1'>Tehdy bude království nebeské, jako když deset družiček vzalo lampy a vyšlo naproti ženichovi.</verse>
        <verse osisID='Matt.25.2'>Pět z nich bylo pošetilých a pět rozumných.</verse>
        <verse osisID='Matt.25.3'>Pošetilé vzaly lampy, ale nevzaly si s sebou olej.</verse>
        <verse osisID='Matt.25.4'>Rozumné si vzaly s lampami i olej v nádobkách.</verse>
        <verse osisID='Matt.25.5'>Když ženich nepřicházel, na všechny přišla ospalost a usnuly.</verse>
        <verse osisID='Matt.25.6'>Uprostřed noci se rozlehl křik: 'Ženich je tu, jděte mu naproti!'</verse>
        <verse osisID='Matt.25.7'>Všechny družičky procitly a dávaly do pořádku své lampy.</verse>
        <verse osisID='Matt.25.8'>Tu řekly pošetilé rozumným: 'Dejte nám trochu oleje, naše lampy dohasínají!'</verse>
        <verse osisID='Matt.25.9'>Ale rozumné odpověděly: 'Nemůžeme, nedostávalo by se nám ani vám. Jděte raději ke kupcům a kupte si!'</verse>
        <verse osisID='Matt.25.10'>Ale zatímco šly kupovat, přišel ženich, a které byly připraveny, vešly s ním na svatbu; a dveře byly zavřeny.</verse>
        <verse osisID='Matt.25.11'>Potom přišly i ty ostatní družičky a prosily: 'Pane, pane, otevři nám!'</verse>
        <verse osisID='Matt.25.12'>Ale on odpověděl: 'Amen, pravím vám, neznám vás.'</verse>
        <verse osisID='Matt.25.13'>Bděte tedy, protože neznáte den ani hodinu.</verse>
        <verse osisID='Matt.25.14'>Bude tomu, jako když člověk, který se chystal na cestu, zavolal své služebníky a svěřil jim svůj majetek;</verse>
        <verse osisID='Matt.25.15'>jednomu dal pět hřiven, druhému dvě a třetímu jednu, každému podle jeho schopností, a odcestoval.</verse>
        <verse osisID='Matt.25.16'>Ten, který přijal pět hřiven, ihned se s nimi dal do podnikání a vyzískal jiných pět.</verse>
        <verse osisID='Matt.25.17'>Tak i ten, který měl dvě, vyzískal jiné dvě.</verse>
        <verse osisID='Matt.25.18'>Ten, který přijal jednu, šel, vykopal jámu a ukryl peníze svého pána.</verse>
        <verse osisID='Matt.25.19'>Po dlouhé době se pán těch služebníků vrátil a začal účtovat.</verse>
        <verse osisID='Matt.25.20'>Přistoupil tedy ten, který přijal pět hřiven, přinesl jiných pět a řekl: 'Pane, svěřil jsi mi pět hřiven; hle, jiných pět jsem jimi získal.'</verse>
        <verse osisID='Matt.25.21'>Jeho pán mu odpověděl: 'Správně, služebníku dobrý a věrný, nad málem jsi byl věrný, ustanovím tě nad mnohým; vejdi a raduj se u svého pána.'</verse>
        <verse osisID='Matt.25.22'>Přistoupil ten se dvěma hřivnami a řekl: 'Pane, svěřil jsi mi dvě hřivny; hle, jiné dvě jsem získal.'</verse>
        <verse osisID='Matt.25.23'>Jeho pán mu odpověděl: 'Správně, služebníku dobrý a věrný, nad málem jsi byl věrný, ustanovím tě nad mnohým; vejdi a raduj se u svého pána.'</verse>
        <verse osisID='Matt.25.24'>Přistoupil i ten, který přijal jednu hřivnu, a řekl: 'Pane, poznal jsem tě, že jsi tvrdý člověk a sklízíš, kde jsi nesel, a sbíráš, kde jsi nerozsypal.</verse>
        <verse osisID='Matt.25.25'>Bál jsem se, a proto jsem šel a ukryl tvou hřivnu v zemi. Hle, zde máš, co ti patří.'</verse>
        <verse osisID='Matt.25.26'>Jeho pán mu odpověděl: 'Služebníku špatný a líný, věděl jsi, že žnu, kde jsem nezasel, a sbírám, kde jsem nerozsypal.</verse>
        <verse osisID='Matt.25.27'>Měl jsi tedy dát mé peníze peněžníkům, abych přišel a to, co mi patří, si vybral s úrokem.</verse>
        <verse osisID='Matt.25.28'>Vezměte mu tu hřivnu a dejte tomu, který má deset hřiven!</verse>
        <verse osisID='Matt.25.29'>Neboť každému, kdo má, bude dáno a přidáno; kdo nemá, tomu bude odňato i to, co má.</verse>
        <verse osisID='Matt.25.30'>A toho neužitečného služebníka uvrhněte ven do temnot; tam bude pláč a skřípění zubů.'</verse>
        <verse osisID='Matt.25.31'>Až přijde Syn člověka ve své slávě a všichni andělé s ním, posadí se na trůnu své slávy;</verse>
        <verse osisID='Matt.25.32'>a budou před něho shromážděny všechny národy. I oddělí jeden od druhých, jako pastýř odděluje ovce od kozlů,</verse>
        <verse osisID='Matt.25.33'>ovce postaví po pravici a kozly po levici.</verse>
        <verse osisID='Matt.25.34'>Tehdy řekne král těm po pravici: 'Pojďte, požehnaní mého Otce, ujměte se království, které je vám připraveno od založení světa.</verse>
        <verse osisID='Matt.25.35'>Neboť jsem hladověl, a dali jste mi jíst, žíznil jsem, a dali jste mi pít, byl jsem na cestách, a ujali jste se mne,</verse>
        <verse osisID='Matt.25.36'>byl jsem nahý, a oblékli jste mě, byl jsem nemocen, a navštívili jste mě, byl jsem ve vězení, a přišli jste za mnou.'</verse>
        <verse osisID='Matt.25.37'>Tu mu ti spravedliví odpoví: 'Pane, kdy jsme tě viděli hladového, a nasytili jsme tě, nebo žíznivého, a dali jsme ti pít?</verse>
        <verse osisID='Matt.25.38'>Kdy jsme tě viděli jako pocestného, a ujali jsme se tě, nebo nahého, a oblékli jsme tě?</verse>
        <verse osisID='Matt.25.39'>Kdy jsme tě viděli nemocného nebo ve vězení, a přišli jsme za tebou?'</verse>
        <verse osisID='Matt.25.40'>Král jim odpoví a řekne jim: 'Amen, pravím vám, cokoliv jste učinili jednomu z těchto mých nepatrných bratří, mně jste učinili.'</verse>
        <verse osisID='Matt.25.41'>Potom řekne těm na levici: 'Jděte ode mne, prokletí, do věčného ohně, připraveného ďáblu a jeho andělům!</verse>
        <verse osisID='Matt.25.42'>Hladověl jsem, a nedali jste mi jíst, žíznil jsem, a nedali jste mi pít,</verse>
        <verse osisID='Matt.25.43'>byl jsem na cestách, a neujali jste se mne, byl jsem nahý, a neoblékli jste mě, byl jsem nemocen a ve vězení, a nenavštívili jste mě.'</verse>
        <verse osisID='Matt.25.44'>Tehdy odpoví i oni: 'Pane, kdy jsme tě viděli hladového, žíznivého, pocestného, nahého, nemocného nebo ve vězení, a neposloužili jsme ti?'</verse>
        <verse osisID='Matt.25.45'>On jim odpoví: 'Amen, pravím vám, cokoliv jste neučinili jednomu z těchto nepatrných, ani mně jste neučinili.'</verse>
        <verse osisID='Matt.25.46'>A půjdou do věčných muk, ale spravedliví do věčného života."</verse>
      </chapter>
      <chapter osisID='Matt.26'>
        <verse osisID='Matt.26.1'>Když Ježíš dokončil všechna tato slova, řekl svým učedníkům:</verse>
        <verse osisID='Matt.26.2'>"Víte, že za dva dny jsou velikonoce, a Syn člověka bude vydán, aby byl ukřižován."</verse>
        <verse osisID='Matt.26.3'>Tehdy se sešli velekněží a starší lidu ve dvoře velekněze, který se jmenoval Kaifáš,</verse>
        <verse osisID='Matt.26.4'>a uradili se, že se Ježíš zmocní lstí a že ho zabijí.</verse>
        <verse osisID='Matt.26.5'>Říkali: "Jen ne při svátečním shromáždění, aby se lid nebouřil."</verse>
        <verse osisID='Matt.26.6'>Když byl Ježíš v Betanii v domě Šimona Malomocného,</verse>
        <verse osisID='Matt.26.7'>přišla za ním žena, která měla alabastrovou nádobku drahocenného oleje, a vylila ji na jeho hlavu, jak seděl u stolu.</verse>
        <verse osisID='Matt.26.8'>Když to viděli učedníci, hněvali se: "Nač taková ztráta?</verse>
        <verse osisID='Matt.26.9'>Mohlo se to prodat za mnoho peněz a ty dát chudým!"</verse>
        <verse osisID='Matt.26.10'>Ježíš to zpozoroval a řekl jim: "Proč trápíte tu ženu? Vykonala dobrý skutek.</verse>
        <verse osisID='Matt.26.11'>Vždyť chudé máte stále kolem sebe, mne však nemáte stále.</verse>
        <verse osisID='Matt.26.12'>Když vylila ten olej na mé tělo, učinila to k mému pohřbu.</verse>
        <verse osisID='Matt.26.13'>Amen, pravím vám, všude, po celém světě, kde bude kázáno toto evangelium, bude se mluvit na její památku o tom, co ona učinila."</verse>
        <verse osisID='Matt.26.14'>Tehdy šel jeden z dvanácti, jménem Jidáš Iškariotský, k velekněžím</verse>
        <verse osisID='Matt.26.15'>a řekl: "Co mi dáte? Já vám ho zradím." Oni mu určili třicet stříbrných.</verse>
        <verse osisID='Matt.26.16'>Od té chvíle hledal vhodnou příležitost, aby ho zradil.</verse>
        <verse osisID='Matt.26.17'>Prvního dne o svátcích nekvašených chlebů přišli učedníci za Ježíšem a řekli: "Kde chceš, abychom ti připravili velikonoční večeři?"</verse>
        <verse osisID='Matt.26.18'>On je poslal do města k jistému člověku, aby mu řekli: "Mistr vzkazuje: Můj čas je blízko, u tebe budu jíst se svými učedníky velikonočního beránka."</verse>
        <verse osisID='Matt.26.19'>Učedníci učinili, jak jim Ježíš nařídil, a připravili velikonočního beránka.</verse>
        <verse osisID='Matt.26.20'>Navečer usedl s Dvanácti ke stolu,</verse>
        <verse osisID='Matt.26.21'>a když jedli, řekl jim: "Amen, pravím vám, že jeden z vás mne zradí."</verse>
        <verse osisID='Matt.26.22'>Velice je to zarmoutilo a začali se ho jeden po druhém ptát: "Snad to nejsem já, Pane?"</verse>
        <verse osisID='Matt.26.23'>On odpověděl: "Kdo se mnou omočil ruku v míse, ten mě zradí.</verse>
        <verse osisID='Matt.26.24'>Syn člověka sice odchází, jak je o něm psáno; ale běda tomu, který Syna člověka zrazuje. Pro toho by bylo lépe, kdyby se byl vůbec nenarodil!"</verse>
        <verse osisID='Matt.26.25'>Na to řekl Jidáš, který ho zrazoval: "Jsem to snad já, Mistře?" Řekl mu: "Ty sám jsi to řekl."</verse>
        <verse osisID='Matt.26.26'>Když jedli, vzal Ježíš chléb, požehnal, lámal a dával učedníkům se slovy: "Vezměte, jezte, toto jest mé tělo."</verse>
        <verse osisID='Matt.26.27'>Pak vzal i kalich, vzdal díky a podal jim ho se slovy: "Pijte z něho všichni.</verse>
        <verse osisID='Matt.26.28'>Neboť toto jest má krev, která zpečeťuje smlouvu a prolévá se za mnohé na odpuštění hříchů.</verse>
        <verse osisID='Matt.26.29'>Pravím vám, že již nebudu pít z tohoto plodu vinné révy až do toho dne, kdy budu s vámi pít kalich nový v království svého Otce."</verse>
        <verse osisID='Matt.26.30'>Potom zazpívali chvalozpěv a vyšli na Olivovou horu.</verse>
        <verse osisID='Matt.26.31'>Tu jim Ježíš řekl: "Vy všichni ode mne této noci odpadnete, neboť jest psáno: 'Budu bít pastýře a rozprchnou se ovce stáda.'</verse>
        <verse osisID='Matt.26.32'>Po svém vzkříšení však vás předejdu do Galileje."</verse>
        <verse osisID='Matt.26.33'>Na to mu řekl Petr: "Kdyby všichni od tebe odpadli, já nikdy ne!"</verse>
        <verse osisID='Matt.26.34'>Ježíš mu odpověděl: "Amen, pravím ti, že ještě této noci, dřív než kohout zakokrhá, třikrát mě zapřeš."</verse>
        <verse osisID='Matt.26.35'>Petr prohlásil: "I kdybych měl s tebou umřít, nezapřu tě." Podobně mluvili všichni učedníci.</verse>
        <verse osisID='Matt.26.36'>Tu s nimi Ježíš přišel na místo zvané Getsemane a řekl učedníkům: "Počkejte zatím zde, já půjdu dál, abych se modlil."</verse>
        <verse osisID='Matt.26.37'>Vzal s sebou Petra a oba syny Zebedeovy; tu na něho padl zármutek a úzkost.</verse>
        <verse osisID='Matt.26.38'>Tehdy jim řekl: "Má duše je smutná až k smrti. Zůstaňte zde a bděte se mnou!"</verse>
        <verse osisID='Matt.26.39'>Poodešel od nich, padl tváří k zemi a modlil se: "Otče můj, je-li možné, ať mne mine tento kalich; avšak ne jak já chci, ale jak ty chceš."</verse>
        <verse osisID='Matt.26.40'>Potom přišel k učedníkům a zastihl je v spánku. Řekl Petrovi: "To jste nemohli jedinou hodinu bdít se mnou?</verse>
        <verse osisID='Matt.26.41'>Bděte a modlete se, abyste neupadli do pokušení. Váš duch je odhodlán, ale tělo slabé."</verse>
        <verse osisID='Matt.26.42'>Odešel podruhé a modlil se: "Otče můj, není-li možné, aby mne tento kalich minul, a musím-li jej pít, staň se tvá vůle."</verse>
        <verse osisID='Matt.26.43'>A když se vrátil, zastihl je opět spící; nemohli oči udržet.</verse>
        <verse osisID='Matt.26.44'>Nechal je, zase odešel a potřetí se modlil stejnými slovy.</verse>
        <verse osisID='Matt.26.45'>Potom přišel k učedníkům a řekl jim: "Ještě spíte a odpočíváte? Hle, přiblížila se hodina, a Syn člověka je vydáván do rukou hříšníků.</verse>
        <verse osisID='Matt.26.46'>Vstaňte, pojďme! Hle, přiblížil se ten, který mě zrazuje!"</verse>
        <verse osisID='Matt.26.47'>Ještě ani nedomluvil a přišel Jidáš, jeden z dvanácti. Velekněží a starší s ním poslali zástup, ozbrojený meči a holemi.</verse>
        <verse osisID='Matt.26.48'>Jeho zrádce s nimi domluvil znamení: "Koho políbím, ten to je; toho zatkněte."</verse>
        <verse osisID='Matt.26.49'>A hned přistoupil k Ježíšovi a řekl: "Buď zdráv, Mistře", a políbil ho.</verse>
        <verse osisID='Matt.26.50'>Ježíš mu odpověděl: "Příteli, konej svůj úkol!" Tu přistoupili k Ježíšovi, vztáhli na něho ruce a zmocnili se ho.</verse>
        <verse osisID='Matt.26.51'>Jeden z těch, kdo byli s ním, sáhl po meči, napadl veleknězova sluhu a uťal mu ucho.</verse>
        <verse osisID='Matt.26.52'>Ježíš mu řekl: "Vrať svůj meč na jeho místo; všichni, kdo se chápou meče, mečem zajdou.</verse>
        <verse osisID='Matt.26.53'>Či myslíš, že bych nemohl poprosit svého Otce, a poslal by mi ihned víc než dvanáct legií andělů?</verse>
        <verse osisID='Matt.26.54'>Ale jak by se potom splnila Písma, že to tak musí být?"</verse>
        <verse osisID='Matt.26.55'>V té hodině řekl Ježíš zástupům: "Vyšli jste na mne jako na povstalce s meči a holemi, abyste mě zajali. Denně jsem sedával v chrámě a učil, a nezmocnili jste se mne.</verse>
        <verse osisID='Matt.26.56'>Toto všechno se však stalo, aby se splnilo, co psali proroci." A tu ho všichni učedníci opustili a utekli.</verse>
        <verse osisID='Matt.26.57'>Ti, kteří Ježíše zatkli, odvedli ho k veleknězi Kaifášovi, kde se shromáždili zákoníci a starší.</verse>
        <verse osisID='Matt.26.58'>Petr šel za ním zpovzdálí až do veleknězova dvora; vstoupil dovnitř a posadil se mezi sluhy, aby viděl konec.</verse>
        <verse osisID='Matt.26.59'>Velekněží a celá rada hledali křivé svědectví proti Ježíšovi, aby ho mohli odsoudit k smrti.</verse>
        <verse osisID='Matt.26.60'>Ale nenalezli, ačkoli předstupovalo mnoho křivých svědků. Konečně přišli dva</verse>
        <verse osisID='Matt.26.61'>a vypovídali: "On řekl: Mohu zbořit chrám a ve třech dnech jej vystavět."</verse>
        <verse osisID='Matt.26.62'>Tu velekněz vstal a řekl mu: "Nic neodpovídáš na to, co tihle proti tobě svědčí?"</verse>
        <verse osisID='Matt.26.63'>Ale Ježíš mlčel. A velekněz mu řekl: "Zapřísahám tě při Bohu živém, abys nám řekl, jsi-li Mesiáš, Syn Boží!"</verse>
        <verse osisID='Matt.26.64'>Ježíš odpověděl: "Ty sám jsi to řekl. Ale pravím vám, od nynějška uzříte Syna člověka sedět po pravici Všemohoucího a přicházet s oblaky nebeskými."</verse>
        <verse osisID='Matt.26.65'>Tu velekněz roztrhl svá roucha a řekl: "Rouhal se! Nač ještě potřebujeme svědky? Hle, teď jste slyšeli rouhání!</verse>
        <verse osisID='Matt.26.66'>Co o tom soudíte?" Jejich výrok zněl: "Je hoden smrti."</verse>
        <verse osisID='Matt.26.67'>Pak mu plivali do obličeje, bili ho po hlavě, někteří ho tloukli do tváře</verse>
        <verse osisID='Matt.26.68'>a říkali: "Hádej, Mesiáši, kdo tě udeřil!"</verse>
        <verse osisID='Matt.26.69'>Petr seděl venku v nádvoří. Tu k němu přistoupila jedna služka a řekla: "I ty jsi byl s tím Galilejským Ježíšem!"</verse>
        <verse osisID='Matt.26.70'>A on přede všemi zapřel: "Nevím, co mluvíš."</verse>
        <verse osisID='Matt.26.71'>Vyšel k bráně, ale uviděla ho jiná a řekla těm, kdo tam byli: "Tenhle byl s tím Nazaretským Ježíšem."</verse>
        <verse osisID='Matt.26.72'>On znovu zapřel s přísahou: "Neznám toho člověka."</verse>
        <verse osisID='Matt.26.73'>Ale zakrátko přistoupili ti, kdo tam stáli, a řekli Petrovi: "Jistě i ty jsi jeden z nich, vždyť i tvé nářečí tě prozrazuje!"</verse>
        <verse osisID='Matt.26.74'>Tu se začal zaklínat a zapřísahat: "Neznám toho člověka." V tom zakokrhal kohout;</verse>
        <verse osisID='Matt.26.75'>tu se Petr rozpomněl na slova, která mu Ježíš řekl: 'Dříve než kohout zakokrhá, třikrát mě zapřeš.' Vyšel ven a hořce se rozplakal.</verse>
      </chapter>
      <chapter osisID='Matt.27'>
        <verse osisID='Matt.27.1'>Když bylo ráno, uradili se všichni velekněží a starší lidu proti Ježíšovi, že ho připraví o život.</verse>
        <verse osisID='Matt.27.2'>Spoutali ho, odvedli a vydali vladaři Pilátovi.</verse>
        <verse osisID='Matt.27.3'>Když Jidáš, který ho zradil, viděl, že Ježíše odsoudili, pocítil výčitky, vrátil třicet stříbrných velekněžím a starším</verse>
        <verse osisID='Matt.27.4'>a řekl: "Zhřešil jsem, zradil jsem nevinnou krev!" Ale oni mu odpověděli: "Co je nám po tom? To je tvoje věc!"</verse>
        <verse osisID='Matt.27.5'>A on odhodil peníze v chrámě a utekl; šel a oběsil se.</verse>
        <verse osisID='Matt.27.6'>Velekněží sebrali peníze a řekli: "Není dovoleno dát je do chrámové pokladny, je to odměna za krev."</verse>
        <verse osisID='Matt.27.7'>Uradili se tedy a koupili za ně pole hrnčířovo k pohřbívání cizinců.</verse>
        <verse osisID='Matt.27.8'>Proto se to pole jmenuje 'Pole krve' až dodnes.</verse>
        <verse osisID='Matt.27.9'>Tak se splnilo, co je řečeno ústy proroka Jeremiáše: 'Vzali třicet stříbrných, cenu člověka, na kterou ho ocenili synové Izraele;</verse>
        <verse osisID='Matt.27.10'>a dali ji za pole hrnčířovo, jak jim přikázal Hospodin.'</verse>
        <verse osisID='Matt.27.11'>A Ježíš byl postaven před vladaře. Vladař mu položil otázku: "Ty jsi král Židů?" Ježíš odpověděl: "Ty sám to říkáš."</verse>
        <verse osisID='Matt.27.12'>Na žaloby velekněží a starších nic neodpovídal.</verse>
        <verse osisID='Matt.27.13'>Tu mu řekl Pilát: "Neslyšíš, co všechno proti tobě svědčí?"</verse>
        <verse osisID='Matt.27.14'>On mu však neodpověděl ani na jedinou věc, takže se vladař velice divil.</verse>
        <verse osisID='Matt.27.15'>O svátcích měl vladař ve zvyku propouštět zástupu jednoho vězně, kterého si přáli.</verse>
        <verse osisID='Matt.27.16'>Tehdy tam měli pověstného vězně jménem Barabáš.</verse>
        <verse osisID='Matt.27.17'>Když se zástupy shromáždily, řekl jim Pilát: "Koho vám mám propustit, Barabáše, nebo Ježíše zvaného Mesiáš?"</verse>
        <verse osisID='Matt.27.18'>Věděl totiž, že mu ho vydali ze zášti.</verse>
        <verse osisID='Matt.27.19'>Když seděl na soudné stolici, poslala k němu jeho žena se vzkazem: "Nezačínej si nic s tím spravedlivým! Dnes mě kvůli němu pronásledovaly zlé sny."</verse>
        <verse osisID='Matt.27.20'>Velekněží a starší však přiměli zástup, aby si vyžádali Barabáše, a Ježíše zahubili.</verse>
        <verse osisID='Matt.27.21'>Vladař jim řekl: "Koho vám z těch dvou mám propustit?" Oni volali: "Barabáše!"</verse>
        <verse osisID='Matt.27.22'>Pilát jim řekl: "Co tedy mám učinit s Ježíšem zvaným Mesiáš?" Všichni volali: "Ukřižovat!"</verse>
        <verse osisID='Matt.27.23'>Namítl jim: "Čeho se vlastně dopustil?" Ale oni ještě více křičeli: "Ukřižovat!"</verse>
        <verse osisID='Matt.27.24'>Když pak Pilát viděl, že nic nepořídí, ale že pozdvižení je čím dál větší, omyl si ruce před očima zástupu a pravil: "Já nejsem vinen krví tohoto člověka; je to vaše věc."</verse>
        <verse osisID='Matt.27.25'>A všechen lid mu odpověděl: "Krev jeho na nás a naše děti!"</verse>
        <verse osisID='Matt.27.26'>Tu jim propustil Barabáše, Ježíše dal zbičovat a vydal ho, aby byl ukřižován.</verse>
        <verse osisID='Matt.27.27'>Vladařovi vojáci dovedli Ježíše do místodržitelství a svolali na něj celou setninu.</verse>
        <verse osisID='Matt.27.28'>Svlékli ho a oblékli mu nachový plášť,</verse>
        <verse osisID='Matt.27.29'>upletli korunu z trní a posadili mu ji na hlavu, do pravé ruky mu dali hůl, klekali před ním a posmívali se mu: "Buď zdráv, židovský králi!"</verse>
        <verse osisID='Matt.27.30'>Plivali na něj, brali tu hůl a bili ho po hlavě.</verse>
        <verse osisID='Matt.27.31'>Když se mu dost naposmívali, svlékli mu plášť a oblékli ho zase do jeho šatů. A odvedli ho k ukřižování.</verse>
        <verse osisID='Matt.27.32'>Cestou potkali jednoho člověka z Kyrény, jménem Šimona; toho přinutili, aby nesl jeho kříž.</verse>
        <verse osisID='Matt.27.33'>Když přišli na místo zvané Golgota, to znamená 'Lebka',</verse>
        <verse osisID='Matt.27.34'>dali mu napít vína smíchaného se žlučí; ale když je okusil, nechtěl pít.</verse>
        <verse osisID='Matt.27.35'>Ukřižovali ho a losem si rozdělili jeho šaty;</verse>
        <verse osisID='Matt.27.36'>pak tam stáli a střežili ho.</verse>
        <verse osisID='Matt.27.37'>Nad hlavu mu dali nápis o provinění: "To je Ježíš, král Židů."</verse>
        <verse osisID='Matt.27.38'>S ním byli ukřižováni dva povstalci, jeden po pravici a druhý po levici.</verse>
        <verse osisID='Matt.27.39'>Kolemjdoucí ho uráželi; potřásali hlavou</verse>
        <verse osisID='Matt.27.40'>a říkali: "Když chceš zbořit chrám a ve třech dnech jej znovu postavit, zachraň sám sebe; jsi-li Syn Boží, sestup z kříže!"</verse>
        <verse osisID='Matt.27.41'>Podobně se mu posmívali i velekněží spolu se zákoníky a staršími. Říkali:</verse>
        <verse osisID='Matt.27.42'>:Jiné zachránil, sám sebe zachránit nemůže. Je král izraelský - ať nyní sestoupí s kříže a uvěříme v něho!</verse>
        <verse osisID='Matt.27.43'>Spolehl se na Boha, ať ho vysvobodí, stojí-li o něj. Vždyť řekl: 'Jsem Boží Syn!'"</verse>
        <verse osisID='Matt.27.44'>Stejně ho tupili i povstalci spolu s ním ukřižovaní.</verse>
        <verse osisID='Matt.27.45'>V poledne nastala tma po celé zemi až do tří hodin.</verse>
        <verse osisID='Matt.27.46'>Kolem třetí hodiny zvolal Ježíš mocným hlasem: "Eli, Eli, lama sabachtani?", to jest: 'Bože můj, Bože můj, proč jsi mne opustil?'</verse>
        <verse osisID='Matt.27.47'>Když to uslyšeli, říkali někteří z těch, kdo tu stáli: "On volá Eliáše."</verse>
        <verse osisID='Matt.27.48'>Jeden z nich hned odběhl, vzal houbu, naplnil ji octem, nabodl na tyč a dával mu pít.</verse>
        <verse osisID='Matt.27.49'>Ostatní však říkali: "Nech ho, ať uvidíme, jestli přijde Eliáš a zachrání ho!"</verse>
        <verse osisID='Matt.27.50'>Ale Ježíš znovu vykřikl mocným hlasem a skonal.</verse>
        <verse osisID='Matt.27.51'>A hle, chrámová opona se roztrhla v půli odshora až dolů, země se zatřásla, skály pukaly,</verse>
        <verse osisID='Matt.27.52'>hroby se otevřely a mnohá těla zesnulých svatých byla vzkříšena;</verse>
        <verse osisID='Matt.27.53'>vyšli z hrobů a po jeho vzkříšení vstoupili do svatého města a mnohým se zjevili.</verse>
        <verse osisID='Matt.27.54'>Setník a ti, kdo s ním střežili Ježíše, když viděli zemětřesení a všechno, co se dálo, velmi se zděsili a řekli: "On byl opravdu Boží Syn!"</verse>
        <verse osisID='Matt.27.55'>Zpovzdálí přihlíželo mnoho žen, které provázely Ježíše z Galileje, aby se o něj staraly;</verse>
        <verse osisID='Matt.27.56'>mezi nimi Marie z Magdaly, Marie, matka Jakubova i Josefova, a matka synů Zebedeových.</verse>
        <verse osisID='Matt.27.57'>Když nastal večer, přišel zámožný člověk z Arimatie, jménem Josef, který také patřil k Ježíšovým učedníkům.</verse>
        <verse osisID='Matt.27.58'>Ten přišel k Pilátovi a požádal o Ježíšovo tělo. Pilát přikázal, aby mu je dali.</verse>
        <verse osisID='Matt.27.59'>Josef tělo přijal, zavinul je do čistého plátna</verse>
        <verse osisID='Matt.27.60'>a položil je do svého nového hrobu, který měl vytesaný ve skále; ke vchodu hrobu přivalil veliký kámen a odešel.</verse>
        <verse osisID='Matt.27.61'>Byla tam Marie z Magdaly a jiná Marie, které seděly naproti hrobu.</verse>
        <verse osisID='Matt.27.62'>Nazítří, po pátku, shromáždili se velekněží a farizeové u Piláta</verse>
        <verse osisID='Matt.27.63'>a řekli: "Pane, vzpomněli jsme si, že ten podvodník řekl ještě za svého života: 'Po třech dnech budu vzkříšen.'</verse>
        <verse osisID='Matt.27.64'>Dej proto rozkaz, ať je po tři dny hlídán jeho hrob,aby nepřišli jeho učedníci, neukradli ho a neřekli lidu, že byl vzkříšen z mrtvých; to by pak byl poslední podvod horší než první."</verse>
        <verse osisID='Matt.27.65'>Pilát jim odpověděl: "Zde máte stráž, dejte hrob hlídat, jak uznáte za dobré."</verse>
        <verse osisID='Matt.27.66'>Oni odešli, zapečetili kámen a postavili k hrobu stráž.</verse>
      </chapter>
      <chapter osisID='Matt.28'>
        <verse osisID='Matt.28.1'>Když uplynula sobota a začínal první den týdne, přišly Marie z Magdaly a jiná Marie, aby se podívaly k hrobu.</verse>
        <verse osisID='Matt.28.2'>A hle, nastalo velké zemětřesení, neboť anděl Páně sestoupil s nebe, odvalil kámen a usedl na něm.</verse>
        <verse osisID='Matt.28.3'>Jeho vzezření bylo jako blesk a jeho roucho bílé jako sníh.</verse>
        <verse osisID='Matt.28.4'>Strážci byli strachem bez sebe a strnuli jako mrtví.</verse>
        <verse osisID='Matt.28.5'>Anděl řekl ženám: "Vy se nebojte. Vím, že hledáte Ježíše, který byl ukřižován.</verse>
        <verse osisID='Matt.28.6'>Není zde; byl vzkříšen, jak řekl. Pojďte se podívat na místo, kde ležel.</verse>
        <verse osisID='Matt.28.7'>Jděte rychle povědět jeho učedníkům, že byl vzkříšen z mrtvých; jde před nimi do Galileje, tam ho spatří. Hle, řekl jsem vám to."</verse>
        <verse osisID='Matt.28.8'>Tu rychle opustily hrob a se strachem i s velikou radostí běžely to oznámit jeho učedníkům.</verse>
        <verse osisID='Matt.28.9'>A hle, Ježíš je potkal a řekl: "Buďte pozdraveny." Ženy přistoupily, objímaly jeho nohy a klaněly se mu.</verse>
        <verse osisID='Matt.28.10'>Tu jim Ježíš řekl: "Nebojte se. Jděte a oznamte mým bratřím, aby šli do Galileje; tam mě uvidí."</verse>
        <verse osisID='Matt.28.11'>Když se ženy vzdálily, někteří ze stráže přišli do města a oznámili velekněžím, co se všechno stalo.</verse>
        <verse osisID='Matt.28.12'>Ti se sešli se staršími, poradili se a dali vojákům značné peníze</verse>
        <verse osisID='Matt.28.13'>s pokynem: "Řekněte, že jeho učedníci přišli v noci a ukradli ho, když jste spali.</verse>
        <verse osisID='Matt.28.14'>A doslechne-li se to vladař, my to urovnáme a postaráme se, abyste neměli těžkosti."</verse>
        <verse osisID='Matt.28.15'>Vojáci vzali peníze a udělali to tak, jak se jim řeklo. A ten výklad je rozšířen mezi židy až podnes.</verse>
        <verse osisID='Matt.28.16'>Jedenáct apoštolů se pak odebralo do Galileje, na horu, kterou jim Ježíš určil.</verse>
        <verse osisID='Matt.28.17'>Spatřili ho a klaněli se mu; ale někteří pochybovali.</verse>
        <verse osisID='Matt.28.18'>Ježíš přistoupil a řekl jim: "Je mi dána veškerá moc na nebi i na zemi.</verse>
        <verse osisID='Matt.28.19'>Jděte ke všem národům a získávejte mi učedníky, křtěte ve jméno Otce i Syna i Ducha svatého</verse>
        <verse osisID='Matt.28.20'>a učte je, aby zachovávali všecko, co jsem vám přikázal. A hle, já jsem s vámi po všecky dny až do skonání tohoto věku."</verse>
      </chapter>
    </div></osisText>
</osis>
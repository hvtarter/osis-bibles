<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Josh'>
      <chapter osisID='Josh.1'>
        <verse osisID='Josh.1.1'>Po smrti Mojžíše, služebníka Hospodinova, řekl Hospodin Jozuovi, synu Núnovu, který Mojžíšovi přisluhoval:</verse>
        <verse osisID='Josh.1.2'>"Mojžíš, můj služebník, zemřel. Nyní tedy vstaň a přejdi s veškerým tímto lidem přes tento Jordán do země, kterou dávám Izraelcům.</verse>
        <verse osisID='Josh.1.3'>Dal jsem vám každé místo, na které vaše noha šlápne, jak jsem přislíbil Mojžíšovi.</verse>
        <verse osisID='Josh.1.4'>Vaše pomezí povede od stepi a tohoto Libanónu až k veliké řece, řece Eufratu, podél celé země Chetejců až k Velkému moři, kde zapadá slunce.</verse>
        <verse osisID='Josh.1.5'>Po všechny dny tvého života se proti tobě nikdo nepostaví. Jako jsem byl s Mojžíšem, budu i s tebou. Nenechám tě klesnout a neopustím tě.</verse>
        <verse osisID='Josh.1.6'>Buď rozhodný a udatný, neboť ty rozdělíš tomuto lidu zemi v dědictví, jak jsem se přísežně zavázal jejich otcům, že jim ji dám.</verse>
        <verse osisID='Josh.1.7'>Jen buď rozhodný a velmi udatný, bedlivě plň vše, co je v zákoně, který ti přikázal Mojžíš, můj služebník. Neodchyluj se od něho napravo ani nalevo; tak budeš jednat prozíravě všude, kam půjdeš.</verse>
        <verse osisID='Josh.1.8'>Kniha tohoto zákona ať se nevzdálí od tvých úst. Rozjímej nad ním ve dne v noci, abys mohl bedlivě plnit vše, co je v něm zapsáno. Potom tě bude na tvé cestě provázet zdar, potom budeš jednat prozíravě.</verse>
        <verse osisID='Josh.1.9'>Nepřikázal jsem ti snad: Buď rozhodný a udatný, neměj strach a neděs se, neboť Hospodin, tvůj Bůh, bude s tebou všude, kam půjdeš?"</verse>
        <verse osisID='Josh.1.10'>I přikázal Jozue správcům lidu:</verse>
        <verse osisID='Josh.1.11'>"Projděte táborem a přikažte lidu: Připravte si zásobu potravin, neboť po třech dnech přejdete tento Jordán a půjdete obsadit zemi, kterou vám Hospodin, váš Bůh, dává do vlastnictví."</verse>
        <verse osisID='Josh.1.12'>Rúbenovcům, Gádovcům a polovině kmene Manasesova pak Jozue řekl:</verse>
        <verse osisID='Josh.1.13'>"Pamatujte na to, co vám přikázal Mojžíš, služebník Hospodinův. Řekl: »Hospodin, váš Bůh, vás přivede do odpočinutí a dá vám tuto zemi.«</verse>
        <verse osisID='Josh.1.14'>Vaše ženy, děti a stáda nechť zůstanou v zemi, kterou vám dal Mojžíš v Zajordání. Ale vy ostatní, udatní bohatýři, vojensky seřazeni přejdete před svými bratřími řeku a budete jim pomáhat,</verse>
        <verse osisID='Josh.1.15'>dokud Hospodin nepřivede do odpočinutí vaše bratry jako vás. Až i oni obsadí zemi, kterou jim dává Hospodin, váš Bůh, vrátíte se do své země a obsadíte ji; tu vám dal Mojžíš, služebník Hospodinův, v Zajordání na východě."</verse>
        <verse osisID='Josh.1.16'>Odpověděli Jozuovi: "Učiníme všechno, co jsi nám přikázal, a půjdeme všude, kam nás pošleš.</verse>
        <verse osisID='Josh.1.17'>Budeme tě poslouchat stejně, jako jsme poslouchali Mojžíše. Jen ať Hospodin, tvůj Bůh, je s tebou, jako byl s Mojžíšem.</verse>
        <verse osisID='Josh.1.18'>Kdo se tvému rozkazu postaví na odpor a tvých slov neuposlechne ve všem, co mu přikážeš, je hoden smrti. Jen buď rozhodný a udatný."</verse>
      </chapter>
      <chapter osisID='Josh.2'>
        <verse osisID='Josh.2.1'>Jozue, syn Núnův, vyslal potají ze Šitímu dva muže jako zvědy. Řekl: "Jděte, prohlédněte tu zemi i Jericho." Šli tedy a vstoupili do domu jedné ženy jménem Rachab, nevěstky, a tam přespali.</verse>
        <verse osisID='Josh.2.2'>Králi Jericha bylo ohlášeno: "V noci sem přišli nějací izraelští muži, aby obhlédli zemi."</verse>
        <verse osisID='Josh.2.3'>Jerišský král dal Rachabě rozkaz: "Vyveď ty muže, kteří k tobě přišli a vstoupili do tvého domu. Přišli proto, aby obhlédli celou zemi."</verse>
        <verse osisID='Josh.2.4'>Ale ta žena muže odvedla, ukryla a řekla: "Ano, ti muži ke mně přišli, ale já jsem nevěděla, odkud jsou.</verse>
        <verse osisID='Josh.2.5'>Když při setmění zavírali bránu, ti muži odešli. Nevím, kam šli. Rychle je pronásledujte, ať je dostihnete."</verse>
        <verse osisID='Josh.2.6'>Ona však je vyvedla na střechu a skryla je v pazdeří, které měla na střeše složené;</verse>
        <verse osisID='Josh.2.7'>a oni ty muže pronásledovali směrem k Jordánu až k brodům. Jakmile pronásledovatelé vyšli, hned za nimi bránu zavřeli.</verse>
        <verse osisID='Josh.2.8'>Zvědové se ještě neuložili k spánku, když k nim vstoupila na střechu.</verse>
        <verse osisID='Josh.2.9'>Řekla těm mužům: "Vím, že Hospodin dal zemi vám. Padla na nás hrůza před vámi a všichni obyvatelé země propadli před vámi zmatku.</verse>
        <verse osisID='Josh.2.10'>Slyšeli jsme, jak Hospodin před vámi vysušil vody Rákosového moře, když jste vycházeli z Egypta, a jak jste v Zajordání naložili se dvěma emorejskými králi, se Síchonem a Ógem, které jste zahubili jako klaté.</verse>
        <verse osisID='Josh.2.11'>Jakmile jsme to uslyšeli, ztratili jsme odvahu a pozbyli jsme ducha, poněvadž Hospodin, váš Bůh, je Bohem nahoře na nebi i dole na zemi.</verse>
        <verse osisID='Josh.2.12'>Zavažte se mi nyní prosím přísahou při Hospodinu, že také vy prokážete milosrdenství domu mého otce, jako jsem já prokázala milosrdenství vám. Dejte mi věrohodné znamení,</verse>
        <verse osisID='Josh.2.13'>že ponecháte naživu mého otce a matku, mé bratry a sestry i vše, co jim náleží, a že nás vysvobodíte před smrtí."</verse>
        <verse osisID='Josh.2.14'>Muži jí odpověděli: "Jsme odhodláni za vás zemřít. Nesmíte však vyzradit toto naše ujednání. Až nám Hospodin vydá zemi, prokážeme ti milosrdenství a osvědčíme věrnost."</verse>
        <verse osisID='Josh.2.15'>Potom je spustila po provaze z okna; její dům byl totiž v hradební zdi, bydlela na hradbách.</verse>
        <verse osisID='Josh.2.16'>A řekla jim: "Jděte na tamtu horu, aby na vás pronásledovatelé nenarazili, a skrývejte se tam po tři dny, dokud se nevrátí ti, kdo vás pronásledují; potom jděte svou cestou."</verse>
        <verse osisID='Josh.2.17'>Muži ji upozornili: "Budeme zproštěni přísahy, jíž jsi nás zavázala,</verse>
        <verse osisID='Josh.2.18'>jestliže neuvážeš, až vstoupíme do země, tuto šňůru z karmínových vláken v okně, z něhož jsi nás spustila, a neshromáždíš k sobě do domu svého otce a matku, své bratry a celý svůj dům.</verse>
        <verse osisID='Josh.2.19'>Kdo vyjde ze dveří tvého domu ven, jeho krev padne na jeho hlavu, a my budeme bez viny. Avšak krev každého, kdo bude s tebou v domě, padne na naši hlavu, kdyby na něj někdo vztáhl ruku.</verse>
        <verse osisID='Josh.2.20'>Vyzradíš-li toto naše ujednání, budeme zproštěni přísahy, jíž jsi nás zavázala."</verse>
        <verse osisID='Josh.2.21'>Odvětila: "Staň se podle vašich slov." Nato je propustila a oni odešli. Pak uvázala na okno karmínovou šňůru.</verse>
        <verse osisID='Josh.2.22'>Oni došli až na horu, kde zůstali tři dny, dokud se pronásledovatelé nevrátili; ti prohledali celou cestu, nikoho však nenašli.</verse>
        <verse osisID='Josh.2.23'>Oba muži se tedy vrátili; sestoupili z hory, přešli Jordán a přišli k Jozuovi, synu Núnovu. Vyprávěli mu o všem, co se jim přihodilo.</verse>
        <verse osisID='Josh.2.24'>Řekli Jozuovi: "Hospodin nám dal celou zemi do rukou. Všichni obyvatelé země propadli před námi zmatku."</verse>
      </chapter>
      <chapter osisID='Josh.3'>
        <verse osisID='Josh.3.1'>Za časného jitra vytáhl Jozue se všemi Izraelci ze Šitímu, až přišli k Jordánu; tam přenocovali, dříve než jej přešli.</verse>
        <verse osisID='Josh.3.2'>Když uplynuly tři dny, prošli správcové táborem</verse>
        <verse osisID='Josh.3.3'>a přikázali lidu: "Jakmile spatříte schránu smlouvy Hospodina, svého Boha, a lévijské kněze, kteří ji nesou, vytáhnete ze svého místa a půjdete za ní.</verse>
        <verse osisID='Josh.3.4'>Mezi vámi a ní bude ovšem odstup zhruba dvou tisíc loket; nepřibližujte se k ní. Půjdete za ní, abyste poznali cestu, kudy se máte ubírat, neboť nikdy předtím jste touto cestou neprocházeli."</verse>
        <verse osisID='Josh.3.5'>Jozue pak vyzval lid: "Posvěťte se, neboť Hospodin zítra mezi vámi učiní podivuhodné věci."</verse>
        <verse osisID='Josh.3.6'>Potom Jozue řekl kněžím: "Zvedněte schránu smlouvy a ubírejte se před lidem." I zvedli schránu smlouvy a šli před lidem.</verse>
        <verse osisID='Josh.3.7'>Hospodin řekl Jozuovi: "Dnešního dne jsem tě začal před zraky celého Izraele vyvyšovat, aby poznali, že jsem s tebou, jako jsem byl s Mojžíšem.</verse>
        <verse osisID='Josh.3.8'>Kněžím nesoucím schránu smlouvy přikážeš toto: Až vstoupíte na pokraj jordánských vod, zůstanete v Jordánu stát."</verse>
        <verse osisID='Josh.3.9'>Jozue vyzval Izraelce: "Přistupte sem a slyšte slova Hospodina, svého Boha."</verse>
        <verse osisID='Josh.3.10'>A Jozue pokračoval: "Poznáte, že uprostřed vás je živý Bůh. Ten před vámi vyžene Kenaance, Chetejce, Chivejce, Perizejce, Girgašejce, Emorejce i Jebúsejce.</verse>
        <verse osisID='Josh.3.11'>Hle, před vámi přejde Jordán schrána smlouvy Pána celé země.</verse>
        <verse osisID='Josh.3.12'>Nyní si vyberte z izraelských kmenů dvanáct mužů, po jednom muži z každého kmene.</verse>
        <verse osisID='Josh.3.13'>Jakmile nohy kněží nesoucích schránu Hospodina, Pána celé země, spočinou ve vodách Jordánu, jordánské vody se rozestoupí; vody řítící se shora zůstanou stát jako jednolitá hráz."</verse>
        <verse osisID='Josh.3.14'>Tak se stalo. Lid vytáhl ze svých stanů, aby přešel Jordán, a kněží nesoucí schránu smlouvy šli před lidem.</verse>
        <verse osisID='Josh.3.15'>Když ti, kteří nesli schránu, přišli k Jordánu a nohy kněží nesoucích schránu se smočily na pokraji vod - Jordán je vždycky v čas žně rozvodněn daleko z břehů -,</verse>
        <verse osisID='Josh.3.16'>tu vody řítící se shora zůstaly stát a postavily se jako jednolitá hráz velmi daleko odtud u města Adamu, které leží při Saretánu; a ty, které tekly dolů k Pustému moři, k moři Solnému, se vytratily. Tak přešel lid naproti Jerichu.</verse>
        <verse osisID='Josh.3.17'>Kněží nesoucí schránu Hospodinovy smlouvy stáli nepohnutě na suché zemi uprostřed Jordánu a celý Izrael přecházel po suchu, dokud celý ten pronárod do jednoho nepřešel Jordán.</verse>
      </chapter>
      <chapter osisID='Josh.4'>
        <verse osisID='Josh.4.1'>Když celý ten pronárod do jednoho přešel Jordán, řekl Hospodin Jozuovi:</verse>
        <verse osisID='Josh.4.2'>"Vyberte si z lidu dvanáct mužů, po jednom z každého kmene,</verse>
        <verse osisID='Josh.4.3'>a přikažte jim: Vyneste zprostřed Jordánu, odtud, kde nepohnutě stály nohy kněží, dvanáct kamenů, vezměte je s sebou a složte je na místě, kde této noci přenocujete."</verse>
        <verse osisID='Josh.4.4'>Jozue tedy povolal dvanáct mužů, které z Izraelců určil, po jednom z každého kmene,</verse>
        <verse osisID='Josh.4.5'>a řekl jim: "Jděte před schránu Hospodina, svého Boha, doprostřed Jordánu. Každý si vyzvedne na rameno jeden kámen, podle počtu kmenů Izraelců.</verse>
        <verse osisID='Josh.4.6'>To bude mezi vámi na znamení. Až se v budoucnu budou vaši synové vyptávat: »Čím jsou pro vás tyto kameny?«,</verse>
        <verse osisID='Josh.4.7'>odpovíte jim: »Vody Jordánu se rozestoupily před schránou Hospodinovy smlouvy; když procházela Jordánem, vody Jordánu se rozestoupily.« Tyto kameny budou Izraelcům pamětným znamením navěky."</verse>
        <verse osisID='Josh.4.8'>Izraelci učinili, jak Jozue přikázal. Vynesli zprostřed Jordánu dvanáct kamenů podle počtu kmenů Izraelců, jak Jozuovi uložil Hospodin, a přešli s nimi na místo, kde se chystali přenocovat; tam je složili.</verse>
        <verse osisID='Josh.4.9'>Též na místě uprostřed Jordánu, kde stály nohy kněží nesoucích schránu smlouvy, postavil Jozue dvanáct kamenů a ty tam jsou až dodnes.</verse>
        <verse osisID='Josh.4.10'>Kněží nesoucí schránu stáli uprostřed Jordánu, dokud nebylo vykonáno úplně všechno, co podle Hospodinova příkazu uložil Jozue lidu, jak Jozuovi přikázal Mojžíš. Lid pak rychle přešel.</verse>
        <verse osisID='Josh.4.11'>Když přešel všechen lid do jednoho, přešla také Hospodinova schrána i kněží, kteří byli před lidem.</verse>
        <verse osisID='Josh.4.12'>V čele Izraelců přešli vojensky seřazeni též Rúbenovci, Gádovci a polovina kmene Manasesova, jak jim uložil Mojžíš.</verse>
        <verse osisID='Josh.4.13'>Kolem čtyřiceti tisíc vojáků táhlo ve zbroji před Hospodinem do boje na Jerišské pustiny.</verse>
        <verse osisID='Josh.4.14'>Onoho dne vyvýšil Hospodin Jozua před očima celého Izraele, takže měli před ním bázeň po celý jeho život, jako měli bázeň před Mojžíšem.</verse>
        <verse osisID='Josh.4.15'>Hospodin řekl Jozuovi:</verse>
        <verse osisID='Josh.4.16'>"Přikaž kněžím nesoucím schránu svědectví, ať vystoupí z Jordánu."</verse>
        <verse osisID='Josh.4.17'>Jozue tedy kněžím přikázal: "Vystupte z Jordánu."</verse>
        <verse osisID='Josh.4.18'>Sotva však kněží nesoucí schránu Hospodinovy smlouvy zprostřed Jordánu vystoupili, hned jak se nohy kněží odtrhly ode dna a stanuly na suchu, vrátily se vody Jordánu na své místo a rozlévaly se jako předtím daleko z břehů.</verse>
        <verse osisID='Josh.4.19'>Desátého dne prvního měsíce vystoupil lid z Jordánu. Utábořili se v Gilgálu, při východním okraji Jericha.</verse>
        <verse osisID='Josh.4.20'>Oněch dvanáct kamenů, které vzali z Jordánu, postavil Jozue v Gilgálu.</verse>
        <verse osisID='Josh.4.21'>Řekl Izraelcům: "Až se v budoucnu budou vaši synové vyptávat svých otců: »Co je to za kameny?«,</verse>
        <verse osisID='Josh.4.22'>seznamte své syny s tímto: Izrael přešel tento Jordán po suchu.</verse>
        <verse osisID='Josh.4.23'>Hospodin, váš Bůh, vysušil před vámi vody Jordánu, dokud jste nepřešli, jako to učinil Hospodin, váš Bůh, s Rákosovým mořem, které před vámi vysušil, dokud jste nepřešli,</verse>
        <verse osisID='Josh.4.24'>aby poznaly všechny národy země, jak mocná je ruka Hospodinova, a abyste se báli Hospodina, svého Boha, po všechny dny."</verse>
      </chapter>
      <chapter osisID='Josh.5'>
        <verse osisID='Josh.5.1'>Když uslyšeli všichni emorejští králové, kteří sídlili na západ od Jordánu, a všichni kenaanští králové při moři, že Hospodin vysušil před Izraelci vody Jordánu, dokud nepřešli, ztratili odvahu a pozbyli před Izraelci ducha.</verse>
        <verse osisID='Josh.5.2'>V tom čase vyzval Hospodin Jozua: "Zhotov si kamenné nože a znovu zaveď, podruhé, pro Izraelce obřízku."</verse>
        <verse osisID='Josh.5.3'>Jozue si tedy zhotovil kamenné nože a obřezal Izraelce u Pahorku předkožek.</verse>
        <verse osisID='Josh.5.4'>Důvod, proč je Jozue obřezal, byl tento: Všechen lid mužského pohlaví, který vyšel z Egypta, všichni bojovníci, pomřeli na poušti cestou po vyjití z Egypta.</verse>
        <verse osisID='Josh.5.5'>Všechen lid, který vyšel, byl obřezán; neobřezávali však nikoho z lidu, kdo se narodil na poušti cestou po vyjití z Egypta.</verse>
        <verse osisID='Josh.5.6'>Čtyřicet let chodili Izraelci pouští, dokud do jednoho nezmizel celý ten pronárod bojovníků, kteří vyšli z Egypta, protože neposlouchali Hospodina. O nich se Hospodin zapřisáhl, že jim nedovolí spatřit zemi, o které přisáhl jejich otcům, že nám ji dá, zemi oplývající mlékem a medem.</verse>
        <verse osisID='Josh.5.7'>Místo nich povolal jejich syny a ty Jozue obřezal, neboť byli neobřezaní; cestou je totiž neobřezávali.</verse>
        <verse osisID='Josh.5.8'>Když byl celý ten pronárod do jednoho obřezán, zůstali na svém místě v táboře, dokud se nezhojili.</verse>
        <verse osisID='Josh.5.9'>Hospodin Jozuovi řekl: "Dnes jsem od vás odvalil egyptskou potupu." Proto pojmenoval to místo Gilgál (to je Odvalení); jmenuje se tak až dodnes.</verse>
        <verse osisID='Josh.5.10'>Izraelci tábořili v Gilgálu. Čtrnáctého dne toho měsíce navečer slavili na Jerišských pustinách hod beránka.</verse>
        <verse osisID='Josh.5.11'>Druhého dne po hodu beránka začali jíst nekvašené chleby a pražené zrní z výtěžku země, právě toho dne.</verse>
        <verse osisID='Josh.5.12'>Toho druhého dne, kdy začali jíst z výtěžku země, přestala také mana; teď už Izraelci manu neměli, ale toho roku jedli z úrody kenaanské země.</verse>
        <verse osisID='Josh.5.13'>Když byl Jozue u Jericha, rozhlédl se, a hle, naproti němu stojí muž a má v ruce tasený meč. Jozue šel k němu a zeptal se ho: "Patříš k nám nebo k našim protivníkům?"</verse>
        <verse osisID='Josh.5.14'>Odvětil: "Nikoli. Jsem velitel Hospodinova zástupu, právě jsem přišel." I padl Jozue tváří k zemi, klaněl se a otázal se: "Jaký rozkaz má můj pán pro svého služebníka?"</verse>
        <verse osisID='Josh.5.15'>Velitel Hospodinova zástupu Jozuovi odpověděl: "Zuj si z nohou opánky, neboť místo, na němž stojíš, je svaté." A Jozue tak učinil.</verse>
      </chapter>
      <chapter osisID='Josh.6'>
        <verse osisID='Josh.6.1'>Jericho se před Izraelci důkladně uzavřelo; nikdo nevycházel ani nevcházel.</verse>
        <verse osisID='Josh.6.2'>Ale Hospodin řekl Jozuovi: "Hleď, vydal jsem ti do rukou Jericho i jeho krále s udatnými bohatýry.</verse>
        <verse osisID='Josh.6.3'>Vy všichni bojovníci obejdete město vždy jednou kolem. To budeš dělat po šest dní.</verse>
        <verse osisID='Josh.6.4'>Sedm kněží ponese před schránou sedm polnic z beraních rohů. Sedmého dne obejdete město sedmkrát a kněží zatroubí na polnice.</verse>
        <verse osisID='Josh.6.5'>Až zazní táhlý tón z beraního rohu, jakmile uslyšíte zvuk polnice, vyrazí všechen lid mohutný válečný pokřik. Hradby města se zhroutí a lid vstoupí do města, každý tam, kde právě bude".</verse>
        <verse osisID='Josh.6.6'>Jozue, syn Núnův, tedy povolal kněze a nařídil jim: "Přineste schránu smlouvy a sedm kněží ať nese před Hospodinovou schránou sedm polnic z beraních rohů."</verse>
        <verse osisID='Josh.6.7'>Lidu řekl: "Pojďte a obcházejte město a ozbrojenci ať se ubírají před Hospodinovou schránou."</verse>
        <verse osisID='Josh.6.8'>Stalo se, jak Jozue lidu nařídil: Sedm kněží nesoucích sedm polnic z beraních rohů se ubíralo před Hospodinem a troubilo na polnice a schrána Hospodinovy smlouvy šla za nimi.</verse>
        <verse osisID='Josh.6.9'>Ozbrojenci šli před kněžími troubícími na polnice a shromážděný zástup šel za schránou, šli a troubili na polnice.</verse>
        <verse osisID='Josh.6.10'>Jozue lidu dále přikázal: "Zdržíte se válečného pokřiku, ani nehlesnete, ani slovo nevyjde z vašich úst, až do dne, kdy vám nařídím: Strhněte pokřik. Pak strhnete pokřik."</verse>
        <verse osisID='Josh.6.11'>Na jeho pokyn obešla Hospodinova schrána město jednou kolem. Pak šli do tábora a v táboře přenocovali.</verse>
        <verse osisID='Josh.6.12'>Za časného jitra přinesli Jozue a kněží Hospodinovu schránu.</verse>
        <verse osisID='Josh.6.13'>Sedm kněží neslo před Hospodinovou schránou sedm polnic z beraních rohů a za pochodu troubilo na polnice. Ozbrojenci šli před nimi a shromážděný zástup šel za Hospodinovou schránou; šli a troubili na polnice.</verse>
        <verse osisID='Josh.6.14'>I druhého dne obešli město jednou a vrátili se do tábora. To dělali po šest dní.</verse>
        <verse osisID='Josh.6.15'>Ale sedmého dne za časného jitra, hned jak vzešla jitřenka, obešli město týmž způsobem sedmkrát; jen onoho dne obcházeli město sedmkrát.</verse>
        <verse osisID='Josh.6.16'>Když obcházeli po sedmé, zatroubili kněží na polnice a Jozue lidu nařídil: "Strhněte válečný pokřik, neboť vám Hospodin město vydal.</verse>
        <verse osisID='Josh.6.17'>Město se vším všudy je klaté před Hospodinem. Naživu zůstane jen nevěstka Rachab se všemi, kteří jsou u ní v domě, neboť skryla posly, které jsme vyslali.</verse>
        <verse osisID='Josh.6.18'>Jenom se mějte na pozoru před tím, co je klaté, abyste nebyli vyhubeni jako klatí, kdybyste vzali něco klatého. Přivolali byste na izraelský tábor klatbu a uvrhli jej do zkázy.</verse>
        <verse osisID='Josh.6.19'>Všechno stříbro a zlato i bronzové a železné předměty budou zasvěceny Hospodinu, dá se to na Hospodinův poklad."</verse>
        <verse osisID='Josh.6.20'>Když kněží zatroubili na polnice, lid strhl válečný pokřik. Jakmile lid zaslechl zvuk polnice, strhl mohutný pokřik. Hradby se zhroutily a lid vstoupil do města, každý tam, kde právě byl. Tak dobyli město.</verse>
        <verse osisID='Josh.6.21'>Všechno, co bylo v městě, vyhubili ostřím meče jako klaté, muže i ženy, mladíky i starce, též skot a brav i osly.</verse>
        <verse osisID='Josh.6.22'>Ale oběma mužům, kteří jako zvědové prošli zemí, Jozue řekl: "Vstupte do domu té ženy nevěstky a vyveďte tu ženu odtud spolu se vším, co jí náleží, jak jste jí přísahali."</verse>
        <verse osisID='Josh.6.23'>Ti mládenci, zvědové, tedy vešli dovnitř a vyvedli Rachabu i jejího otce a matku i bratry se vším, co jí náleželo; vyvedli všechno její příbuzenstvo a poskytli jim místo za izraelským táborem.</verse>
        <verse osisID='Josh.6.24'>Město se vším všudy vypálili. Jen stříbro a zlato i bronzové a železné předměty dali na poklad Hospodinova domu.</verse>
        <verse osisID='Josh.6.25'>Ale nevěstku Rachabu, dům jejího otce a všechno, co jí náleželo, nechal Jozue naživu. Tak zůstala uprostřed Izraele až dodnes, poněvadž skryla posly, které poslal Jozue na výzvědy do Jericha.</verse>
        <verse osisID='Josh.6.26'>V onen čas se Jozue zapřisáhl: "Proklet buď před Hospodinem muž, který znovu vybuduje toto město Jericho. Na svém prvorozeném položí jeho základy, na svém nejmladším postaví jeho brány."</verse>
        <verse osisID='Josh.6.27'>Hospodin byl s Jozuem a pověst o něm se roznesla po celé zemi.</verse>
      </chapter>
      <chapter osisID='Josh.7'>
        <verse osisID='Josh.7.1'>Izraelci se při provádění klatby dopustili zpronevěry. Akán, syn Karmího, syna Zabdího, syna Zerachova z pokolení Judova, vzal něco z věcí propadlých klatbě. Proto vzplanul Hospodin proti Izraelcům hněvem.</verse>
        <verse osisID='Josh.7.2'>Jozue vyslal muže z Jericha do Aje, který byl u Bét-ávenu, na východ od Bét-elu, a řekl jim: "Jděte do té země na výzvědy!" Muži tedy šli na výzvědy do Aje.</verse>
        <verse osisID='Josh.7.3'>Když se vrátili k Jozuovi, hlásili mu: "Není třeba, aby táhl všechen lid. Ať vytáhnou jen dva nebo tři tisíce mužů a přepadnou Aj. Nezatěžuj tím všechen lid, vždyť jich je málo."</verse>
        <verse osisID='Josh.7.4'>I vydalo se tam z lidu na tři tisíce mužů, ale museli před ajskými muži utéci.</verse>
        <verse osisID='Josh.7.5'>Ajští mužové z nich pobili asi třicet šest mužů. Pronásledovali je před branou až k lomům a na stráni je pobíjeli. Lid ztratil odvahu, rozplynula se jako voda.</verse>
        <verse osisID='Josh.7.6'>Tu roztrhl Jozue své roucho, padl před Hospodinovou schránou tváří k zemi, ležel tak až do večera spolu s izraelskými staršími a házeli si prach na hlavu.</verse>
        <verse osisID='Josh.7.7'>Jozue lkal: "Ach, Panovníku Hospodine, proč jsi vlastně převedl tento lid přes Jordán? Chceš nás vydat do rukou Emorejců, aby nás zahubili? Kéž bychom byli raději zůstali na druhé straně Jordánu!</verse>
        <verse osisID='Josh.7.8'>Dovol prosím, Panovníku, co mám říci, když se Izrael dal na útěk před svými nepřáteli?</verse>
        <verse osisID='Josh.7.9'>Až to uslyší Kenaanci a ostatní obyvatelé země, obklíčí nás a vyhladí naše jméno ze země. Co pak učiníš pro své veliké jméno?"</verse>
        <verse osisID='Josh.7.10'>Hospodin řekl Jozuovi: "Vstaň! Co je s tebou, že jsi padl na tvář?</verse>
        <verse osisID='Josh.7.11'>Izrael zhřešil. Přestoupili mou smlouvu, kterou jsem jim vydal. Vzali z věcí propadlých klatbě, kradli, zatajili to a uložili mezi své věci.</verse>
        <verse osisID='Josh.7.12'>Proto nemohou Izraelci před svými nepřáteli obstát a obracejí se před svými nepřáteli na útěk, protože sami propadli klatbě. Nebudu už s vámi, jestliže ze svého středu nevymýtíte to, co propadlo klatbě.</verse>
        <verse osisID='Josh.7.13'>Vzhůru, posvěť lid a vyzvi jej: »Posvěťte se na zítřek! Toto praví Hospodin, Bůh Izraele: Uprostřed tebe je něco, co propadlo klatbě, Izraeli! Nemůžeš obstát před svými nepřáteli, dokud to, co propadlo klatbě, neodstraníte ze svého středu.</verse>
        <verse osisID='Josh.7.14'>Ráno budete přistupovat po kmenech. Kmen, který Hospodin označí, bude přistupovat po čeledích. Čeleď, kterou Hospodin označí, bude přistupovat po domech. Dům, který Hospodin označí, bude přistupovat po mužích.</verse>
        <verse osisID='Josh.7.15'>Ten, kdo bude označen, že si přisvojil věc propadlou klatbě, bude spálen se vším, co mu patří, protože přestoupil Hospodinovu smlouvu a dopustil se v Izraeli hanebnosti.«"</verse>
        <verse osisID='Josh.7.16'>Za časného jitra rozkázal Jozue Izraeli přistupovat po kmenech. Losem byl označen kmen Judův.</verse>
        <verse osisID='Josh.7.17'>Rozkázal, aby přistupovala judská čeleď. Označena byla čeleď Zerachejců. Rozkázal, aby přistupovala zerašská čeleď po mužích. Označen byl Zabdí.</verse>
        <verse osisID='Josh.7.18'>Pak rozkázal, aby přistupoval jeho dům po mužích. Označen byl Akán, syn Karmího, syna Zabdího, syna Zerachova z pokolení Judova.</verse>
        <verse osisID='Josh.7.19'>Tu vyzval Jozue Akána: "Synu, přiznej slávu Hospodinu, Bohu Izraele, a vzdej mu chválu. Doznej se mi, co jsi učinil; nic přede mnou nezapírej!"</verse>
        <verse osisID='Josh.7.20'>Akán odpověděl Jozuovi: "Ano, zhřešil jsem proti Hospodinu, Bohu Izraele; učinil jsem toto:</verse>
        <verse osisID='Josh.7.21'>Viděl jsem mezi kořistí jeden pěkný šineárský plášť, dvě stě šekelů stříbra a jeden zlatý jazyk o váze padesáti šekelů. Vzplanul jsem žádostí a vzal jsem si to. Je to ukryto v zemi uvnitř mého stanu a stříbro je vespod."</verse>
        <verse osisID='Josh.7.22'>Jozue poslal posly, ti běželi do stanu, a hle, bylo to ukryto v jeho stanu a stříbro bylo vespod.</verse>
        <verse osisID='Josh.7.23'>Vzali ty věci ze stanu, přinesli k Jozuovi a všem Izraelcům a pohodili je před Hospodinem.</verse>
        <verse osisID='Josh.7.24'>Za účasti všeho Izraele vzal Jozue Akána, syna Zerachova, i stříbro, plášť a zlatý jazyk, i jeho syny a dcery, býky a osly, jeho brav i stan a všechno, co mu patřilo, a ubírali se s tím vzhůru do doliny Akóru.</verse>
        <verse osisID='Josh.7.25'>Jozue řekl: "Zkázu, kterou jsi uvalil na nás, nechť uvalí Hospodin v tento den na tebe." Všechen Izrael jej kamenoval; spálili je a zaházeli je kamením.</verse>
        <verse osisID='Josh.7.26'>Navršili nad ním velkou hromadu kamení; je tam až dodnes. A Hospodin upustil od svého planoucího hněvu. Proto se to místo jmenuje Emek Akór (to je Dolina zkázy) až dodnes.</verse>
      </chapter>
      <chapter osisID='Josh.8'>
        <verse osisID='Josh.8.1'>Potom řekl Hospodin Jozuovi: "Neboj se a neděs. Vezmi s sebou všechen bojeschopný lid a vytáhni proti Aji. Hleď, vydal jsem ti do rukou ajského krále i jeho lid, jeho město i jeho zemi.</verse>
        <verse osisID='Josh.8.2'>Naložíš s Ajem a jeho králem, jako jsi naložil s Jerichem a jeho králem. Avšak kořist a dobytek si necháte jako lup. Postav proti němu za městem zálohy."</verse>
        <verse osisID='Josh.8.3'>Jozue a všechen bojeschopný lid vytáhli proti Aji. Jozue vybral třicet tisíc mužů, udatných bohatýrů, a v noci je rozmístil.</verse>
        <verse osisID='Josh.8.4'>Přikázal jim: "Hleďte, za městem se položte do zálohy proti městu. Příliš se od města nevzdalujte, buďte všichni připraveni.</verse>
        <verse osisID='Josh.8.5'>Já a všechen lid, který bude se mnou, se k městu přiblížíme. Jakmile oni vytrhnou proti nám jako předtím, dáme se před nimi na útěk.</verse>
        <verse osisID='Josh.8.6'>Ať za námi vytrhnou; odlákáme je od města, neboť si řeknou: »Utíkají před námi jako předtím.« Proto se dáme před nimi na útěk.</verse>
        <verse osisID='Josh.8.7'>Pak vyrazíte ze zálohy a město obsadíte; Hospodin, váš Bůh, vám je vydal do rukou.</verse>
        <verse osisID='Josh.8.8'>Až se města zmocníte, zapálíte je. Tak učiníte podle slova Hospodinova. Hleďte, to jsem vám přikázal."</verse>
        <verse osisID='Josh.8.9'>Jozue je tedy rozmístil a oni se stáhli do zálohy a usadili se mezi Bét-elem a Ajem, západně od Aje. Jozue pak strávil tuto noc uprostřed lidu.</verse>
        <verse osisID='Josh.8.10'>Za časného jitra vykonal Jozue přehlídku lidu. Pak táhl s izraelskými staršími před lidem na Aj.</verse>
        <verse osisID='Josh.8.11'>S ním vytáhl všechen bojeschopný lid. Postupovali a došli až naproti městu. Utábořili se na sever od Aje. Mezi nimi a Ajem bylo údolí.</verse>
        <verse osisID='Josh.8.12'>Jozue vybral asi pět tisíc mužů a postavil je do zálohy mezi Bét-elem a Ajem, západně od města.</verse>
        <verse osisID='Josh.8.13'>Lid, celý tábor, zaujal postavení severně od města a zadní voj západně od města. Jozue odešel té noci doprostřed doliny.</verse>
        <verse osisID='Josh.8.14'>Když to zpozoroval ajský král, on i všechen jeho lid, mužové města, za časného jitra rychle vytrhli do boje proti Izraeli v určený čas na okraj pustiny. Nevěděl však, že jsou proti němu za městem zálohy.</verse>
        <verse osisID='Josh.8.15'>Když se Jozue a všechen Izrael měli s nimi střetnout, dali se na útěk směrem k poušti.</verse>
        <verse osisID='Josh.8.16'>Tu byl křikem přivolán všechen lid, který byl v městě, aby je pronásledoval. Pronásledovali Jozua a dali se od města odlákat.</verse>
        <verse osisID='Josh.8.17'>V Aji, totiž v Bét-elu, nezůstal nikdo, kdo by nevytrhl za Izraelem. Nechali město otevřené a pronásledovali Izraele.</verse>
        <verse osisID='Josh.8.18'>I řekl Hospodin Jozuovi: "Pozvedni oštěp, který držíš v ruce, směrem k Aji, neboť jsem ti jej vydal do rukou." Jozue pozvedl oštěp, který držel v ruce, směrem k městu.</verse>
        <verse osisID='Josh.8.19'>Jakmile pozvedl ruku, zálohy se ihned vyřítily ze svého postavení, přihnaly se, vpadly do města, dobyly je a ihned město zapálily.</verse>
        <verse osisID='Josh.8.20'>Ajští muži se ohlédli a spatřili, jak z města vystupuje k nebi kouř. Nemohli však utéci sem ani tam, neboť i lid, který utíkal do pouště, se obrátil proti pronásledovatelům.</verse>
        <verse osisID='Josh.8.21'>Když totiž Jozue a všechen Izrael viděli, že záloha dobyla město a že z města vystupuje kouř, obrátili se a pobíjeli ajské muže.</verse>
        <verse osisID='Josh.8.22'>A ti z města jim vytrhli vstříc, takže Ajští byli Izraelem sevřeni z jedné i z druhé strany. Izraelci je pobíjeli, nenechali nikoho vyváznout a uniknout.</verse>
        <verse osisID='Josh.8.23'>Ale ajského krále chytili živého a přivedli ho k Jozuovi.</verse>
        <verse osisID='Josh.8.24'>Izrael pobil všechny obyvatele Aje na poli, v poušti, kam je pronásledovali. Všichni do jednoho padli ostřím meče. Pak se celý Izrael vrátil do Aje a vybil jej ostřím meče.</verse>
        <verse osisID='Josh.8.25'>Všech mužů i žen, kteří toho dne padli, bylo dvanáct tisíc; padli všichni ajští muži.</verse>
        <verse osisID='Josh.8.26'>Ale Jozue nespustil ruku s pozvednutým oštěpem dříve, dokud nebyli všichni obyvatelé Aje vyhubeni jako klatí.</verse>
        <verse osisID='Josh.8.27'>Jen dobytek a kořist z města si Izrael nechal jako lup podle slova Hospodinova, které přikázal Jozuovi.</verse>
        <verse osisID='Josh.8.28'>Jozue vypálil Aj a učinil jej navěky pahorkem sutin, místem zpustošeným, jak je tomu až dodnes.</verse>
        <verse osisID='Josh.8.29'>Ajského krále dal pověsit na kůl, kde byl až do večera. Když slunce zapadalo, rozkázal Jozue, aby sňali jeho mrtvé tělo z kůlu. Pohodili je u vchodu do městské brány a navršili nad ním velikou hromadu kamení, která tam je až dodnes.</verse>
        <verse osisID='Josh.8.30'>Tehdy zbudoval Jozue oltář Hospodinu, Bohu Izraele, na hoře Ébalu,</verse>
        <verse osisID='Josh.8.31'>jak Izraelcům přikázal Mojžíš, služebník Hospodinův, tak jak je napsáno v Knize Mojžíšova zákona: oltář z neotesaných kamenů, neopracovaných železem. Na něm přinesli Hospodinu oběti zápalné a obětovali oběti pokojné.</verse>
        <verse osisID='Josh.8.32'>Tam napsal v přítomnosti Izraelců na kamenech opis Mojžíšova zákona.</verse>
        <verse osisID='Josh.8.33'>Všechen Izrael se svými staršími, správci a soudci stál po obou stranách schrány proti lévijským kněžím, kteří nosili schránu Hospodinovy smlouvy, i hosté a domorodci, polovina směrem k hoře Gerizímu a druhá polovina směrem k hoře Ébalu, jak kdysi přikázal Mojžíš, služebník Hospodinův, aby dávali požehnání izraelskému lidu.</verse>
        <verse osisID='Josh.8.34'>Potom předčítal všechna slova Zákona, požehnání i zlořečení, přesně jak to je zapsáno v Knize Zákona.</verse>
        <verse osisID='Josh.8.35'>Nebylo jediného slova přikázaného Mojžíšem, které by Jozue nepřečetl před celým shromážděním Izraele, včetně žen a dětí i těch, kdo žili mezi nimi jako hosté.</verse>
      </chapter>
      <chapter osisID='Josh.9'>
        <verse osisID='Josh.9.1'>Když se o tom doslechli všichni králové, kteří byli z této strany Jordánu, v pohoří i v Přímořské nížině a na celém pobřeží Velkého moře směrem k Libanónu, totiž král chetejský, emorejský, kenaanský, perizejský, chivejský a jebúsejský,</verse>
        <verse osisID='Josh.9.2'>shromáždili se, aby jednomyslně bojovali proti Jozuovi a Izraeli.</verse>
        <verse osisID='Josh.9.3'>I obyvatelé Gibeónu se doslechli, jak Jozue naložil s Jerichem a Ajem.</verse>
        <verse osisID='Josh.9.4'>Vymyslili si tedy také lest, že půjdou a budou se vydávat za poselstvo. Vložili na osly vetché pytle a zpuchřelé, popraskané a svazované vinné měchy,</verse>
        <verse osisID='Josh.9.5'>na nohou měli vetché spravované střevíce a na sobě odřené pláště. I všechen chléb, jímž se zásobili, byl vyschlý a rozdrobený.</verse>
        <verse osisID='Josh.9.6'>Tak přišli k Jozuovi do tábora v Gilgálu a řekli jemu i mužům izraelským: "Přišli jsme z daleké země. Uzavřete s námi smlouvu!"</verse>
        <verse osisID='Josh.9.7'>Ale izraelští muži Chivejcům odpověděli: "Možná, že sídlíte mezi námi; jakpak bychom mohli s vámi uzavřít smlouvu!"</verse>
        <verse osisID='Josh.9.8'>Řekli nato Jozuovi: "Jsme tvoji otroci." Jozue se jich otázal: "Kdo jste a odkud přicházíte?"</verse>
        <verse osisID='Josh.9.9'>Odpověděli mu: "Z velmi daleké země přišli tvoji otroci za jménem Hospodina, tvého Boha. Slyšeli jsme o něm zprávy, co všechno učinil v Egyptě</verse>
        <verse osisID='Josh.9.10'>a jak naložil s dvěma emorejskými králi v Zajordání, s chešbónským králem Síchonem a s bášanským králem Ógem z Aštarótu.</verse>
        <verse osisID='Josh.9.11'>Naši stařešinové a všichni obyvatelé naší země nás vyzvali: »Vezměte si s sebou zásoby na cestu, jděte jim vstříc a řekněte jim: Jsme vaši otroci. Uzavřete s námi smlouvu.«</verse>
        <verse osisID='Josh.9.12'>Toto je náš chléb. Byl ještě horký, když jsme se jím zásobili při odchodu z našich domů, než jsme se vydali k vám. A teď se podívejte: je vyschlý a rozdrobený.</verse>
        <verse osisID='Josh.9.13'>A tyto vinné měchy byly nové, když jsme je plnili. Podívejte se, jak popraskaly. A toto jsou naše pláště a střevíce; zvětšely, protože cesta byla velmi dlouhá."</verse>
        <verse osisID='Josh.9.14'>Izraelští muži si tedy vzali z jejich zásob, aniž se ptali na Hospodinův výrok.</verse>
        <verse osisID='Josh.9.15'>Jozue sjednal mír a uzavřel s nimi smlouvu, že je nechá naživu. Předáci izraelské pospolitosti jim to potvrdili přísahou.</verse>
        <verse osisID='Josh.9.16'>Když uplynuly tři dny po tom, co s nimi uzavřeli smlouvu, doslechli se, že jsou z jejich blízkosti a že sídlí mezi nimi.</verse>
        <verse osisID='Josh.9.17'>Izraelci totiž táhli dál a třetího dne přišli do jejich měst. Byla to města Gibeón, Kefíra, Beerót a Kirjat-jearím.</verse>
        <verse osisID='Josh.9.18'>Ale Izraelci je nepobili, poněvadž se jim předáci izraelské pospolitosti zavázali přísahou při Hospodinu, Bohu Izraele. Proto celá pospolitost proti předákům reptala</verse>
        <verse osisID='Josh.9.19'>a všichni předáci vysvětlovali celé pospolitosti: "My jsme jim přísahali při Hospodinu, Bohu Izraele, takže se jich nyní nemůžeme dotknout.</verse>
        <verse osisID='Josh.9.20'>Musíme je nechat naživu, aby na nás nedolehlo Hospodinovo rozlícení pro přísahu, kterou jsme se jim zavázali."</verse>
        <verse osisID='Josh.9.21'>O nich pak předáci řekli: "Ať zůstanou naživu, ale budou pro celou pospolitost sekat dříví a čerpat vodu." Tak o nich mluvili předáci.</verse>
        <verse osisID='Josh.9.22'>Potom si je zavolal Jozue a promluvil k nim: "Proč jste nás obelstili? Tvrdili jste: »Jsme od vás velmi daleko«, a zatím sídlíte mezi námi!</verse>
        <verse osisID='Josh.9.23'>Buďte za to prokleti. Nepřestanete být otroky. Budete sekat dříví a čerpat vodu pro dům mého Boha."</verse>
        <verse osisID='Josh.9.24'>Odpověděli Jozuovi: "Tvým otrokům bylo oznámeno, co Hospodin, tvůj Bůh, přikázal svému služebníku Mojžíšovi, že vám dá celou zemi a že před vámi vyhladí všechny její obyvatele. Velmi jsme se báli, že nás připravíte o život. Proto jsme to udělali.</verse>
        <verse osisID='Josh.9.25'>Teď jsme v tvých rukou. Nalož s námi jak uznáš za dobré a správné."</verse>
        <verse osisID='Josh.9.26'>I naložil s nimi tak, že je vyprostil z rukou Izraelců, takže je nezabili.</verse>
        <verse osisID='Josh.9.27'>Ale onoho dne jim Jozue uložil, aby sekali dříví a čerpali vodu pro pospolitost a pro Hospodinův oltář, a to až dodnes, na místě, které vyvolí.</verse>
      </chapter>
      <chapter osisID='Josh.10'>
        <verse osisID='Josh.10.1'>Adonísedek, král jeruzalémský, se doslechl, že Jozue dobyl Aj a zničil jej jako klatý - jako naložil s Jerichem a s jeho králem, tak naložil s Ajem a s jeho králem - a že obyvatelé Gibeónu uzavřeli s Izraelem mír a jsou nyní mezi nimi.</verse>
        <verse osisID='Josh.10.2'>Tu se začali velmi bát, neboť Gibeón byl veliké město jako jedno z měst královských; byl větší než Aj a všichni jeho muži byli bohatýři.</verse>
        <verse osisID='Josh.10.3'>Proto poslal Adonísedek, král jeruzalémský, vzkaz Hóhamovi, králi chebrónskému, Pirámovi, králi jarmútskému, Jafíovi, králi lakíšskému, a Debírovi, králi eglónskému:</verse>
        <verse osisID='Josh.10.4'>"Přitáhněte mi na pomoc, ať porazíme Gibeón, neboť uzavřel mír s Jozuem a Izraelci!"</verse>
        <verse osisID='Josh.10.5'>Pět emorejských králů se tedy vydalo společně na pochod, králové jeruzalémský, chebrónský, jarmútský, lakíšský a eglónský, každý se svými šiky. Oblehli Gibeón a zahájili proti němu boj.</verse>
        <verse osisID='Josh.10.6'>Gibeónští muži poslali k Jozuovi do tábora v Gilgálu s prosbou: "Nenechávej své otroky bez pomoci! Pospěš rychle k nám a zachraň nás. Pomoz nám, neboť se proti nám srotili všichni emorejští králové, kteří sídlí v pohoří."</verse>
        <verse osisID='Josh.10.7'>I vytáhl Jozue z Gilgálu a s ním všechen bojeschopný lid, samí udatní bohatýři.</verse>
        <verse osisID='Josh.10.8'>I řekl Hospodin Jozuovi: "Neboj se jich, neboť jsem ti je vydal do rukou. Žádný z nich před tebou neobstojí."</verse>
        <verse osisID='Josh.10.9'>Jozue táhl z Gilgálu po celou noc a náhle je přepadl.</verse>
        <verse osisID='Josh.10.10'>A Hospodin je před Izraelem uvedl ve zmatek. Připravil jim u Gibeónu zdrcující porážku. Pronásledoval je směrem k bétchorónskému svahu a pobíjel je až do Azeky a Makedy.</verse>
        <verse osisID='Josh.10.11'>Když před Izraelem utíkali a byli na bétchorónské stráni, vrhal na ně Hospodin z nebe balvany až do Azeky; tak umírali. Těch, kteří zemřeli po kamenném krupobití, bylo více než těch, které Izraelci pobili mečem.</verse>
        <verse osisID='Josh.10.12'>Tehdy mluvil Jozue k Hospodinu, v den, kdy Hospodin vydal Izraelcům Emorejce. Volal před očima Izraele: "Zmlkni, slunce, v Gibeónu, měsíci, v dolině Ajalónu."</verse>
        <verse osisID='Josh.10.13'>A slunce zmlklo a měsíc stál, dokud lid nevykonal pomstu nad svými nepřáteli. To je zapsáno, jak známo, v Knize Přímého. Slunce stálo v polovině nebes a nepospíchalo k západu po celý den.</verse>
        <verse osisID='Josh.10.14'>Nikdy předtím ani potom nebylo dne, jako byl onen, aby Hospodin tak vyslyšel něčí hlas, neboť Hospodin bojoval za Izraele.</verse>
        <verse osisID='Josh.10.15'>Pak se Jozue spolu s celým Izraelem vrátili do Gilgálu do tábora.</verse>
        <verse osisID='Josh.10.16'>Těch pět králů se však dalo na útěk a skrylo se v jeskyni u Makedy.</verse>
        <verse osisID='Josh.10.17'>Jozuovi bylo oznámeno: "Našli jsme pět králů, ukrytých v jeskyni u Makedy."</verse>
        <verse osisID='Josh.10.18'>Jozue řekl: "Přivalte balvany k otvoru jeskyně a postavte k ní několik mužů, aby krále střežili.</verse>
        <verse osisID='Josh.10.19'>Vy však neustávejte a pronásledujte své nepřátele, přepadněte jejich zadní voj a nedovolte jim vejít do jejich měst, neboť Hospodin, váš Bůh, vám je vydal do rukou."</verse>
        <verse osisID='Josh.10.20'>Jozue s Izraelci dovršil převelikou, zdrcující porážku nepřátel. Rozdrtil je. Ti, kteří z nich přece jen vyvázli, stáhli se do opevněných měst.</verse>
        <verse osisID='Josh.10.21'>Všechen lid se vrátil pokojně k Jozuovi do tábora u Makedy. Nikdo se neodvážil proti Izraelcům hlesnout.</verse>
        <verse osisID='Josh.10.22'>Jozue pak rozkázal: "Uvolněte otvor jeskyně a přiveďte ke mně z jeskyně těch pět králů!"</verse>
        <verse osisID='Josh.10.23'>Učinili tak a přivedli k němu z jeskyně těch pět králů: krále jeruzalémského, chebrónského, jarmútského, lakíšského a eglónského.</verse>
        <verse osisID='Josh.10.24'>Když k němu tyto krále přivedli, svolal Jozue všechny izraelské muže a rozkázal velitelům bojovníků, kteří s ním táhli: "Přistupte a stoupněte svýma nohama na šíje těmto králům!" Přistoupili a stoupli jim svýma nohama na šíje.</verse>
        <verse osisID='Josh.10.25'>Pak jim Jozue řekl: "Nebojte se a neděste, buďte rozhodní a udatní, neboť právě tak naloží Hospodin se všemi vašimi nepřáteli, proti nimž bojujete."</verse>
        <verse osisID='Josh.10.26'>Jozue je potom dal pobít a usmrtit a pověsit na pěti kůlech. Na kůlech zůstali viset až do večera.</verse>
        <verse osisID='Josh.10.27'>Při západu slunce vydal Jozue rozkaz, aby je sňali z kůlů a vhodili do jeskyně, kde se skrývali. K otvoru jeskyně navršili balvany, které tam jsou až dodnes.</verse>
        <verse osisID='Josh.10.28'>Onoho dne dobyl Jozue Makedu a vybil ji ostřím meče i s jejím králem. Vyhubil obyvatele jako klaté i vše živé v ní; nenechal nikoho vyváznout. Naložil s králem Makedy, jako naložil s králem jerišským.</verse>
        <verse osisID='Josh.10.29'>Potom táhl Jozue spolu s celým Izraelem z Makedy do Libny a bojoval s Libnou.</verse>
        <verse osisID='Josh.10.30'>I ji a jejího krále vydal Hospodin do rukou Izraele. Vybil ji ostřím meče i vše živé v ní; nenechal nikoho vyváznout. Naložil s jejím králem, jako naložil s králem jerišským.</verse>
        <verse osisID='Josh.10.31'>Potom táhl Jozue spolu s celým Izraelem z Libny do Lakíše, oblehl jej a bojoval proti němu.</verse>
        <verse osisID='Josh.10.32'>I vydal Hospodin Lakíš do rukou Izraele. Druhého dne jej dobyl, vybil jej ostřím meče i vše živé v něm, stejně jako naložil s Libnou.</verse>
        <verse osisID='Josh.10.33'>Tehdy přitáhl Horám, král gezerský, Lakíši na pomoc. Ale Jozue pobil jej i jeho lid; nenechal nikoho vyváznout.</verse>
        <verse osisID='Josh.10.34'>Potom táhl Jozue spolu s celým Izraelem z Lakíše do Eglónu. Oblehli jej a bojovali proti němu.</verse>
        <verse osisID='Josh.10.35'>Dobyli jej onoho dne a vybili jej ostřím meče; vše živé v něm onoho dne vyhubil jako klaté, stejně jako naložil s Lakíšem.</verse>
        <verse osisID='Josh.10.36'>Potom přitáhl Jozue spolu s celým Izraelem z Eglónu do Chebrónu a bojovali proti němu.</verse>
        <verse osisID='Josh.10.37'>Dobyli jej a vybili ostřím meče, jeho krále, všechna jeho města i vše živé v něm; nenechal nikoho vyváznout, stejně jako naložil s Eglónem. Město a vše živé v něm vyhubil jako klaté.</verse>
        <verse osisID='Josh.10.38'>Potom se Jozue obrátil spolu s celým Izraelem do Debíru a bojoval proti němu.</verse>
        <verse osisID='Josh.10.39'>Dobyl jej a vybil jej ostřím meče, jeho krále i všechna jeho města, a vyhubili jako klaté vše živé v něm; nenechal nikoho vyváznout. Jako naložil s Chebrónem, tak naložil s Debírem a jeho králem, stejně jako naložil s Libnou a jejím králem.</verse>
        <verse osisID='Josh.10.40'>Tak vybil Jozue celou zemi, pohoří i Negeb, Přímořskou nížinu i srázy, a všechny jejich krále. Nikoho nenechal vyváznout, vše, co dýchalo, vyhubil jako klaté, jak přikázal Hospodin, Bůh Izraele.</verse>
        <verse osisID='Josh.10.41'>Jozue je vybil od Kádeš-barneje až ke Gáze, i celou zemi Gošen až po Gibeón.</verse>
        <verse osisID='Josh.10.42'>Tak se zmocnil Jozue jedním rázem všech těchto králů a jejich zemí, neboť Hospodin, Bůh Izraele, bojoval za Izraele.</verse>
        <verse osisID='Josh.10.43'>Pak se Jozue spolu s celým Izraelem navrátil do Gilgálu do tábora.</verse>
      </chapter>
      <chapter osisID='Josh.11'>
        <verse osisID='Josh.11.1'>Když se o tom doslechl Jabín, král chasórský, poslal k Jóbabovi, králi madónskému, ke králi šimrónskému, ke králi akšáfskému</verse>
        <verse osisID='Josh.11.2'>a k jiným králům na severu v pohoří, v Jordánském úvalu jižně od Kinarótu, v Přímořské nížině i v Dórské pahorkatině na západě.</verse>
        <verse osisID='Josh.11.3'>Na východě i na západě byli Kenaanci, v pohoří Emorejci, Chetejci, Perizejci a Jebúsejci, pod Chermónem v zemi Mispě Chivejci.</verse>
        <verse osisID='Josh.11.4'>Ti všichni vytáhli se svými šiky, lid početný jako písek na mořském břehu, a velmi mnoho koní a vozů.</verse>
        <verse osisID='Josh.11.5'>Všichni tito králové se spojili, přitáhli a společně se utábořili u vod Merómu, aby bojovali s Izraelem.</verse>
        <verse osisID='Josh.11.6'>Tu řekl Hospodin Jozuovi: "Neboj se jich, neboť já je zítra v tuto dobu vydám Izraeli všechny skolené; jejich koně ochromíš a jejich vozy spálíš ohněm."</verse>
        <verse osisID='Josh.11.7'>A tak Jozue a všechen bojeschopný lid na ně nečekaně přitáhli k vodám Merómu a přepadli je.</verse>
        <verse osisID='Josh.11.8'>A Hospodin je vydal Izraeli do rukou. Pobíjeli je a pronásledovali až k velkému Sidónu, k Misrefót-majimu a na východě k planině Mispě; pobíjeli je, že z nich nezůstal nikdo, kdo by vyvázl.</verse>
        <verse osisID='Josh.11.9'>Jozue pak s nimi naložil, jak mu řekl Hospodin: jejich koně ochromil a jejich vozy spálil ohněm.</verse>
        <verse osisID='Josh.11.10'>V téže době se Jozue obrátil a dobyl Chasór a jeho krále zabil mečem; Chasór byl totiž dříve hlavou všech těchto království.</verse>
        <verse osisID='Josh.11.11'>Všechno živé v něm vybili ostřím meče a vyhubili jako klaté. Nic, co dýchalo, nezůstalo naživu. A Chasór vypálil Jozue ohněm.</verse>
        <verse osisID='Josh.11.12'>Dobyl i všechna města těchto králů; všechny jejich krále Jozue zajal a pobil ostřím meče. Vyhubil je jako klaté, jak přikázal služebník Hospodinův Mojžíš.</verse>
        <verse osisID='Josh.11.13'>Avšak z měst, postavených na svých pahorcích, nevypálil Izrael žádné. Jozue vypálil jenom Chasór.</verse>
        <verse osisID='Josh.11.14'>Všechnu kořist z těch měst a dobytek si Izraelci nechali jako lup. Zato každého člověka zabili ostřím meče, až všechny vyhladili. Neponechali nic, co dýchalo.</verse>
        <verse osisID='Josh.11.15'>Jak přikázal Hospodin svému služebníku Mojžíšovi, tak Mojžíš přikázal Jozuovi a tak Jozue učinil. Nevynechal nic ze všeho toho, co Hospodin Mojžíšovi přikázal.</verse>
        <verse osisID='Josh.11.16'>Jozue zabral celou tu zemi: pohoří i celý Negeb, celou zemi Gošen, Přímořskou nížinu i Jordánskou pustinu, izraelské pohoří i přilehlou Přímořskou nížinu,</verse>
        <verse osisID='Josh.11.17'>od Lysé hory, zvedající se k Seíru, až k Baal-gádu na Libanónské planině pod Chermónským pohořím. Všechny jejich krále zajal, pobil a usmrtil.</verse>
        <verse osisID='Josh.11.18'>Se všemi těmito králi vedl Jozue po dlouhá léta boje.</verse>
        <verse osisID='Josh.11.19'>Nebylo města, jež by s Izraelci uzavřelo mír, kromě Chivejců, sídlících v Gibeónu. Všechno zabrali bojem.</verse>
        <verse osisID='Josh.11.20'>To sám Hospodin zatvrdil jejich srdce, že se dali do boje s Izraelem, aby je vyhubil jako klaté a nesmiloval se nad nimi, nýbrž aby je zahladil, jak přikázal Hospodin Mojžíšovi.</verse>
        <verse osisID='Josh.11.21'>Toho času přitáhl Jozue a vyhladil Anákovce z pohoří, z Chebrónu, z Debíru, z Anábu a z celého judského pohoří i z celého pohoří izraelského; Jozue vyhubil je i jejich města jako klaté.</verse>
        <verse osisID='Josh.11.22'>V zemi Izraelců nezanechal žádné Anákovce; nějací zůstali jen v Gáze, v Gatu a v Ašdódu.</verse>
        <verse osisID='Josh.11.23'>Přesně jak Hospodin řekl Mojžíšovi, tak zabral Jozue celou zemi a dal ji Izraeli za dědictví, podle toho, jak byli rozděleni na kmeny. A země žila v míru bez válek.</verse>
      </chapter>
      <chapter osisID='Josh.12'>
        <verse osisID='Josh.12.1'>Toto pak jsou králové té země, které Izraelci pobili a jejichž zemi obsadili za Jordánem k východu slunce, od potoka Arnónu až k Chermónskému pohoří a celou Jordánskou pustinu k východu:</verse>
        <verse osisID='Josh.12.2'>Síchon, král emorejský, který sídlil v Chešbónu a vládl od Aróeru na břehu potoka Arnónu, totiž od středu Potočního údolí přes polovici Gileádu až k potoku Jaboku, který tvoří hranici Amónců,</verse>
        <verse osisID='Josh.12.3'>od Jordánské pustiny východně od Kinerótského moře (to je Genezaretského jezera) až k moři Pustému, to je k moři Solnému, na východ, směrem k Bét-ješimótu, a na jihu až pod sráz Pisgy.</verse>
        <verse osisID='Josh.12.4'>Dále pomezí Óga, krále bášanského, ze zbytku Refájců; ten sídlil v Aštarótu a v Edreí</verse>
        <verse osisID='Josh.12.5'>a vládl nad Chermónským pohořím, nad Salkou i nad celým Bášanem až k pomezí gešúrskému a maakatskému a nad půlkou Gileádu při pomezí Síchona, krále chešbónského.</verse>
        <verse osisID='Josh.12.6'>Mojžíš, služebník Hospodinův, a Izraelci je pobili a Mojžíš, služebník Hospodinův, dal toto území do vlastnictví Rúbenovcům, Gádovcům a polovině kmene Manasesova.</verse>
        <verse osisID='Josh.12.7'>A toto jsou králové té země, které pobil Jozue a Izraelci na západ od Jordánu, od Baal-gádu na planině Libanónské až k Lysé hoře zvedající se k Seíru. Jozue ji dal do vlastnictví izraelským kmenům podle toho, jak byly rozděleny,</verse>
        <verse osisID='Josh.12.8'>v pohoří i v Přímořské nížině, v Jordánské pustině i na srázech, v poušti i v Negebu, mezi Chetejci, Emorejci, Kenaanci, Perizejci, Chivejci a Jebúsejci:</verse>
        <verse osisID='Josh.12.9'>Král jerišský jeden, král ajský, při Bét-elu, jeden,</verse>
        <verse osisID='Josh.12.10'>král jeruzalémský jeden, král chebrónský jeden,</verse>
        <verse osisID='Josh.12.11'>král jarmútský jeden, král lakíšský jeden,</verse>
        <verse osisID='Josh.12.12'>král eglónský jeden, král gezerský jeden,</verse>
        <verse osisID='Josh.12.13'>král debírský jeden, král gederský jeden,</verse>
        <verse osisID='Josh.12.14'>král chormský jeden, král aradský jeden,</verse>
        <verse osisID='Josh.12.15'>král libenský jeden, král adulámský jeden,</verse>
        <verse osisID='Josh.12.16'>král makedský jeden, král bételský jeden,</verse>
        <verse osisID='Josh.12.17'>král tapúašský jeden, král cheferský jeden,</verse>
        <verse osisID='Josh.12.18'>král afecký jeden, král šáronský jeden,</verse>
        <verse osisID='Josh.12.19'>král mádónský jeden, král chasórský jeden,</verse>
        <verse osisID='Josh.12.20'>král šímrónsko-merónský jeden, král akšáfský jeden,</verse>
        <verse osisID='Josh.12.21'>král taanacký jeden, král megidský jeden,</verse>
        <verse osisID='Josh.12.22'>král kedešský jeden, král joknoámský, pod Karmelem, jeden,</verse>
        <verse osisID='Josh.12.23'>král dórský, z Dórské pahorkatiny jeden, král pronárodů z Gilgálu jeden,</verse>
        <verse osisID='Josh.12.24'>král tirský jeden; všech králů jedenatřicet.</verse>
      </chapter>
      <chapter osisID='Josh.13'>
        <verse osisID='Josh.13.1'>Jozue byl stařec pokročilého věku. Hospodin mu řekl: "Ty jsi zestárl a sešel věkem, ale zbývá ještě velmi mnoho země, kterou je nutno obsadit.</verse>
        <verse osisID='Josh.13.2'>Toto je země, kterou zbývá přidělit: všechny oblasti pelištejské a celá oblast gešúrská,</verse>
        <verse osisID='Josh.13.3'>od ramene řeky při hranicích Egypta až na sever k pomezí Ekrónu, jež se počítá za kenaanské, pět pelištejských knížectví, Gázské, Ašdódské, Aškalónské, Gatské a Ekrónské, a oblast avijská</verse>
        <verse osisID='Josh.13.4'>na jihu; dále celá kenaanská země i Meára, patřící Sidóňanům, po Afek, až k pomezí Emorejců,</verse>
        <verse osisID='Josh.13.5'>země gebalská a celý Libanón na východ od Baal-gádu pod Chermónským pohořím až k cestě do Chamátu.</verse>
        <verse osisID='Josh.13.6'>Všechny obyvatele pohoří od Libanónu až k Misrefót-majimu, všechny Sidóňany, vyženu před Izraelci já sám. Jen přiděl zemi losem Izraeli za dědictví, jak jsem ti přikázal.</verse>
        <verse osisID='Josh.13.7'>Rozděl nyní tuto zemi do dědictví devíti kmenům a polovině kmene Manasesova.</verse>
        <verse osisID='Josh.13.8'>S druhou polovinou vzali svůj dědičný podíl Rúbenovci a Gádovci; Mojžíš jim jej dal v Zajordání na východě. Mojžíš, služebník Hospodinův, jim dal tento díl:</verse>
        <verse osisID='Josh.13.9'>od Aróeru na břehu potoka Arnónu a od města, které je uprostřed Potočního údolí, celou náhorní rovinu od Médeby k Dibónu,</verse>
        <verse osisID='Josh.13.10'>všechna města Síchona, krále emorejského, který kraloval v Chešbónu, až k pomezí Amónovců;</verse>
        <verse osisID='Josh.13.11'>Gileád a pomezí gešúrské a maakatské, celé pohoří Chermón a celý Bášan až do Salky,</verse>
        <verse osisID='Josh.13.12'>celé království Óga v Bášanu, který kraloval v Aštarótu a v Edreí. Ten zůstal ze zbytku Refájců, které Mojžíš porazil a podrobil si je.</verse>
        <verse osisID='Josh.13.13'>Ale Gešúrejce a Maakaťany si Izraelci nepodrobili. Proto Gešúr a Maakat sídlí uprostřed Izraele až dodnes.</verse>
        <verse osisID='Josh.13.14'>Jenom kmenu Léviho nedal dědičný podíl. Bude jíst z ohnivých obětí Hospodina, Boha Izraele; on bude jeho dědičným podílem, jak jej ujistil.</verse>
        <verse osisID='Josh.13.15'>Mojžíš tedy dal pokolení Rúbenovců pro jejich čeledi dědičný podíl.</verse>
        <verse osisID='Josh.13.16'>Patřilo jim území od Aróeru na břehu potoka Arnónu a města, které je uprostřed Potočního údolí, celá náhorní rovina až k Médebě,</verse>
        <verse osisID='Josh.13.17'>Chešbón a všechna jeho města, která leží na náhorní rovině, Dibón, Bamót-baal, Bét-baal-meón,</verse>
        <verse osisID='Josh.13.18'>Jahsa, Kedemót, Mefaat,</verse>
        <verse osisID='Josh.13.19'>Kirjatajim, Sibma a Seret-šachar na hoře v dolině,</verse>
        <verse osisID='Josh.13.20'>Bétpeór, srázy Pisgy a Bét-ješimót,</verse>
        <verse osisID='Josh.13.21'>všechna města na náhorní rovině, celé království Síchona, krále emorejského, který kraloval v Chešbónu. Toho Mojžíš porazil spolu s midjánskými předáky Evím, Rekemem, Súrem, Chúrem a Rebaem, vasaly Síchonovými, obyvateli té země.</verse>
        <verse osisID='Josh.13.22'>Též Bileáma, syna Beórova, věštce, popravili Izraelci mečem jako ostatní skolené.</verse>
        <verse osisID='Josh.13.23'>Hranicí Rúbenovců byl Jordán a přilehlé území. Tato města a jejich dvorce jsou dědičným podílem Rúbenovců pro jejich čeledi.</verse>
        <verse osisID='Josh.13.24'>Mojžíš dal také pokolení Gádovu, Gádovcům, pro jejich čeledi dědičný podíl.</verse>
        <verse osisID='Josh.13.25'>Patřilo jim toto území: Jaezer a všechna gileádská města, polovina země Amónovců až k Aróeru naproti Rabě</verse>
        <verse osisID='Josh.13.26'>a od Chešbónu až k Ramat-mispě a Betonímu a od Machanajimu až k pomezí Lidbiru,</verse>
        <verse osisID='Josh.13.27'>v dolině Bét-rám a Bét-nimra, Sukót a Safón, zbytek království Síchona, krále chešbónského, s Jordánem jako hranicí až k břehům moře Kineretského z východní strany Jordánu.</verse>
        <verse osisID='Josh.13.28'>Tato města a jejich dvorce jsou dědičným podílem Gádovců pro jejich čeledi.</verse>
        <verse osisID='Josh.13.29'>Mojžíš dal i polovině kmene Manasesova dědičný podíl; patřil zajordánské polovině pokolení Manasesovců pro jejich čeledi.</verse>
        <verse osisID='Josh.13.30'>Jejich území se prostíralo od Machanajimu: celý Bášan, celé království Óga, krále bášanského, se všemi vesnicemi Jaírovými v Bášanu, celkem šedesát měst,</verse>
        <verse osisID='Josh.13.31'>polovice Gileádu i Aštarót a Edreí, Ógova královská města v Bášanu. Připadly synům Makíra, syna Manasesova, totiž polovině Makírovců, pro jejich čeledi.</verse>
        <verse osisID='Josh.13.32'>To jsou dědičné podíly, které Mojžíš přidělil v Moábských pustinách naproti Jerichu za Jordánem k východu.</verse>
        <verse osisID='Josh.13.33'>Kmenu Léviho však Mojžíš dědičný podíl nedal. Hospodin, Bůh Izraele, bude jejich dědičným podílem, jak je ujistil.</verse>
      </chapter>
      <chapter osisID='Josh.14'>
        <verse osisID='Josh.14.1'>Izraelci obdrželi v kenaanské zemi tyto dědičné podíly: přidělili jim je dědičně kněz Eleazar a Jozue, syn Núnův, a představitelé rodů izraelských pokolení.</verse>
        <verse osisID='Josh.14.2'>Dědičný podíl, a to pro devět a půl pokolení, jim byl přidělen losem, jak přikázal Hospodin skrze Mojžíše.</verse>
        <verse osisID='Josh.14.3'>Mojžíš dal totiž dědičný podíl dvěma a půl pokolením v Zajordání. Lévijcům ovšem mezi nimi dědičný podíl nedal.</verse>
        <verse osisID='Josh.14.4'>Zato Josefovci tvořili dvě pokolení, Manasesovo a Efrajimovo; a tak nedali lévijcům podíl v zemi, jen města k bydlení a pastviny pro jejich dobytek a stáda.</verse>
        <verse osisID='Josh.14.5'>Jak přikázal Hospodin Mojžíšovi, tak Izraelci učinili, když rozdělovali zemi.</verse>
        <verse osisID='Josh.14.6'>Judovci přistoupili v Gilgálu k Jozuovi a Káleb, syn Kenazejce Jefuna, mu řekl: "Ty znáš rozhodnutí, o němž mluvil Hospodin v Kádeš-barneji k Mojžíšovi, muži Božímu, ohledně mne a tebe.</verse>
        <verse osisID='Josh.14.7'>Bylo mi čtyřicet let, když mě Mojžíš, služebník Hospodinův, vyslal z Kádeš-barneje, abych jako zvěd prošel zemí, a já jsem mu podal zprávu podle nejlepšího svědomí.</verse>
        <verse osisID='Josh.14.8'>Moji bratří, kteří táhli vzhůru se mnou, zavinili, že lid ztratil odvahu. Ale já jsem se cele oddal Hospodinu, svému Bohu.</verse>
        <verse osisID='Josh.14.9'>Onoho dne se zavázal Mojžíš přísahou: »Ano, země, na niž stoupla tvá noha, bude navěky patřit tobě a tvým synům jako dědičný podíl, neboť ses cele oddal Hospodinu, mému Bohu.«</verse>
        <verse osisID='Josh.14.10'>Nuže hle, Hospodin mě uchoval naživu, jak přislíbil. Čtyřicet pět let uplynulo od chvíle, co Hospodin takto promluvil k Mojžíšovi, když Izrael putoval pouští. A hle, je mi už osmdesát pět let.</verse>
        <verse osisID='Josh.14.11'>Ale ještě dnes jsem právě tak silný jako tenkrát, když mě Mojžíš vyslal. Moje síla je dnes stejná, jako byla tehdy, abych bojoval a vycházel a vcházel.</verse>
        <verse osisID='Josh.14.12'>Nuže, dej mi to pohoří, o němž mluvil onoho dne Hospodin. Slyšel jsi přece v onen den, že jsou tam Anákovci a velká opevněná města. Snad bude Hospodin se mnou a podaří se mi podrobit si je, jak mluvil Hospodin."</verse>
        <verse osisID='Josh.14.13'>Jozue mu požehnal a přidělil Chebrón jako dědičný podíl Kálebovi, synu Jefunovu.</verse>
        <verse osisID='Josh.14.14'>Proto patří Chebrón až dodnes jako dědičný podíl Kálebovi, synu Kenazejce Jefuna, poněvadž se cele oddal Hospodinu, Bohu Izraele.</verse>
        <verse osisID='Josh.14.15'>Předtím se Chebrón jmenoval Kirjat-arba (to je Město Arbovo); Arba byl největší člověk mezi Anákovci. A země žila v míru bez válek.</verse>
      </chapter>
      <chapter osisID='Josh.15'>
        <verse osisID='Josh.15.1'>Pokolení Judovců připadl pro jejich čeledi při pomezí Edómu a pouště Sinu v Negebu, úplně na jihu, tento los:</verse>
        <verse osisID='Josh.15.2'>Patřilo jim území Negebu od břehů Solného moře, od zálivu směřujícího k Negebu.</verse>
        <verse osisID='Josh.15.3'>Směrem od Negebu se táhne ke Svahu štírů, pokračuje k poušti Sinu a stoupá na jih od Kádeš-barneje, míří k Chesrónu, stoupá k Adáru a odbočuje ke Karce.</verse>
        <verse osisID='Josh.15.4'>Pokračuje k Asmónu, táhne se k Potoku egyptskému, takže území vybíhá k moři. To je vaše jižní hranice.</verse>
        <verse osisID='Josh.15.5'>Východní hranicí bude Solné moře až k ústí Jordánu. Na severu začíná hranice mořským zálivem při ústí Jordánu.</verse>
        <verse osisID='Josh.15.6'>Odtud stoupá hranice k Bét-chogle a pokračuje severně od Bét-araby. Pak stoupá ke kameni Bohana, syna Rúbenova.</verse>
        <verse osisID='Josh.15.7'>Hranice stoupá dále od doliny Akóru k Debíru a obrací se na sever ke Gilgálu naproti Adumímskému svahu jižně od potoka. Hranice pak pokračuje podél vody Slunečního pramene a vybíhá k prameni Rogelu.</verse>
        <verse osisID='Josh.15.8'>Hranice potom stoupá k Údolí syna Hinómova jižně od skalního hřebenu jebúsejského, což je Jeruzalém, a vystupuje na vrcholek hory, která na západě leží proti Údolí hinómskému a je na severním konci doliny Refájců.</verse>
        <verse osisID='Josh.15.9'>Od vrcholu hory zabočuje hranice k prameni vod Neftóachu a vede k městům pohoří Efrónu; poté zabočuje k Baale, to je Kirjat-jearímu.</verse>
        <verse osisID='Josh.15.10'>Zde hranice odbočuje od Baaly na západ k hoře Seíru a pokračuje od severu ke skalnímu hřebenu Lesní hory, to je Kesalónu, sestupuje od Bét-šemeše a pokračuje k Timně.</verse>
        <verse osisID='Josh.15.11'>Potom hranice vede ke skalnímu hřebenu Ekrónu na severu od města a zabočuje k Šikerónu, pokračuje k Baalské hoře a vede k Jabneelu; hranice vybíhá až k moři.</verse>
        <verse osisID='Josh.15.12'>Západní hranicí je Velké moře a jeho pobřeží. To je území Judovců pro jejich čeledi, vymezené hranicemi dokola.</verse>
        <verse osisID='Josh.15.13'>Kálebovi, synu Jefunovu, dal podíl uprostřed Judovců podle Hospodinova příkazu Jozuovi, totiž Kirjat-arbu, to je město Arby, otce Anákova, což je Chebrón.</verse>
        <verse osisID='Josh.15.14'>Odtud vyhnal Káleb tři Anákovce: Šešaje, Achímana a Talmaje, zplozence Anákovy.</verse>
        <verse osisID='Josh.15.15'>Odtud pak táhl vzhůru proti obyvatelům Debíru; Debír se předtím jmenoval Kírjat-sefer (to je Město knihy).</verse>
        <verse osisID='Josh.15.16'>Káleb tenkrát prohlásil: "Kdo porazí Kirjat-sefer a dobude jej, tomu dám za manželku svou dceru Aksu."</verse>
        <verse osisID='Josh.15.17'>Dobyl jej Otníel, syn Kenazův, Kálebův bratr; dal mu tedy svou dceru Aksu za manželku.</verse>
        <verse osisID='Josh.15.18'>Když přišla, navedla jej, aby žádal jejího otce o pole. Sesedla z osla. Káleb se jí otázal: "Co si přeješ?"</verse>
        <verse osisID='Josh.15.19'>Odpověděla: "Obdař mě požehnáním! Když jsi mě provdal do jižního suchopáru, dej mi také vodní zřídla." Dal jí tedy zřídla, horní a dolní.</verse>
        <verse osisID='Josh.15.20'>To je dědičný podíl pokolení Judovců pro jejich čeledi.</verse>
        <verse osisID='Josh.15.21'>Nejvzdálenější města, která připadla pokolení Judovců, při édomském pomezí v Negebu, byla: Kabseel, Eder a Jagúr,</verse>
        <verse osisID='Josh.15.22'>Kína, Dimóna a Adeáda,</verse>
        <verse osisID='Josh.15.23'>Kedeš, Chasór a Jitnán,</verse>
        <verse osisID='Josh.15.24'>Zíf, Telem a Bealót,</verse>
        <verse osisID='Josh.15.25'>Chasór-chadata a Kerijót-chesrón, což je Chasór,</verse>
        <verse osisID='Josh.15.26'>Amám, Šema a Mólada,</verse>
        <verse osisID='Josh.15.27'>Chasar-gada, Chešmón a Bét-pelet,</verse>
        <verse osisID='Josh.15.28'>Chasar-šúal, Beer-šeba a Bizjótja,</verse>
        <verse osisID='Josh.15.29'>Baala, Ijím a Esem,</verse>
        <verse osisID='Josh.15.30'>Eltólad, Kesíl a Chorma,</verse>
        <verse osisID='Josh.15.31'>Siklag, Madmana a Sansana,</verse>
        <verse osisID='Josh.15.32'>Lebaót, Šilchím, Ajin a Rimón, celkem dvacet devět měst a jejich dvorce.</verse>
        <verse osisID='Josh.15.33'>V Přímořské nížině: Eštaól, Sorea a Ašna,</verse>
        <verse osisID='Josh.15.34'>Zanóach, Én-ganím, Tapúach a Énam,</verse>
        <verse osisID='Josh.15.35'>Jarmút, Adulám, Sóko a Azeka,</verse>
        <verse osisID='Josh.15.36'>Šaarajim, Adítajim, Gedera a Gederótajim, čtrnáct měst a jejich dvorce. -</verse>
        <verse osisID='Josh.15.37'>Senan, Chadaša a Migdal-gad,</verse>
        <verse osisID='Josh.15.38'>Dilean, Mispe a Jokteel,</verse>
        <verse osisID='Josh.15.39'>Lakíš, Boskat a Eglón,</verse>
        <verse osisID='Josh.15.40'>Kabón, Lachmas a Kitlíš,</verse>
        <verse osisID='Josh.15.41'>Gederót, Bét-dágon, Naama a Makeda, šestnáct měst a jejich dvorce. -</verse>
        <verse osisID='Josh.15.42'>Libna, Eter a Ašan,</verse>
        <verse osisID='Josh.15.43'>Jiftach, Ašna a Nesíb,</verse>
        <verse osisID='Josh.15.44'>Keíla, Akzíb a Maréša, devět měst a jejich dvorce. -</verse>
        <verse osisID='Josh.15.45'>Ekrón s vesnicemi a dvorci,</verse>
        <verse osisID='Josh.15.46'>od Ekrónu až k moři všechno, co leží stranou Ašdódu, a jejich dvorce,</verse>
        <verse osisID='Josh.15.47'>Ašdód s vesnicemi a dvorci, Gáza s vesnicemi a dvorci, až k Potoku egyptskému a Velkému moři s pobřežím.</verse>
        <verse osisID='Josh.15.48'>V pohoří: Šamír, Jatír a Sóko,</verse>
        <verse osisID='Josh.15.49'>Dana, Kirjat-sana, což je Debír,</verse>
        <verse osisID='Josh.15.50'>Anab, Eštemo a Aním,</verse>
        <verse osisID='Josh.15.51'>Gošen, Cholón a Gílo, jedenáct měst a jejich dvorce. -</verse>
        <verse osisID='Josh.15.52'>Arab, Dúma a Ešeán,</verse>
        <verse osisID='Josh.15.53'>Janím, Bét-tapúach a Afeka,</verse>
        <verse osisID='Josh.15.54'>Chumta, Kirjat-arba, což je Chebrón, a Síor, devět měst a jejich dvorce. -</verse>
        <verse osisID='Josh.15.55'>Maón, Karmel, Zíf a Júta,</verse>
        <verse osisID='Josh.15.56'>Jizreel, Jokdeám a Zanóach,</verse>
        <verse osisID='Josh.15.57'>Kajin, Gibea a Timna, deset měst a jejich dvorce. -</verse>
        <verse osisID='Josh.15.58'>Chalchúl, Bét-súr a Gedór,</verse>
        <verse osisID='Josh.15.59'>Maarat, Bét-anót a Eltekón, šest měst a jejich dvorce. -</verse>
        <verse osisID='Josh.15.60'>Kirjat-baal, což je Kirjat-jearím, a Raba, dvě města a jejich dvorce.</verse>
        <verse osisID='Josh.15.61'>Ve stepi: Bét-araba, Midín a Sekaka,</verse>
        <verse osisID='Josh.15.62'>Nibšán, Ír-melach a Én-gedí, šest měst a jejich dvorce. -</verse>
        <verse osisID='Josh.15.63'>Ale jebúsejské obyvatele Jeruzaléma nebyli Judovci s to si podrobit. Tak sídlí Jebúsejci s Judovci v Jeruzalémě až dodnes.</verse>
      </chapter>
      <chapter osisID='Josh.16'>
        <verse osisID='Josh.16.1'>Josefovcům vyšel tento los: od Jordánu při Jerichu k Jerišským vodám na východ; hranice stoupá pouští od Jericha do hor k Bét-elu.</verse>
        <verse osisID='Josh.16.2'>Pak vede od Bét-elu k Lúzu a pokračuje k pomezí Arkejců do Atarótu.</verse>
        <verse osisID='Josh.16.3'>Sestupuje na západ k pomezí Jaflétejců až k pomezí Dolního Bét-chorónu a Gezeru a vybíhá k moři.</verse>
        <verse osisID='Josh.16.4'>Takový byl dědičný podíl Josefovců, Manasesa a Efrajima.</verse>
        <verse osisID='Josh.16.5'>Efrajimovcům připadlo pro jejich čeledi toto pomezí: Hranice jejich dědičného podílu jde na východ od Atarót-adaru až k Hornímu Bét-chorónu.</verse>
        <verse osisID='Josh.16.6'>Dál vede hranice k moři na sever od Mikmetatu. Pak odbočuje hranice na východ k Taanat-šílu a míjí je na východ k Janóachu.</verse>
        <verse osisID='Josh.16.7'>Od Janóachu sestupuje k Atarótu a k Naaře, dotýká se Jericha a vede k Jordánu.</verse>
        <verse osisID='Josh.16.8'>Od Tapúachu jde hranice na západ k potoku Káně a vybíhá k moři. To je dědičný podíl pokolení Efrajimovců pro jejich čeledi.</verse>
        <verse osisID='Josh.16.9'>K tomu města oddělená pro Efrajimovce uprostřed dědičného podílu Manasesovců, všechna města i s dvorci.</verse>
        <verse osisID='Josh.16.10'>Avšak nepodrobili si Kenaance, kteří sídlili v Gezeru. A tak sídlí Kenaanci uprostřed Efrajima až dodnes. Byli podrobeni otrockým pracím.</verse>
      </chapter>
      <chapter osisID='Josh.17'>
        <verse osisID='Josh.17.1'>Tento los připadl pokolení Manasesovu; to byl Josefův prvorozený. Makírovi, Manasesovu prvorozenému, otci Gileádovu, za to, že byl válečník, připadly Gileád a Bášan.</verse>
        <verse osisID='Josh.17.2'>Také ostatním Manasesovcům připadly podíly pro jejich čeledi: Abíezerovcům, Chelekovcům, Asríelovcům, Šekemovcům, Cheferovcům a Šemídáovcům. To byli potomci Josefova syna Manasesa, mužské potomstvo podle svých čeledí.</verse>
        <verse osisID='Josh.17.3'>Avšak Selofchad, syn Cheferův, vnuk Gileádův, pravnuk Manasesova syna Makíra, neměl syny, nýbrž jen dcery. Jmenovaly se: Machla, Nóa, Chogla, Milka a Tirsa.</verse>
        <verse osisID='Josh.17.4'>Ty předstoupily před kněze Eleazara a před Jozua, syna Núnova, a před předáky se slovy: "Hospodin přikázal Mojžíšovi, aby nám dal dědičný podíl mezi našimi bratřími." Dali jim tedy podle Hospodinova příkazu dědičný podíl mezi bratry jejich otce.</verse>
        <verse osisID='Josh.17.5'>Manasesovi bylo tudíž přiděleno deset oblastí, kromě území gileádského a bášanského, která jsou v Zajordání,</verse>
        <verse osisID='Josh.17.6'>neboť Manasesovy dcery obdržely mezi jeho potomky dědičný podíl. Země gileádská připadla ostatním Manasesovcům.</verse>
        <verse osisID='Josh.17.7'>Manasesova hranice jde od Ašeru k Michmetu, který leží naproti Šekemu, a vede na jih k obyvatelům Én-tapúachu.</verse>
        <verse osisID='Josh.17.8'>Území tapúašské připadlo Manasesovi, ale samotný Tapúach, při Manasesově pomezí, patřil Efrajimovcům.</verse>
        <verse osisID='Josh.17.9'>Hranice pak sestupuje k potoku Káně. Na jih od potoka mezi městy Manasesovými jsou města patřící Efrajimovi. Hranice Manasesova se táhne severně podél potoka a vybíhá k moři.</verse>
        <verse osisID='Josh.17.10'>Jižní část patří Efrajimovi, severní Manasesovi, a jeho hranici tvoří moře. Na severu se dotýkají Ašera a na východě Isachara.</verse>
        <verse osisID='Josh.17.11'>Manasesovi připadly v území Isacharově a Ašerově: Bét-šeán s vesnicemi, Jibleám s vesnicemi, obyvatelé Dóru s vesnicemi, obyvatelé Én-dóru s vesnicemi, obyvatelé Taanaku s vesnicemi, obyvatelé Megida s vesnicemi a tři návrší.</verse>
        <verse osisID='Josh.17.12'>Ale Manasesovci nebyli s to podrobit si tato města a to umožnilo Kenaancům zůstat v té zemi.</verse>
        <verse osisID='Josh.17.13'>Teprve když se Izraelci vzmohli, podrobili Kenaance nuceným pracím. Ale nebyli s to podrobit si je úplně.</verse>
        <verse osisID='Josh.17.14'>I vytýkali Josefovci Jozuovi: "Proč jsi nám dal za dědictví jeden los a jednu oblast? Jsme lid početný, protože Hospodin nám tak mnoho požehnal."</verse>
        <verse osisID='Josh.17.15'>Jozue jim řekl: "Jste-li lid početný, vytáhněte do lesů, tam na území Perizejců a Refájců, a vykácejte je, když je pro vás Efrajimské pohoří těsné."</verse>
        <verse osisID='Josh.17.16'>Josefovci namítali: "Pohoří nám nepostačí. A všichni Kenaanci, kteří sídlí v dolině, mají železné vozy, jak v Bét-šeánu s jeho vesnicemi, tak v dolině Jizreelu."</verse>
        <verse osisID='Josh.17.17'>Jozue odpověděl domu Josefovu, Efrajimovi a Manasesovi: "Jste početný lid a máte velkou sílu. Nebudete mít jeden los.</verse>
        <verse osisID='Josh.17.18'>Bude vám patřit pohoří. Protože je zalesněné, vykácíte je, a kam až vybíhá, bude vám patřit. Podrobíte si Kenaance, třebaže mají železné vozy a jsou silní."</verse>
      </chapter>
      <chapter osisID='Josh.18'>
        <verse osisID='Josh.18.1'>Celá pospolitost Izraelců se shromáždila do Šíla a postavili tam stan setkávání. Zemi si už podmanili.</verse>
        <verse osisID='Josh.18.2'>Mezi Izraelci zůstalo však ještě sedm kmenů, kterým nepřidělili dědičný podíl.</verse>
        <verse osisID='Josh.18.3'>Tu řekl Jozue Izraelcům: "Jak dlouho budete otálet, než konečně obsadíte zemi, kterou vám dal Hospodin, Bůh vašich otců?</verse>
        <verse osisID='Josh.18.4'>Určete si za každý kmen tři muže. Pošlu je, aby se vydali na cestu a prošli zemi. Až pořídí její popis podle příslušných dědičných podílů, přijdou ke mně.</verse>
        <verse osisID='Josh.18.5'>Rozdělí si ji na sedm podílů. Juda zůstane na svém území na jihu a dům Josefův zůstane na svém území na severu.</verse>
        <verse osisID='Josh.18.6'>Vy pak pořídíte popis země, rozdělený na sedm podílů, a přinesete jej sem ke mně a já vám ji přidělím losem zde před Hospodinem, naším Bohem.</verse>
        <verse osisID='Josh.18.7'>Lévijci nebudou mít mezi vámi žádný podíl, jejich dědičným podílem bude Hospodinovo kněžství. A Gád, Rúben a polovice Manasesova kmene dostali své dědičné podíly na východě v Zajordání, jak jim je dal Mojžíš, služebník Hospodinův."</verse>
        <verse osisID='Josh.18.8'>Mužové se tedy vydali na cestu a Jozue přikázal těm, kteří šli pořídit popis země: "Jděte a projděte zemi. Až pořídíte její popis, vrátíte se ke mně a já zde v Šílu před Hospodinem vylosuji vaše podíly."</verse>
        <verse osisID='Josh.18.9'>Mužové šli, prošli zemi a pořídili její popis podle měst, rozdělený na sedm podílů. Pak přišli k Jozuovi do tábora v Šílu</verse>
        <verse osisID='Josh.18.10'>a Jozue jim v Šílu před Hospodinem přidělil losem podíly. Jozue tam rozdělil Izraelcům zemi podle jejich podílů.</verse>
        <verse osisID='Josh.18.11'>První los byl vytažen pokolení Benjamínovců pro jejich čeledi: bylo jim vylosováno území mezi Judovci a Josefovci.</verse>
        <verse osisID='Josh.18.12'>Toto je jejich hranice na severní straně: začíná u Jordánu a stoupá ke skalnímu hřebenu severně od Jericha. Směrem na západ vystupuje do pohoří a vybíhá k Bétávenské poušti.</verse>
        <verse osisID='Josh.18.13'>Odtud pokračuje hranice k Lúzu, ke skalnímu hřebenu jižně od Lúzu, to je Bét-elu, a sestupuje k Atarót-adaru proti hoře, která je na jih od Dolního Bét-chorónu.</verse>
        <verse osisID='Josh.18.14'>Pak hranice odbočuje a stáčí se na západní straně k jihu od hory, která je jižně proti Bét-chorónu, a vybíhá ke Kirjat-baalu, to je Kirjat-jearímu, městu Judovců. To je západní strana.</verse>
        <verse osisID='Josh.18.15'>Jižní strana: od okraje Kirjat-jearímu se táhne hranice na západ a vede k prameni vod Neftóachu.</verse>
        <verse osisID='Josh.18.16'>Pak sestupuje k úpatí hory, která je naproti Údolí syna Hinómova; leží na severu v dolině Refájců. Údolím hinómským sestupuje ke skalnímu hřebenu Jebúsejců na jihu. Pak sestupuje k prameni Rogelu.</verse>
        <verse osisID='Josh.18.17'>Zabočuje od severu a vede k Slunečnímu prameni a táhne se podle Kruhů, které leží naproti Adumímskému svahu. Potom sestupuje ke kameni Rúbenovce Bohana.</verse>
        <verse osisID='Josh.18.18'>Pokračuje severně ke skalnímu hřebenu nad Jordánskou pustinou a sestupuje do pustiny.</verse>
        <verse osisID='Josh.18.19'>Pak pokračuje na sever ke skalnímu hřebenu u Bét-chogly a vybíhá k severní zátoce Solného moře při ústí Jordánu na jihu. To je jižní hranice.</verse>
        <verse osisID='Josh.18.20'>Na východní straně tvoří jejich hranici Jordán. To je dědičný podíl Benjamínovců pro jejich čeledi, vymezený svými hranicemi dokola.</verse>
        <verse osisID='Josh.18.21'>Pokolení Benjamínovců a jejich čeledím patřila města: Jericho, Bét-chogla a Emek- kesis,</verse>
        <verse osisID='Josh.18.22'>Bét-araba, Semárajim a Bét-el,</verse>
        <verse osisID='Josh.18.23'>Avím, Para a Ofra,</verse>
        <verse osisID='Josh.18.24'>Kefar-amóní, Ofní a Geba, dvanáct měst s dvorci;</verse>
        <verse osisID='Josh.18.25'>Gibeón, Ráma a Beerót,</verse>
        <verse osisID='Josh.18.26'>Mispe, Kefíra a Mósa,</verse>
        <verse osisID='Josh.18.27'>Rekem, Jirpeel a Tarala,</verse>
        <verse osisID='Josh.18.28'>Sela, Elef a město Jebúsejcovo, to je Jeruzalém, Gibeat, Kirjat, čtrnáct měst i s dvorci. To je dědičný podíl Benjamínovců pro jejich čeledi.</verse>
      </chapter>
      <chapter osisID='Josh.19'>
        <verse osisID='Josh.19.1'>Druhý los vyšel Šimeónovi, totiž pokolení Šimeónovců pro jejich čeledi. Jejich dědičný podíl byl uprostřed podílu Judovců.</verse>
        <verse osisID='Josh.19.2'>Patřila jim dědičným podílem: Beer-šeba, Šeba a Mólada,</verse>
        <verse osisID='Josh.19.3'>Chasal-šúal, Bála a Asem,</verse>
        <verse osisID='Josh.19.4'>Eltólad, Betúl a Chorma,</verse>
        <verse osisID='Josh.19.5'>Siklag, Bét-markabót a Chasarsúsa,</verse>
        <verse osisID='Josh.19.6'>Bét-lebaót a Šarúchen, třináct měst i s dvorci;</verse>
        <verse osisID='Josh.19.7'>Ajin, Rimón, Eter a Ašan, čtyři města i s dvorci.</verse>
        <verse osisID='Josh.19.8'>Také všechny dvorce, které byly v okolí těch měst až po Baalat-beer a Ramat-negeb. To je dědičný podíl pokolení Šimeónovců pro jejich čeledi.</verse>
        <verse osisID='Josh.19.9'>Dědičný podíl Šimeónovců byl v oblasti Judovců. Protože podíl Judovců byl pro ně příliš velký, dostali Šimeónovci dědičný podíl uprostřed jejich podílu.</verse>
        <verse osisID='Josh.19.10'>Třetí los byl vytažen Zabulónovcům pro jejich čeledi. Pomezí jejich dědičného podílu sahalo až k Sarídu.</verse>
        <verse osisID='Josh.19.11'>Jejich hranice stoupá na západ, k Mareále. Dotýká se Dabešetu a sleduje potok naproti Jokneámu.</verse>
        <verse osisID='Josh.19.12'>Od Sarídu jde zpět přímo na východ k pomezí Kislótu pod Táborem, táhne se k Daberatu a vystupuje k Jáfiji.</verse>
        <verse osisID='Josh.19.13'>Odtud pokračuje přímo na východ do Gat-cheferu a Et-kasínu, vede k Rimónu a zabočuje k Néji.</verse>
        <verse osisID='Josh.19.14'>Tam se hranice stáčí na sever k Chanatónu a vybíhá do údolí Jiftach-elu.</verse>
        <verse osisID='Josh.19.15'>Patří jim také Katat, Nahalal, Šimrón, Jidala a Bét-lechem, dvanáct měst i s dvorci.</verse>
        <verse osisID='Josh.19.16'>Tato města i s dvorci jsou dědičným podílem Zabulónovců pro jejich čeledi.</verse>
        <verse osisID='Josh.19.17'>Čtvrtý los vyšel Isacharovi, totiž Isacharovcům pro jejich čeledi.</verse>
        <verse osisID='Josh.19.18'>Jejich pomezí sahalo až k Jizreelu a patří k němu Kesulót a Šúnem,</verse>
        <verse osisID='Josh.19.19'>Chafarajim, Šíon a Anacharat,</verse>
        <verse osisID='Josh.19.20'>Rabít, Kišjón a Ebes,</verse>
        <verse osisID='Josh.19.21'>Remet, Én-ganím, Én-chada a Bét-pases.</verse>
        <verse osisID='Josh.19.22'>Hranice se dotýká Tábora, táhne se k Šachasímu a Bét-šemeši a vybíhá k Jordánu, šestnáct měst i s dvorci.</verse>
        <verse osisID='Josh.19.23'>Ta města i s dvorci jsou dědičným podílem pokolení Isacharovců pro jejich čeledi.</verse>
        <verse osisID='Josh.19.24'>Pátý los vyšel pokolení Ašerovců pro jejich čeledi.</verse>
        <verse osisID='Josh.19.25'>Připadlo jim pomezí: Chelkat, Chalí, Beten a Akšáf,</verse>
        <verse osisID='Josh.19.26'>Alamelek, Ameád a Mišál. Hranice se na západě dotýká Karmelu a ramene říčky Libnátu.</verse>
        <verse osisID='Josh.19.27'>Obrací se na východ k Bét-dágonu, dotýká se území zabulónského a údolí Jiftach-elu na severu, táhne se k Bét-emeku a Neíelu a vede nalevo ke Kabúlu</verse>
        <verse osisID='Josh.19.28'>a přes Ebrón, Rechób, Chamón a Kánu až k velkému Sidónu.</verse>
        <verse osisID='Josh.19.29'>Pak se hranice vrací k Rámě a až k opevněnému městu Týru. Vrací se k Chose a mezi Chebelem a Akzíbem vybíhá k moři.</verse>
        <verse osisID='Josh.19.30'>Patří jim také Uma, Afek a Rechób, dvaadvacet měst i s dvorci.</verse>
        <verse osisID='Josh.19.31'>Tato města i s dvorci jsou dědičným podílem pokolení Ašerovců pro jejich čeledi.</verse>
        <verse osisID='Josh.19.32'>Šestý los vyšel Neftalíovcům, totiž Neftalíovcům pro jejich čeledi.</verse>
        <verse osisID='Josh.19.33'>Připadalo jim pomezí od Chelefu, od božiště v Saananímu, přes Adamí-nekeb a Jabneel k Lakúmu; vybíhá k Jordánu.</verse>
        <verse osisID='Josh.19.34'>Pak se hranice vrací na západ k Aznótu pod Táborem a táhne se odtud k Chúkoku. Na jihu se dotýká území zabulónského, na západě ašerského a na východě u Jordánu judského.</verse>
        <verse osisID='Josh.19.35'>Patří jim i opevněná města: Sidím, Ser a Chamát, Rakat, Kineret,</verse>
        <verse osisID='Josh.19.36'>Adama, Ráma a Chasór,</verse>
        <verse osisID='Josh.19.37'>Kedeš, Edreí a Én-chasór,</verse>
        <verse osisID='Josh.19.38'>Jirón, Migdal-el, Chorem, Bét-anat a Bét-šemeš, devatenáct měst i s dvorci.</verse>
        <verse osisID='Josh.19.39'>Ta města i s dvorci jsou dědičným podílem pokolení Neftalíovců pro jejich čeledi.</verse>
        <verse osisID='Josh.19.40'>Sedmý los vyšel pokolení Danovců pro jejich čeledi.</verse>
        <verse osisID='Josh.19.41'>Pomezí jejich dědičného podílu tvořily: Sorea, Eštaól a Ír-šemeš,</verse>
        <verse osisID='Josh.19.42'>Šaalabín, Ajalón a Jitla,</verse>
        <verse osisID='Josh.19.43'>Elón, Timnata a Ekrón,</verse>
        <verse osisID='Josh.19.44'>Elteke, Gibetón a Baalat,</verse>
        <verse osisID='Josh.19.45'>Jehúd, Bené-berak a Gat-rimón,</verse>
        <verse osisID='Josh.19.46'>vody Jarkónu a Rakónu s pomezím naproti Jafě.</verse>
        <verse osisID='Josh.19.47'>Avšak Danovci o své území přišli. Vytáhli proto do boje s Lešemem a dobyli jej. Vybili jej ostřím meče, obsadili jej a usídlili se v něm. Přejmenovali Lešem na Dan podle svého praotce Dana.</verse>
        <verse osisID='Josh.19.48'>Tato města i s dvorci jsou dědičným podílem pokolení Danovců pro jejich čeledi.</verse>
        <verse osisID='Josh.19.49'>Tak ukončili přidělování země do dědictví podle jednotlivých území. Jozuovi, synu Núnovu, dali Izraelci dědičný podíl mezi sebou.</verse>
        <verse osisID='Josh.19.50'>Podle Hospodinova rozkazu dali mu město, které si vyžádal, totiž Timnat-serach v Efrajimském pohoří. Vybudoval město a usadil se v něm.</verse>
        <verse osisID='Josh.19.51'>Toto jsou dědičné podíly, které kněz Eleazar, Jozue, syn Núnův, a představitelé rodů přidělili losem izraelským pokolením v Šílu před Hospodinem u vchodu do stanu setkávání. A skončilo přidělování země.</verse>
      </chapter>
      <chapter osisID='Josh.20'>
        <verse osisID='Josh.20.1'>Hospodin promluvil k Jozuovi:</verse>
        <verse osisID='Josh.20.2'>"Mluv k Izraelcům: Určete si útočištná města, jak jsem vám uložil skrze Mojžíše.</verse>
        <verse osisID='Josh.20.3'>Tam ať se uteče ten, kdo zabil, pokud někoho zabil nedopatřením, neúmyslně. Budou vám za útočiště před krevním mstitelem.</verse>
        <verse osisID='Josh.20.4'>Kdo by se utekl do některého z těchto měst, postaví se při vchodu do městské brány a přednese svou záležitost starším toho města. Pak ho přijmou k sobě do města a určí mu místo, aby s nimi bydlil.</verse>
        <verse osisID='Josh.20.5'>Když ho bude pronásledovat krevní mstitel, nesmějí mu toho, kdo zabil, vydat do rukou, poněvadž zabil svého bližního neúmyslně, aniž ho kdy předtím nenáviděl.</verse>
        <verse osisID='Josh.20.6'>Bude bydlet v tom městě, dokud se nepostaví před pospolitost k soudu, případně do smrti velekněze, který v těch dnech bude vykonávat svůj úřad. Tehdy se ten, kdo zabil, smí vrátit do svého města a ke své rodině, do města odkud utekl."</verse>
        <verse osisID='Josh.20.7'>I oddělili jako svatý Kedeš v Galileji v pohoří Neftalíově, Šekem v pohoří Efrajimově a Kirjatarbu, to je Chebrón, v pohoří Judově.</verse>
        <verse osisID='Josh.20.8'>V Zajordání pak určili na východ od Jericha Beser ve stepi na Náhorní rovině v pokolení Rúbenově, Rámot v Gileádu v pokolení Gádově a Gólan v Bášanu v pokolení Manasesově.</verse>
        <verse osisID='Josh.20.9'>To jsou smluvní města pro všechny Izraelce i pro bezdomovce, kteří budou mezi vámi pobývat. Tam ať se uteče každý, kdo by někoho zabil nedopatřením; nezemře rukou krevního mstitele, dokud se nepostaví před shromáždění.</verse>
      </chapter>
      <chapter osisID='Josh.21'>
        <verse osisID='Josh.21.1'>Představitelé lévijských rodů přistoupili ke knězi Eleazarovi a k Jozuovi, synu Núnovu, a k představitelům rodů izraelských pokolení.</verse>
        <verse osisID='Josh.21.2'>Mluvili k nim v Šílu, v kenaanské zemi, takto: "Hospodin přikázal skrze Mojžíše, aby nám byla dána města k bydlení i pastviny při nich pro náš dobytek."</verse>
        <verse osisID='Josh.21.3'>Izraelci dali tedy lévijcům podle Hospodinova rozkazu ze svého dědičného podílu tato města s pastvinami:</verse>
        <verse osisID='Josh.21.4'>Los vyšel čeledím Kehatovců. Synům kněze Árona mezi lévijci bylo losem určeno třináct měst z pokolení Judova, Šimeónova a Benjamínova.</verse>
        <verse osisID='Josh.21.5'>Zbývajícím Kehatovcům bylo losem určeno deset měst z čeledí pokolení Efrajimova, z pokolení Danova a poloviny pokolení Manasesova.</verse>
        <verse osisID='Josh.21.6'>Geršónovcům bylo losem určeno třináct měst z čeledí pokolení Isacharova, Ašerova, Neftalíova a poloviny pokolení Manasesova v Bášanu.</verse>
        <verse osisID='Josh.21.7'>Meraríovcům bylo určeno dvanáct měst z pokolení Rúbenova, Gádova a Zabulónova podle jejich čeledí. -</verse>
        <verse osisID='Josh.21.8'>Izraelci určili losem lévijcům tato města i s pastvinami, jak to přikázal Hospodin skrze Mojžíše.</verse>
        <verse osisID='Josh.21.9'>Z pokolení Judovců a Šimeónovců dali jménem uvedená města.</verse>
        <verse osisID='Josh.21.10'>Připadla Áronovcům z čeledí Kehatovců mezi lévijci, protože jim padl los nejprve.</verse>
        <verse osisID='Josh.21.11'>Dali jim Kirjat-arbu, město otce Anókova, to je Chebrón, v pohoří Judském, a pastviny kolem něho.</verse>
        <verse osisID='Josh.21.12'>Ale pole toho města a jeho dvorce dali do trvalého vlastnictví Kálebovi, synu Jefunovu.</verse>
        <verse osisID='Josh.21.13'>Synům kněze Árona dali jako útočištné město pro toho, kdo zabil, Chebrón i s pastvinami; dále Libnu i s pastvinami,</verse>
        <verse osisID='Josh.21.14'>Jatír i s pastvinami a Eštemóu i s pastvinami,</verse>
        <verse osisID='Josh.21.15'>Cholón i s pastvinami a Debír i s pastvinami,</verse>
        <verse osisID='Josh.21.16'>Ajin i s pastvinami, Jutu i s pastvinami, Bét-šemeš i s pastvinami, devět měst z těchto dvou kmenů. -</verse>
        <verse osisID='Josh.21.17'>Z pokolení Benjamínova: Gibeón i s pastvinami, Gebu i s pastvinami,</verse>
        <verse osisID='Josh.21.18'>Anatót i s pastvinami a Almón i s pastvinami, čtyři města.</verse>
        <verse osisID='Josh.21.19'>Všech měst pro Áronovce, kněží, bylo třináct, i s pastvinami.</verse>
        <verse osisID='Josh.21.20'>Čeledím Kehatovců, lévijcům, kteří zbyli z Kehatovců, byla losem určena města z pokolení Efrajimova.</verse>
        <verse osisID='Josh.21.21'>Jako útočištné město pro toho, kdo zabil, jim dali Šekem i s pastvinami v pohoří Efrajimském, dále Gezer i s pastvinami,</verse>
        <verse osisID='Josh.21.22'>Kibsajim i s pastvinami a Bét-chorón i s pastvinami, čtyři města. -</verse>
        <verse osisID='Josh.21.23'>Z pokolení Danova: Elteke i s pastvinami, Gibetón i s pastvinami,</verse>
        <verse osisID='Josh.21.24'>Ajalón i s pastvinami, Gat-rimón i s pastvinami, čtyři města. -</verse>
        <verse osisID='Josh.21.25'>Z poloviny pokolení Manasesova: Taanak i s pastvinami a Gat-rimón i s pastvinami, dvě města.</verse>
        <verse osisID='Josh.21.26'>Všech měst pro čeledi zbývajících Kehatovců bylo deset, i s pastvinami.</verse>
        <verse osisID='Josh.21.27'>Geršónovcům z lévijských čeledí připadlo z poloviny pokolení Manasesova jako útočištné město pro toho, kdo zabil, Gólan v Bášanu i s pastvinami; dále Beeštera i s pastvinami, dvě města. -</verse>
        <verse osisID='Josh.21.28'>Z pokolení Isacharova: Kišjón i s pastvinami, Daberat i s pastvinami,</verse>
        <verse osisID='Josh.21.29'>Jarmút i s pastvinami, Én-ganím i s pastvinami, čtyři města. -</verse>
        <verse osisID='Josh.21.30'>Z pokolení Ašerova: Mišál i s pastvinami, Abdón i s pastvinami,</verse>
        <verse osisID='Josh.21.31'>Chelkat i s pastvinami a Rechob i s pastvinami, čtyři města. -</verse>
        <verse osisID='Josh.21.32'>Z pokolení Neftalíova: jako útočištné město pro toho, kdo zabil, Kedeš v Galileji i s pastvinami; dále Chamót-dór i s pastvinami a Kartan i s pastvinami, tři města. -</verse>
        <verse osisID='Josh.21.33'>Všech měst pro Geršónovce a jejich čeledi bylo třináct, i s pastvinami.</verse>
        <verse osisID='Josh.21.34'>Čeledím Meraríovců, zbývajícím lévijcům, připadlo z pokolení Zabulónova: Jokneám i s pastvinami, Karta i s pastvinami,</verse>
        <verse osisID='Josh.21.35'>Dimna i s pastvinami, Nahalal i s pastvinami, čtyři města. -</verse>
        <verse osisID='Josh.21.36'>Z pokolení Rúbenova: Beser i s pastvinami; dále Jahsa i s pastvinami,</verse>
        <verse osisID='Josh.21.37'>Kedemót i s pastvinami a Méfaat i s pastvinami, čtyři města. -</verse>
        <verse osisID='Josh.21.38'>Z pokolení Gádova: jako útočištné město pro toho, kdo zabil, Rámot v Gileádu i s pastvinami; dále Machanajim i s pastvinami,</verse>
        <verse osisID='Josh.21.39'>Chešbón i s pastvinami, Jaazer i s pastvinami, celkem čtyři města. -</verse>
        <verse osisID='Josh.21.40'>Všech měst pro Meraríovce a jejich čeledi, zbývající z lévijských čeledí, bylo určeno losem dvanáct.</verse>
        <verse osisID='Josh.21.41'>Všech lévijských měst uprostřed trvalého vlastnictví Izraelců bylo čtyřicet osm, i s pastvinami.</verse>
        <verse osisID='Josh.21.42'>Ke každému z těchto měst patřily okolní pastviny; to platilo o každém z těchto měst.</verse>
        <verse osisID='Josh.21.43'>Hospodin dal Izraeli celou zemi, jak se přísahou zavázal jejich otcům, že jim ji dá. Obsadili ji a usadili se v ní.</verse>
        <verse osisID='Josh.21.44'>A Hospodin jim dal odpočinutí všudy vůkol, zcela tak, jak přisáhl jejich otcům. Žádný ze všech jejich nepřátel před nimi neobstál. Hospodin jim vydal do rukou všechny nepřátele.</verse>
        <verse osisID='Josh.21.45'>Ani jedno ze všech dobrých slov, která Hospodin mluvil k domu izraelskému, nezapadlo: všechno se uskutečnilo.</verse>
      </chapter>
      <chapter osisID='Josh.22'>
        <verse osisID='Josh.22.1'>Tehdy svolal Jozue Rúbenovce, Gádovce a polovinu pokolení Manasesova</verse>
        <verse osisID='Josh.22.2'>a řekl jim: "Zachovali jste všechno, co vám přikázal Mojžíš, služebník Hospodinův. Uposlechli jste mě ve všem, co jsem vám přikázal.</verse>
        <verse osisID='Josh.22.3'>Neopustili jste své bratry po celý dlouhý čas až dodnes, ale dbali jste na to, co vám svěřil a přikázal Hospodin, váš Bůh.</verse>
        <verse osisID='Josh.22.4'>Teď dopřál Hospodin, váš Bůh, vašim bratřím odpočinutí, jak jim přislíbil. Vraťte se tedy ke svým stanům, do země svého trvalého vlastnictví, kterou vám dal Mojžíš, služebník Hospodinův, v Zajordání.</verse>
        <verse osisID='Josh.22.5'>Jen se usilovně snažte zachovávat přikázání a zákon, které vám přikázal Mojžíš, služebník Hospodinův, totiž milovat Hospodina, svého Boha, chodit po všech jeho cestách a dbát na jeho přikázání, přimknout se k němu a sloužit mu z celého srdce a z celé duše."</verse>
        <verse osisID='Josh.22.6'>Jozue jim požehnal a propustil je a oni odešli ke svým stanům.</verse>
        <verse osisID='Josh.22.7'>Polovině kmene Manasesova dal Mojžíš území v Bášanu a druhé polovině dal Jozue území spolu s jejich bratřími na západ od Jordánu. Když je tehdy Jozue s požehnáním propouštěl k jejich stanům,</verse>
        <verse osisID='Josh.22.8'>řekl jim: "S velikými poklady se navraťte ke svým stanům, s velkým množstvím dobytka, stříbrem, zlatem, mědí a železem a s velkým množstvím rouch; rozdělte si s bratřími kořist po nepřátelích."</verse>
        <verse osisID='Josh.22.9'>Rúbenovci, Gádovci a polovina kmene Manasesova se vrátili od Izraelců v Šílu, jež je v kenaanské zemi, a táhli do země gileádské, do země svého trvalého vlastnictví, kterou obdrželi na rozkaz Hospodinův skrze Mojžíše.</verse>
        <verse osisID='Josh.22.10'>Když přišli ke Kruhům jordánským, které jsou ještě v zemi kenaanské, zbudovali tam Rúbenovci, Gádovci a polovina kmene Manasesova nad Jordánem oltář, veliký, nápadný oltář.</verse>
        <verse osisID='Josh.22.11'>Izraelci se doslechli, že Rúbenovci, Gádovci a polovina kmene Manasesova zbudovali oltář naproti kenaanské zemi u jordánských Kruhů, směrem k Izraelcům.</verse>
        <verse osisID='Josh.22.12'>Když to Izraelci uslyšeli, shromáždila se celá pospolitost Izraelců do Šíla, aby se proti nim vypravili do boje.</verse>
        <verse osisID='Josh.22.13'>Izraelci vyslali k Rúbenovcům, Gádovcům a polovině kmene Manasesova do země gileádské kněze Pinchasa, syna Eleazarova,</verse>
        <verse osisID='Josh.22.14'>a s ním deset předáků, po jednom předáku z každého rodu všech izraelských pokolení. Každý byl představitelem svého otcovského rodu v izraelských šicích.</verse>
        <verse osisID='Josh.22.15'>Přišli do gileádské země k Rúbenovcům, Gádovcům a k polovině kmene Manasesova a jednali s nimi:</verse>
        <verse osisID='Josh.22.16'>"Toto praví celá Hospodinova pospolitost: Jakou to zpronevěrou jste se zpronevěřili Bohu Izraele, že jste se dnes odvrátili od Hospodina! Zbudovali jste si oltář, abyste se dnes vzbouřili proti Hospodinu?</verse>
        <verse osisID='Josh.22.17'>Což je pro nás maličkostí nepravost spáchaná v Peóru, od níž až dodnes nejsme očištěni a kvůli níž přišla pohroma na Hospodinovu pospolitost?</verse>
        <verse osisID='Josh.22.18'>A vy se dnes odvracíte od Hospodina! Proto se stane toto: Dnes se bouříte vy proti Hospodinu a zítra se on rozlítí na celou izraelskou pospolitost.</verse>
        <verse osisID='Josh.22.19'>Jestliže země vašeho trvalého vlastnictví je nečistá, přejděte přece do země trvalého vlastnictví Hospodinova, v němž přebývá Hospodinův příbytek, a dejte si přidělit podíl mezi námi. Jen se nebuřte proti Hospodinu a nezatahujte nás do své vzpoury budováním vlastního oltáře mimo oltář Hospodina, našeho Boha.</verse>
        <verse osisID='Josh.22.20'>Což se Akán, syn Zerachův, nedopustil zpronevěry věcí oddaných klatbě? Což nedolehlo Hospodinovo rozlícení na celou izraelskou pospolitost? A to způsobil jediný člověk! Což pro svou nepravost nezahynul?"</verse>
        <verse osisID='Josh.22.21'>Tu odpověděli Rúbenovci, Gádovci a polovina kmene Manasesova a takto hovořili s představiteli izraelských šiků:</verse>
        <verse osisID='Josh.22.22'>"Bůh bohů Hospodin, Bůh bohů Hospodin to ví a ať to zví rovněž Izrael: Jestliže to byla vzpoura či zpronevěra vůči Hospodinu, ať nás dnešního dne nezachrání.</verse>
        <verse osisID='Josh.22.23'>Jestliže jsme si zbudovali oltář, abychom se odvrátili od Hospodina, abychom na něm obětovali oběti zápalné a přídavné nebo připravovali při něm hody oběti pokojné, ať zakročí sám Hospodin!</verse>
        <verse osisID='Josh.22.24'>Ve skutečnosti jsme tak učinili z obavy, protože jsme si řekli, že se jednou synové vaši zeptají našich: »Co máte společného s Hospodinem, Bohem Izraele?</verse>
        <verse osisID='Josh.22.25'>Vždyť Hospodin určil za hranici mezi námi a vámi Jordán, synové Rúbenovi a Gádovi. Nemáte podíl v Hospodinu.« Tak vaši synové zaviní, že se naši synové přestanou bát Hospodina.</verse>
        <verse osisID='Josh.22.26'>Proto jsme si řekli: Dejme se do díla a zbudujme si oltář, ale ne pro zápalnou oběť ani pro obětní hod,</verse>
        <verse osisID='Josh.22.27'>nýbrž aby byl svědkem mezi námi a vámi i mezi našimi pokoleními po nás, že máme právo sloužit Hospodinu před jeho tváří svými zápalnými obětmi i hody oběti pokojné. Vaši synové nebudou moci jednou říkat našim synům: »Nemáte podíl v Hospodinu.«</verse>
        <verse osisID='Josh.22.28'>Řekli jsme si: Kdyby se stalo, že by tak mluvili v budoucnu s námi a s našimi pokoleními, odpověděli bychom: Hleďte, zde je zpodobení Hospodinova oltáře; ten zřídili naši otcové ne pro zápalnou oběť ani pro obětní hod, nýbrž aby byl svědkem mezi námi a vámi.</verse>
        <verse osisID='Josh.22.29'>Jsme daleci toho vzbouřit se proti Hospodinu a odvrátit se dnes od Hospodina vybudováním oltáře pro oběti zápalné, přídavné a obětní hod mimo oltář Hospodina, našeho Boha, který je před jeho příbytkem."</verse>
        <verse osisID='Josh.22.30'>Když uslyšeli kněz Pinchas a předáci pospolitosti i představitelé izraelských šiků, kteří byli s ním, co mluvili Rúbenovci, Gádovci a Manasesovci, líbilo se jim to.</verse>
        <verse osisID='Josh.22.31'>I řekl kněz Pinchas, syn Eleazarův, Rúbenovcům, Gádovcům a Manasesovcům: "Dnes jsme poznali, že je Hospodin uprostřed nás. Nezpronevěřili jste se Hospodinu. Vyprostili jste tím Izraelce z Hospodinových rukou."</verse>
        <verse osisID='Josh.22.32'>Pak se kněz Pinchas, syn Eleazarův, s předáky vrátil od Rúbenovců a Gádovců ze země gileádské k Izraelcům do země kenaanské a podal jim zprávu.</verse>
        <verse osisID='Josh.22.33'>Izraelcům se to zalíbilo. Dobrořečili Bohu a nemluvili již o tom, že potáhnou do boje proti nim a že zničí zemi, v níž sídlí Rúbenovci s Gádovci.</verse>
        <verse osisID='Josh.22.34'>Rúbenovci a Gádovci pak oltář pojmenovali a řekli: "Je mezi námi svědkem, že Hospodin je Bůh."</verse>
      </chapter>
      <chapter osisID='Josh.23'>
        <verse osisID='Josh.23.1'>Po mnoha dnech, když Hospodin dal Izraeli odpočinout od všech okolních nepřátel, Jozue, stařec pokročilého věku,</verse>
        <verse osisID='Josh.23.2'>svolal celý Izrael, jeho starší a představitele, soudce a správce, a řekl jim: "Jsem stařec pokročilého věku.</verse>
        <verse osisID='Josh.23.3'>Sami jste viděli všechno, co učinil Hospodin, váš Bůh, všem těm pronárodům před vašima očima; neboť Hospodin, váš Bůh, bojoval za vás.</verse>
        <verse osisID='Josh.23.4'>Pohleďte, přidělil jsem vám tyto zbylé pronárody do dědictví pro vaše kmeny, od Jordánu, se všemi pronárody, které jsem vyhladil, až k Velkému moři, kde slunce zapadá.</verse>
        <verse osisID='Josh.23.5'>Hospodin, váš Bůh, je zapudí od vaší tváře a vyžene je před vámi; a vy obsadíte jejich zemi, jak vám přislíbil Hospodin, váš Bůh.</verse>
        <verse osisID='Josh.23.6'>A tak buďte zcela rozhodní a zachovávejte a čiňte všechno, co je napsáno v knize Mojžíšova zákona, abyste se od něho neuchýlili napravo ani nalevo.</verse>
        <verse osisID='Josh.23.7'>Nesmíte se mísit s těmito pronárody, jejichž zbytky jsou mezi vámi. Jména jejich bohů nepřipomínejte ani skrze ně nepřísahejte; neslužte jim a neklaňte se jim,</verse>
        <verse osisID='Josh.23.8'>ale přimkněte se k Hospodinu, svému Bohu, jak jste činili dodnes.</verse>
        <verse osisID='Josh.23.9'>Neboť Hospodin před vámi vyhnal velké a mocné pronárody; nikdo před vámi až dodnes neobstál.</verse>
        <verse osisID='Josh.23.10'>Jediný z vás bude schopen pronásledovat tisíc mužů, protože Hospodin, váš Bůh, bojuje za vás, jak vám přislíbil.</verse>
        <verse osisID='Josh.23.11'>Sami u sebe dbejte úzkostlivě o to, abyste milovali Hospodina, svého Boha.</verse>
        <verse osisID='Josh.23.12'>Jestliže však přece odpadnete a přimknete se ke zbytku těch pronárodů, které ještě zbyly mezi vámi, a jestliže se s nimi spřízníte sňatkem a budete se mísit s nimi a oni s vámi,</verse>
        <verse osisID='Josh.23.13'>tedy jistotně vězte, že Hospodin, váš Bůh, už před vámi ty pronárody nevyžene. Stanou se vám osidlem a léčkou, karabáčem na vašich bocích a trny v očích, dokud nevymizíte z této dobré země, kterou vám dal Hospodin, váš Bůh.</verse>
        <verse osisID='Josh.23.14'>Hle, já nyní odcházím cestou všeho pozemského. Uznejte tedy celým srdcem a celou duší, že nezapadlo ani jedno ze všech dobrých slov, která o vás mluvil Hospodin, váš Bůh. Všechno se vám uskutečnilo, nezapadlo z toho jediné slovo.</verse>
        <verse osisID='Josh.23.15'>A tak se i stane, že jako se na vás uskutečnilo všechno dobro, o němž k vám mluvil Hospodin, váš Bůh, tak na vás Hospodin uvede všechno zlo a vyhladí vás z této dobré země, kterou vám Hospodin, váš Bůh, dal.</verse>
        <verse osisID='Josh.23.16'>Jestliže přestoupíte smlouvu Hospodina, svého Boha, kterou vám přikázal, a půjdete sloužit jiným bohům a klanět se jim, vzplane proti vám Hospodinův hněv a rychle vymizíte z této dobré země, kterou vám dal."</verse>
      </chapter>
      <chapter osisID='Josh.24'>
        <verse osisID='Josh.24.1'>Jozue shromáždil všechny izraelské kmeny do Šekemu. Svolal izraelské starší, představitele, soudce a správce, a postavili se před Bohem.</verse>
        <verse osisID='Josh.24.2'>Jozue řekl všemu lidu: "Toto praví Hospodin, Bůh Izraele: Vaši otcové, Terach, otec Abrahamův a otec Náchorův, sídlili odedávna za řekou Eufratem a sloužili jiným bohům.</verse>
        <verse osisID='Josh.24.3'>Vzal jsem vašeho otce Abrahama odtamtud za řekou a provedl jsem jej celou kenaanskou zemí. Rozmnožil jsem jeho potomstvo a dal jsem mu Izáka.</verse>
        <verse osisID='Josh.24.4'>Izákovi jsem dal Jákoba a Ezaua. Ezauovi jsem dal do vlastnictví Seírské pohoří. Jákob a jeho synové sestoupili do Egypta.</verse>
        <verse osisID='Josh.24.5'>Poslal jsem Mojžíše a Árona a porazil jsem Egypt divy, které jsem učinil uprostřed nich. Potom jsem vás vyvedl.</verse>
        <verse osisID='Josh.24.6'>A když jsem vyvedl vaše otce z Egypta, přišli jste k moři. Egypťané však vaše otce pronásledovali u Rákosového moře na vozech a koních.</verse>
        <verse osisID='Josh.24.7'>I úpěli k Hospodinu a on položil mračno mezi vás a Egypťany a způsobil, že se přes ně přelilo moře a přikrylo je. Na vlastní oči jste viděli, jak jsem naložil s Egyptem. Pak jste pobývali dlouhý čas v poušti.</verse>
        <verse osisID='Josh.24.8'>Potom jsem vás uvedl do země Emorejců, kteří sídlili v Zajordání. Bojovali proti vám, ale já jsem vám je vydal do rukou. Obsadili jste jejich zemi a já jsem je před vámi vyhladil.</verse>
        <verse osisID='Josh.24.9'>Když se pozdvihl moábský král Balák, syn Sipórův, aby bojoval proti Izraeli, a poslal pro Bileáma, syna Beórova, aby vám zlořečil,</verse>
        <verse osisID='Josh.24.10'>nechtěl jsem Bileáma slyšet, opětovně vám musel žehnat. Tak jsem vás vytrhl z jeho rukou.</verse>
        <verse osisID='Josh.24.11'>Pak jste přešli Jordán a přišli jste k Jerichu. Občané Jericha, Emorejci, Perizejci, Kenaanci, Chetejci, Girgašejci, Chivejci a Jebúsejci bojovali proti vám, ale já jsem vám je vydal do rukou.</verse>
        <verse osisID='Josh.24.12'>Poslal jsem před vámi děsy a ti je před vámi zapudili, totiž dva krále emorejské; nezapudil jsi je ty svým mečem a lukem.</verse>
        <verse osisID='Josh.24.13'>Dal jsem vám zemi, na kterou jste nevynaložili žádnou námahu, města, která jste nestavěli, ale sídlíte v nich, vinice a olivoví, které jste nesázeli, a přece z nich jíte.</verse>
        <verse osisID='Josh.24.14'>Bojte se tedy Hospodina a služte mu bezvýhradně a věrně. Odstraňte božstva, kterým vaši otcové sloužili za řekou Eufratem a v Egyptě, a služte Hospodinu.</verse>
        <verse osisID='Josh.24.15'>Jestliže se vám zdá, že sloužit Hospodinu je zlé, vyvolte si dnes, komu chcete sloužit: zda božstvům, kterým sloužili vaši otcové, když byli za řekou Eufratem, nebo božstvům Emorejců, v jejichž zemi sídlíte. Já a můj dům budeme sloužit Hospodinu."</verse>
        <verse osisID='Josh.24.16'>Lid odpověděl: "Jsme daleci toho, opustit Hospodina a sloužit jiným bohům!</verse>
        <verse osisID='Josh.24.17'>Naším Bohem je přece Hospodin. On nás i naše otce vyvedl z egyptské země, z domu otroctví. On činil před našimi zraky ta veliká znamení, opatroval nás na celé cestě, kterou jsme šli, i mezi kdejakým lidem, skrze nějž jsme procházeli.</verse>
        <verse osisID='Josh.24.18'>Hospodin zapudil od nás každý lid, i Emorejce sídlící v zemi. Také my budeme sloužit Hospodinu. On je náš Bůh."</verse>
        <verse osisID='Josh.24.19'>Tu řekl Jozue lidu: "Nebudete moci sloužit Hospodinu, neboť on je Bůh svatý. Je to Bůh žárlivý, nepromine vám vaše nevěrnosti a hříchy.</verse>
        <verse osisID='Josh.24.20'>Jestliže opustíte Hospodina a budete sloužit cizím bohům a odvrátíte se, zle s vámi naloží a skoncuje s vámi, ač vám předtím učinil mnoho dobrého."</verse>
        <verse osisID='Josh.24.21'>Lid Jozuovi odpověděl: "Nikoli. Budeme sloužit jen Hospodinu!"</verse>
        <verse osisID='Josh.24.22'>Nato Jozue vyhlásil lidu: "Budete svědky sami proti sobě, nedodržíte-li své rozhodnutí, že budete sloužit Hospodinu." Odpověděli: "Ano, budeme svědky."</verse>
        <verse osisID='Josh.24.23'>Jozue pokračoval: "Odstraňte tedy cizí božstva, která jsou mezi vámi, a přikloňte se srdcem k Hospodinu, Bohu Izraele."</verse>
        <verse osisID='Josh.24.24'>Lid řekl Jozuovi: "Budeme sloužit Hospodinu, svému Bohu, a jeho budeme poslouchat."</verse>
        <verse osisID='Josh.24.25'>I uzavřel Jozue onoho dne v Šekemu smlouvu s lidem a vydal mu nařízení a právní ustanovení.</verse>
        <verse osisID='Josh.24.26'>Tato slova zapsal Jozue do knihy Božího zákona. Pak vzal veliký kámen a postavil jej tam pod posvátným stromem, který stál při Hospodinově svatyni.</verse>
        <verse osisID='Josh.24.27'>A všemu lidu Jozue řekl: "Hle, tento kámen bude proti nám jako svědek, neboť slyšel všechna slova, která s námi Hospodin mluvil. Bude proti vám jako svědek, abyste nezapírali svého Boha."</verse>
        <verse osisID='Josh.24.28'>Potom Jozue lid rozpustil, každého k jeho dědičnému podílu.</verse>
        <verse osisID='Josh.24.29'>Po těch událostech Jozue, syn Núnův, služebník Hospodinův, zemřel ve věku sto deseti let.</verse>
        <verse osisID='Josh.24.30'>Pohřbili jej na území jeho dědičného podílu v Timnat-serachu v Efrajimském pohoří na sever od hory Gaaše.</verse>
        <verse osisID='Josh.24.31'>Izrael sloužil Hospodinu po celou dobu Jozuovu i po celou dobu starších, kteří Jozua přežili a znali celé Hospodinovo dílo, které pro Izraele vykonal. -</verse>
        <verse osisID='Josh.24.32'>Josefovy kosti, přenesené Izraelci z Egypta, pohřbili v Šekemu na dílu pole, který koupil Jákob od synů Šekemova otce Chamóra za sto kesít. Připadlo do dědictví Josefovým synům. -</verse>
        <verse osisID='Josh.24.33'>Také Eleazar, syn Áronův, zemřel a pohřbili jej v Gibeji, v městě jeho syna Pinchasa, které mu bylo dáno v pohoří Efrajimském.</verse>
      </chapter>
    </div></osisText>
</osis>
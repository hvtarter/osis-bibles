<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eccl'>
      <chapter osisID='Eccl.1'>
        <verse osisID='Eccl.1.1'>Slova Kazatele, syna Davidova, krále v Jeruzalémě.</verse>
        <verse osisID='Eccl.1.2'>Pomíjivost, samá pomíjivost, řekl Kazatel, pomíjivost, samá pomíjivost, všechno pomíjí.</verse>
        <verse osisID='Eccl.1.3'>Jaký užitek má člověk ze všeho svého pachtění, z toho, jak se pod sluncem pachtí?</verse>
        <verse osisID='Eccl.1.4'>Pokolení odchází, pokolení přichází, ale země stále trvá.</verse>
        <verse osisID='Eccl.1.5'>Slunce vychází, slunce zapadá a dychtivě tíhne k místu, odkud opět vzejde.</verse>
        <verse osisID='Eccl.1.6'>Vítr spěje k jihu, stáčí se k severu, točí se, točí, spěje dál, až se zas oklikou vrátí.</verse>
        <verse osisID='Eccl.1.7'>Všechny řeky spějí do moře, a moře se nepřeplní; do místa, z něhož vytékají, se zase vracejí k novému koloběhu.</verse>
        <verse osisID='Eccl.1.8'>Všechny věci jsou tak únavné, že se to ani nedá vypovědět; nenasytí se oko viděním, nenaplní se ucho slyšením.</verse>
        <verse osisID='Eccl.1.9'>Co se dálo, bude se dít zase, a co se dělalo, bude se znovu dělat; pod sluncem není nic nového.</verse>
        <verse osisID='Eccl.1.10'>Je něco, o čem lze říci: Hleď, to je cosi nového? I to bylo v dávných dobách, které byly před námi.</verse>
        <verse osisID='Eccl.1.11'>Nelze podržet v paměti věci minulé; a ani budoucí, které nastanou, nezůstanou v paměti těch, kteří budou potom.</verse>
        <verse osisID='Eccl.1.12'>Já, Kazatel, jsem byl králem nad Izraelem v Jeruzalémě.</verse>
        <verse osisID='Eccl.1.13'>Předsevzal jsem si, že moudře propátrám a prozkoumám vše, co se pod nebem děje. Úmornou lopotu vložil Bůh lidským synům, a tak se lopotí.</verse>
        <verse osisID='Eccl.1.14'>Viděl jsem všechno, co se pod sluncem děje, a hle, to vše je pomíjivost a honba za větrem.</verse>
        <verse osisID='Eccl.1.15'>Co je pokřivené, nelze napřímit, a čeho se nedostává, nelze spočítat.</verse>
        <verse osisID='Eccl.1.16'>Rozmlouval jsem se svým srdcem: Hle, nabyl jsem větší a hojnější moudrosti než ti všichni, kdo byli v Jeruzalémě přede mnou, mé srdce nabylo mnoho moudrosti a vědění.</verse>
        <verse osisID='Eccl.1.17'>Předsevzal jsem si, že poznám moudrost, poznám i ztřeštěnost a pomatenost. Poznal jsem však, že i to je honička za větrem,</verse>
        <verse osisID='Eccl.1.18'>neboť kde je mnoho moudrosti, ji i mnoho hoře, a čím víc vědění, tím víc bolesti.</verse>
      </chapter>
      <chapter osisID='Eccl.2'>
        <verse osisID='Eccl.2.1'>Řekl jsem si v srdci: Nuže, teď to zkusím s radovánkami a popřeji si dobrého. A hle, také to je pomíjivost!</verse>
        <verse osisID='Eccl.2.2'>O smíchu jsem řekl: Je to ztřeštěnost, o radosti pak: Co to provádíš?</verse>
        <verse osisID='Eccl.2.3'>Usmyslel jsem si, že své tělo osvěžím vínem, ačkoli mé srdce tíhne k moudrosti, a že se chopím té pomatenosti, dokud nezjistím, co dobrého pod nebem mají lidští synové z toho, co konají ve vyměřených dnech svého života.</verse>
        <verse osisID='Eccl.2.4'>Podnikal jsem velkolepá díla, postavil jsem si domy, vysázel vinice,</verse>
        <verse osisID='Eccl.2.5'>založil si zahrady a sady a v nich vysadil kdejaké ovocné stromoví,</verse>
        <verse osisID='Eccl.2.6'>zřídil jsem si i vodní nádrže pro zavlažování lesních porostů.</verse>
        <verse osisID='Eccl.2.7'>Nakoupil jsem si otroků a otrokyň a měl jsem i doma narozenou čeleď, stád skotu a bravu jsem měl víc než všichni, kdo byli v Jeruzalémě přede mnou.</verse>
        <verse osisID='Eccl.2.8'>Nahromadil jsem si také stříbro a zlato a zabral i vlastnictví králů a krajin; opatřil jsem si zpěváky a zpěvačky i rozkoše synů lidských, milostnice.</verse>
        <verse osisID='Eccl.2.9'>Stal jsem se velikým a předčil jsem všechny, kteří byli v Jeruzalémě přede mnou; nadto při mně stála má moudrost.</verse>
        <verse osisID='Eccl.2.10'>V ničem, co si žádali mé oči, jsem jim nebránil, svému srdci jsem neodepřel žádnou radost a mé srdce se zaradovalo ze všeho, za čím jsem se pachtil, a to byl můj podíl ze všeho mého pachtění.</verse>
        <verse osisID='Eccl.2.11'>I pohlédl jsem na všechno, co bylo mýma rukama vykonáno, na své klopotné pachtění, a hle, všechno je pomíjivost a honba za větrem; a žádný užitek z toto pod sluncem není.</verse>
        <verse osisID='Eccl.2.12'>I pohlédl jsem a viděl moudrost i ztřeštěnost a pomatenost. Jaký člověk nastoupí po králi, jehož si ustanovili před tím?</verse>
        <verse osisID='Eccl.2.13'>Shledal jsem, že moudrost nese více užitku než pomatenost, jako světlo dává větší užitek než tma.</verse>
        <verse osisID='Eccl.2.14'>Moudrý má v hlavě oči, kdežto hlupák chodí ve tmě. Avšak i to jsem poznal, že týž úděl potká oba dva.</verse>
        <verse osisID='Eccl.2.15'>V srdci jsem si řekl: Co potkává hlupáka, potká i mne. Nač jsem tedy byl tak nadmíru moudrý? A v srdci jsem usoudil, že i to je pomíjivost.</verse>
        <verse osisID='Eccl.2.16'>Vždyť po moudrém ani po hlupákovi nezůstane památka navěky; všechno, co bylo, bude v příštích dnech zapomenuto. Moudrý umírá stejně jako hlupák.</verse>
        <verse osisID='Eccl.2.17'>Pojal jsem nenávist k životu, zošklivilo se mi, co se pod sluncem děje. To vše je pomíjivost a honba za větrem.</verse>
        <verse osisID='Eccl.2.18'>Pojal jsem v nenávist všechno své klopotné pachtění pod sluncem, neboť jeho plody zanechám člověku, který bude po mně.</verse>
        <verse osisID='Eccl.2.19'>Kdo ví, bude-li moudrý nebo pomatený, přesto se však zmocní všeho, čeho jsem se při své moudrosti pod sluncem klopotně dopachtil. Také to je pomíjivost.</verse>
        <verse osisID='Eccl.2.20'>Odvrátil jsem se od toho se srdcem plným zoufalství nad vším svým klopotným pachtěním pod sluncem.</verse>
        <verse osisID='Eccl.2.21'>Některý člověk se pachtí moudře, dovedně a prospěšně, ale musí svůj podíl předat člověku, který se s tím nepachtil. Také to je pomíjivost a prašpatná věc.</verse>
        <verse osisID='Eccl.2.22'>Vždyť co má člověk z veškerého svého pachtění, z honičky za žádostmi svého srdce, z toho, jak se pod sluncem pachtí?</verse>
        <verse osisID='Eccl.2.23'>Všechny jeho dny jsou samá bolest a jeho lopota je plná hoře; jeho srdce mu nedá spát ani v noci. I to je pomíjivost.</verse>
        <verse osisID='Eccl.2.24'>Není pro člověka dobré jíst a pít a při svém pachtění se aspoň pomět? Shledal jsem, že i to je z Boží ruky.</verse>
        <verse osisID='Eccl.2.25'>Vždyť kdo jídal a dopřál si víc než já?</verse>
        <verse osisID='Eccl.2.26'>Bůh dal člověku, který je mu milý, dává moudrost a poznání i radost. Hříšníka však nechá lopotit se, shánět a hromadit věci, které nakonec musí předat tomu, kdo se zalíbí Bohu. Také to je pomíjivost a honba za větrem.</verse>
      </chapter>
      <chapter osisID='Eccl.3'>
        <verse osisID='Eccl.3.1'>Všechno má určenou chvíli a veškeré dění pod nebem svůj čas:</verse>
        <verse osisID='Eccl.3.2'>Je čas rození i čas umírání, čas sázet i čas trhat;</verse>
        <verse osisID='Eccl.3.3'>je čas zabíjet i čas léčit, čas bořit i čas budovat;</verse>
        <verse osisID='Eccl.3.4'>je čas plakat i čas smát se, čas truchlit i čas poskakovat;</verse>
        <verse osisID='Eccl.3.5'>je čas kameny rozhazovat i čas kameny sbírat, čas objímat i čas objímání zanechat;</verse>
        <verse osisID='Eccl.3.6'>je čas hledat i čas ztrácet, čas opatrovat i čas odhazovat;</verse>
        <verse osisID='Eccl.3.7'>je čas roztrhávat i čas sešívat, čas mlčet i čas mluvit;</verse>
        <verse osisID='Eccl.3.8'>je čas milovat i čas nenávidět, čas boje i čas pokoje.</verse>
        <verse osisID='Eccl.3.9'>Jaký užitek má ten, kdo pracuje, ze všeho svého pachtění?</verse>
        <verse osisID='Eccl.3.10'>Viděl jsem lopotu, kterou Bůh uložil lidským synům, a tak se lopotí.</verse>
        <verse osisID='Eccl.3.11'>On všechno učinil krásně a v pravý čas, lidem dal do srdce i touhu po věčnosti, jenže člověk nevystihne začátek ani konec díla, jež Bůh koná.</verse>
        <verse osisID='Eccl.3.12'>Poznal jsem, že není pro něho nic lepšího, než se radovat a konat v životě dobro.</verse>
        <verse osisID='Eccl.3.13'>A tak je tomu s každým člověkem: to, že jí a pije a okusí při veškerém svém pachtění dobrých věcí, je dar Boží.</verse>
        <verse osisID='Eccl.3.14'>Poznal jsem, že vše, co činí Bůh, zůstává navěky; nic k tomu nelze přidat ani z toho ubrat. A Bůh to učinil, aby lidé žili v bázni před ním.</verse>
        <verse osisID='Eccl.3.15'>Co se děje, bylo odedávna, a co bude, i to bylo; a Bůh vyhledává, co zašlo.</verse>
        <verse osisID='Eccl.3.16'>Dále jsem pod sluncem viděl: na místě práva - svévole, na místě spravedlnosti - svévole.</verse>
        <verse osisID='Eccl.3.17'>Řekl jsem si v srdci: Spravedlivého i svévolníka bude soudit Bůh, nastane čas soudu nad vším děním, nad vším, co se koná.</verse>
        <verse osisID='Eccl.3.18'>Řekl jsem si v srdci: To se stane kvůli synům lidským, aby je Bůh tříbil, aby nahlédli, že je to s nimi jako se zvířaty.</verse>
        <verse osisID='Eccl.3.19'>Vždyť úděl synů lidských a úděl zvířat je stejný: Jedni jako druzí umírají, jejich duch je stejný, člověk nemá žádnou přednost před zvířaty, neboť všechno pomíjí.</verse>
        <verse osisID='Eccl.3.20'>Vše spěje k jednomu místu, všechno vzniklo z prachu a vše se v prach navrací.</verse>
        <verse osisID='Eccl.3.21'>Kdo ví, zda duch lidských synů stoupá vzhůru a duch zvířat sestupuje dolů k zemi?</verse>
        <verse osisID='Eccl.3.22'>Shledal jsem, že není nic lepšího, než když se člověk raduje z toho, co koná, neboť to je jeho podíl. Kdo mu dá nahlédnout, co se stane po něm?</verse>
      </chapter>
      <chapter osisID='Eccl.4'>
        <verse osisID='Eccl.4.1'>Znovu jsem pohleděl na všechen útisk, který se pod sluncem děje. Hle, slzy utiskovaných, a oni jsou bez utěšitele, jejich utiskovatelé mají v rukou moc, a oni jsou bez utěšitele.</verse>
        <verse osisID='Eccl.4.2'>Vychvaloval jsem mrtvé, kteří dávno zemřeli, více nežli živé, kteří ještě žijí.</verse>
        <verse osisID='Eccl.4.3'>Ale nad oboje líp je na tom ten, kdo ještě není a nevidí zlo, které se pod sluncem děje.</verse>
        <verse osisID='Eccl.4.4'>Viděl jsem též všechno pachtění i vše, co prospěšného se koná, a jak přitom jeden na druhého žárlí. Také to je pomíjivost a honba za větrem.</verse>
        <verse osisID='Eccl.4.5'>Hlupák skládá ruce v klín a užírá se.</verse>
        <verse osisID='Eccl.4.6'>Lepší na dlaň odpočinku než hrstě plné pachtění a honby za větrem.</verse>
        <verse osisID='Eccl.4.7'>A znovu jsem pohleděl, jak všechno pod sluncem je pomíjivé.</verse>
        <verse osisID='Eccl.4.8'>Někdo je sám a nikoho nemá, ani syna ani bratra, a všechno jeho pachtění nebere konce, jeho oko se bohatství nenasytí. "Pro koho se pachtím a sám se připravuji o pohodlí?" Také to je pomíjivost a úmorná lopota.</verse>
        <verse osisID='Eccl.4.9'>Lépe dvěma než jednomu, mají dobrou mzdu ze svého pachtění.</verse>
        <verse osisID='Eccl.4.10'>Upadne-li jeden, druh jej zvedne. Běda samotnému, který upadne; pak nemá nikoho, kdo by ho zvedl.</verse>
        <verse osisID='Eccl.4.11'>Také leží-li dva pospolu, je jim teplo; jak se má však zahřát jeden?</verse>
        <verse osisID='Eccl.4.12'>Přepadnou-li jednoho, postaví se proti nim oba. A nit trojitá se teprv nepřetrhne!</verse>
        <verse osisID='Eccl.4.13'>Lepší nuzný moudrý chlapec než starý král, ale hloupý, který nedovede přijmout poučení.</verse>
        <verse osisID='Eccl.4.14'>Vyšel z vězení a stal se králem, narodil se jako chuďas a došel království.</verse>
        <verse osisID='Eccl.4.15'>Shledal jsem, že všichni živí, ti, kdo chodí pod sluncem, byli při tom druhém, při chlapci, jenž nastoupil po něm.</verse>
        <verse osisID='Eccl.4.16'>Nesčetný byl všechen lid, jemuž byl v čele, ale radovat se z něho nebude už příští pokolení. Věru i to je pomíjivost a honba za větrem. [ (Ecclesiastes 4:17) Dej si pozor na každý krok, když jdeš do Božího domu. Pohotovější buď k slyšení než k přinášení obětí jak hlupáci; ti ani nevědí, že činí něco zlého. ]</verse>
      </chapter>
      <chapter osisID='Eccl.5'>
        <verse osisID='Eccl.5.1'>Ústa spěšně neotvírej, neukvapuj se v srdci, když máš pronést slovo před Bohem; vždyť Bůh je v nebi a ty na zemi, tak ať jsou nemnohá tvá slova.</verse>
        <verse osisID='Eccl.5.2'>Po mnohé lopotě přichází sen; hlupák se ozývá mnoha slovy.</verse>
        <verse osisID='Eccl.5.3'>Ty, když se zavážeš Bohu slibem, splň jej bez meškání, neboť v hlupácích nemá Bůh zalíbení. Co slíbíš, to splň!</verse>
        <verse osisID='Eccl.5.4'>Lépe je, když neslibuješ, než když slíbíš a neplníš.</verse>
        <verse osisID='Eccl.5.5'>Nedovol svým ústům, aby svedla ke hříchu tvé tělo, neříkej před Božím poslem: "To byl omyl." Proč se má Bůh rozlítit pro to, cos řekl, a zničit dílo tvých rukou?</verse>
        <verse osisID='Eccl.5.6'>Kde mnoho snů, tam samá pomíjivost, samá prázdná slova. Ty se však boj Boha!</verse>
        <verse osisID='Eccl.5.7'>Uvidíš-li, že je v kraji chudých utiskován, že je znásilňováno právo a spravedlnost, nediv se té zvůli; vyšší hlídá vysokého a nad nimi jsou ještě vyšší.</verse>
        <verse osisID='Eccl.5.8'>Ale při tom všem vydává země užitek, vždyť pole slouží i králi.</verse>
        <verse osisID='Eccl.5.9'>Kdo miluje peníze, peněz se nenasytí, kdo miluje hojnost, nemá nikdy dosti. Také to je pomíjivost.</verse>
        <verse osisID='Eccl.5.10'>Když se rozmnožuje jmění, množí se i příživníci. Jaký prospěch z toho mívá vlastník? Ledaže se na to může dívat.</verse>
        <verse osisID='Eccl.5.11'>Sladký je spánek toho, kdo pracuje, ať jí málo nebo mnoho, ale boháčovi nedopřeje spánku sytost.</verse>
        <verse osisID='Eccl.5.12'>Je zlý neduh, který jsem pod sluncem viděl: vlastníkovi je ke zlému bohatství, jež střeží.</verse>
        <verse osisID='Eccl.5.13'>Po úmorné lopotě může o bohatství přijít a syn, jehož zplodil, stojí s prázdnou rukou.</verse>
        <verse osisID='Eccl.5.14'>Jako vyšel z života své matky, nahý zase odchází, jak přišel, a za svoje pachtění si nic neodnese, ani co by se do ruky vešlo.</verse>
        <verse osisID='Eccl.5.15'>A také to je zlý neduh: Každý odejde, jak přišel; jaký užitek má z toho, že se pachtil a honil vítr?</verse>
        <verse osisID='Eccl.5.16'>Nadto po všechny dny jídal ve tmě, a takového hoře, nemoci a hněvu!</verse>
        <verse osisID='Eccl.5.17'>Hle, co jsem shledal: Je dobré a pěkné, aby člověk jedl a pil a měl se dobře při veškerém klopotném pachtění pod sluncem v časných dnech života, které mu dal Bůh, neboť to je jeho podíl.</verse>
        <verse osisID='Eccl.5.18'>Tak je tomu s každým člověkem; to, že mu Bůh dal bohatství a poklady i možnost užívat jich, brát svůj podíl a radovat se při svém pachtění, je dar Boží.</verse>
        <verse osisID='Eccl.5.19'>Ten totiž příliš nemyslí na dny svého života, protože Bůh oblažuje jeho srdce radostí.</verse>
      </chapter>
      <chapter osisID='Eccl.6'>
        <verse osisID='Eccl.6.1'>Je zlo, které jsem pod sluncem viděl, a je mezi lidmi časté:</verse>
        <verse osisID='Eccl.6.2'>Někomu Bůh dává bohatství a poklady i slávu, takže nepostrádá pro sebe nic z toho všeho, po čem touží. Bůh však mu nedá možnost toho užívat a má z toho užitek někdo cizí. To je pomíjivost a zlý neduh.</verse>
        <verse osisID='Eccl.6.3'>Kdyby někdo zplodil synů sto a byl živ mnoho let a bylo sebevíc dnů jeho věku, pokud dobra neužil a nebyl řádně pohřben, pravím, že mrtvý plod je na tom lépe než on.</verse>
        <verse osisID='Eccl.6.4'>Vešel do pomíjivosti, zapadl v temnotách a temnotou je přikryto jeho jméno;</verse>
        <verse osisID='Eccl.6.5'>ani slunce nespatřil, nic nepoznal a má klidu víc než onen člověk.</verse>
        <verse osisID='Eccl.6.6'>A kdyby žil dvakrát tisíc let a dobra neokusil, zdali oba neodejdou do stejného místa?</verse>
        <verse osisID='Eccl.6.7'>Všechno lidské pachtění je pro ústa, duše ukojena není.</verse>
        <verse osisID='Eccl.6.8'>A jakou má přednost moudrý před hlupákem? Co má z života utištěný, i kdyby žít uměl?</verse>
        <verse osisID='Eccl.6.9'>Lepší je, co vidí oči, než za čím se žene duše; i to je pomíjivost a honba za větrem.</verse>
        <verse osisID='Eccl.6.10'>Cokoli vzniklo, dávno dostalo své jméno. A je známo, že ten, jenž byl nazván Adam (to je Člověk), nemůže se přít s tím, který má převahu nad ním.</verse>
        <verse osisID='Eccl.6.11'>Čím více slov, tím více pomíjivosti. A jaký užitek má z toho člověk?</verse>
        <verse osisID='Eccl.6.12'>Kdo může vědět, co je člověku v životě k dobru, v časných dnech jeho pomíjivého žití, jež jako stín mu plynou? Kdo oznámí člověku, co pod sluncem nastane po něm?</verse>
      </chapter>
      <chapter osisID='Eccl.7'>
        <verse osisID='Eccl.7.1'>Dobré jméno je nad výborný olej a den smrti nad den narození.</verse>
        <verse osisID='Eccl.7.2'>Lépe je jít do domu truchlení než vejít do domu hodování, neboť tam je zřejmé, jak každý člověk skončí, a živý si to může vzít k srdci.</verse>
        <verse osisID='Eccl.7.3'>Lepší je hoře než smích, neboť zachmuřelá tvář prospívá srdci.</verse>
        <verse osisID='Eccl.7.4'>Srdce moudrých je v domě truchlení, ale srdce hlupáků v domě radovánek.</verse>
        <verse osisID='Eccl.7.5'>Lépe je slyšet důtku od moudrého než poslouchat opěvování od hlupáků,</verse>
        <verse osisID='Eccl.7.6'>neboť jako praskot trní pod hrncem je smích hlupáka. I to je pomíjivost.</verse>
        <verse osisID='Eccl.7.7'>Útlak i z moudrého udělá ztřeštěnce a dar ničí srdce.</verse>
        <verse osisID='Eccl.7.8'>Lepší je zakončení věci než její počátek, lepší je trpělivost nežli povýšenost.</verse>
        <verse osisID='Eccl.7.9'>Nepropukej v náhlé hořekování, neboť hořekování si hoví v klíně hlupáků.</verse>
        <verse osisID='Eccl.7.10'>Neříkej: "Čím to je, že dny dřívější byly lepší než tyto?" To není moudré, ptáš-li se na to.</verse>
        <verse osisID='Eccl.7.11'>Dobrá je moudrost, jakož i dědictví, užitečná těm, kdo vidí slunce;</verse>
        <verse osisID='Eccl.7.12'>být ve stínu moudrosti je jako být ve stínu peněz, avšak užitečnější je poznat moudrost: ta zachovává život tomu, kdo ji má.</verse>
        <verse osisID='Eccl.7.13'>Pohleď na Boží dílo! Kdo může narovnat, co on zkřivil?</verse>
        <verse osisID='Eccl.7.14'>V den dobrý užívej dobra a v den zlý si uvědom, že ten i onen učinil Bůh proto, aby se člověk nedozvěděl, co bude po něm.</verse>
        <verse osisID='Eccl.7.15'>To všechno jsem viděl ve dnech své pomíjivosti: Spravedlivý hyne i při své spravedlnosti a svévolník dlouho žije i při své zlobě.</verse>
        <verse osisID='Eccl.7.16'>Nebuď příliš spravedlivý ani nadmíru moudrý; proč by ses měl zničit?</verse>
        <verse osisID='Eccl.7.17'>Nebuď příliš svévolný a nebuď jako pomatenec; proč bys umíral, než vyprší tvůj čas?</verse>
        <verse osisID='Eccl.7.18'>Bude dobře, když se tohoto přidržíš a ono nespustíš ze zřetele; vždyť kdo se bojí Boha, ujde obojímu.</verse>
        <verse osisID='Eccl.7.19'>Moudrost dává moudrému více síly, než jakou má deset mocných v městě.</verse>
        <verse osisID='Eccl.7.20'>Není na zemi člověka spravedlivého, aby konal dobro a nehřešil.</verse>
        <verse osisID='Eccl.7.21'>Nevšímej si všech řečí, které se vedou, abys neuslyšel, jak tě zlehčuje tvůj otrok.</verse>
        <verse osisID='Eccl.7.22'>Sám v srdci víš, žes i ty častokrát zlehčoval druhé.</verse>
        <verse osisID='Eccl.7.23'>To všechno jsem chtěl vyzkoušet moudrostí; řekl jsem si: Budu moudrý. Ale moudrost se ode mne vzdalovala.</verse>
        <verse osisID='Eccl.7.24'>Daleko je to, co se stalo, hluboko, přehluboko; kdo to nalezne?</verse>
        <verse osisID='Eccl.7.25'>Zaměřil jsem se cele na to, abych poznal a prozkoumal a vyhledal moudrost a smysl všeho, abych poznal i hloupou svévoli a ztřeštěnou pomatenost.</verse>
        <verse osisID='Eccl.7.26'>A přicházím na to, že trpčí než smrt je žena, je-li léčkou, je-li její srdce síť a ruce pouta. Kdo je Bohu milý, unikne jí, hříšník jí však bude lapen.</verse>
        <verse osisID='Eccl.7.27'>Hleď, na to jsem přišel, řekl Kazatel, když jsem porovnával jedno s druhým, abych se dopídil smyslu,</verse>
        <verse osisID='Eccl.7.28'>jejž jsem stále hledal a nenalézal: Mezi tisíci jsem našel jednoho člověka, ale ženu jsem mezi těmi všemi nenalezl.</verse>
        <verse osisID='Eccl.7.29'>Hleď, jenom na to jsem přišel, že Bůh sice učinil člověka přímého, ten však vyhledává samé smyšlenky.</verse>
      </chapter>
      <chapter osisID='Eccl.8'>
        <verse osisID='Eccl.8.1'>Kdo se vyrovná moudrému a kdo zná výklad věcí? Moudrost prosvítí člověku tvář, i tvrdost jeho tváře se změní.</verse>
        <verse osisID='Eccl.8.2'>Pravím: Dbej na králův rozkaz, a to kvůli přísaze Boží.</verse>
        <verse osisID='Eccl.8.3'>Neodcházej náhle od něho, nestůj při zlé věci; neboť on může učinit všechno, co se mu zlíbí.</verse>
        <verse osisID='Eccl.8.4'>Vždyť královo slovo má moc a kdo mu řekne: "Co to děláš?"</verse>
        <verse osisID='Eccl.8.5'>Kdo dbá na příkazy, neokusí nic zlého, srdce moudrého ví, že nastane čas soudu.</verse>
        <verse osisID='Eccl.8.6'>Nad každým děním nastane čas soudu; na člověku je mnoho zlého.</verse>
        <verse osisID='Eccl.8.7'>Nikdo neví, co nastane; kdo oznámí člověku, jak bude?</verse>
        <verse osisID='Eccl.8.8'>Není člověka, jenž by měl svého ducha v moci, nezadrží jej, nemá moc nade dnem smrti; z toho boje není východiska, svévole nezachrání toho, kdo ji páchá.</verse>
        <verse osisID='Eccl.8.9'>To všechno jsem viděl, když jsem si předsevzal zabývat se vším, co se pod sluncem děje v čase, kdy má člověk moc nad člověkem a působí mu zlo.</verse>
        <verse osisID='Eccl.8.10'>Hned nato jsem pohleděl na pohřbené svévolníky; přicházívali a odcházeli ze svatého místa a ve městě se zapomínalo, jak jednali. Také to je pomíjivost.</verse>
        <verse osisID='Eccl.8.11'>Poněvadž nad zločinem není hned vykonán rozsudek, tíhne srdce lidských synů k páchání zla.</verse>
        <verse osisID='Eccl.8.12'>Přestože hříšník páchá zlo stokrát a lhůta se mu prodlužuje, já vím, že dobře bude těm, kdo se bojí Boha, těm, kdo se bojí jeho tváře.</verse>
        <verse osisID='Eccl.8.13'>Avšak svévolníkovi se dobře nepovede, život se mu ani o den neprodlouží, bude jako stín, protože nemá bázeň před Boží tváří.</verse>
        <verse osisID='Eccl.8.14'>Další pomíjivost, která se na zemi vyskytuje: Jsou spravedliví, které jako by poznamenalo dílo svévolníků, a jsou svévolníci, které jako by poznamenalo dílo spravedlivých. Řekl jsem si, že i to je pomíjivost.</verse>
        <verse osisID='Eccl.8.15'>I vychvaloval jsem radost, protože pro člověka není pod sluncem nic lepšího než jíst a pít a radovat se. To ho provází při jeho pachtění ve dnech života, které mu Bůh pod sluncem dopřál.</verse>
        <verse osisID='Eccl.8.16'>Jakmile jsem si předsevzal poznat moudrost, viděl jsem, co je na zemi lopoty; ve dne ani v noci člověk neokusí spánku.</verse>
        <verse osisID='Eccl.8.17'>Spatřil jsem též, že veškeré dílo Boží, dílo, které se pod sluncem koná, není člověk schopen postihnout; ať se při tom hledání pachtí sebevíc, všechno nepostihne. Ani moudrý, řekne-li, že zná to či ono, není schopen všechno postihnout.</verse>
      </chapter>
      <chapter osisID='Eccl.9'>
        <verse osisID='Eccl.9.1'>O tom všem jsem uvažoval a ve všem tom jsem zjistil, že spravedliví a moudří i jejich práce jsou v ruce Boží. Člověk neví, co milovat ani co nenávidět, cíl všeho je před ním.</verse>
        <verse osisID='Eccl.9.2'>Všechno je u všech stejné: stejný úděl má spravedlivý i svévolný, dobrý a čistý i nečistý, obětující i neobětující; dobrý je na tom jako hříšník, přísahající jako ten, kdo se přísahat bojí.</verse>
        <verse osisID='Eccl.9.3'>Na všem, co se pod sluncem děje, je zlé to, že všichni mají stejný úděl a že srdce lidských synů je naplněno zlobou; po celý svůj život mají v srdci samé ztřeštěnosti a pak se odeberou k mrtvým.</verse>
        <verse osisID='Eccl.9.4'>Kdo tedy bude vyvolen? Všichni, kdo žijí, mají naději. Vždyť živý pes je na tom lépe než mrtvý lev.</verse>
        <verse osisID='Eccl.9.5'>Živí totiž vědí, že zemrou, mrtví nevědí zhola nic a nečeká je žádná odměna, jejich památka je zapomenuta.</verse>
        <verse osisID='Eccl.9.6'>Jak jejich láska, tak jejich nenávist i jejich horlení dávno zanikly a nikdy se již nebudou podílet na ničem, co se pod sluncem děje.</verse>
        <verse osisID='Eccl.9.7'>Jdi, jez svůj chléb s radostí a popíjej své víno s dobrou myslí, neboť Bůh již dávno našel zalíbení ve tvém díle.</verse>
        <verse osisID='Eccl.9.8'>Tvé šaty ať jsou v každé době bílé a tvá hlava ať nepostrádá vonný olej.</verse>
        <verse osisID='Eccl.9.9'>Užívej života se ženou, kterou sis zamiloval, po všechny dny svého pomíjivého života. To ti je pod sluncem dáno po všechny dny tvé pomíjivosti, to je tvůj podíl v životě při tvém klopotném pachtění pod sluncem.</verse>
        <verse osisID='Eccl.9.10'>Všechno, co máš vykonat, konej podle svých sil, neboť není díla ani myšlenky ani poznání ani moudrosti v říši mrtvých, kam odejdeš.</verse>
        <verse osisID='Eccl.9.11'>Opět jsem pod sluncem viděl, že běh nezávisí na snaze hbitých ani boj na bohatýrech ani chléb na moudrých ani bohatství na rozumných ani přízeň na těch, kdo mají poznání, ale jak kdy každému z nich přeje čas a příležitost.</verse>
        <verse osisID='Eccl.9.12'>Vždyť člověk ani nezná svůj čas. Je jako ryby, které se chytají do zlé sítě, a jako ptáci chytaní do osidla. Jako na ně, tak i na lidské syny bývá políčeno ve zlý čas, který je náhle přepadá.</verse>
        <verse osisID='Eccl.9.13'>Také jsem spatřil pod sluncem tuto moudrost a jevila se mi veliká:</verse>
        <verse osisID='Eccl.9.14'>Bylo malé město a v něm hrstka mužů. Tu přitáhl na ně velký král, obklíčil je a zbudoval proti němu mohutné náspy.</verse>
        <verse osisID='Eccl.9.15'>Našel se pak v něm nuzný moudrý muž, který by byl to město svou moudrostí zachránil, ale nikdo si na toho nuzného muže ani nevzpomněl.</verse>
        <verse osisID='Eccl.9.16'>Řekl jsem si: Lepší je moudrost než síla, třebaže modrostí toho nuzáka pohrdli a jeho slova nebyla slyšena.</verse>
        <verse osisID='Eccl.9.17'>Slova moudrých v klidu vyslechnutá jsou lepší než křik toho, který panuje nad hlupáky.</verse>
        <verse osisID='Eccl.9.18'>Moudrost je lepší než válečné zbraně, mnoho dobrého však zničí jediný hříšník.</verse>
      </chapter>
      <chapter osisID='Eccl.10'>
        <verse osisID='Eccl.10.1'>Mrtvé mouchy způsobí, že mastičkářův olej páchne a kvasí; stejně působí špetka pomatenosti, je-li ceněna víc než moudrost a čest.</verse>
        <verse osisID='Eccl.10.2'>Moudrý má srdce na pravém místě, hlupák na nepravém.</verse>
        <verse osisID='Eccl.10.3'>Pomatenec, i když jde po cestě, je bez rozumu, o každém však říká: "To je pomatenec!"</verse>
        <verse osisID='Eccl.10.4'>Zvedne-li se proti tobě vladařova nevole, své místo neopouštěj, mírnost může zabránit velikým hříchům.</verse>
        <verse osisID='Eccl.10.5'>Zlo, jež jsem pod sluncem vídal, je omyl, k němuž dochází u mocnáře:</verse>
        <verse osisID='Eccl.10.6'>Na vysoké místo se dosadí pomatenec, kdežto schopní zůstávají sedět dole.</verse>
        <verse osisID='Eccl.10.7'>Viděl jsem otroky na ořích, kdežto knížata jak otroky chodit pěšky.</verse>
        <verse osisID='Eccl.10.8'>Kdo kope jámu, spadne do ní, toho, kdo strhává zeď, uštkne had.</verse>
        <verse osisID='Eccl.10.9'>Kdo láme kámen, přichází k úrazu, kdo štípe dříví, je při tom ohrožen.</verse>
        <verse osisID='Eccl.10.10'>Ztupí-li se sekera a nenaostří-li se znovu, je nutno víc napnout síly. Užitečná a prospěšná je moudrost.</verse>
        <verse osisID='Eccl.10.11'>Uštkne-li had, dříve než byl zaříkán, zaklínač pranic neprospěje.</verse>
        <verse osisID='Eccl.10.12'>Slova z úst moudrému příjemně plynou, kdežto hlupáka vlastní rty pohlcují.</verse>
        <verse osisID='Eccl.10.13'>Sotvaže promluví, prozradí pomatenost, a když domluví, zlou ztřeštěnost.</verse>
        <verse osisID='Eccl.10.14'>Pomatenec má plno řečí. Co nastane, člověk neví, a kdo mu oznámí, co bude po něm?</verse>
        <verse osisID='Eccl.10.15'>Hlupáci se unavují pachtěním, nevědí ani, kudy jít do města.</verse>
        <verse osisID='Eccl.10.16'>Běda tobě, země, je-li tvým králem chlapec a tvá knížata hodují z jitra!</verse>
        <verse osisID='Eccl.10.17'>Blaze tobě, země, je-li tvůj král vznešeného rodu a tvá knížata jídají v náležitý čas pro posilnění, a ne pro opilství.</verse>
        <verse osisID='Eccl.10.18'>Pro lenošení sesouvá se krov, pro nečinnost rukou zatéká do domu.</verse>
        <verse osisID='Eccl.10.19'>K obveselení se strojí pokrm a radost životu dává víno; peníze vyřeší všechno.</verse>
        <verse osisID='Eccl.10.20'>Králi nezlořeč ani v mysli, boháčovi nezlořeč ani v pokojíku, kde uléháš, neboť nebeské ptactvo roznese ten hlas, okřídlenec vyzradí každé slovo.</verse>
      </chapter>
      <chapter osisID='Eccl.11'>
        <verse osisID='Eccl.11.1'>Pouštěj svůj chléb po vodě, po mnoha dnech se s ním shledáš.</verse>
        <verse osisID='Eccl.11.2'>Rozdej svůj díl mezi sedm, ba i osm, nevíš, co zlého se na zemi stane.</verse>
        <verse osisID='Eccl.11.3'>Jestliže mraky se naplní, spustí se na zemi déšť; jestliže strom padne k jihu či na sever, zůstane na místě, kam padl.</verse>
        <verse osisID='Eccl.11.4'>Kdo příliš dá na vítr, nebude sít, kdo hledí na mraky, nebude sklízet.</verse>
        <verse osisID='Eccl.11.5'>Jako nevíš, jaká je cesta větru, jak v životě těhotné vznikají kosti, tak neznáš dílo Boha, který to všechno koná.</verse>
        <verse osisID='Eccl.11.6'>Rozsévej své símě zrána, nedopřej svým rukám klidu do večera, neboť nevíš, zda se zdaří to či ono, či zda obojí je stejně dobré.</verse>
        <verse osisID='Eccl.11.7'>Sladké je světlo a vidět slunce je milé očím.</verse>
        <verse osisID='Eccl.11.8'>I když se člověk dožije mnoha let, ať se z nich raduje ze všech, ale na dny temnoty ať pamatuje, že jich bude mnoho. Cokoli přijde, je pomíjivost.</verse>
        <verse osisID='Eccl.11.9'>Raduj se, jinochu, ze svého mládí, užívej pohody ve svém jinošství a jdi si cestami svého srdce, za vidinou svých očí. Věz však, že tě za to všechno Bůh postaví před soud.</verse>
        <verse osisID='Eccl.11.10'>Hoře si ze srdce vykliď a drž si od těla zlo, vždyť mládí a úsvit jsou pomíjivé.</verse>
      </chapter>
      <chapter osisID='Eccl.12'>
        <verse osisID='Eccl.12.1'>Pamatuj na svého Stvořitele ve dnech svého jinošství, než nastanou zlé dny a než se dostaví léta, o kterých řekneš: "Nemám v nich zalíbení";</verse>
        <verse osisID='Eccl.12.2'>než se zatmí slunce a světlo, měsíc, hvězdy, a vrátí se po dešti mraky.</verse>
        <verse osisID='Eccl.12.3'>V ten den se začnou třást strážcové domu a mužové zdatní se zkřiví a mlečky nechají práce a bude jich málo, a ty, kdo hledí z oken, obestře temnota,</verse>
        <verse osisID='Eccl.12.4'>a zavrou se dveře do ulice a ztiší se hlas mlýnku a vstávat se bude za šveholu ptactva a všechny zpěvy budou znít přidušeně.</verse>
        <verse osisID='Eccl.12.5'>A člověk se bude bát výšek a úrazů na cestě; a rozkvete mandloň a těžce se povleče kobylka a kapara ztratí účinnost. Člověk se vydá do svého věčného domu a ulicí budou obcházet ti, kdo naříkají nad mrtvými.</verse>
        <verse osisID='Eccl.12.6'>Pamatuj na svého Stvořitele, než se přetrhne stříbrný provaz a rozbije se mísa zlatá a džbán se roztříští nad zřídlem a kolo u studny se zláme.</verse>
        <verse osisID='Eccl.12.7'>A prach se vrátí do země, kde byl, a duch se vrátí k Bohu, který jej dal.</verse>
        <verse osisID='Eccl.12.8'>Pomíjivost, samá pomíjivost, řekl Kazatel, všechno pomíjí.</verse>
        <verse osisID='Eccl.12.9'>Zbývá jen dodat, že Kazatel byl moudrý, lid stále poznání vyučoval; přemýšlel a bádal a složil přísloví mnohá.</verse>
        <verse osisID='Eccl.12.10'>Kazatel se snažil najít výstižná slova; tak bylo zapsáno, co je pravé, slova pravdy.</verse>
        <verse osisID='Eccl.12.11'>Slova moudrých jsou jako bodce, jako vbité hřeby jsou slova sběratelů, pastýřem jediným proslovená.</verse>
        <verse osisID='Eccl.12.12'>Nadto pak zbývá, synu můj, říci: Přijmi poučení! Spisování mnoha knih nebere konce a mnohé hloubání unaví tělo.</verse>
        <verse osisID='Eccl.12.13'>Závěr všeho, co jsi slyšel: Boha se boj a jeho přikázání zachovávej; na tom u člověka všechno závisí.</verse>
        <verse osisID='Eccl.12.14'>Veškeré dílo Bůh postaví před soud, i vše, co je utajeno, ať dobré či zlé.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Nah'>
      <chapter osisID='Nah.1'>
        <verse osisID='Nah.1.1'>Výnos o Ninive. Kniha vidění Nahuma Elkóšského.</verse>
        <verse osisID='Nah.1.2'>Hospodin je Bůh žárlivý a mstitel. Mstitel je Hospodin, vládce rozhořčený. Pomstou stíhá Hospodin své protivníky, hněvem pronásleduje nepřátele.</verse>
        <verse osisID='Nah.1.3'>Hospodin je shovívavý a velkorysý, ale viníka bez trestu neponechá. Jeho cesta vede vichřicí a bouří, mračna jsou prach zvířený jeho nohama.</verse>
        <verse osisID='Nah.1.4'>Oboří se na moře a vysuší je, všechny řeky nechá vyschnout. Uvadá Bášan a Karmel, vadne i výhonek Libanónu.</verse>
        <verse osisID='Nah.1.5'>Hory se před ním třesou, pahorky se zmítají, země před jeho tváří se vzdouvá, svět a všichni, kteří na něm bydlí.</verse>
        <verse osisID='Nah.1.6'>Kdo odolá jeho hroznému hněvu? Kdo obstojí před jeho planoucím hněvem? Jeho rozhořčení sálá jak oheň, skály se před ním drolí.</verse>
        <verse osisID='Nah.1.7'>Hospodin je dobrý, je záštitou v den soužení, zná se k těm, kteří se k němu utíkají.</verse>
        <verse osisID='Nah.1.8'>Valící se povodní učiní konec tomuto místu, tma bude pronásledovat jeho nepřátele.</verse>
        <verse osisID='Nah.1.9'>Co zamýšlíte proti Hospodinu? On učiní konec. Soužení už podruhé nenastane.</verse>
        <verse osisID='Nah.1.10'>Zapletou se v hloží svými pitkami zpiti. Jako suché strniště budou zcela pozřeni ohněm.</verse>
        <verse osisID='Nah.1.11'>Z tebe vyšel ten, který zamýšlí proti Hospodinu zlé věci, ničemný rádce.</verse>
        <verse osisID='Nah.1.12'>Toto praví Hospodin: Ať si žijí sebepokojněji, ať je jich sebevíc, budou skoseni; ničemník zajde. Pokořoval jsem tě, Sijóne, už tě nebudu pokořovat.</verse>
        <verse osisID='Nah.1.13'>Jeho jařmo nyní přerazím a spadne z tebe, zpřetrhám tvá pouta.</verse>
        <verse osisID='Nah.1.14'>A proti tobě, Ašúre, vydává Hospodin příkaz: Nebude již nikoho, kdo by dále rozséval tvé jméno. Z domu tvých bohů vyhladím modly tesané i lité. Připravil jsem ti hrob. Jsi zlořečený.</verse>
      </chapter>
      <chapter osisID='Nah.2'>
        <verse osisID='Nah.2.1'>Hle, po horách přichází zvěstovatel radosti, jenž ohlašuje pokoj. Slav, Judo, své slavnosti, plň své sliby. Už nikdy na tebe nepřitáhne ničemník, je zcela zahlazen.</verse>
        <verse osisID='Nah.2.2'>Ninive, už na tebe táhne ten, jenž tě rozmetá. Jen si hlídej pevnost. Číhej u cesty. Posilni svá bedra. Seber veškerou svou sílu.</verse>
        <verse osisID='Nah.2.3'>Hospodin vrátí Jákobovi důstojnost, důstojnost, jaká patří Izraeli. Potřeli jej vetřelci, zničili jeho odnože.</verse>
        <verse osisID='Nah.2.4'>Rudý je štít bohatýrů, v šarlat oděni jsou válečníci. Jiskří jako oheň ocel vozů, když se připravují k bitvě. Cypřišová ratiště se kymácejí.</verse>
        <verse osisID='Nah.2.5'>Vozy se šíleně řítí ulicemi, ženou se přes prostranství podobny pochodním, míhají se jako blesky.</verse>
        <verse osisID='Nah.2.6'>S připomínkou svých vznešených božstev klopýtavým během ženou se k ninivským hradbám. Je zřízen ochranný kryt.</verse>
        <verse osisID='Nah.2.7'>Brány při řece jsou otevřeny; chrám se hroutí.</verse>
        <verse osisID='Nah.2.8'>Je rozhodnuto. Obnažena a odvlékána je Ištar, její děvy kvílí jako holubice a bijí se v prsa.</verse>
        <verse osisID='Nah.2.9'>Ninive bývalo odedávna jako rybník plný vod. A nyní utíkají. Zastavte se, stůjte! Nikdo se však ani neohlédne.</verse>
        <verse osisID='Nah.2.10'>Rabujte stříbro, rabujte zlato! Jaké nekonečné množství zásob! Jak oslnivý lesk všemožných vzácností!</verse>
        <verse osisID='Nah.2.11'>Vše pusté! Zpustlé! Zpustošené! Ztratili odvahu, kolena se třesou. Smrtelná úzkost zachvátila veškerá bedra, tváře všech zbledly.</verse>
        <verse osisID='Nah.2.12'>Kam se podělo to doupě lvů, místo, kde lvíčata krmívali? Když lev vycházel za kořistí, lvíče tam zůstávalo a nikdo je nevyplašil.</verse>
        <verse osisID='Nah.2.13'>Lev přinášel hojnost úlovku mláďatům, lvicím to, co zadávil, brlohy si naplňoval kořistí, svá doupata tím, co ulovil. [ (Nahum 2:14) Chystám se však na tebe, je výrok Hospodina zástupů. Ninivskou vozbu spálím na prach, tvá lvíčata pozře meč. Vymýtím ze země tvoje kořistnictví, nebude už slyšet hlas tvých poslů! ]</verse>
      </chapter>
      <chapter osisID='Nah.3'>
        <verse osisID='Nah.3.1'>Běda městu, jež se brodí v krvi! Je samá přetvářka, je plné loupeží, kořistění nebere konce.</verse>
        <verse osisID='Nah.3.2'>Slyš! Bičů svist, dunění kol! Dusot koní, hřmot vozby!</verse>
        <verse osisID='Nah.3.3'>Útok jezdců, zášlehy mečů, blýskání kopí! Přemnoho skolených, hromady mrtvých těl, bezpočet mrtvol, až přes ně klopýtají!</verse>
        <verse osisID='Nah.3.4'>To všechno pro mnohá smilstva Nevěstky, přesvůdné mistryně kouzel. Svým smilstvem kupčí s pronárody, svými kouzly kupčí s čeleděmi.</verse>
        <verse osisID='Nah.3.5'>Chystám se však na tebe, je výrok Hospodina zástupů. Až přes tvář ti vyhrnu sukni a ukáži tvou nahotu pronárodům, královstvím tvou hanbu.</verse>
        <verse osisID='Nah.3.6'>Nakydám na tebe neřád, potupím tě, postavím na pranýř.</verse>
        <verse osisID='Nah.3.7'>Kdokoli tě spatří, prchne od tebe. Řekne: "Ninive propadlo záhubě, kdo se nad ním ustrne?" Kde vyhledám ty, kdo by tě potěšili?</verse>
        <verse osisID='Nah.3.8'>Jsi snad lepší, než byly Théby Amónovy, trůnící mezi proudy, obklopeny vodami? Moře jim bylo valem, jejich hradby se zdvihaly z moře.</verse>
        <verse osisID='Nah.3.9'>Kúš tak mocný, Egypt nekonečný, Pút i Lúbim byly tvými pomocníky.</verse>
        <verse osisID='Nah.3.10'>I Théby byly přesídleny, odešly do zajetí. Jejich nemluvňata byla drcena na rozích všech ulic; o jejich slavné se losovalo, všichni jejich velmožové byli spoutáni řetězy.</verse>
        <verse osisID='Nah.3.11'>I ty se opojíš a budeš omámeno. I ty budeš hledat záštitu před nepřítelem.</verse>
        <verse osisID='Nah.3.12'>Všechny tvé pevnosti však budou jako fíkovníky s ranými plody: až se jimi zatřese, spadnou do úst tomu, kdo je chce jíst.</verse>
        <verse osisID='Nah.3.13'>Tvůj lid uprostřed tebe jsou baby. Brány tvé země se dokořán otevřou tvým nepřátelům, tvé závory pozře oheň.</verse>
        <verse osisID='Nah.3.14'>Navaž si vodu, než budeš obleženo! Zpevni svá opevnění! Šlapej jíl, hněť hlínu, chop se formy na cihly!</verse>
        <verse osisID='Nah.3.15'>Oheň tě tam pozře, vytne meč, pozře tě jako brouci. Byť vás bylo spousta jako brouků, byť vás bylo spousta jako kobylek,</verse>
        <verse osisID='Nah.3.16'>byť tvých překupníků bylo víc než nebeských hvězd, brouci se vykuklí a odlétnou.</verse>
        <verse osisID='Nah.3.17'>Tvoji strážci jsou jak kobylky, tvoji úředníci jak hejna sarančat: v zimním čase zalezou do škvír zídek, ale jak vysvitne slunce, ulétnou a nevíš, kam se poděly.</verse>
        <verse osisID='Nah.3.18'>Již dřímou tvoji pastýři, asyrský králi, ulehli tvoji vznešení. Tvůj lid je rozehnán po horách, nikdo jej neshromáždí.</verse>
        <verse osisID='Nah.3.19'>Nikdo neošetří tvé těžké poranění, bolestná zůstane tvá rána. Všichni, kdo o tobě uslyší, zatleskají nad tebou v dlaně. Vždyť na koho nedoléhala bez přestání tvá zloba?</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Thess'>
      <chapter osisID='2Thess.1'>
        <verse osisID='2Thess.1.1'>Pavel, Silvanus a Timoteus tesalonické církvi v Bohu, našem Otci, a v Pánu Ježíši Kristu.</verse>
        <verse osisID='2Thess.1.2'>Milost vám a pokoj od Boha Otce a Pána Ježíše Krista.</verse>
        <verse osisID='2Thess.1.3'>Musíme za vás, bratří, stále Bohu děkovat, jak se sluší, protože vaše víra mocně roste a vzájemná láska všech vás je stále větší.</verse>
        <verse osisID='2Thess.1.4'>Proto jsme na vás hrdi v církvích Božích, neboť vaše víra je vytrvalá v každém pronásledování a útisku, které snášíte:</verse>
        <verse osisID='2Thess.1.5'>to je předzvěst spravedlivého soudu Božího. Tak se stanete hodnými Božího království, pro něž trpíte.</verse>
        <verse osisID='2Thess.1.6'>A je spravedlivé, že Bůh všem, kteří vás utiskují, odplatí útiskem,</verse>
        <verse osisID='2Thess.1.7'>a vás utiskované spolu s námi vysvobodí, až se zjeví Pán Ježíš z nebe se svými mocnými anděly,</verse>
        <verse osisID='2Thess.1.8'>aby v plameni ohně vykonal trest na těch, kteří neznají Boha, a na těch, kteří odpírají poslušnost evangeliu našeho Pána Ježíše.</verse>
        <verse osisID='2Thess.1.9'>Jejich trestem bude věčná záhuba 'daleko od Pána a slávy jeho moci',</verse>
        <verse osisID='2Thess.1.10'>až v onen den přijde, aby byl oslaven svým lidem a veleben těmi, kdo uvěřili; také vy jste uvěřili našemu svědectví.</verse>
        <verse osisID='2Thess.1.11'>Proto se stále za vás modlíme, aby vás náš Bůh učinil hodnými svého povolání a svou mocí přivedl k naplnění každé vaše dobré rozhodnutí a dílo víry.</verse>
        <verse osisID='2Thess.1.12'>Tak bude oslaveno jméno našeho Pána Ježíše ve vás a vy v něm podle milosti našeho Boha a Pána Ježíše Krista.</verse>
      </chapter>
      <chapter osisID='2Thess.2'>
        <verse osisID='2Thess.2.1'>Pokud jde o příchod Pána Ježíše, kolem něhož budeme shromážděni, prosíme vás, bratří,</verse>
        <verse osisID='2Thess.2.2'>abyste se nedali snadno vyvést z rovnováhy nebo vylekat nějakým projevem ducha nebo řečí či listem, domněle pocházejícím od nás, jako by den Páně měl už nastat.</verse>
        <verse osisID='2Thess.2.3'>Žádným způsobem se nedejte od nikoho oklamat, protože nenastane, dokud nedojde ke vzpouře proti Bohu a neobjeví se člověk nepravosti, Syn zatracení.</verse>
        <verse osisID='2Thess.2.4'>Ten se postaví na odpor a 'povýší se nade všecko, co má jméno Boží' nebo čemu se vzdává božská pocta. Dokonce 'usedne v chrámu Božím' a bude se vydávat za Boha.</verse>
        <verse osisID='2Thess.2.5'>Nevzpomínáte si, že jsem vám to říkal, ještě když jsem byl u vás?</verse>
        <verse osisID='2Thess.2.6'>Víte přece, co zatím brání tomu, aby se ukázal dříve, než přijde jeho čas.</verse>
        <verse osisID='2Thess.2.7'>Ta nepravost již působí, ale jen skrytě, dokud nebude odstraněn z cesty ten, kdo tomu brání.</verse>
        <verse osisID='2Thess.2.8'>A pak se ukáže ten zlý, kterého Pán Ježíš 'zabije dechem svých úst' a zničí svým slavným příchodem.</verse>
        <verse osisID='2Thess.2.9'>Ten zlý přijde v moci satanově, bude konat kdejaký mocný čin, klamná znamení a zázraky</verse>
        <verse osisID='2Thess.2.10'>a všemožnou nepravostí bude svádět ty, kdo jdou k záhubě, neboť nepřijali a nemilovali pravdu, která by je zachránila.</verse>
        <verse osisID='2Thess.2.11'>Proto je Bůh vydává do moci klamu, aby uvěřili lži.</verse>
        <verse osisID='2Thess.2.12'>Tak budou odsouzeni všichni, kdo neuvěřili pravdě, ale nalezli zalíbení v nepravosti.</verse>
        <verse osisID='2Thess.2.13'>Stále musíme děkovat Bohu za vás, bratří milovaní od Pána, že vás Bůh jako první vyvolil ke spáse a posvětil Duchem a vírou v pravdu,</verse>
        <verse osisID='2Thess.2.14'>abyste měli účast na slávě našeho Pána Ježíše Krista; k tomu vás povolal naším evangeliem.</verse>
        <verse osisID='2Thess.2.15'>Nuže tedy, bratří, stůjte pevně a držte se toho učení, které jsme vám odevzdali, ať už slovem nebo dopisem.</verse>
        <verse osisID='2Thess.2.16'>Sám pak náš Pán Ježíš Kristus a Bůh náš Otec, který si nás zamiloval a ze své milosti nám dal věčné potěšení a dobrou naději,</verse>
        <verse osisID='2Thess.2.17'>nechť povzbudí vaše srdce a dá vám sílu ke každému dobrému činu i slovu.</verse>
      </chapter>
      <chapter osisID='2Thess.3'>
        <verse osisID='2Thess.3.1'>A tak, bratří, modlete se za nás, aby se slovo Páně stále šířilo a bylo oslaveno jako u vás</verse>
        <verse osisID='2Thess.3.2'>a abychom byli vysvobozeni od pochybných a zlých lidí. Neboť ne všichni věří.</verse>
        <verse osisID='2Thess.3.3'>Ale Pán je věrný; on vás posílí a ochrání od zlého.</verse>
        <verse osisID='2Thess.3.4'>Spoléháme na vás v Pánu, že konáte a budete konat, co přikazujeme.</verse>
        <verse osisID='2Thess.3.5'>A Pán nechť řídí vaše srdce k Boží lásce a k trpělivosti Kristově.</verse>
        <verse osisID='2Thess.3.6'>Přikazujeme vám, bratří, ve jménu Pána Ježíše Krista, abyste se stranili každého bratra, který vede zahálčivý život a nežije podle naučení, která jste od nás převzali.</verse>
        <verse osisID='2Thess.3.7'>Sami přece víte, jak máte žít podle našeho příkladu. My jsme u vás nezaháleli</verse>
        <verse osisID='2Thess.3.8'>ani jsme nikoho nevyjídali, ale ve dne v noci jsme namáhavě pracovali, abychom nikomu z vás nebyli na obtíž.</verse>
        <verse osisID='2Thess.3.9'>Ne že bychom k tomu neměli právo, ale chtěli jsme vám sami sebe dát za příklad, abyste se jím řídili.</verse>
        <verse osisID='2Thess.3.10'>Když jsme u vás byli, přikazovali jsme vám: Kdo nechce pracovat, ať nejí!</verse>
        <verse osisID='2Thess.3.11'>Teď však slyšíme, že někteří mezi vámi vedou zahálčivý život, pořádně nepracují a pletou se do věcí, do kterých jim nic není.</verse>
        <verse osisID='2Thess.3.12'>Takovým přikazujeme a vybízíme je ve jménu Pána Ježíše Krista, aby žili řádně a živili se vlastní prací.</verse>
        <verse osisID='2Thess.3.13'>Vy však, bratří, neochabujte v dobrém jednání.</verse>
        <verse osisID='2Thess.3.14'>Neuposlechne-li někdo těchto slov, která vám píšeme, dejte mu znát, že k vám nepatří; tím bude zahanben.</verse>
        <verse osisID='2Thess.3.15'>Ale nejednejte s ním jako s nepřítelem, nýbrž varujte ho jako bratra.</verse>
        <verse osisID='2Thess.3.16'>Sám Pán pokoje ať vám uděluje pokoj vždycky a ve všem. Pán se všemi vámi.</verse>
        <verse osisID='2Thess.3.17'>Pozdrav je psán mou, Pavlovou rukou. Tím je ověřen každý můj dopis, tak vždy píšu.</verse>
        <verse osisID='2Thess.3.18'>Milost Pána našeho Ježíše Krista s vámi se všemi.</verse>
      </chapter>
    </div></osisText>
</osis>
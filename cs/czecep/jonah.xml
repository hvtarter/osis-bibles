<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jonah'>
      <chapter osisID='Jonah.1'>
        <verse osisID='Jonah.1.1'>Stalo se slovo Hospodinovo k Jonášovi, synu Amítajovu:</verse>
        <verse osisID='Jonah.1.2'>"Vstaň, jdi do Ninive, toho velikého města, a volej proti němu, neboť zlo, které páchají, vystoupilo před mou tvář."</verse>
        <verse osisID='Jonah.1.3'>Ale Jonáš vstal, aby uprchl do Taršíše, pryč od Hospodina. Sestoupil do Jafy a vyhledal loď, která plula do Taršíše. Zaplatil za cestu a vstoupil na loď, aby se s nimi plavil do Taršíše, pryč od Hospodina.</verse>
        <verse osisID='Jonah.1.4'>I uvrhl Hospodin na moře veliký vítr a na moři se rozpoutala veliká bouře. Lodi hrozilo ztroskotání.</verse>
        <verse osisID='Jonah.1.5'>Lodníci se báli a úpěli každý ke svému bohu a vrhali do moře předměty, které měli na lodi, aby jí odlehčili. Ale Jonáš sestoupil do podpalubí, ulehl a tvrdě usnul.</verse>
        <verse osisID='Jonah.1.6'>Přišel k němu velitel lodi a řekl mu: "Co je s tebou, ospalče! Vstaň a volej k svému bohu! Snad si nás tvůj bůh povšimne a nezahyneme."</verse>
        <verse osisID='Jonah.1.7'>Zatím se lodníci mezi sebou smluvili: "Pojďte, budeme losovat a poznáme, kvůli komu nás postihlo toto neštěstí." Losovali tedy a los padl na Jonáše.</verse>
        <verse osisID='Jonah.1.8'>Řekli mu: "Pověz nám, kvůli komu nás postihlo toto neštěstí. Čím se zabýváš? Odkud přicházíš? Z které země, z kterého lidu?"</verse>
        <verse osisID='Jonah.1.9'>Odpověděl jim: "Jsem Hebrej a bojím se Hospodina, Boha nebes, který učinil moře i pevninu."</verse>
        <verse osisID='Jonah.1.10'>Tu padla na ty muže veliká bázeň a řekli mu: "Cos to udělal?" Dozvěděli se totiž, že prchá od Hospodina, sám jim to pověděl.</verse>
        <verse osisID='Jonah.1.11'>Zeptali se ho: "Co teď s tebou máme udělat, aby nás moře nechalo napokoji?" Neboť moře se stále více bouřilo.</verse>
        <verse osisID='Jonah.1.12'>Odpověděl jim: "Vezměte mě a uvrhněte do moře, a moře vás nechá napokoji. Vím, že vás tahle veliká bouře přepadla kvůli mně."</verse>
        <verse osisID='Jonah.1.13'>Ti muži však veslovali, aby se vrátili na pevninu, ale marně. Moře se proti nim bouřilo stále víc.</verse>
        <verse osisID='Jonah.1.14'>Volali tedy k Hospodinu: "Prosíme, Hospodine, ať nezahyneme pro život tohoto muže, nestíhej nás za nevinnou krev. Ty jsi Hospodin, jak si přeješ, tak činíš."</verse>
        <verse osisID='Jonah.1.15'>I vzali Jonáše a uvrhli ho do moře. A moře přestalo běsnit.</verse>
        <verse osisID='Jonah.1.16'>Na ty muže padla veliká bázeň před Hospodinem. Přinesli Hospodinu oběť a zavázali se sliby.</verse>
      </chapter>
      <chapter osisID='Jonah.2'>
        <verse osisID='Jonah.2.1'>Hospodin však nastrojil velikou rybu, aby Jonáše pohltila. Jonáš byl v útrobách ryby tři dny a tři noci.</verse>
        <verse osisID='Jonah.2.2'>I modlil se v útrobách ryby k Hospodinu, svému Bohu. Řekl:</verse>
        <verse osisID='Jonah.2.3'>"V soužení jsem volal k Hospodinu, on mi odpověděl. Z lůna podsvětí jsem volal o pomoc a vyslyšels mě.</verse>
        <verse osisID='Jonah.2.4'>Vhodil jsi mě do hlubin, do srdce moře, obklíčil mě proud, všechny tvé příboje, tvá vlnobití se přese mne převalily.</verse>
        <verse osisID='Jonah.2.5'>A já jsem si řekl: Jsem zapuzen, nechceš mě už vidět. Tak rád bych však zase hleděl na tvůj svatý chrám!</verse>
        <verse osisID='Jonah.2.6'>Zachvátily mě vody, propastná tůň mě obklíčila, chaluhy mi ovinuly hlavu.</verse>
        <verse osisID='Jonah.2.7'>Sestoupil jsem ke kořenům horstev, závory země se za mnou zavřely navěky. Tys však vyvedl můj život z jámy, Hospodine, můj Bože!</verse>
        <verse osisID='Jonah.2.8'>Když jsem byl v duši tak skleslý, Hospodina jsem si připomínal; má modlitba vešla k tobě ve tvůj svatý chrám.</verse>
        <verse osisID='Jonah.2.9'>Ti, kdo se šalebných přeludů drží, o milosrdenství se připravují.</verse>
        <verse osisID='Jonah.2.10'>Já ti však s díkůvzdáním přinesu oběť, co jsem slíbil, splním. U Hospodina je spása!" [ (Jonah 2:11) I rozkázal Hospodin rybě, a vyvrhla Jonáše na pevninu. ]</verse>
      </chapter>
      <chapter osisID='Jonah.3'>
        <verse osisID='Jonah.3.1'>I stalo se slovo Hospodinovo k Jonášovi podruhé:</verse>
        <verse osisID='Jonah.3.2'>"Vstaň, jdi do Ninive, toho velikého města, a provolávej v něm, co ti uložím."</verse>
        <verse osisID='Jonah.3.3'>Jonáš tedy vstal a šel do Ninive, jak mu Hospodin uložil. Ninive bylo veliké město před Bohem, muselo se jím procházet tři dny.</verse>
        <verse osisID='Jonah.3.4'>Jonáš vešel do města, procházel jím jeden den a volal: "Ještě čtyřicet dní, a Ninive bude vyvráceno."</verse>
        <verse osisID='Jonah.3.5'>I uvěřili ninivští muži Bohu, vyhlásili půst a oblékli si žíněné suknice od největšího až po nejmenšího.</verse>
        <verse osisID='Jonah.3.6'>Když to slovo proniklo k ninivskému králi, vstal ze svého trůnu, odložil svůj plášť, zahalil se do žíněné suknice a sedl si do popela.</verse>
        <verse osisID='Jonah.3.7'>Potom dal v Ninive rozhlásit: "Podle vůle krále a jeho mocných rádců! Lidé ani zvířata, skot ani brav ať nic neokusí, ať se nepasou a nepijí vodu.</verse>
        <verse osisID='Jonah.3.8'>Ať se zahalí do žíněné suknice, lidé i zvířata, a naléhavě ať volají k Bohu. Každý ať se odvrátí od své zlé cesty a od násilí, které mu lpí na rukou.</verse>
        <verse osisID='Jonah.3.9'>Kdo ví, možná že se Bůh v lítosti obrátí a odvrátí od svého planoucího hněvu a nezahyneme."</verse>
        <verse osisID='Jonah.3.10'>I viděl Bůh, jak si počínají, že se odvracejí od své zlé cesty, a litoval, že jim chtěl učinit zlo, které ohlásil. - A neučinil tak.</verse>
      </chapter>
      <chapter osisID='Jonah.4'>
        <verse osisID='Jonah.4.1'>Jonáš se velice rozezlil a planul hněvem.</verse>
        <verse osisID='Jonah.4.2'>Modlil se k Hospodinu a řekl: "Ach, Hospodine, což jsem to neříkal, když jsem byl ještě ve své zemi? Proto jsem dal přednost útěku do Taršíše! Věděl jsem, že jsi Bůh milostivý a plný slitování, shovívavý a nesmírně milosrdný, že tě jímá lítost nad každým zlem.</verse>
        <verse osisID='Jonah.4.3'>Nyní, Hospodine, vezmi si prosím můj život. Lépe abych umřel, než abych žil."</verse>
        <verse osisID='Jonah.4.4'>Hospodin se však otázal: "Je dobře, že tak planeš?"</verse>
        <verse osisID='Jonah.4.5'>Jonáš totiž vyšel z města, usadil se na východ od něho a udělal si tam přístřešek. Seděl v jeho stínu, aby viděl, co se bude ve městě dít.</verse>
        <verse osisID='Jonah.4.6'>Hospodin Bůh nastrojil skočec, který vyrostl nad Jonášem, aby mu stínil hlavu a zbavil ho zloby. Jonáš měl ze skočce velikou radost.</verse>
        <verse osisID='Jonah.4.7'>Příštího dne za svítání nastrojil však Bůh červa, který skočec nahlodal, takže uschl.</verse>
        <verse osisID='Jonah.4.8'>Když pak vzešlo slunce, nastrojil Bůh žhavý východní vítr a slunce bodalo Jonáše do hlavy, až úplně zemdlel a přál si umřít. Řekl: "Lépe abych umřel, než abych žil."</verse>
        <verse osisID='Jonah.4.9'>Bůh se však Jonáše otázal: "Je dobře, že pro ten skočec tak planeš?" Odpověděl: "Je to dobře. Planu hněvem až k smrti."</verse>
        <verse osisID='Jonah.4.10'>Hospodin řekl: "Tobě je líto skočce, s kterým jsi neměl žádnou práci, jemuž jsi nedal vzrůst; přes noc vyrostl, přes noc zašel.</verse>
        <verse osisID='Jonah.4.11'>A mně by nemělo být líto Ninive, toho velikého města, v němž je víc než sto dvacet tisíc lidí, kteří nedovedou rozeznat pravici od levice, a v němž je i tolik dobytka?"</verse>
      </chapter>
    </div></osisText>
</osis>
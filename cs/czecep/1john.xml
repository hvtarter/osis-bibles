<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1John'>
      <chapter osisID='1John.1'>
        <verse osisID='1John.1.1'>Co bylo od počátku, co jsme slyšeli, co jsme na vlastní oči viděli, na co jsme hleděli a čeho se naše ruce dotýkaly, to zvěstujeme: Slovo života.</verse>
        <verse osisID='1John.1.2'>Ten život byl zjeven, my jsme jej viděli, svědčíme o něm a zvěstujeme vám život věčný, který byl u Otce a nám byl zjeven.</verse>
        <verse osisID='1John.1.3'>Co jsme viděli a slyšeli, zvěstujeme i vám, abyste se spolu s námi podíleli na společenství, které máme s Otcem a s jeho Synem Ježíšem Kristem.</verse>
        <verse osisID='1John.1.4'>To píšeme, aby naše radost byla úplná.</verse>
        <verse osisID='1John.1.5'>A toto je zvěst, kterou jsme od něho slyšeli a vám ji oznamujeme: že Bůh je světlo a není v něm nejmenší tmy.</verse>
        <verse osisID='1John.1.6'>Říkáme-li, že s ním máme společenství, a přitom chodíme ve tmě, lžeme a nečiníme pravdu.</verse>
        <verse osisID='1John.1.7'>Jestliže však chodíme v světle, jako on je v světle, máme společenství mezi sebou a krev Ježíše, jeho Syna, nás očišťuje od každého hříchu.</verse>
        <verse osisID='1John.1.8'>Říkáme-li, že jsme bez hříchu, klameme sami sebe a pravda v nás není.</verse>
        <verse osisID='1John.1.9'>Jestliže doznáváme své hříchy, on je tak věrný a spravedlivý, že nám hříchy odpouští a očišťuje nás od každé nepravosti.</verse>
        <verse osisID='1John.1.10'>Říkáme-li, že jsme nezhřešili, děláme z něho lháře a jeho slovo v nás není.</verse>
      </chapter>
      <chapter osisID='1John.2'>
        <verse osisID='1John.2.1'>Toto vám píšu, děti moje, abyste nehřešili. Avšak zhřeší-li kdo, máme u Otce přímluvce, Ježíše Krista spravedlivého.</verse>
        <verse osisID='1John.2.2'>On je smírnou obětí za naše hříchy, a nejenom za naše, ale za hříchy celého světa.</verse>
        <verse osisID='1John.2.3'>Podle toho víme, že jsme ho poznali, jestliže zachováváme jeho přikázání.</verse>
        <verse osisID='1John.2.4'>Kdo říká: 'Poznal jsem ho', a jeho přikázání nezachovává, je lhář a není v něm pravdy.</verse>
        <verse osisID='1John.2.5'>Kdo však zachovává jeho slovo, vpravdě v něm láska Boží dosáhla svého cíle. Podle toho poznáváme, že v něm jsme.</verse>
        <verse osisID='1John.2.6'>Kdo říká, že v něm zůstává, musí žít tak, jak žil on.</verse>
        <verse osisID='1John.2.7'>Nepíšu vám, moji milí, nové přikázání, ale přikázání staré, které jste měli od počátku; staré přikázání je to slovo, které jste slyšeli.</verse>
        <verse osisID='1John.2.8'>A přece vám píšu přikázání nové - vždyť se stalo skutečností v něm i ve vás, že tma ustupuje a pravé světlo již svítí.</verse>
        <verse osisID='1John.2.9'>Kdo říká, že je v světle, a přitom nenávidí svého bratra, je dosud ve tmě.</verse>
        <verse osisID='1John.2.10'>Kdo miluje svého bratra, zůstává ve světle a není nikomu kamenem úrazu.</verse>
        <verse osisID='1John.2.11'>Kdo nenávidí svého bratra, je ve tmě a ve tmě chodí; neví, kam jde, neboť tma mu oslepila oči.</verse>
        <verse osisID='1John.2.12'>Píšu vám, děti, že jsou vám odpuštěny hříchy pro jeho jméno.</verse>
        <verse osisID='1John.2.13'>Píšu vám, otcové, že jste poznali toho, který je od počátku. Píšu vám, mládenci, že jste zvítězili nad Zlým.</verse>
        <verse osisID='1John.2.14'>Napsal jsem vám, děti, že jste poznali Otce. Napsal jsem vám, otcové, že jste poznali toho, který jest od počátku. Napsal jsem vám, mládenci, že jste silní a slovo Boží ve vás zůstává, a tak jste zvítězili nad Zlým.</verse>
        <verse osisID='1John.2.15'>Nemilujte svět ani to, co je ve světě. Miluje-li kdo svět, láska Otcova v něm není.</verse>
        <verse osisID='1John.2.16'>Neboť všechno, co je ve světě, po čem dychtí člověk a co chtějí jeho oči a na čem si v životě zakládá, není z Otce, ale ze světa.</verse>
        <verse osisID='1John.2.17'>A svět pomíjí i jeho chtivost; kdo však činí vůli Boží, zůstává na věky.</verse>
        <verse osisID='1John.2.18'>Dítky, nastala poslední hodina; a jak jste slyšeli, že přijde antikrist, tak se nyní vyskytlo mnoho antikristů; podle toho víme, že nastala poslední hodina.</verse>
        <verse osisID='1John.2.19'>Vyšli z nás, ale nebyli z nás. Kdyby byli z nás, byli by s námi zůstali. Ale nezůstali s námi, aby vyšlo najevo, že nepatří všichni k nám, kdo jsou s námi.</verse>
        <verse osisID='1John.2.20'>Vy však máte zasvěcení od Svatého a znáte všechno.</verse>
        <verse osisID='1John.2.21'>Nepsal jsem vám proto, že neznáte pravdu, ale protože ji znáte a víte, že žádná lež není z pravdy.</verse>
        <verse osisID='1John.2.22'>Kdo je lhář, ne-li ten, kdo popírá, že Ježíš je Kristus? To je ten antikrist, který popírá Otce i Syna.</verse>
        <verse osisID='1John.2.23'>Kdo popírá Syna, nemá ani Otce. Kdo vyznává Syna, má i Otce.</verse>
        <verse osisID='1John.2.24'>Ať ve vás tedy zůstává to, co jste slyšeli od počátku. Zůstane-li ve vás, co jste slyšeli od počátku, zůstanete i vy v Synu i Otci.</verse>
        <verse osisID='1John.2.25'>A to je zaslíbení, které on nám dal: život věčný.</verse>
        <verse osisID='1John.2.26'>Toto jsem vám napsal o těch, kteří vás matou.</verse>
        <verse osisID='1John.2.27'>Ale zasvěcení, které jste vy od něho přijali, zůstává ve vás, takže nepotřebujete, aby vás někdo učil; jeho zasvěcení vás učí všemu, a je pravé a není to žádná lež; jak vás vyučil, tak zůstávejte v něm.</verse>
        <verse osisID='1John.2.28'>Nyní tedy, děti, zůstávejte v něm, abychom se nemuseli bát, až se ukáže, a nebyli jím zahanbeni při jeho příchodu.</verse>
        <verse osisID='1John.2.29'>Víte-li, že on je spravedlivý, pochopte, že také každý, kdo činí spravedlnost, je z něho zrozen.</verse>
      </chapter>
      <chapter osisID='1John.3'>
        <verse osisID='1John.3.1'>Hleďte, jak velikou lásku nám Otec daroval: byli jsme nazváni dětmi Božími, a jsme jimi. Proto jsme světu cizí, že nepoznal Boha.</verse>
        <verse osisID='1John.3.2'>Milovaní, nyní jsme děti Boží; a ještě nevyšlo najevo, co budeme! Víme však, až se zjeví, že mu budeme podobni, protože ho spatříme takového, jaký jest.</verse>
        <verse osisID='1John.3.3'>Každý, kdo má tuto naději v něho, usiluje být čistý, tak jako on je čistý.</verse>
        <verse osisID='1John.3.4'>Každý, kdo se dopouští hříchu, jedná i proti zákonu Božímu, neboť hřích je porušení zákona.</verse>
        <verse osisID='1John.3.5'>A víte, že Syn Boží se zjevil, aby hříchy sňal, a v něm žádný hřích není.</verse>
        <verse osisID='1John.3.6'>Kdo v Synu zůstává, nehřeší; kdo hřeší, ten ho neviděl ani nepoznal.</verse>
        <verse osisID='1John.3.7'>Dítky, ať vás nikdo neklame: Spravedlivý je ten, kdo činí spravedlnost - tak jako on je spravedlivý.</verse>
        <verse osisID='1John.3.8'>Kdo však se dopouští hříchu, je z ďábla, protože ďábel od počátku hřeší. Proto se zjevil Syn Boží, aby zmařil činy ďáblovy.</verse>
        <verse osisID='1John.3.9'>Kdo je narozen z Boha, nedopouští se hříchu, protože Boží símě v něm zůstává; ba ani nemůže hřešit, protože se narodil z Boha.</verse>
        <verse osisID='1John.3.10'>Podle toho lze rozeznat děti Boží a děti ďáblovy: Není z Boha, kdokoliv nečiní spravedlnost a nemiluje svého bratra.</verse>
        <verse osisID='1John.3.11'>Neboť to je zvěst, kterou jste slyšeli od počátku: abychom se navzájem milovali.</verse>
        <verse osisID='1John.3.12'>Ne jako Kain, který byl z ďábla a zabil svého bratra. A proč ho zabil? Protože jeho vlastní skutky byly zlé, kdežto bratrovy spravedlivé.</verse>
        <verse osisID='1John.3.13'>Nedivte se, bratří, když vás svět nenávidí.</verse>
        <verse osisID='1John.3.14'>My víme, že jsme přešli ze smrti do života, protože milujeme své bratry. Kdo nemiluje, zůstává ve smrti.</verse>
        <verse osisID='1John.3.15'>Kdokoliv nenávidí svého bratra, je vrah - a víte, že žádný vrah nemá podíl na věčném životě.</verse>
        <verse osisID='1John.3.16'>Podle toho jsme poznali, co je láska, že on za nás položil život. A tak i my jsme povinni položit život za své bratry.</verse>
        <verse osisID='1John.3.17'>Má-li někdo dostatek a vidí, že jeho bratr má nouzi, a bez soucitu se od něho odvrátí - jak v něm může zůstávat Boží láska?</verse>
        <verse osisID='1John.3.18'>Dítky, nemilujme pouhým slovem, ale opravdovým činem.</verse>
        <verse osisID='1John.3.19'>V tomto poznáme, že jsme z pravdy, a tak před ním upokojíme své srdce,</verse>
        <verse osisID='1John.3.20'>ať nás srdce obviňuje z čehokoliv; neboť Bůh je větší než naše srdce a zná všecko!</verse>
        <verse osisID='1John.3.21'>Moji milí, jestliže nás srdce neobviňuje, máme svobodný přístup k Bohu;</verse>
        <verse osisID='1John.3.22'>oč bychom ho žádali, dostáváme od něho, protože zachováváme jeho přikázání a činíme, co se mu líbí.</verse>
        <verse osisID='1John.3.23'>A to je jeho přikázání: věřit jménu jeho Syna Ježíše Krista a navzájem se milovat, jak nám přikázal.</verse>
        <verse osisID='1John.3.24'>Kdo zachovává jeho přikázání, zůstává v Bohu a Bůh v něm; že v nás zůstává, poznáváme podle toho, že nám dal svého Ducha.</verse>
      </chapter>
      <chapter osisID='1John.4'>
        <verse osisID='1John.4.1'>Milovaní, nevěřte každému vnuknutí, nýbrž zkoumejte duchy, zda jsou z Boha; neboť mnoho falešných proroků vyšlo do světa.</verse>
        <verse osisID='1John.4.2'>Podle toho poznáte Ducha Božího: Každé vnuknutí, které vede k vyznání, že Ježíš Kristus přišel v těle, je z Boha;</verse>
        <verse osisID='1John.4.3'>každé vnuknutí, které nevede k vyznání Ježíše, z Boha není. Naopak, je to duch antikristův, o němž jste slyšeli, že přijde, a který již nyní je na světě.</verse>
        <verse osisID='1John.4.4'>Vy však jste z Boha, děti, a zvítězili jste nad falešnými proroky, protože ten, který je ve vás, je větší než ten, který je ve světě.</verse>
        <verse osisID='1John.4.5'>Oni jsou ze světa; proto z nich mluví svět a svět je slyší.</verse>
        <verse osisID='1John.4.6'>My jsme z Boha; kdo zná Boha, slyší nás, kdo není z Boha, neslyší nás. Podle toho rozeznáváme ducha pravdy a ducha klamu.</verse>
        <verse osisID='1John.4.7'>Milovaní, milujme se navzájem, neboť láska je z Boha, a každý, kdo miluje, z Boha se narodil a Boha zná.</verse>
        <verse osisID='1John.4.8'>Kdo nemiluje, nepoznal Boha, protože Bůh je láska.</verse>
        <verse osisID='1John.4.9'>V tom se ukázala Boží láska k nám, že Bůh poslal na svět svého jediného Syna, abychom skrze něho měli život.</verse>
        <verse osisID='1John.4.10'>V tom je láska: ne že my jsme si zamilovali Boha, ale že on si zamiloval nás a poslal svého Syna jako oběť smíření za naše hříchy.</verse>
        <verse osisID='1John.4.11'>Milovaní, jestliže Bůh nás tak miloval, i my se máme navzájem milovat.</verse>
        <verse osisID='1John.4.12'>Boha nikdy nikdo neviděl, ale jestliže se milujeme navzájem, Bůh v nás zůstává a jeho láska v nás dosáhla svého cíle.</verse>
        <verse osisID='1John.4.13'>Že zůstáváme v něm a on v nás, poznáváme podle toho, že nám dal svého Ducha.</verse>
        <verse osisID='1John.4.14'>A my jsme spatřili a dosvědčujeme, že Otec poslal Syna, aby byl Spasitelem světa.</verse>
        <verse osisID='1John.4.15'>Kdo vyzná, že Ježíš je Syn Boží, v tom zůstává Bůh a on v Bohu.</verse>
        <verse osisID='1John.4.16'>Také my jsme poznali lásku, kterou Bůh má k nám, a věříme v ni. Bůh je láska, a kdo zůstává v lásce, v Bohu zůstává a Bůh v něm.</verse>
        <verse osisID='1John.4.17'>V tom jeho láska k nám dosáhla cíle, že máme plnou jistotu pro den soudu - neboť jaký je on, takoví jsme i my v tomto světě.</verse>
        <verse osisID='1John.4.18'>Láska nezná strach; dokonalá láska strach zahání, vždyť strach působí muka, a kdo se bojí, nedošel dokonalosti v lásce.</verse>
        <verse osisID='1John.4.19'>My milujeme, protože Bůh napřed miloval nás.</verse>
        <verse osisID='1John.4.20'>Řekne-li někdo: "Já miluji Boha", a přitom nenávidí svého bratra, je lhář. Kdo nemiluje svého bratra, kterého vidí, nemůže milovat Boha, kterého nevidí.</verse>
        <verse osisID='1John.4.21'>A tak máme od něho toto přikázání: Kdo miluje Boha, ať miluje i svého bratra.</verse>
      </chapter>
      <chapter osisID='1John.5'>
        <verse osisID='1John.5.1'>Každý, kdo věří, že Ježíš je Kristus, je zrozen z Boha; a kdo má rád otce, má rád i jeho dítě.</verse>
        <verse osisID='1John.5.2'>Podle toho poznáváme, že milujeme Boží děti, když milujeme Boha a jeho přikázání zachováváme.</verse>
        <verse osisID='1John.5.3'>V tom je totiž láska k Bohu, že zachováváme jeho přikázání; a jeho přikázání nejsou těžká,</verse>
        <verse osisID='1John.5.4'>neboť kdo se narodil z Boha, přemáhá svět. A to vítězství, které přemohlo svět, je naše víra.</verse>
        <verse osisID='1John.5.5'>Kdo jiný přemáhá svět, ne-li ten, kdo věří, že Ježíš je Syn Boží?</verse>
        <verse osisID='1John.5.6'>To je ten, který přišel skrze vodu a krev: Ježíš Kristus. Ne pouze skrze vodu křtu, ale i skrze krev kříže; a Duch o tom vydává svědectví, neboť Duch jest pravda.</verse>
        <verse osisID='1John.5.7'>Tři jsou, kteří vydávají svědectví</verse>
        <verse osisID='1John.5.8'>- Duch, voda a krev - a ti tři jsou zajedno.</verse>
        <verse osisID='1John.5.9'>Přijímáme-li svědectví lidí, oč větší je svědectví Boží; Boží svědectví je to, co pověděl o svém Synu.</verse>
        <verse osisID='1John.5.10'>Kdo věří v Syna Božího, má to svědectví v sobě. Kdo nevěří Bohu, dělá z něho lháře, protože nevěří svědectví, které Bůh vydal o svém Synu.</verse>
        <verse osisID='1John.5.11'>A to je to svědectví: Bůh nám dal věčný život, a ten život je v jeho Synu.</verse>
        <verse osisID='1John.5.12'>Kdo má Syna, má život; kdo nemá Syna Božího, nemá život.</verse>
        <verse osisID='1John.5.13'>Toto píšu vám, kteří věříte ve jméno Syna Božího, abyste věděli, že máte věčný život.</verse>
        <verse osisID='1John.5.14'>Máme v něho pevnou důvěru, že nás slyší, kdykoliv o něco požádáme ve shodě s jeho vůlí.</verse>
        <verse osisID='1John.5.15'>A víme-li, že nás slyší, kdykoliv o něco žádáme, pak také víme, že to, co máme, jsme dostali od něho.</verse>
        <verse osisID='1John.5.16'>Vidí-li někdo, že jeho bratr se dopouští hříchu, který není k smrti, ať za něho prosí; a Bůh mu daruje život, jestliže nehřešil k smrti. Jest ovšem hřích, který je k smrti; o takovém neříkám, abyste za něj prosili.</verse>
        <verse osisID='1John.5.17'>Každá nepravost je hřích, ale je i hřích, který není k smrti.</verse>
        <verse osisID='1John.5.18'>Víme, že nikdo, kdo se narodil z Boha, nehřeší, ale Syn Boží jej chrání a Zlý se ho ani nedotkne.</verse>
        <verse osisID='1John.5.19'>Víme, že jsme z Boha, kdežto celý svět je pod mocí Zlého.</verse>
        <verse osisID='1John.5.20'>Víme, že Syn Boží přišel a dal nám schopnost rozeznávat, abychom poznali, kdo je pravý Bůh. A jsme v tom pravém Bohu, protože jsme v jeho Synu Ježíši Kristu. On je ten pravý Bůh a věčný život.</verse>
        <verse osisID='1John.5.21'>Děti, varujte se modlářství.</verse>
      </chapter>
    </div></osisText>
</osis>
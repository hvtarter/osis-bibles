<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Amos'>
      <chapter osisID='Amos.1'>
        <verse osisID='Amos.1.1'>Slova Ámose, který byl z tekójských drobopravců. Měl vidění o Izraeli za dnů judského krále Uzijáše a za dnů izraelského krále Jarobeáma, syna Jóašova, dva roky před zemětřesením.</verse>
        <verse osisID='Amos.1.2'>Řekl: Hospodin vydá řev ze Sijónu, vydá hlas z Jeruzaléma; budou truchlit pastviny pastýřů, vrchol Karmelu zprahne.</verse>
        <verse osisID='Amos.1.3'>Toto praví Hospodin: Pro trojí zločin Damašku, ba pro čtverý, toto neodvolám: Protože mlátili Gileáda železnými smyky,</verse>
        <verse osisID='Amos.1.4'>sešlu na Chazaelův dům oheň a ten pozře paláce Ben-hadadovy.</verse>
        <verse osisID='Amos.1.5'>Přerazím závoru Damašku, vyhladím z Pláně kouzel toho, jenž tam sídlí, z Domu rozkoše toho, jenž drží žezlo; aramejský lid bude přesídlen do Kíru, praví Hospodin.</verse>
        <verse osisID='Amos.1.6'>Toto praví Hospodin: Pro trojí zločin Gázy, ba pro čtverý, toto neodvolám: Protože úplně přestěhovali obyvatelstvo a přesídlence vydali v plen Edómu,</verse>
        <verse osisID='Amos.1.7'>sešlu na hradby Gázy oheň a ten pozře její paláce.</verse>
        <verse osisID='Amos.1.8'>Vyhladím z Ašdódu toho, jenž tam sídlí, z Aškalónu toho, jenž drží žezlo, proti Ekrónu obrátím svou ruku; vyhyne pozůstatek Pelištejců, praví Panovník Hospodin.</verse>
        <verse osisID='Amos.1.9'>Toto praví Hospodin: Pro trojí zločin Týru, ba pro čtverý, toto neodvolám: Protože úplně vydali v plen Edómu všechny přesídlence a nepamatovali na bratrskou smlouvu,</verse>
        <verse osisID='Amos.1.10'>sešlu na hradby Týru oheň a ten pozře jeho paláce.</verse>
        <verse osisID='Amos.1.11'>Toto praví Hospodin: Pro trojí zločin Edómu, ba pro čtverý, toto neodvolám: Protože pronásledoval svého bratra mečem, odvrhl slitování, živil v sobě neustále hněv a setrvával ve své prchlivosti,</verse>
        <verse osisID='Amos.1.12'>sešlu na Téman oheň a ten pozře vládce Bosry.</verse>
        <verse osisID='Amos.1.13'>Toto praví Hospodin: Pro trojí zločin Amónovců, ba pro čtverý, toto neodvolám: Protože roztínali těhotné ženy gileádské, aby rozšířili své území,</verse>
        <verse osisID='Amos.1.14'>zanítím na hradbách Raby oheň a ten pozře její paláce za válečného ryku v den boje, za vichřice v den bouře.</verse>
        <verse osisID='Amos.1.15'>Jejich král bude přestěhován, spolu s ním i jeho velmožové, praví Hospodin.</verse>
      </chapter>
      <chapter osisID='Amos.2'>
        <verse osisID='Amos.2.1'>Toto praví Hospodin: Pro trojí zločin Moábu, ba pro čtverý, toto neodvolám: Protože na vápno spálil kosti edómského krále,</verse>
        <verse osisID='Amos.2.2'>sešlu na Moáb oheň a ten pozře paláce Kerijótu. Moáb zemře ve hřmotu vřavy za válečného ryku při zvuku polnice.</verse>
        <verse osisID='Amos.2.3'>Vyplením soudce z jeho středu, všechny jeho velmože pobiji s ním, praví Hospodin.</verse>
        <verse osisID='Amos.2.4'>Toto praví Hospodin: Pro trojí zločin Judy, ba pro čtverý, toto neodvolám: Protože zavrhli Hospodinův zákon a nedbali na jeho nařízení - zavedli je jejich lživé modly, za nimiž chodili jejich otcové -,</verse>
        <verse osisID='Amos.2.5'>sešlu na Judu oheň a ten pozře paláce Jeruzaléma.</verse>
        <verse osisID='Amos.2.6'>Toto praví Hospodin: Pro trojí zločin Izraele, ba pro čtverý, toto neodvolám, protože za stříbro prodávají spravedlivého a ubožáka pro pár opánků.</verse>
        <verse osisID='Amos.2.7'>Baží dostat hlavy nuzáků do prachu země, pokorné zavádějí na scestí, syn i otec chodí za nevěstkou, a tak znesvěcují moje svaté jméno.</verse>
        <verse osisID='Amos.2.8'>Rozvalují se na zabavených oděvech při každém oltáři. Vydřené pokuty propíjejí ve víně v domě svého boha.</verse>
        <verse osisID='Amos.2.9'>Já jsem zničil před nimi Emorejce vysoké jako cedry a pevné jako duby. Zničil jsem je od koruny až ke kořenům.</verse>
        <verse osisID='Amos.2.10'>Já jsem vás vyvedl z egyptské země, vodil jsem vás čtyřicet let po poušti a pak jste obsadili emorejskou zemi.</verse>
        <verse osisID='Amos.2.11'>Z vašich synů jsem povolával proroky, z vašich jinochů nazíry. Není tomu tak, synové Izraele? je výrok Hospodinův.</verse>
        <verse osisID='Amos.2.12'>Avšak vy jste dávali nazírům pít víno a prorokům jste přikazovali: "Neprorokujte!"</verse>
        <verse osisID='Amos.2.13'>Hle, já vás budu tlačit k zemi jako povoz plný snopů.</verse>
        <verse osisID='Amos.2.14'>Hbitý neuteče, silný nebude moci užít své síly, bohatýr se nezachrání.</verse>
        <verse osisID='Amos.2.15'>Lučišník neobstojí, rychlonohý neunikne, jezdec na koni se nezachrání.</verse>
        <verse osisID='Amos.2.16'>Z bohatýrů i ten nejsrdnatější v onen den uteče nahý, je výrok Hospodinův.</verse>
      </chapter>
      <chapter osisID='Amos.3'>
        <verse osisID='Amos.3.1'>Slyšte toto slovo, jež Hospodin promluvil proti vám, synové izraelští, proti celé čeledi, kterou jsem vyvedl z egyptské země.</verse>
        <verse osisID='Amos.3.2'>Pouze k vám jsem se znal ze všech čeledí země, a proto vás ztrestám za všechny vaše nepravosti.</verse>
        <verse osisID='Amos.3.3'>Půjdou spolu dva, jestliže se nedohodli?</verse>
        <verse osisID='Amos.3.4'>Řve v divočině lev, nemá-li úlovek? Ozve se lvíče ze svého doupěte, kdyby nic nelapilo?</verse>
        <verse osisID='Amos.3.5'>Chytí se pták do osidla na zemi, není-li nastraženo? Vymrští se osidlo ze země, když nicnepolapilo?</verse>
        <verse osisID='Amos.3.6'>Když se v městě troubí na polnici, zda se lid netřese? Stane-li se v městě něco zlého, zda nejedná Hospodin?</verse>
        <verse osisID='Amos.3.7'>Ovšem, Panovník Hospodin nečiní nic, aniž by zjevil své tajemství prorokům, svým služebníkům.</verse>
        <verse osisID='Amos.3.8'>Lev řve, kdo by se nebál? Panovník Hospodin mluví, kdo by neprorokoval?</verse>
        <verse osisID='Amos.3.9'>Vyhlaste na palácích v Ašdódu a na palácích v egyptské zemi řekněte: Shromážděte se na Samařské hory! Pohleďte, co je tam zmatků, kolik útisku!</verse>
        <verse osisID='Amos.3.10'>Správně jednat neumějí, je výrok Hospodinův. Uskladňují ve svých palácích násilí a zhoubu jako poklady.</verse>
        <verse osisID='Amos.3.11'>Proto praví Panovník Hospodin toto: Tuto zemi obklíčí protivník, tvá opevnění strhne, tvoje paláce budou vyloupeny.</verse>
        <verse osisID='Amos.3.12'>Toto praví Hospodin: Jako pastýř vyrve lvu z tlamy dva hnáty či boltec, tak budou vyrváni izraelští synové, kteří si hoví v Samaří v pohodlí lehátka, na polštářích pohovky.</verse>
        <verse osisID='Amos.3.13'>Slyšte to a dejte výstrahu Jákobovu domu, je výrok Panovníka Hospodina, Boha zástupů:</verse>
        <verse osisID='Amos.3.14'>V den, kdy budu trestat Izraele za jeho nevěrnosti, ztrestám i oltáře bételské; rohy oltáře budou odseknuty, padnou k zemi.</verse>
        <verse osisID='Amos.3.15'>Domem zimním udeřím o dům letní, zaniknou domy ze slonoviny, smeteno bude mnoho domů, je výrok Hospodinův.</verse>
      </chapter>
      <chapter osisID='Amos.4'>
        <verse osisID='Amos.4.1'>Slyšte toto slovo, bášanské krávy, které jste na Samařské hoře, které utiskujete nuzné a křivdíte ubožákům. Říkáte jejich Panovníkovi: "Dávej, ať hodujeme!"</verse>
        <verse osisID='Amos.4.2'>Panovník Hospodin se zapřísáhl při své svatosti: Hle, přijdou na vás dny, kdy vás vytáhnou na hácích a vaše potomky na rybářských udicích.</verse>
        <verse osisID='Amos.4.3'>Vyjdete trhlinami, každá tou, před níž právě bude, a budete vrženy až k Harmónu, je výrok Hospodinův.</verse>
        <verse osisID='Amos.4.4'>Choďte si do Bét-elu oddávat se nevěrnosti, jen se dopouštějte ještě více nevěrnosti v Gilgálu, přinášejte své obětid z jitra, své desátky třetího dne.</verse>
        <verse osisID='Amos.4.5'>Spalujte v děkovnou oběť kvašené chleby, hlučně ohlašujte oběti dobrovolné, vždyť to tak máte rádi, synové izraelští, je výrok Panovníka Hospodina.</verse>
        <verse osisID='Amos.4.6'>Způsobil jsem, že jste neměli co do úst v žádném svém městě, že jste měli nedostatek chleba na všech svých místech. A přece jste se ke mně nenavrátili, je výrok Hospodinův.</verse>
        <verse osisID='Amos.4.7'>Já jsem vám také odepřel hojnost dešťů tři měsíce přede žněmi, jedno město jsem svlažoval a druhé jsem nesvlažil, jeden díl země byl zavlažován, zatímco díl, na který nepršelo, zprahl.</verse>
        <verse osisID='Amos.4.8'>Dvě tři města vrávorala k jinému městu, aby se napila vody, žízeň však neuhasila. A přece jste se ke mně nenavrátili, je výrok Hospodinův.</verse>
        <verse osisID='Amos.4.9'>Bil jsem vás obilnou rzí a snětí; mnoho vašich zahrad a vinic, vaše fíkovníky a vaše olivy sežraly housenky. A přece jste se ke mně nenavrátili, je výrok Hospodinův.</verse>
        <verse osisID='Amos.4.10'>Poslal jsem na vás mor jako na Egypt, vaše jinochy jsem pobil mečem, i vaši koně byli odvlečeni, dal jsem vám čichat puch vašich táborů. A přece jste se ke mně nenavrátili, je výrok Hospodinův.</verse>
        <verse osisID='Amos.4.11'>Podvrátil jsem vás, jako jsem podvrátil, já Bůh, Sodomu a Gomoru; byli jste jako oharek vyrvaný z plamenů ohniště. A přece jste se ke mně nenavrátili, je výrok Hospodinův.</verse>
        <verse osisID='Amos.4.12'>Proto s tebou, Izraeli, takto naložím. A protože s tebou naložím takto, připrav se, Izraeli, na setkání se svým Bohem!</verse>
        <verse osisID='Amos.4.13'>Neboť hle, on je tvůrce hor a stvořitel větru, oznamuje člověku, co má na mysli, působí úsvit i soumrak, šlape po posvátných návrších země. Jeho jméno je Hospodin, Bůh zástupů.</verse>
      </chapter>
      <chapter osisID='Amos.5'>
        <verse osisID='Amos.5.1'>Slyšte toto slovo, které pronáším, žalozpěv nad vámi, dome izraelský:</verse>
        <verse osisID='Amos.5.2'>"Padla izraelská panna, už nevstane, leží bez povšimnutí na vlastní zemi, nezvedne ji nikdo."</verse>
        <verse osisID='Amos.5.3'>Neboť toto praví Panovník Hospodin: Městu, které vytáhne s tisícem, zůstane sto, a tomu, jež vytáhdne se stem, zůstane pro dům izraelský deset.</verse>
        <verse osisID='Amos.5.4'>Toto praví Hospodin domu izraelskému: Dotazujte se mne a budete žít!</verse>
        <verse osisID='Amos.5.5'>Nedotazujte se Bét-elu, nevcházejte do Gilgálu, neputujte do Beer-šeby, neboť Gilgál bude přesídlen, Bét-el se ukáže jako ničemný klam.</verse>
        <verse osisID='Amos.5.6'>Dotazujte se Hospodina a budete žít! Kéž nezachvátí dům Josefův jako oheň. Pozřel by jej a nikdo by neuhasil Bét-el,</verse>
        <verse osisID='Amos.5.7'>ty, kdo převracejí právo v pelyněk a spravedlnost srážejí k zemi.</verse>
        <verse osisID='Amos.5.8'>Ten, který učinil Plejády a Orióna, obrací šero smrti v jitro, ale i den zatmívá nocí, povolává mořské vody a vylévá je na tvář země. Jeho jméno je Hospodin.</verse>
        <verse osisID='Amos.5.9'>On mocného uvrhne do záhuby a zhouba pronikne do pevnosti.</verse>
        <verse osisID='Amos.5.10'>Oni však toho, kdo trestá v bráně, nenávidí, pravdomluvný se jim hnusí.</verse>
        <verse osisID='Amos.5.11'>Protože hanebně vydíráte nuzáka a vymáháte na něm obilnou daň, mohli jste si vybudovat domy z kvádrů, bydlet v nich však nebudete; vysadili jste si skvělé vinice, avšak víno z nich pít nebudete.</verse>
        <verse osisID='Amos.5.12'>Já znám vaše četné nevěrnosti, vaše nehorázné hříchy. Nevražíte na spravedlivého, berete úplatek, ubožáky v bráně odstrkujete.</verse>
        <verse osisID='Amos.5.13'>Proto v oné době prozíravý zmlkne, bude to zlý čas.</verse>
        <verse osisID='Amos.5.14'>Hledejte dobro a ne zlo a budete žít, a tak Hospodin, Bůh zástupů, bude s vámi, jak říkáte.</verse>
        <verse osisID='Amos.5.15'>Mějte v nenávisti zlo a milujte dobro, uplatňujte v bráně právo! Snad se Hospodin, Bůh zástupů, smiluje nad pozůstatkem lidu Josefova.</verse>
        <verse osisID='Amos.5.16'>Proto praví Hospodin, Bůh zástupů, Panovník, toto: Na všech náměstích bude nářek, na všech ulicích budou křičet: "Běda, běda!" Zavolají k truchlení oráče, ty, kdo umějí bědovat, k naříkání.</verse>
        <verse osisID='Amos.5.17'>Na všech vinicích bude nářek, neboť projdu tvým středem, praví Hospodin.</verse>
        <verse osisID='Amos.5.18'>Běda těm, kdo touží po dni Hospodinově! K čemu vám bude den Hospodinův? Bude tmou, a ne světlem!</verse>
        <verse osisID='Amos.5.19'>Jako když se dá někdo na útěk před lvem a narazí na něho medvěd; nebo vejde do domu, opře se rukou o stěnu a uštkne ho had.</verse>
        <verse osisID='Amos.5.20'>Což není den Hospodinův tmou, a ne světlem, temnotou bez jasu?</verse>
        <verse osisID='Amos.5.21'>Nenávidím vaše svátky, zavrhl jsem je, ani vystát nemohu vaše slavnostní shromáždění.</verse>
        <verse osisID='Amos.5.22'>Když mi přinášíte zápalné oběti a své oběti přídavné, nemám v nich zalíbení, na pokojnou oběť z vašeho vykrmeného dobytka ani nepohlédnu.</verse>
        <verse osisID='Amos.5.23'>Pryč ode mne s halasem tvých písní, tvé brnkání na harfy už nechci slyšet.</verse>
        <verse osisID='Amos.5.24'>Ať se valí právo jako vody, spravedlnost jak proudící potok.</verse>
        <verse osisID='Amos.5.25'>Připravovali jste mi obětní hody a přídavné oběti po čtyřicet let na poušti, dome izraelský?</verse>
        <verse osisID='Amos.5.26'>Ponesete Sikúta, svého krále, Kijúna, své obrazy, hvězdu svého boha, to, co jste si udělali.</verse>
        <verse osisID='Amos.5.27'>Přesídlím vás až za Damašek, praví ten, jehož jméno je Hospodin, Bůh zástupů.</verse>
      </chapter>
      <chapter osisID='Amos.6'>
        <verse osisID='Amos.6.1'>Běda bezstarostným na Sijónu i těm, kdo doufají v Samařskou horu, běda vůdcům nejpřednějšího pronároda, k nimž přichází dům izraelský!</verse>
        <verse osisID='Amos.6.2'>Projděte Kalné a podívejte se. Odtud jděte do velkého Chamátu a sestupte do pelištejského Gatu. Jste lepší než tato království? Je teď jejich území větší než vaše?</verse>
        <verse osisID='Amos.6.3'>Zažehnáváte zlý den, ale nastolujete násilí.</verse>
        <verse osisID='Amos.6.4'>Běda těm, kdo lehají na ložích ze slonoviny, povalují se na pohovkách, jídají jehňata ze stáda a telata z chléva,</verse>
        <verse osisID='Amos.6.5'>blábolí za zvuku harfy, vymýšlejí si hudební nástroje jako David,</verse>
        <verse osisID='Amos.6.6'>pijí víno z obětních misek, nejlepšími oleji se maží, ale nad Josefovou těžkou ranou se netrápí.</verse>
        <verse osisID='Amos.6.7'>Proto nyní budou přestěhováni v čele přesídlenců, ustane hodokvas povalečů.</verse>
        <verse osisID='Amos.6.8'>Přísahal Panovník Hospodin při sobě samém, je výrok Hospodina, Boha zástupů: Hnusí se mi Jákobova pýcha, jeho paláce mám v nenávisti. V plen vydám město se vším, co je v něm.</verse>
        <verse osisID='Amos.6.9'>Zbude-li pak deset mužů v jednom domě, i ti zemřou.</verse>
        <verse osisID='Amos.6.10'>Někoho vezme jeho strýc, spalovač mrtvol, aby vynesl kosti z domu, a zeptá se toho, kdo se skryl v odlehlém koutě domu: "Je tu ještě někdo s tebou?" On odpoví: "Už nikdo." A dodá: "Tiše! Jen nepřipomínat jméno Hospodinovo."</verse>
        <verse osisID='Amos.6.11'>Neboť hle, Hospodin vydá příkaz a velký dům rozbije na padrť a malý dům na třísky.</verse>
        <verse osisID='Amos.6.12'>Mohou běhat koně po skalisku? Může být zoráno dobytkem? A přece jste učinili z práva jed, z ovoce spravedlnosti pelyněk.</verse>
        <verse osisID='Amos.6.13'>Radujete se, a nemáte z čeho, říkáte: "Což jsme vlastní silou nezískali pro sebe moc?"</verse>
        <verse osisID='Amos.6.14'>Já však proti vám postavím pronárod, dome izraelský, je výrok Hospodina, Boha zástupů, a ten vás bude utlačovat od cesty do Chamátu až po Úval pustiny.</verse>
      </chapter>
      <chapter osisID='Amos.7'>
        <verse osisID='Amos.7.1'>Toto mi ukázal Panovník Hospodin: Hle, připravuje kobylky, když začíná růst otava. Po královské senoseči, sotvaže otava vzešla,</verse>
        <verse osisID='Amos.7.2'>stalo se, že docela sežraly byliny země. I řekl jsem: "Panovníku Hospodine, odpusť prosím! Jak Jákob obstojí? Je tak nepatrný!"</verse>
        <verse osisID='Amos.7.3'>Hospodin byl nad tím jat lítostí: "Nestane se to," řekl Hospodin.</verse>
        <verse osisID='Amos.7.4'>Toto mi ukázal Panovník Hospodin: Hle, Panovník Hospodin volá, že povede spor ohněm. Ten pozřel obrovskou propastnou tůň a zžírá už i Jákobův podíl.</verse>
        <verse osisID='Amos.7.5'>I řekl jsem: "Panovníku Hospodine, ustaň prosím! Jak Jákob obstojí? Je tak nepatrný!"</verse>
        <verse osisID='Amos.7.6'>Hospodin byl nad tím jat lítostí: "Nestane se ani toto," řekl Panovník Hospodin.</verse>
        <verse osisID='Amos.7.7'>Toto mi ukázal: Hle, Panovník stojí na hradbách s olovnicí, s olovnicí v ruce. I řekl mi Hospodin: "Ámosi, co vidíš?"</verse>
        <verse osisID='Amos.7.8'>Odpověděl jsem: "Olovnici." A Panovník řekl: "Hle, spustím olovnici doprostřed Izraele, svého lidu. Už mu nebudu dál promíjet.</verse>
        <verse osisID='Amos.7.9'>Posvátná návrší Izákova budou zpustošena, Izraelovy svatyně budou obráceny v trosky, proti domu Jarobeámovu se postavím s mečem."</verse>
        <verse osisID='Amos.7.10'>Bételský kněz Amasjáš poslal izraelskému králi Jarobeámovi zprávu: "Spikl se proti tobě Ámos přímo v izraelském domě. Není možné, aby země snášela všechna jeho slova.</verse>
        <verse osisID='Amos.7.11'>Ámos totiž říká: Jarobeám zemře mečem a Izrael bude zcela jistě přesídlen ze své země."</verse>
        <verse osisID='Amos.7.12'>Pak řekl Amasjáš Ámosovi: "Seber se, vidoucí, a prchej do judské země! Tam chleba jez a tam si prorokuj!</verse>
        <verse osisID='Amos.7.13'>A nikdy už neprorokuj v Bét-elu, neboť je to svatyně králova, královský dům."</verse>
        <verse osisID='Amos.7.14'>Ámos Amasjášovi odpověděl: "Nebyl jsem prorok ani prorocký žák, zabýval jsem se dobytkem a sykomorami.</verse>
        <verse osisID='Amos.7.15'>Hospodin mě vzal od ovcí, Hospodin mi rozkázal: »Jdi a prorokuj Izraeli, mému lidu!«</verse>
        <verse osisID='Amos.7.16'>Slyš tedy slovo Hospodinovo. Ty říkáš: »Neprorokuj proti Izraeli, nevynášej věštbu proti Izákovu domu!«</verse>
        <verse osisID='Amos.7.17'>Proto Hospodin praví toto: »Tvoje žena bude v městě provozovat smilství, tvoji synové a dcery padnou mečem, tvá půda bude rozměřena provazcem a ty zemřeš v zemi nečisté.« Izrael bude zcela jistě přesídlen ze své země."</verse>
      </chapter>
      <chapter osisID='Amos.8'>
        <verse osisID='Amos.8.1'>Toto mi ukázal Panovník Hospdin: Hle, koš zralého ovoce.</verse>
        <verse osisID='Amos.8.2'>A zeptal se: "Ámosi, co vidíš?" Odpověděl jsem: "Koš zralého ovoce." Hospodin mi řekl: "Izrael, můj lid, je zralý pro konec. Už mu nebudu dál promíjet."</verse>
        <verse osisID='Amos.8.3'>V onen den se obrátí chrámové zpěvy v kvílení, je výrok Panovníka Hospodina, mnoho mrtvých těl bude pohozeno na všech místech. Tiše!</verse>
        <verse osisID='Amos.8.4'>Slyšte to vy, kdo bažíte po ubožákovi a kdo chcete odstranit pokorné v zemi.</verse>
        <verse osisID='Amos.8.5'>Říkáte: "Kdy už pomine novoluní, abychom zas prodávali obilí, a den odpočinku, abychom otevřeli sýpku, na míře ubírali, na ceně přidávali a podváděli falešnou váhou,</verse>
        <verse osisID='Amos.8.6'>abychom si koupili nuzáky za stříbro, ubožáka pro pár opánků, a abychom prodali obilní zadinu."</verse>
        <verse osisID='Amos.8.7'>Přísahal Hospodin při sobě, při Pýše Jákobově: Nikdy nezapomenu na žádný jejich skutek.</verse>
        <verse osisID='Amos.8.8'>Nebude se nad tím třást země a truchlit každý její obyvatel? Celá se vzedme jako Nil a zase ustoupí a opadne jako egyptská řeka.</verse>
        <verse osisID='Amos.8.9'>V onen den způsobím, je výrok Panovníka Hospodina, že slunce zapadne v poledne, tmou zahalím zemi za jasného dne.</verse>
        <verse osisID='Amos.8.10'>Vaše slavnosti proměním ve smutek, všechny vaše písně v žalozpěvy. Na všechna bedra vložím žíněnou suknici, na každé hlavě bude lysina. Učiním, že bude v zemi smutek jako nad jednorozeným a její poslední chvíle jako den hořkosti.</verse>
        <verse osisID='Amos.8.11'>Hle, přicházejí dny, je výrok Panovníka Hospodina, kdy pošlu na zemi hlad, ne hlad po chlebu ani žízeň po vodě, nýbrž po slyšení slov Hospodinových.</verse>
        <verse osisID='Amos.8.12'>Budou vrávorat od moře k moři a ze severu na východ; budou pobíhat a hledat slovo Hospodinovo, ale nenajdou.</verse>
        <verse osisID='Amos.8.13'>V onen den budou omdlévat žízní krásné panny i jinoši.</verse>
        <verse osisID='Amos.8.14'>Ti, kteří přísahají při samařském provinění a říkají: "Jakože živ je tvůj bůh, Dane, a jakože živa je cesta Beer-šeby", padnou a již nepovstanou.</verse>
      </chapter>
      <chapter osisID='Amos.9'>
        <verse osisID='Amos.9.1'>Spatřil jsem Panovníka, jak stojí nad oltářem. Řekl: "Udeř do hlavice sloupu, až se zachvějí prahy! Sraz jim to všechno na hlavu, ty poslední vybiji mečem. Nikdo z nich neuteče, neunikne, nevyvázne.</verse>
        <verse osisID='Amos.9.2'>I kdyby se prokopali do podsvětí, má ruka je odtud vezme. Kdyby vystoupili na nebesa, strhnu je odtud.</verse>
        <verse osisID='Amos.9.3'>Ukryjí-li se na vrcholu Karmelu, vypátrám je a vezmu je odtud. Skryjí-li se před mým zrakem na mořském dně, poručím hadu a vyštípe je odtud.</verse>
        <verse osisID='Amos.9.4'>Půjdou-li před svými nepřáteli do zajetí, poručím meči, aby je tam pobil, neboť můj zrak spočinul na nich ke zlému a ne k dobrému."</verse>
        <verse osisID='Amos.9.5'>Panovník Hospodin zástupů sotva se dotkne země, už se zmítá a všichni její obyvatelé truchlí. Celá se vzedme jako Nil a zase opadne jako egyptská řeka.</verse>
        <verse osisID='Amos.9.6'>On buduje stupně svého domu na nebesích, nad zemí zakládá svou klenbu. On povolává mořské vody a vylévá je na tvář země. Jeho jméno je Hospodin.</verse>
        <verse osisID='Amos.9.7'>Nejste snad pro mne jako Kúšijci, vy, synové Izraele? je výrok Hospodinův. Nevyvedl jsem Izraele z egyptské země a Pelištejce z Kaftóru a Arama z Kíru?</verse>
        <verse osisID='Amos.9.8'>Hle, oči Panovníka Hospodina jsou upřeny na toto hříšné království: Vyhladím je z povrchu země. Dům Jákobův však zcela nevyhladím, je výrok Hospodinův.</verse>
        <verse osisID='Amos.9.9'>Neboť hle, přikázal jsem a zatřesu izraelským domem mezi všemi pronárody, jako když se třese řešetem, a žádný kamínek nepropadne na zem.</verse>
        <verse osisID='Amos.9.10'>Zemřou mečem všichni hříšníci mého lidu, kteří říkají: "Nás nic nepostihne, nás nepotká nic zlého."</verse>
        <verse osisID='Amos.9.11'>V onen den postavím padající Davidův stánek a jeho trhliny zazdím, opravím, co na něm pobořeno, a zbuduji jej jako za dnů dávných.</verse>
        <verse osisID='Amos.9.12'>Podrobí si pozůstatek lidu edómského a všech pronárodů; i budou nazývány mým jménem, je výrok Hospodina, který toto činí.</verse>
        <verse osisID='Amos.9.13'>Hle, přicházejí dny, je výrok Hospodinův, kdy půjde oráč hned za žencem a ten, kdo šlape hrozny, hned za rozsévačem. Z hor budce kanout mladé víno a všechny pahorky budou oplývat vláhou.</verse>
        <verse osisID='Amos.9.14'>Úděl Izraele, svého lidu, změním, oni znovu vybudují zpustošená města a osídlí je, vysadí vinice a budou z nich pít víno, založí zahrady a budou z nich jíst ovoce.</verse>
        <verse osisID='Amos.9.15'>Zasadím je do jejich půdy a již nikdy nebudou vykořeněni ze své země, kterou jsem jim dal, praví Hospodin, tvůj Bůh.</verse>
      </chapter>
    </div></osisText>
</osis>
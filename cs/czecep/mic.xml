<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Mic'>
      <chapter osisID='Mic.1'>
        <verse osisID='Mic.1.1'>Slovo Hospodinovo, které se stalo k Micheáši Mórešetskému za dnů judských králů Jótama, Achaza a Chizkijáše; bylo to vidění o Samaří a o Jeruzalému.</verse>
        <verse osisID='Mic.1.2'>Slyšte to, všichni lidé, napni pozornost, země, se vším, co je na tobě! Panovník Hospodin buď proti vám svědkem, Panovník ze svého svatého chrámu!</verse>
        <verse osisID='Mic.1.3'>Neboť hle, Hospodin vychází ze svého místa, sestupuje a šlape po posvátných návrších země.</verse>
        <verse osisID='Mic.1.4'>Hory se pod ním rozplývají, doliny pukají, jsou jako vosk v ohni, jako vody řítící se ze stráně.</verse>
        <verse osisID='Mic.1.5'>To všechno pro nevěrnost Jákobovu, pro hříchy izraelského domu. Co je Jákobova nevěrnost, zdali ne Samaří? A co jsou posvátná návrší Judy, zdali ne Jeruzalém?</verse>
        <verse osisID='Mic.1.6'>Proto udělám ze Samaří pole sutin a vysadím na něm vinici, kameny z něho svalím do údolí, odkryji jeho základy.</verse>
        <verse osisID='Mic.1.7'>Rozbity budou veškeré jeho tesané modly, veškeré jeho nevěstčí odměny budou spáleny ohněm, zpustoším všechny jeho modlářské stvůry. Protože je shromáždilo ze smilné nevěstčí odměny, opět se stanou smilnou odměnou nevěstek.</verse>
        <verse osisID='Mic.1.8'>Naříkat nad tím musím a kvílet, chodit bosý a nahý, dám se do nářku jak šakalové, do truchlení jako pštrosi,</verse>
        <verse osisID='Mic.1.9'>protože jsou nevyléčitelné jeho rány. Došlo i na Judu; zasažena je brána mého lidu, sám Jeruzalém.</verse>
        <verse osisID='Mic.1.10'>Neoznamujte to v Gatu, ať se nerozléhá váš pláč. V Bét-leafře (to je v Domě prachu) válejte se v prachu.</verse>
        <verse osisID='Mic.1.11'>Obyvatelé Šafíru (to je Nádhery), stěhujte se jinam, nazí a v hanbě. Neujdou obyvatelé Saanánu. Nářek v Bét-eselu vás připraví o oporu.</verse>
        <verse osisID='Mic.1.12'>Ačkoli obyvatelé Marótu čekali dobro, sestoupilo od Hospodina zlo k bráně Jeruzaléma.</verse>
        <verse osisID='Mic.1.13'>Zapřahejte do válečného vozu, obyvatelé Lakíše; tady je počátek hříchu sijónské dcery. Vždyť v tobě byly shledány nevěrnosti Izraele!</verse>
        <verse osisID='Mic.1.14'>Proto se rozejdete s Mórešet-gatem; domy Akzíbu (to je Lži) obelžou izraelské krále.</verse>
        <verse osisID='Mic.1.15'>I na vás přivedu dobyvatele, obyvatelé Maréši, až do Adulámu bude muset vejít sláva Izraele.</verse>
        <verse osisID='Mic.1.16'>Vyholte si lysinu a ostříhejte se kvůli svým rozkošným synům; udělejte si širokou lysinu jako sup, že byli od vás přesídleni.</verse>
      </chapter>
      <chapter osisID='Mic.2'>
        <verse osisID='Mic.2.1'>Běda těm, kdo strojí ničemnosti, páchají zlo na svých ložích, dopouštějí se ho za jitřního světla; na to mají dost sil.</verse>
        <verse osisID='Mic.2.2'>Žádostivě dychtí po polích - a uchvacují, po domech - a zabírají. Utiskují muže i jeho dům, člověka i jeho dědictví.</verse>
        <verse osisID='Mic.2.3'>Proto praví Hospodin toto: Hle, já na tu čeleď strojím zlo, z něhož nevyvléknete své šíje. Přestanete chodit povýšeně, bude to zlý čas.</verse>
        <verse osisID='Mic.2.4'>V onen den o vás užijí pořekadel, strhne se žalostné bědování: "Je po všem!" "Přišla na nás záhuba", řeknete, "podíl mého lidu je pryč, kterak jsem o něj přišel! Naše pole připadlo odpadlíku."</verse>
        <verse osisID='Mic.2.5'>Ano, nebudeš mít nikoho, kdo by ti losem určil podíl v Hospodinově shromáždění.</verse>
        <verse osisID='Mic.2.6'>Říkají: "Nevěštěte!" Budou věštit! Ale nebudou věštit těmto; ti od potupných věcí neodstoupí.</verse>
        <verse osisID='Mic.2.7'>Vy, kteří se nazýváte domem Jákobovým, což nepokoušíte Hospodinovu trpělivost? Tohle že jsou jeho skutky? Zdali nejsou má slova k dobrému pro toho, kdo chodí přímo?</verse>
        <verse osisID='Mic.2.8'>Dříve se můj lid stavěl proti nepříteli. Teď však strháváte z plášťů ozdoby těm, kdo po návratu z boje užívají bezpečí.</verse>
        <verse osisID='Mic.2.9'>Ženy mého lidu zapuzujete z jejich rozkošného domova, jejich děti chcete navěky připravit o důstojnost, kterou jsem jim dal.</verse>
        <verse osisID='Mic.2.10'>Nuže, jděte si, tady odpočinutí nedojdete. Pro svou nečistotu budete zahubeni strašnou záhubou.</verse>
        <verse osisID='Mic.2.11'>Kdyby někdo posedlý duchem podvodu nalhával: "Budu ti věštit při víně a opojném nápoji", to by byl věštec pro tento lid!</verse>
        <verse osisID='Mic.2.12'>Jistotně tě celého posbírám, Jákobe, jistotně shromáždím pozůstatek Izraele, svedu jej dohromady jak ovce do ohrady, jako stádo doprostřed pastviště, zahemží se to zas lidmi.</verse>
        <verse osisID='Mic.2.13'>Už vytáhl ten, kdo jim bude razit cestu. Prorazili a procházejí branou a z ní vycházejí. Jejich Král prošel před nimi, Hospodin v jejich čele!</verse>
      </chapter>
      <chapter osisID='Mic.3'>
        <verse osisID='Mic.3.1'>Pravím: Slyšte, představitelé Jákobovi, vůdcové izraelského domu! Což není vaším úkolem znát právo?</verse>
        <verse osisID='Mic.3.2'>Dobro nenávidíte a milujete zlo, stahujete z lidu kůži a z jeho kostí maso.</verse>
        <verse osisID='Mic.3.3'>Požírají maso mého lidu, sdírají z nich kůži a lámou jim kosti, jako by je kouskovali do hrnce, jak do kotle maso.</verse>
        <verse osisID='Mic.3.4'>Až budou úpět k Hospodinu, neodpoví jim; skryje před nimi tvář v onen čas, jak zasluhují za svoje zlé skutky.</verse>
        <verse osisID='Mic.3.5'>Toto praví Hospodin proti prorokům, kteří svádějí můj lid: Když mají svými zuby co kousat, mluví o pokoji; když pak jim někdo do úst nic nedá, vyhlašují proti němu svatý boj.</verse>
        <verse osisID='Mic.3.6'>Proto vám nastane noc bez vidění, tma bez věštby. Nad těmi proroky zajde slunce, den se nad nimi zachmuří.</verse>
        <verse osisID='Mic.3.7'>Tu se budou jasnovidci stydět, rdít se budou věštci, všichni si zakryjí ústa, neboť Bůh neodpoví.</verse>
        <verse osisID='Mic.3.8'>Já však jsem naplněn mocí, duchem Hospodinovým, právem a bohatýrskou silou, abych mohl Jákobovi povědět o jeho nevěrnosti, Izraeli o jeho hříchu.</verse>
        <verse osisID='Mic.3.9'>Slyšte to, představitelé domu Jákobova, vůdcové izraelského domu, vy, kteří si hnusíte právo a překrucujete všechno, co je přímé!</verse>
        <verse osisID='Mic.3.10'>Sijón budujete krveprolitím, Jeruzalém bezprávím.</verse>
        <verse osisID='Mic.3.11'>Jeho představitelé soudí za úplatek, jeho kněží učí za odměnu, jeho proroci věští za stříbro. Přitom spoléhají na Hospodina a říkají: "Což není Hospodin uprostřed nás? Na nás nepřijde nic zlého."</verse>
        <verse osisID='Mic.3.12'>Proto bude Sijón kvůli vám zorán jako pole, z Jeruzaléma budou sutiny, z hory Hospodinova domu návrší zarostlá křovím.</verse>
      </chapter>
      <chapter osisID='Mic.4'>
        <verse osisID='Mic.4.1'>I stane se v posledních dnech, že se hora Hospodinova domu bude tyčit nad vrcholy hor, bude povznesena nad pahorky a budou k ní proudit národy.</verse>
        <verse osisID='Mic.4.2'>Mnohé pronárody půjdou a budou se pobízet: "Pojďte, vystupme na Hospodinovu horu, do domu Boha Jákobova. Bude nás učit svým cestám a my budeme chodit po jeho stezkách." Ze Sijónu vyjde zákon, slovo Hospodinovo z Jeruzaléma.</verse>
        <verse osisID='Mic.4.3'>On bude soudit mnohé národy, ztrestá mocné pronárody, i ty nejvzdálenější. I překují své meče na radlice, svá kopí na vinařské nože. Pronárod nepozdvihne meč proti pronárodu, nebudou se již cvičit v boji.</verse>
        <verse osisID='Mic.4.4'>Každý bude bydlit pod svou vinnou révou, pod svým fíkovníkem, a nikdo ho nevyděsí. Tak promluvila ústa Hospodina zástupů.</verse>
        <verse osisID='Mic.4.5'>Každý jiný lid si chodí ve jménu svých bohů, ale my budeme chodit ve jménu Hospodina, našeho Boha, navěky a navždy.</verse>
        <verse osisID='Mic.4.6'>V onen den, je výrok Hospodinův, se ujmu chromé, shromáždím zapuzenou, tu, s níž jsem zle naložil.</verse>
        <verse osisID='Mic.4.7'>Chromou budu mít za pozůstatek lidu, vypuzenou za mocný národ. A Hospodin bude nad nimi kralovat na hoře Sijónu od nynějška až navěky.</verse>
        <verse osisID='Mic.4.8'>Ty, věži stáda, návrší dcery sijónské, tobě připadne, k tobě se navrátí dřívější vladařství, království dcery jeruzalémské.</verse>
        <verse osisID='Mic.4.9'>Proč nyní tolik hořekuješ? Což nemáš u sebe krále? Zahynul tvůj rádce, že tě zachvátila bolest jako rodičku?</verse>
        <verse osisID='Mic.4.10'>Svíjej a válej se v křečích jako rodička, sijónská dcero, neboť teď musíš vyjít z města a bydlet na poli a přijdeš až do Babylóna; tam budeš vysvobozena, tam tě Hospodin vykoupí z rukou tvých nepřátel.</verse>
        <verse osisID='Mic.4.11'>Nyní se proti tobě sbírají mnohé pronárody. Říkají: "Sijón je zhanoben, pokochejme se pohledem na něj."</verse>
        <verse osisID='Mic.4.12'>Oni však neznají smýšlení Hospodinovo, nerozumějí jeho úradku, že je shromažďuje jako snopy na humno.</verse>
        <verse osisID='Mic.4.13'>Dej se do mlácení, sijónská dcero, neboť učiním tvůj roh ze železa, kopyta z bronzu. Rozdrtíš mnoho národů. Jejich zisk zasvětím Hospodinu jako klatý a jejich majetek Pánu celé země. [ (Micah 4:14) Nyní si však zasazuj smuteční zářezy, dcero porobená; sevře nás obležení. Izraelova soudce budou bít do tváře holí. ]</verse>
      </chapter>
      <chapter osisID='Mic.5'>
        <verse osisID='Mic.5.1'>A ty, Betléme efratský, ačkoli jsi nejmenší mezi judskými rody, z tebe mi vzejde ten, jenž bude vládcem v Izraeli, jehož původ je odpradávna, ode dnů věčných.</verse>
        <verse osisID='Mic.5.2'>I když je Hospodin vydá v plen do chvíle, než rodička porodí, zbytek jeho bratří se vrátí zpět k synům Izraele.</verse>
        <verse osisID='Mic.5.3'>I postaví se a bude je pást v Hospodinově moci, ve vyvýšeném jménu Hospodina, svého Boha, a budou bydlet bezpečně; jeho velikost bude nyní sahat až do dálav země.</verse>
        <verse osisID='Mic.5.4'>A on sám bude pokoj. Až vtrhne Ašúr do naší země, až bude šlapat po našich palácích, postavíme proti němu sedm pastýřů, osm vojevůdců lidu.</verse>
        <verse osisID='Mic.5.5'>Ti budou spravovat asyrskou zemi mečem v přístupech do země Nimrodovy. On nás vysvobodí před Ašúrem, až vtrhne do naší země, až bude šlapat po našem pomezí.</verse>
        <verse osisID='Mic.5.6'>I bude pozůstatek Jákoba uprostřed mnoha národů jako rosa od Hospodina, jako vláha pro bylinu, která neskládá naději v člověka, nečeká na syny lidské.</verse>
        <verse osisID='Mic.5.7'>Pozůstatek Jákoba bude mezi pronárody, uprostřed mnoha národů, jako lev mezi zvířaty divočiny, jak lvíče ve stádech ovcí: přežene-li se, rozšlape je, rozsápe a nikdo mu nic nevyrve.</verse>
        <verse osisID='Mic.5.8'>Budeš vyvýšen nad své protivníky, všichni tvoji nepřátelé budou vyhlazeni.</verse>
        <verse osisID='Mic.5.9'>I stane se v onen den, je výrok Hospodinův, že vyhladím tvé koně z tvého středu a zničím tvé vozy.</verse>
        <verse osisID='Mic.5.10'>Vyhladím města tvé země a všechny tvé pevnosti zbořím.</verse>
        <verse osisID='Mic.5.11'>Vyhladím z tvých rukou tvé čáry, nebudeš mít mrakopravce.</verse>
        <verse osisID='Mic.5.12'>Vyhladím tvé tesané modly a posvátné sloupy z tvého středu; dílu svých rukou se již nebudeš klanět.</verse>
        <verse osisID='Mic.5.13'>Vyvrátím tvé posvátné kůly z tvého středu a zahladím tvá města.</verse>
        <verse osisID='Mic.5.14'>V hněvu a rozhořčení vykonám pomstu na pronárodech, které mě neposlouchají.</verse>
      </chapter>
      <chapter osisID='Mic.6'>
        <verse osisID='Mic.6.1'>Slyšte nyní, co praví Hospodin: Povstaň, veď soud s horami, nechť slyší pahorky tvůj hlas!</verse>
        <verse osisID='Mic.6.2'>Slyšte Hospodinův spor, hory i nepohnutelné základy země! Hospodin vede spor se svým lidem, činí výtky Izraeli:</verse>
        <verse osisID='Mic.6.3'>Lide můj, co jsem ti udělal? Jaké potíže jsem ti působil? Odpověz mi.</verse>
        <verse osisID='Mic.6.4'>Vždyť jsem tě vyvedl z egyptské země, vykoupil jsem tě z domu otroctví, poslal jsem před tebou Mojžíše, Árona a Mirjam.</verse>
        <verse osisID='Mic.6.5'>Lide můj, jenom si vzpomeň na záměr Baláka, krále moábského, a co mu odpověděl Bileám, Beórův syn, jak jsi pak táhl od Šitímu do Gilgálu, abys pochopil Hospodinovy spravedlivé činy.</verse>
        <verse osisID='Mic.6.6'>"Jak předstoupím před Hospodina? S čím se mám sklonit před Bohem na výšině? Mohu před něj předstoupit s oběťmi zápalnými, s ročními býčky?</verse>
        <verse osisID='Mic.6.7'>Cožpak má Hospodin zalíbení v tisících beranů, v deseti tisících potoků oleje? Což smím dát za svou nevěrnost svého prvorozence, v oběť za svůj hřích plod svého lůna?"</verse>
        <verse osisID='Mic.6.8'>Člověče, bylo ti oznámeno, co je dobré a co od tebe Hospodin žádá: jen to, abys zachovával právo, miloval milosrdenství a pokorně chodil se svým Bohem.</verse>
        <verse osisID='Mic.6.9'>Slyš, Hospodin volá na město. - Pohotovou pomocí je vzhlížet k tvému jménu. - Slyšte o metle! Kdo ji přivolal?</verse>
        <verse osisID='Mic.6.10'>Což stále budou ve svévolníkově domě poklady nabyté svévolí a míra ošizená, popouzející k hněvu?</verse>
        <verse osisID='Mic.6.11'>Mám snad za poctivé prohlásit nespravedlivé váhy a váček s falešným závažím?</verse>
        <verse osisID='Mic.6.12'>Jeho boháči jsou plni násilí, jeho obyvatelé mluví zrádně, v jejich ústech je lstivý jazyk.</verse>
        <verse osisID='Mic.6.13'>Proto na tebe sešlu nemoci a rány, pro tvoje hříchy tě zpustoším.</verse>
        <verse osisID='Mic.6.14'>Budeš jíst, ale nenasytíš se, budeš jen hladovět; nevyvázneš s tím, co sis dalo stranou, a s čím vyvázneš, vydám meči.</verse>
        <verse osisID='Mic.6.15'>Budeš sít, a žní se nedočkáš; budeš lisovat olivy, a olejem se nepomažeš; vylisuješ mošt, a vína se nenapiješ.</verse>
        <verse osisID='Mic.6.16'>Ustanovení Omrího se drží toto město, všech skutků Achabova domu; řídíte se jejich radami. Proto učiním, že budeš vzbuzovat úděs a tvoji obyvatelé posměch. Ponesete potupu mého lidu.</verse>
      </chapter>
      <chapter osisID='Mic.7'>
        <verse osisID='Mic.7.1'>Běda mně! Jsem jako paběrky letní sklizně, jako paběrky po vinobraní. Není tu hrozen k snědku ani raný fík, po němž toužím.</verse>
        <verse osisID='Mic.7.2'>Zbožný vymizel ze země, přímého mezi lidmi není. Všichni strojí vražedné úklady, jeden druhého do sítě loví.</verse>
        <verse osisID='Mic.7.3'>Oběma rukama páchají zlo pro svůj prospěch, velmož i soudce úplatky vymáhají, mocný mluví, jak se mu zachce; a všechno zpřevracejí.</verse>
        <verse osisID='Mic.7.4'>Nejlepší z nich je jak potměchuť, nejpoctivější jako plot z trní. Přichází den, který vyhlíželi tvoji proroci, den tvého navštívení; již nastává mezi nimi rozruch.</verse>
        <verse osisID='Mic.7.5'>Nevěřte bližnímu, nespoléhejte na přítele; před tou, jež uléhá po tvém boku, se střez otevřít ústa.</verse>
        <verse osisID='Mic.7.6'>Syn tupí otce, dcera povstává proti matce, snacha proti tchyni; každý má nepřátele ve vlastním domě.</verse>
        <verse osisID='Mic.7.7'>Ale já budu vyhlížet k Hospodinu, čekat na Boha, který mě spasí. Můj Bůh mě vyslyší.</verse>
        <verse osisID='Mic.7.8'>"Neraduj se nade mnou, má nepřítelkyně! Padla-li jsem, povstanu, sedím-li ve tmě, mým světlem je Hospodin.</verse>
        <verse osisID='Mic.7.9'>Chci nést Hospodinův hrozný hněv, neboť jsem proti němu hřešila, dokud on neurovná můj spor a nezjedná mi právo. Vyvede mě na světlo a uzřím jeho spravedlnost.</verse>
        <verse osisID='Mic.7.10'>Má nepřítelkyně to uvidí a pokryje ji hanba. To je ta, která mi říká: "Kde je Hospodin, tvůj Bůh?" Na vlastní oči ji spatřím, až bude pošlapána jak bláto na ulicích."</verse>
        <verse osisID='Mic.7.11'>To bude den budování tvých zdí. Onoho dne se rozšíří tvé hranice.</verse>
        <verse osisID='Mic.7.12'>Bude to den, kdy přijdou k tobě z Asýrie a egyptských měst, od Egypta až k řece Eufratu, od moře k moři, od hory k hoře.</verse>
        <verse osisID='Mic.7.13'>Ale země bude zpustošena kvůli svým obyvatelům, pro ovoce jejich skutků.</verse>
        <verse osisID='Mic.7.14'>Pas berlou svou svůj lid, ovce dědictví svého, ty, který sám jediný přebýváš v lesní divočině na Karmelu. Ať se pasou v Bášanu a Gileádu jako za dnů odvěkých,</verse>
        <verse osisID='Mic.7.15'>jako za dnů, kdy jsi vycházel z egyptské země. Ukáži lidu podivuhodné věci.</verse>
        <verse osisID='Mic.7.16'>Spatří to pronárody a zastydí se za všechno své siláctví. Přiloží ruku na ústa, uši jim ohluchnou.</verse>
        <verse osisID='Mic.7.17'>Prach budou lízat jako had; jako zeměplazi polezou ve zmatku ze svých hradišť. Se strachem se budou obracet k Hospodinu, našemu Bohu. Tebe se budou bát.</verse>
        <verse osisID='Mic.7.18'>Kdo je Bůh jako ty, který snímá nepravost, promíjí nevěrnost pozůstatku svého dědictví! Nesetrvává ve svém hněvu, neboť si oblíbil milosrdenství.</verse>
        <verse osisID='Mic.7.19'>Opět se nad námi slituje, rozšlape naše nepravosti. Do mořských hlubin vhodíš všechny jejich hříchy,</verse>
        <verse osisID='Mic.7.20'>prokážeš věrnost Jákobovi, milosrdenství Abrahamovi, jak jsi za dnů pradávných přísahal našim otcům.</verse>
      </chapter>
    </div></osisText>
</osis>
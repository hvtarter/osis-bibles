<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='John'>
      <chapter osisID='John.1'>
        <verse osisID='John.1.1'>Na počátku bylo Slovo, to Slovo bylo u Boha, to Slovo byl Bůh.</verse>
        <verse osisID='John.1.2'>To bylo na počátku u Boha.</verse>
        <verse osisID='John.1.3'>Všechno povstalo skrze ně a bez něho nepovstalo nic, co jest.</verse>
        <verse osisID='John.1.4'>V něm byl život a život byl světlo lidí.</verse>
        <verse osisID='John.1.5'>To světlo ve tmě svítí a tma je nepohltila.</verse>
        <verse osisID='John.1.6'>Od Boha byl poslán člověk, jménem Jan.</verse>
        <verse osisID='John.1.7'>Ten přišel proto, aby vydal svědectví o tom světle, aby všichni uvěřili skrze něho.</verse>
        <verse osisID='John.1.8'>Jan sám nebyl tím světlem, ale přišel, aby o tom světle vydal svědectví.</verse>
        <verse osisID='John.1.9'>Bylo tu pravé světlo, které osvěcuje každého člověka; to přicházelo do světa.</verse>
        <verse osisID='John.1.10'>Na světě byl, svět skrze něj povstal, ale svět ho nepoznal.</verse>
        <verse osisID='John.1.11'>Přišel do svého vlastního, ale jeho vlastní ho nepřijali.</verse>
        <verse osisID='John.1.12'>Těm pak, kteří ho přijali a věří v jeho jméno, dal moc stát se Božími dětmi.</verse>
        <verse osisID='John.1.13'>Ti se nenarodili, jen jako se rodí lidé, jako děti pozemských otců, nýbrž se narodili z Boha.</verse>
        <verse osisID='John.1.14'>A Slovo se stalo tělem a přebývalo mezi námi. Spatřili jsme jeho slávu, slávu, jakou má od Otce jednorozený Syn, plný milosti a pravdy.</verse>
        <verse osisID='John.1.15'>Jan o něm vydal svědectví a volal: "To je ten, o němž jsem řekl: Přichází za mnou, ale je větší, protože tu byl dříve než já."</verse>
        <verse osisID='John.1.16'>Z jeho plnosti jsme byli obdarováni my všichni milostí za milostí.</verse>
        <verse osisID='John.1.17'>Neboť Zákon byl dán skrze Mojžíše, milost a pravda se stala skrze Ježíše Krista.</verse>
        <verse osisID='John.1.18'>Boha nikdy nikdo neviděl; jednorozený Syn, který je v náruči Otcově, nám o něm řekl.</verse>
        <verse osisID='John.1.19'>Toto je svědectví Janovo, když k němu Židé z Jeruzaléma poslali kněze a levity, aby se ho otázali: "Kdo jsi?"</verse>
        <verse osisID='John.1.20'>Nic nepopřel a otevřeně vyznal: "Já nejsem Mesiáš."</verse>
        <verse osisID='John.1.21'>Znovu se ho zeptali: "Jak to tedy je? Jsi Eliáš?" Řekl: "Nejsem." "Jsi ten Prorok?" Odpověděl: "Ne."</verse>
        <verse osisID='John.1.22'>Řekli mu tedy: "Kdo jsi? Ať můžeme přinést odpověď těm, kdo nás poslali. Za koho se sám pokládáš?"</verse>
        <verse osisID='John.1.23'>Řekl: "Jsem hlas volajícího na poušti: Urovnejte cestu Páně - jak řekl prorok Izaiáš."</verse>
        <verse osisID='John.1.24'>Ti vyslaní byli z řad farizeů.</verse>
        <verse osisID='John.1.25'>Otázali se ho: "Proč tedy křtíš, když nejsi ani Mesiáš ani Eliáš ani ten Prorok?"</verse>
        <verse osisID='John.1.26'>Jan jim odpověděl: "Já křtím vodou. Uprostřed vás stojí, koho vy neznáte -</verse>
        <verse osisID='John.1.27'>ten, který přichází za mnou; jemu nejsem hoden ani rozvázat řemínek u jeho obuvi."</verse>
        <verse osisID='John.1.28'>To se stalo v Betanii, na druhém břehu Jordánu, kde Jan křtil.</verse>
        <verse osisID='John.1.29'>Druhého dne spatřil Jan Ježíše, jak jde k němu, a řekl: "Hle, beránek Boží, který snímá hřích světa.</verse>
        <verse osisID='John.1.30'>To je ten, o němž jsem řekl: Za mnou přichází někdo větší, neboť byl dříve, než já.</verse>
        <verse osisID='John.1.31'>Já jsem nevěděl, kdo to je, ale přišel jsem křtít vodou proto, aby ho poznal Izrael."</verse>
        <verse osisID='John.1.32'>Jan vydal svědectví: "Spatřil jsem, jak Duch sestoupil jako holubice z nebe a zůstal na něm.</verse>
        <verse osisID='John.1.33'>A já jsem stále nevěděl, kdo to je, ale ten, který mě poslal křtít vodou, mi řekl: 'Na koho spatříš sestupovat Ducha a zůstávat na něm, to je ten, který křtí Duchem svatým.'</verse>
        <verse osisID='John.1.34'>Já jsem to viděl a dosvědčuji, že toto je Syn Boží."</verse>
        <verse osisID='John.1.35'>Druhého dne tam byl opět Jan s dvěma ze svých učedníků.</verse>
        <verse osisID='John.1.36'>Spatřil Ježíše, jak jde okolo, a řekl: "Hle, beránek Boží."</verse>
        <verse osisID='John.1.37'>Ti dva učedníci slyšeli, co řekl, a šli za Ježíšem.</verse>
        <verse osisID='John.1.38'>Když se Ježíš obrátil a uviděl, že jdou za ním, otázal se jich: "Co chcete?" Řekli mu: "Rabi (což přeloženo znamená: Mistře), kde bydlíš?"</verse>
        <verse osisID='John.1.39'>Odpověděl jim: "Pojďte a uvidíte!" Šli tedy, viděli, kde bydlí, a zůstali ten den u něho. Bylo kolem čtyř hodin odpoledne.</verse>
        <verse osisID='John.1.40'>Jeden z těchto dvou, kteří slyšeli, co Jan řekl, a Ježíše následovali, byl Ondřej, bratr Šimona Petra.</verse>
        <verse osisID='John.1.41'>Vyhledal nejprve svého bratra Šimona a řekl mu: "Nalezl jsem Mesiáše (což je v překladu: Kristus)."</verse>
        <verse osisID='John.1.42'>Přivedl ho k Ježíšovi. Ježíš na něj pohleděl a řekl: "Ty jsi Šimon, syn Janův; budeš se jmenovat Kéfas (což se překládá: Petr)."</verse>
        <verse osisID='John.1.43'>Druhého dne se Ježíš rozhodl vydat na cestu do Galileje. Vyhledal Filipa a řekl mu: "Následuj mě!"</verse>
        <verse osisID='John.1.44'>Filip byl z Betsaidy, města Ondřejova a Petrova;</verse>
        <verse osisID='John.1.45'>Filip zase vyhledal Natanaela a řekl mu: "Nalezli jsme toho, o němž psal Mojžíš v Zákoně i proroci, Ježíše, syna Josefova z Nazareta."</verse>
        <verse osisID='John.1.46'>Natanael mu namítl: "Z Nazareta? Co odtamtud může vzejít dobrého?" Filip mu odpoví: "Pojď a přesvědč se!"</verse>
        <verse osisID='John.1.47'>Ježíš spatřil Natanaela, jak k němu přichází a řekl o něm: "Hle, pravý Izraelita, v němž není lsti."</verse>
        <verse osisID='John.1.48'>Řekl mu Natanael: "Odkud mě znáš?" Ježíš mu odpověděl: "Dříve, než tě Filip zavolal, viděl jsem tě pod fíkem."</verse>
        <verse osisID='John.1.49'>"Mistře", řekl mu Natanael, "ty jsi Syn Boží, ty jsi král Izraele."</verse>
        <verse osisID='John.1.50'>Ježíš mu odpověděl: "Ty věříš proto, že jsem ti řekl: 'Viděl jsem tě pod fíkem?' Uvidíš věci daleko větší."</verse>
        <verse osisID='John.1.51'>A dodal: "Amen, amen, pravím vám, uzříte nebesa otevřená a anděly Boží vystupovat a sestupovat na Syna člověka."</verse>
      </chapter>
      <chapter osisID='John.2'>
        <verse osisID='John.2.1'>Třetího dne byla svatba v Káně Galilejské. Byla tam Ježíšova matka;</verse>
        <verse osisID='John.2.2'>na svatbu byl pozván také Ježíš a jeho učedníci.</verse>
        <verse osisID='John.2.3'>Když se nedostávalo vína, řekla Ježíšovi jeho matka: "Už nemají víno."</verse>
        <verse osisID='John.2.4'>Ježíš jí řekl: "Co to ode mne žádáš! Ještě nepřišla má hodina."</verse>
        <verse osisID='John.2.5'>Matka řekla služebníkům: "Udělejte, cokoli vám nařídí."</verse>
        <verse osisID='John.2.6'>Bylo tam šest kamenných nádob, určených k židovskému očišťování, každá na dvě až tři vědra.</verse>
        <verse osisID='John.2.7'>Ježíš řekl služebníkům: "Naplňte ty nádoby vodou!" I naplnili je až po okraj.</verse>
        <verse osisID='John.2.8'>Pak jim přikázal: "Teď z nich naberte a doneste správci hostiny!" Učinili tak.</verse>
        <verse osisID='John.2.9'>Jakmile správce hostiny ochutnal vodu proměněnou ve víno - nevěděl, odkud je, ale služebníci, kteří vodu nabírali, to věděli - zavolal si ženicha</verse>
        <verse osisID='John.2.10'>a řekl mu: "Každý člověk podává nejprve dobré víno, a teprve když už se hosté napijí, víno horší. Ty jsi však uchoval dobré víno až pro tuto chvíli."</verse>
        <verse osisID='John.2.11'>Tak učinil Ježíš v Káně Galilejské počátek svých znamení a zjevil svou slávu. A jeho učedníci v něho uvěřili.</verse>
        <verse osisID='John.2.12'>Potom odešel Ježíš, jeho matka, bratři i učedníci do Kafarnaum a zůstali tam několik dní.</verse>
        <verse osisID='John.2.13'>Byly blízko židovské velikonoce a Ježíš se vydal na cestu do Jeruzaléma.</verse>
        <verse osisID='John.2.14'>V chrámu našel prodavače dobytka, ovcí a holubů i penězoměnce, jak sedí za stoly.</verse>
        <verse osisID='John.2.15'>Udělal si z provazů bič a všechny z chrámu vyhnal, i s ovcemi a dobytkem, směnárníkům rozházel mince, stoly zpřevracel</verse>
        <verse osisID='John.2.16'>a prodavačům holubů poručil: "Pryč s tím odtud! Nedělejte z domu mého Otce tržiště!"</verse>
        <verse osisID='John.2.17'>Jeho učedníci si vzpomněli, že je psáno: 'Horlivost pro tvůj dům mne stráví.'</verse>
        <verse osisID='John.2.18'>Židé mu řekli: "Jakým znamením nám prokážeš, že to smíš činit?"</verse>
        <verse osisID='John.2.19'>Ježíš jim odpověděl: "Zbořte tento chrám a ve třech dnech jej postavím."</verse>
        <verse osisID='John.2.20'>Tu řekli Židé: "Čtyřicet šest let byl tento chrám budován, a ty jej chceš postavit ve třech dnech?"</verse>
        <verse osisID='John.2.21'>On však mluvil o chrámu svého těla.</verse>
        <verse osisID='John.2.22'>Když byl pak vzkříšen z mrtvých, rozpomenuli se jeho učedníci, že to říkal, a uvěřili Písmu i slovu, které Ježíš pověděl.</verse>
        <verse osisID='John.2.23'>Když byl v Jeruzalémě o velikonočních svátcích, mnozí uvěřili v jeho jméno, protože viděli znamení, která činil.</verse>
        <verse osisID='John.2.24'>Ježíš jim však nesvěřoval, kdo je, poněvadž všechny lidi znal;</verse>
        <verse osisID='John.2.25'>nepotřeboval, aby mu někdo o něm říkal svůj soud. Sám dobře věděl, co je v člověku.</verse>
      </chapter>
      <chapter osisID='John.3'>
        <verse osisID='John.3.1'>Mezi farizeji byl člověk jménem Nikodém, člen židovské rady.</verse>
        <verse osisID='John.3.2'>Ten přišel k Ježíšovi v noci a řekl mu: "Mistře, víme, že jsi učitel, který přišel od Boha. Neboť nikdo nemůže činit ta znamení, která činíš ty, není-li Bůh s ním."</verse>
        <verse osisID='John.3.3'>Ježíš mu odpověděl: "Amen, amen, pravím tobě, nenarodí-li se kdo znovu, nemůže spatřit království Boží."</verse>
        <verse osisID='John.3.4'>Nikodém mu řekl: "Jak se může člověk narodit, když už je starý? Nemůže přece vstoupit do těla své matky a podruhé se narodit."</verse>
        <verse osisID='John.3.5'>Ježíš odpověděl: "Amen, amen, pravím tobě, nenarodí-li se kdo z vody a z Ducha, nemůže vejít do království Božího.</verse>
        <verse osisID='John.3.6'>Co se narodilo z těla, je tělo, co se narodilo z Ducha, je duch.</verse>
        <verse osisID='John.3.7'>Nediv se, že jsem ti řekl: Musíte se narodit znovu.</verse>
        <verse osisID='John.3.8'>Vítr vane kam chce, jeho zvuk slyšíš, ale nevíš, odkud přichází a kam směřuje. Tak je to s každým, kdo se narodil z Ducha."</verse>
        <verse osisID='John.3.9'>Nikodém se ho otázal: "Jak se to může stát?"</verse>
        <verse osisID='John.3.10'>Ježíš mu řekl: "Ty jsi učitel Izraele, a tohle nevíš?</verse>
        <verse osisID='John.3.11'>Amen, amen, pravím tobě, že mluvíme o tom, co známe, a svědčíme o tom, co jsme viděli, ale vy naše svědectví nepřijímáte.</verse>
        <verse osisID='John.3.12'>Jestliže nevěříte, když jsem vám mluvil o pozemských věcech, jak uvěříte, budu-li mluvit o nebeských?</verse>
        <verse osisID='John.3.13'>Nikdo nevstoupil na nebesa, leč ten, který sestoupil z nebes, Syn člověka.</verse>
        <verse osisID='John.3.14'>Jako Mojžíš vyvýšil hada na poušti, tak musí být vyvýšen Syn člověka,</verse>
        <verse osisID='John.3.15'>aby každý, kdo v něho věří, měl život věčný.</verse>
        <verse osisID='John.3.16'>Neboť Bůh tak miloval svět, že dal svého jediného Syna, aby žádný, kdo v něho věří, nezahynul, ale měl život věčný.</verse>
        <verse osisID='John.3.17'>Vždyť Bůh neposlal svého Syna na svět, aby soudil, ale aby skrze něj byl svět spasen.</verse>
        <verse osisID='John.3.18'>Kdo v něho věří, není souzen. Kdo nevěří, je již odsouzen, neboť neuvěřil ve jméno jednorozeného Syna Božího.</verse>
        <verse osisID='John.3.19'>Soud pak je v tom, že světlo přišlo na svět, ale lidé si zamilovali více tmu než světlo, protože jejich skutky byly zlé.</verse>
        <verse osisID='John.3.20'>Neboť každý, kdo dělá něco špatného, nenávidí světlo a nepřichází k světlu, aby jeho skutky nevyšly najevo.</verse>
        <verse osisID='John.3.21'>Kdo však činí pravdu, přichází ke světlu, aby se ukázalo, že jeho skutky jsou vykonány v Bohu."</verse>
        <verse osisID='John.3.22'>Potom Ježíš odešel se svými učedníky do judské země; tam s nimi pobýval a křtil.</verse>
        <verse osisID='John.3.23'>Také Jan křtil v Ainon, blízko Salim, protože tam byl dostatek vody; lidé přicházeli a dávali se křtít.</verse>
        <verse osisID='John.3.24'>To bylo ještě před Janovým uvězněním.</verse>
        <verse osisID='John.3.25'>Mezi učedníky Janovými a Židy došlo ke sporu o očišťování.</verse>
        <verse osisID='John.3.26'>Přišli k Janovi a řekli mu: "Mistře, ten který byl s tebou na druhém břehu Jordánu, o němž jsi vydal dobré svědectví, nyní sám křtí a všichni chodí k němu."</verse>
        <verse osisID='John.3.27'>Jan odpověděl: "Člověk si nic nemůže přisvojit, není-li mu to dáno z nebe.</verse>
        <verse osisID='John.3.28'>Vy sami jste svědkové, že jsem řekl: Já nejsem Mesiáš, ale jsem vyslán jako jeho předchůdce.</verse>
        <verse osisID='John.3.29'>Ženich je ten, kdo má nevěstu. Ženichův přítel, který u něho stojí a čeká na jeho rozkaz, upřímně se raduje, když uslyší ženichův hlas. A tak je má radost dovršena.</verse>
        <verse osisID='John.3.30'>On musí růst, já však se menšit.</verse>
        <verse osisID='John.3.31'>Kdo přichází shůry, je nade všecky. Kdo pochází ze země, náleží zemi a mluví o pozemských věcech. Kdo přichází z nebe je nade všecky,</verse>
        <verse osisID='John.3.32'>svědčí o tom, co viděl a slyšel, ale jeho svědectví nikdo nepřijímá.</verse>
        <verse osisID='John.3.33'>Kdo však jeho svědectví přijal, potvrdil tím, že Bůh je pravdivý.</verse>
        <verse osisID='John.3.34'>Ten, koho poslal Bůh, mluví slova Boží, neboť Bůh udílí svého Ducha v plnosti.</verse>
        <verse osisID='John.3.35'>Otec miluje Syna a všecku moc dal do jeho rukou.</verse>
        <verse osisID='John.3.36'>Kdo věří v Syna, má život věčný. Kdo Syna odmítá, neuzří život, ale hněv Boží na něm zůstává."</verse>
      </chapter>
      <chapter osisID='John.4'>
        <verse osisID='John.4.1'>Když se Pán dověděl, že farizeové uslyšeli, jak on získává a křtí více učedníků než Jan -</verse>
        <verse osisID='John.4.2'>ač Ježíš sám nekřtil, nýbrž jeho učedníci -</verse>
        <verse osisID='John.4.3'>opustil Judsko a odešel opět do Galileje.</verse>
        <verse osisID='John.4.4'>Musel však projít Samařskem.</verse>
        <verse osisID='John.4.5'>Na té cestě přišel k samařskému městu jménem Sychar, v blízkosti pole, jež dal Jákob svému syny Josefovi;</verse>
        <verse osisID='John.4.6'>tam byla Jákobova studna. Ježíš, unaven cestou, usedl u té studny. Bylo kolem poledne.</verse>
        <verse osisID='John.4.7'>Tu přichází samařská žena, aby načerpala vody. Ježíš jí řekne: "Dej mi pít!" -</verse>
        <verse osisID='John.4.8'>Jeho učedníci odešli před tím do města, aby nakoupili něco k jídlu. -</verse>
        <verse osisID='John.4.9'>Samařská žena mu odpoví: "Jak ty jako Žid, můžeš chtít ode mne, Samařanky, abych ti dala napít?" Židé se totiž se Samařany nestýkají.</verse>
        <verse osisID='John.4.10'>Ježíš jí odpověděl: "Kdybys znala, co dává Bůh, a věděla, kdo ti říká, abys mu dala pít, požádala bys ty jeho, a on by ti dal vodu živou."</verse>
        <verse osisID='John.4.11'>Žena mu řekla: "Pane, ani vědro nemáš a studna je hluboká, kde tedy vezmeš tu živou vodu?</verse>
        <verse osisID='John.4.12'>Jsi snad větší než náš praotec Jákob, který nám tuto studnu dal? Sám z ní pil, stejně jako jeho synové i jeho stáda."</verse>
        <verse osisID='John.4.13'>Ježíš jí odpověděl: "Každý, kdo pije tuto vodu, bude mít opět žízeň</verse>
        <verse osisID='John.4.14'>Kdo by se však napil vody, kterou mu dám já, nebude žíznit navěky. Voda, kterou mu dám, stane se v něm pramenem, vyvěrajícím k životu věčnému."</verse>
        <verse osisID='John.4.15'>Ta žena mu řekla: "Pane, dej mi té vody, abych už nežíznila a nemusela už sem chodit pro vodu."</verse>
        <verse osisID='John.4.16'>Ježíš jí řekl: "Jdi, zavolej svého muže a přijď sem!"</verse>
        <verse osisID='John.4.17'>Žena mu řekla: "Nemám muže." Nato jí řekl Ježíš: "Správně jsi odpověděla, že nemáš muže.</verse>
        <verse osisID='John.4.18'>Vždyť jsi měla pět mužů, a ten, kterého máš nyní, není tvůj muž. To jsi řekla pravdu."</verse>
        <verse osisID='John.4.19'>Žena mu řekla: "Pane, vidím, že jsi prorok.</verse>
        <verse osisID='John.4.20'>Naši předkové uctívali Boha na této hoře, ale vy říkáte, že místo, na němž má být Bůh uctíván, je v Jeruzalémě!"</verse>
        <verse osisID='John.4.21'>Ježíš jí odpoví: "Věř mi, ženo, že přichází hodina, kdy nebudete ctít Otce ani na této hoře ani v Jeruzalémě.</verse>
        <verse osisID='John.4.22'>Vy uctíváte, co neznáte; my uctíváme, co známe, neboť spása je ze Židů.</verse>
        <verse osisID='John.4.23'>Ale přichází hodina, ano již je tu, kdy ti, kteří Boha opravdově ctí, budou ho uctívat v Duchu a v pravdě. A Otec si přeje, aby ho lidé takto ctili.</verse>
        <verse osisID='John.4.24'>Bůh je Duch a ti, kdo ho uctívají, mají tak činit v Duchu a v pravdě."</verse>
        <verse osisID='John.4.25'>Žena mu řekla: "Vím, že přichází Mesiáš, zvaný Kristus. Ten až přijde, oznámí nám všecko."</verse>
        <verse osisID='John.4.26'>Ježíš jí řekl: "Já jsem to - ten, který k tobě mluví."</verse>
        <verse osisID='John.4.27'>Vtom přišli jeho učedníci a divili se, že rozmlouvá s ženou. Nikdo však neřekl 'nač se ptáš' nebo 'proč s ní mluvíš?'</verse>
        <verse osisID='John.4.28'>Žena tam nechala svůj džbán a odešla do města a řekla lidem:</verse>
        <verse osisID='John.4.29'>"Pojďte se podívat na člověka, který mi řekl všecko co jsem dělala. Není to snad Mesiáš?"</verse>
        <verse osisID='John.4.30'>Vyšli tedy z města a šli k němu.</verse>
        <verse osisID='John.4.31'>Mezi tím ho prosili jeho učedníci: "Mistře, pojez něco!"</verse>
        <verse osisID='John.4.32'>On jim řekl: "Já mám k nasycení pokrm, který vy neznáte."</verse>
        <verse osisID='John.4.33'>Učedníci si mezi sebou říkali: "Přinesl mu snad někdo něco k jídlu?"</verse>
        <verse osisID='John.4.34'>Ježíš jim řekl: "Můj pokrm jest, abych činil vůli toho, který mě poslal, a dokonal jeho dílo.</verse>
        <verse osisID='John.4.35'>Neříkáte snad: Ještě čtyři měsíce a budou žně? Hle, pravím vám, pozvedněte zraky a pohleďte na pole, že již zbělela ke žni.</verse>
        <verse osisID='John.4.36'>Již přijímá odměnu ten, kdo žne, a shromažďuje úrodu k věčnému životu, aby se společně radovali rozsévač i žnec.</verse>
        <verse osisID='John.4.37'>Přitom je pravdivé rčení, že jeden rozsévá a druhý žne.</verse>
        <verse osisID='John.4.38'>Já jsem vás poslal, abyste žali tam, kde jste nepracovali. Jiní pracovali a vy v jejich práci pokračujete."</verse>
        <verse osisID='John.4.39'>Mnoho Samařanů z onoho města v něho uvěřilo pro slovo té ženy, která svědčila: "Všecko mi řekl, co jsem dělala."</verse>
        <verse osisID='John.4.40'>Když k němu ti Samařané přišli, prosili ho, aby u nich zůstal. I zůstal tam dva dny.</verse>
        <verse osisID='John.4.41'>A ještě mnohem víc jich uvěřilo pro jeho slovo.</verse>
        <verse osisID='John.4.42'>Oné ženě pak říkali: "Teď už věříme ne proto, cos nám o něm řekla; sami jsme ho slyšeli a víme, že toto je opravdu Spasitel světa."</verse>
        <verse osisID='John.4.43'>Po dvou dnech odešel Ježíš odtamtud do Galileje.</verse>
        <verse osisID='John.4.44'>Sám totiž dosvědčil, že prorok nemá vážnosti ve své vlasti.</verse>
        <verse osisID='John.4.45'>Když přišel do Galileje, Galilejští jej přijali, protože viděli všecko, co učinil v Jeruzalémě o svátcích, které tam také slavili.</verse>
        <verse osisID='John.4.46'>Přišel tedy opět do Kány Galilejské, kde před tím proměnil vodu ve víno. V Kafarnaum byl jeden královský služebník, jehož syn byl nemocen.</verse>
        <verse osisID='John.4.47'>Když uslyšel, že Ježíš přišel z Judska do Galileje, vydal se k němu a prosil ho, aby přišel a uzdravil jeho syna, který už byl blízek smrti.</verse>
        <verse osisID='John.4.48'>Ježíš mu odpověděl: "Neuvidíte-li zázraky a znamení, neuvěříte."</verse>
        <verse osisID='John.4.49'>Královský služebník mu řekl: "Pane, pojď, než mé dítě umře!"</verse>
        <verse osisID='John.4.50'>Ježíš mu odpověděl: "Vrať se domů, tvůj syn je živ!" Ten člověk uvěřil slovu, které mu Ježíš řekl, a šel.</verse>
        <verse osisID='John.4.51'>Ještě když byl na cestě, šli mu naproti jeho sluhové a oznámili mu: "Tvůj syn žije."</verse>
        <verse osisID='John.4.52'>Zeptal se jich, v kterou hodinu se mu začalo dařit lépe. Odpověděli mu: "Včera hodinu po poledni mu přestala horečka."</verse>
        <verse osisID='John.4.53'>Tu otec poznal, že to bylo právě v tu chvíli, kdy mu Ježíš řekl: "Tvůj syn je živ." A uvěřil on i všichni v jeho domě. -</verse>
        <verse osisID='John.4.54'>To druhé znamení učinil Ježíš opět v Galileji, kam přišel z Judska.</verse>
      </chapter>
      <chapter osisID='John.5'>
        <verse osisID='John.5.1'>Potom byly židovské svátky a Ježíš se vydal do Jeruzaléma.</verse>
        <verse osisID='John.5.2'>V Jeruzalémě je u Ovčí brány rybník, hebrejsky zvaný Bethesda, a u něho pět sloupořadí.</verse>
        <verse osisID='John.5.3'>V nich lehávalo množství nemocných, slepých, chromých a ochrnutých čekajících na pohyb vody.</verse>
        <verse osisID='John.5.4'>Neboť anděl Páně čas od času sestupoval do rybníka a vířil vodu; kdo první po tom zvíření vstoupil do vody, býval uzdraven, ať trpěl kteroukoli nemocí.</verse>
        <verse osisID='John.5.5'>Byl tam i jeden člověk, nemocný již třicet osm let.</verse>
        <verse osisID='John.5.6'>Když Ježíš spatřil, jak tam leží, a poznal, že je už dlouho nemocen, řekl mu: "Chceš být zdráv?"</verse>
        <verse osisID='John.5.7'>Nemocný mu odpověděl: "Pane, nemám nikoho, kdo by mě odnesl do rybníka, jakmile se voda rozvíří. Než se tam sám dostanu, jiný mě předejde."</verse>
        <verse osisID='John.5.8'>Ježíš mu řekl: "Vstaň, vezmi lože své a choď!"</verse>
        <verse osisID='John.5.9'>A hned byl ten člověk uzdraven; vzal své lože a chodil. Toho dne však byla sobota.</verse>
        <verse osisID='John.5.10'>Židé řekli tomu uzdravenému: "Je sobota, a proto nesmíš nosit lože."</verse>
        <verse osisID='John.5.11'>Odpověděl jim: "Ten, který mě uzdravil, mi řekl: Vezmi své lože a choď!"</verse>
        <verse osisID='John.5.12'>Zeptali se ho: "Kdo byl ten člověk, který ti řekl: Vezmi je a choď?"</verse>
        <verse osisID='John.5.13'>Ale uzdravený nevěděl, kdo to je, neboť Ježíš se mu ztratil v zástupu, který tam byl.</verse>
        <verse osisID='John.5.14'>Později vyhledal Ježíš toho člověka v chrámě a řekl mu: "Hle, jsi zdráv. Už nehřeš, aby tě nepotkalo něco horšího!"</verse>
        <verse osisID='John.5.15'>Ten člověk šel a oznámil Židům, že je to Ježíš, kdo ho uzdravil.</verse>
        <verse osisID='John.5.16'>A proto Židé začali Ježíš pronásledovat, že takové věci dělal v sobotu.</verse>
        <verse osisID='John.5.17'>On však jim odpověděl: "Můj Otec pracuje bez přestání, proto i já pracuji."</verse>
        <verse osisID='John.5.18'>To bylo příčinou, že Židé ještě více usilovali Ježíše zabít, protože nejen znesvěcoval sobotu, ale dokonce nazýval Boha svým vlastním Otcem, a tak se mu stavěl na roveň.</verse>
        <verse osisID='John.5.19'>Ježíš jim řekl: "Amen, amen, pravím vám: Syn nemůže sám od sebe činit nic než to, co vidí činit Otce. Co činí Otec, stejně činí i jeho Syn.</verse>
        <verse osisID='John.5.20'>Vždyť Otec miluje Syna a ukazuje mu všecko, co sám činí; a ukáže mu ještě větší skutky, takže užasnete.</verse>
        <verse osisID='John.5.21'>Jako Otec mrtvé křísí a probouzí k životu, tak i Syn probouzí k životu, které chce.</verse>
        <verse osisID='John.5.22'>Otec nikoho nesoudí, ale všechen soud dal do rukou Synovi,</verse>
        <verse osisID='John.5.23'>aby všichni ctili Syna, jako ctí Otce. Kdo nemá v úctě Syna, nemá v úctě ani Otce, který ho poslal.</verse>
        <verse osisID='John.5.24'>Amen, amen, pravím vám, kdo slyší mé slovo a věří tomu, který mě poslal, má život věčný a neopodléhá soudu, ale přešel již ze smrti do života.</verse>
        <verse osisID='John.5.25'>Amen, amen, pravím vám, přichází hodina, ano, už je tu, kdy mrtví uslyší hlas Božího Syna, a kteří uslyší, budou žít.</verse>
        <verse osisID='John.5.26'>Neboť jako Otec má život sám v sobě, tak dal i Synovi, aby měl život sám v sobě.</verse>
        <verse osisID='John.5.27'>A dal mu moc konat soud, poněvadž je Syn člověka.</verse>
        <verse osisID='John.5.28'>Nedivte se tomu, neboť přichází hodina, kdy všichni v hrobech uslyší jeho hlas</verse>
        <verse osisID='John.5.29'>a vyjdou; ti, kdo činili dobré, vstanou k životu, a ti, kdo činili zlé, vstanou k odsouzení.</verse>
        <verse osisID='John.5.30'>Sám od sebe nemohu dělat nic; jak mi Bůh přikazuje, tak soudím, a můj soud je spravedlivý, neboť nehledám vůli svou, ale vůli toho, který mě poslal."</verse>
        <verse osisID='John.5.31'>"Svědčím-li sám o sobě, mé svědectví není pravé.</verse>
        <verse osisID='John.5.32'>Je však jiný, který o mě svědčí, a já vím, že svědectví, které o mě vydává, je pravé.</verse>
        <verse osisID='John.5.33'>Poslali jste k Janovi a on vydal svědectví pravdě.</verse>
        <verse osisID='John.5.34'>Já nepotřebuji svědectví od člověka - ale říkám to proto, abyste vy byli spaseni.</verse>
        <verse osisID='John.5.35'>Jan byl svíce hořící a zářící, a vy jste se chtěli na chvíli radovat v jeho světle.</verse>
        <verse osisID='John.5.36'>Svědectví, které mám já, je větší než Janovo: skutky, jež mi Otec svěřil, abych je vykonal. Tyto skutky, které činím, svědčí o tom, že mě Otec poslal.</verse>
        <verse osisID='John.5.37'>A sám Otec, který mě poslal, vydal o mě svědectví. Vy jste však nikdy neslyšeli jeho hlas ani jste nespatřili jeho tvář</verse>
        <verse osisID='John.5.38'>a jeho slovo je ve vás nezůstává, poněvadž nevěříte tomu, koho on poslal.</verse>
        <verse osisID='John.5.39'>Zkoumáte Písma a myslíte si, že v nich máte věčný život; a Písma svědčí o mně.</verse>
        <verse osisID='John.5.40'>Ale vy nechcete přijít ke mně, abyste měli život.</verse>
        <verse osisID='John.5.41'>Nečekám slávu od lidí.</verse>
        <verse osisID='John.5.42'>Ale o vás jsem se přesvědčil, že v sobě nemáte lásku k Bohu.</verse>
        <verse osisID='John.5.43'>Přišel jsem ve jménu svého Otce, ale nepřijímáte mne. Kdyby přišel někdo ve svém vlastním jménu, toho přijmete.</verse>
        <verse osisID='John.5.44'>Jak byste mohli uvěřit, když oslavujete sebe navzájem, ale slávu od samého Boha nehledáte!</verse>
        <verse osisID='John.5.45'>Nedomnívejte se, že já budu na vás u Otce žalovat; vaším žalobcem je Mojžíš, v něhož jste složili svou naději.</verse>
        <verse osisID='John.5.46'>Kdybyste opravdu věřili Mojžíšovi, věřili byste i mně, neboť on psal o mně.</verse>
        <verse osisID='John.5.47'>Nevěříte-li tomu, co on napsal, jak uvěříte mým slovům?"</verse>
      </chapter>
      <chapter osisID='John.6'>
        <verse osisID='John.6.1'>Potom odešel Ježíš na druhý břeh Tiberiadského jezera v Galileji.</verse>
        <verse osisID='John.6.2'>Šel za ním velký zástup, poněvadž viděli znamení, která činil na nemocných.</verse>
        <verse osisID='John.6.3'>Ježíš vystoupil na horu a tam se posadil se svými učedníky.</verse>
        <verse osisID='John.6.4'>Byly blízko židovské svátky velikonoční.</verse>
        <verse osisID='John.6.5'>Když se Ježíš rozhlédl a viděl, že k němu přichází četný zástup, řekl Filipovi: "Kde nakoupíme chleba, aby se všichni najedli?"</verse>
        <verse osisID='John.6.6'>To však řekl, aby ho zkoušel; sám totiž věděl, co chce učinit.</verse>
        <verse osisID='John.6.7'>Filip mu odpověděl: "Ani za dvě stě denárů chleba nepostačí, aby se na každého aspoň něco dostalo."</verse>
        <verse osisID='John.6.8'>Řekne mu jeden z učedníků, Ondřej, bratr Šimona Petra:</verse>
        <verse osisID='John.6.9'>"Je tu jeden chlapec, který má pět ječných chlebů a dvě ryby; ale co je to pro tolik lidí!"</verse>
        <verse osisID='John.6.10'>Ježíš řekl: "Ať se všichni posadí!" Na tom místě bylo mnoho trávy. Posadili se tedy, mužů bylo asi pět tisíc.</verse>
        <verse osisID='John.6.11'>Pak vzal Ježíš chleby, vzdal díky a rozdílel sedícím; stejně i ryby, kolik kdo chtěl.</verse>
        <verse osisID='John.6.12'>Když se nasytili, řekl svým učedníkům: "Seberte zbylé nalámané chleby, aby nic nepřišlo nazmar!"</verse>
        <verse osisID='John.6.13'>Sebrali je tedy a naplnili dvanáct košů nalámanými díly, které z těch pěti ječných chlebů po jídle zbyly.</verse>
        <verse osisID='John.6.14'>Když lidé viděli znamení, které Ježíš učinil, říkali: "Opravdu je to ten Prorok, který má přijít na svět!"</verse>
        <verse osisID='John.6.15'>Když Ježíš poznal, že chtějí přijít a zmocnit se ho, aby ho provolali králem, odešel opět na horu, zcela sám.</verse>
        <verse osisID='John.6.16'>Když nastal večer, sestoupili jeho učedníci k moři,</verse>
        <verse osisID='John.6.17'>vstoupili na loď a jeli na druhý břeh do Kafarnaum. Už se setmělo a Ježíš s nimi stále ještě nebyl.</verse>
        <verse osisID='John.6.18'>Moře se vzdouvalo mocným náporem větru.</verse>
        <verse osisID='John.6.19'>Když veslovali asi pětadvacet nebo třicet stadií, spatřili Ježíše, jak kráčí po moři a blíží se k lodi; zmocnil se jich strach.</verse>
        <verse osisID='John.6.20'>On jim však řekl: "Já to jsem, nebojte se!"</verse>
        <verse osisID='John.6.21'>Chtěli jej vzít na loď, a hned se loď ocitla u břehu, k němuž jeli.</verse>
        <verse osisID='John.6.22'>Zástup zůstal na protějším břehu moře. Druhého dne si uvědomili, že tam byl jen jeden člun a že Ježíš na něj nevstoupil společně se svými učedníky, ale že učedníci odjeli sami.</verse>
        <verse osisID='John.6.23'>Jiné čluny z Tiberiady však přistály nedaleko místa, kde jedli chléb, nad nímž Pán vzdal díky.</verse>
        <verse osisID='John.6.24'>Když tedy zástup shledal, že Ježíš ani jeho učedníci tam nejsou, vstoupili na ty čluny a jeli ho do Kafarnaum hledat.</verse>
        <verse osisID='John.6.25'>Když jej na druhém břehu moře nalezli, řekli mu: "Mistře, kdy ses sem dostal?"</verse>
        <verse osisID='John.6.26'>Ježíš jim odpověděl: "Amen, amen, pravím vám, hledáte mě ne proto, že jste viděli znamení, ale proto, že jste jedli chléb a nasytili jste se.</verse>
        <verse osisID='John.6.27'>Neusilujte o pomíjející pokrm, ale o pokrm zůstávající pro život věčný; ten vám dá Syn člověka, jemuž jeho Otec, Bůh, vtiskl svou pečeť."</verse>
        <verse osisID='John.6.28'>Řekli mu: "Jak máme jednat, abychom konali skutky Boží?"</verse>
        <verse osisID='John.6.29'>Ježíš jim odpověděl: "Toto je skutek, který žádá Bůh: abyste věřili v toho, koho on poslal."</verse>
        <verse osisID='John.6.30'>Řekli mu: "Jaké znamení učiníš, abychom je viděli a uvěřili ti? Co dokážeš?</verse>
        <verse osisID='John.6.31'>Naši otcové jedli na poušti manu, jak je psáno: 'Dal jim jíst chléb z nebe'."</verse>
        <verse osisID='John.6.32'>Ježíš jim řekl: "Amen, amen, pravím vám, chléb z nebe vám nedal Mojžíš; pravý chléb z nebe vám dává můj Otec.</verse>
        <verse osisID='John.6.33'>Neboť Boží chléb je ten, který sestupuje z nebe a dává život světu."</verse>
        <verse osisID='John.6.34'>Řekli mu: "Pane, dávej nám ten chléb stále!"</verse>
        <verse osisID='John.6.35'>Ježíš jim řekl: "Já jsem chléb života; kdo přichází ke mně, nikdy nebude hladovět, a kdo věří ve mně, nikdy nebude žíznit.</verse>
        <verse osisID='John.6.36'>Ale řekl jsem vám: Viděli jste mě, a přece nevěříte.</verse>
        <verse osisID='John.6.37'>Všichni, které mi Otec dává, přijdou ke mně; a kdo ke mně přijde, toho nevyženu ven,</verse>
        <verse osisID='John.6.38'>neboť jsem sestoupil z nebe, ne abych činil vůli svou, ale abych činil vůli toho, který mě poslal;</verse>
        <verse osisID='John.6.39'>a jeho vůle jest, abych neztratil nikoho z těch, které mi dal, ale vzkřísil je v poslední den.</verse>
        <verse osisID='John.6.40'>Neboť to je vůle mého Otce, aby každý, kdo vidí Syna a věří v něho, měl život věčný; a já jej vzkřísím v poslední den."</verse>
        <verse osisID='John.6.41'>Židé proti němu reptali, že řekl: 'Já jsem chléb, který sestoupil z nebe'.</verse>
        <verse osisID='John.6.42'>A říkali: "Což tohle není Ježíš, syn Josefův? Vždyť známe jeho otce i matku! Jak tedy může říkat: 'Sestoupil jsem z nebe'!"</verse>
        <verse osisID='John.6.43'>Ježíš jim odpověděl: "Nereptejte mezi sebou!</verse>
        <verse osisID='John.6.44'>Nikdo nemůže přijít ke mně, jestliže ho nepřitáhne Otec, který mě poslal; a já ho vzkřísím v poslední den.</verse>
        <verse osisID='John.6.45'>Je psáno v prorocích: 'Všichni budou vyučeni od Boha'. Každý, kdo slyšel Otce a vyučil se u něho, přichází ke mně.</verse>
        <verse osisID='John.6.46'>Ne že by někdo Otce viděl; jen ten, kdo je u Boha, viděl Otce.</verse>
        <verse osisID='John.6.47'>Amen, amen, pravím vám, kdo věří, má život věčný.</verse>
        <verse osisID='John.6.48'>Já jsem chléb života.</verse>
        <verse osisID='John.6.49'>Vaši Otcové jedli na poušti manu, a zemřeli.</verse>
        <verse osisID='John.6.50'>Toto je chléb, který sestupuje z nebe: kdo z něho jí, nezemře.</verse>
        <verse osisID='John.6.51'>Já jsem ten chléb živý, který sestoupil z nebe; kdo jí z toho chleba, živ bude na věky. A chléb, který já dám, je mé tělo, dané za život světa."</verse>
        <verse osisID='John.6.52'>Židé se mezi sebou přeli: "Jak nám ten člověk může dát k jídlu své tělo?"</verse>
        <verse osisID='John.6.53'>Ježíš jim řekl: "Amen, amen, pravím vám, nebudete-li jíst tělo Syna člověka a pít jeho krev, nebudete mít v sobě život.</verse>
        <verse osisID='John.6.54'>Kdo jí mé tělo a pije mou krev, má život věčný a já ho vzkřísím v poslední den.</verse>
        <verse osisID='John.6.55'>Neboť mé tělo je pravý pokrm a má krev pravý nápoj.</verse>
        <verse osisID='John.6.56'>Kdo jí mé tělo a pije mou krev, zůstává ve mně a já v něm.</verse>
        <verse osisID='John.6.57'>Jako mne poslal živý Otec a já mám život z Otce, tak i ten, kdo mne jí, bude mít život ze mne.</verse>
        <verse osisID='John.6.58'>Toto je ten chléb, který sestoupil z nebe - ne jako jedli vaši otcové, a zemřeli. Kdo jí tento chléb, živ bude navěky."</verse>
        <verse osisID='John.6.59'>To řekl, když učil v synagóze v Kafarnaum.</verse>
        <verse osisID='John.6.60'>Když to jeho učedníci slyšeli, mnozí z nich řekli: "To je hrozná řeč! Kdo to může poslouchat?"</verse>
        <verse osisID='John.6.61'>Ježíš poznal, že učedníci na to reptají, a řekl jim: "Nad tím se urážíte?</verse>
        <verse osisID='John.6.62'>Což až uvidíte Syna člověka vystupovat tam, kde byl dříve?</verse>
        <verse osisID='John.6.63'>Co dává život, je Duch, tělo samo nic neznamená. Slova, která jsem k vám mluvil, jsou Duch a jsou život.</verse>
        <verse osisID='John.6.64'>Ale někteří z vás nevěří." Ježíš totiž od počátku věděl, kteří nevěří a kdo je ten, který ho zradí. -</verse>
        <verse osisID='John.6.65'>A řekl: "Proto jsem vám pravil, že nikdo ke mně nemůže přijít, není-li mu to dáno od Otce."</verse>
        <verse osisID='John.6.66'>Od té chvíle ho mnoho jeho učedníků opustilo a už s ním nechodili.</verse>
        <verse osisID='John.6.67'>Ježíš řekl Dvanácti: "I vy chcete odejít?"</verse>
        <verse osisID='John.6.68'>Šimon Petr mu odpověděl: "Pane, ke komu bychom šli? Ty máš slova věčného života.</verse>
        <verse osisID='John.6.69'>A my jsme uvěřili a poznali, že ty jsi ten Svatý Boží."</verse>
        <verse osisID='John.6.70'>Ježíš jim odpověděl: "Nevyvolil jsem si vás dvanáct? A přece jeden z vás je ďábel."</verse>
        <verse osisID='John.6.71'>Mínil Jidáše, syna Šimona Iškariotského. Ten ho totiž měl zradit, jeden z Dvanácti.</verse>
      </chapter>
      <chapter osisID='John.7'>
        <verse osisID='John.7.1'>Potom chodil Ježíš po Galileji; nechtěl chodit po Judsku, protože mu Židé ukládali o život.</verse>
        <verse osisID='John.7.2'>Byly blízko židovské svátky stánků,</verse>
        <verse osisID='John.7.3'>a jeho bratří mu řekli: "Jdi odtud do Judska, aby tvoji učedníci viděli skutky, které činíš.</verse>
        <verse osisID='John.7.4'>Nikdo přece nezůstává se svými skutky v ústraní, chce-li být známý na veřejnosti. Činíš-li takové věci, ukaž se světu!"</verse>
        <verse osisID='John.7.5'>Ani jeho bratři v něj totiž nevěřili.</verse>
        <verse osisID='John.7.6'>Ježíš jim řekl: "Můj čas ještě nenastal, ale pro vás je stále vhodný čas.</verse>
        <verse osisID='John.7.7'>Vás nemůže svět nenávidět, mne však nenávidí, protože ho usvědčuji z jeho zlých skutků.</verse>
        <verse osisID='John.7.8'>Vy na svátky jděte, já na tyto svátky ještě nejdu, protože můj čas se dosud nenaplnil."</verse>
        <verse osisID='John.7.9'>To ji řekl a zůstal v Galileji.</verse>
        <verse osisID='John.7.10'>Když jeho bratři odešli na svátky, tu šel také on - ale nepozorovaně, aby se o tom nevědělo.</verse>
        <verse osisID='John.7.11'>Židé ho o svátcích hledali a říkali: "Kde je?"</verse>
        <verse osisID='John.7.12'>Bylo o něm mezi lidmi mnoho dohadů. Jedni říkali: "Je dobrý." Jiní říkali: "Není, vždyť svádí lid."</verse>
        <verse osisID='John.7.13'>Nikdo ovšem ze strachu před Židy o něm nemluvil veřejně.</verse>
        <verse osisID='John.7.14'>Když bylo uprostřed svátků, vstoupil Ježíš do chrámu a učil.</verse>
        <verse osisID='John.7.15'>Židé se divili a říkali: "Jak to přijde, že se vyzná v Písmech, když ho tomu nikdo neučil?"</verse>
        <verse osisID='John.7.16'>Ježíš jim odpověděl: "Mé učení není mé, ale toho, kdo mě poslal.</verse>
        <verse osisID='John.7.17'>Kdo chce činit jeho vůli, pozná, zda je mé učení z Boha, nebo mluvím-li sám za sebe.</verse>
        <verse osisID='John.7.18'>Kdo mluví sám za sebe, hledá svou vlastní slávu; kdo však hledá slávu toho, který ho poslal, ten je pravdivý a není v něm nepravosti.</verse>
        <verse osisID='John.7.19'>Nedal vám Mojžíš zákon? A nikdo z vás zákon neplní. Proč mne chcete zabít?"</verse>
        <verse osisID='John.7.20'>Zástup odpověděl: "Jsi posedlý? Kdo tě chce zabít?"</verse>
        <verse osisID='John.7.21'>Ježíš jim odpověděl: "Jediný skutek jsem učinil a všichni se nad tím pozastavujete.</verse>
        <verse osisID='John.7.22'>Mojžíš vám dal obřízku - ne že by pocházela teprve od Mojžíše, je od praotců - a vy obřezáváte člověka i v sobotu.</verse>
        <verse osisID='John.7.23'>Přijímá-li člověk v sobotu obřízku, aby byl dodržen Mojžíšův zákon, proč se na mne zlobíte, že jsem v sobotu uzdravil celého člověka?</verse>
        <verse osisID='John.7.24'>Nesuďte podle zdání, ale suďte spravedlivým soudem!"</verse>
        <verse osisID='John.7.25'>Tu řekli někteří Jeruzalémští: "Není to ten, kterého chtějí zabít?</verse>
        <verse osisID='John.7.26'>A hleďte, mluví veřejně, a nic mu neříkají. Snad nedošli přední muži opravdu k poznání, že je to Mesiáš?</verse>
        <verse osisID='John.7.27'>Ale o tomto člověku víme, odkud je. Až přijde Mesiáš, nikdo nebude vědět, odkud je."</verse>
        <verse osisID='John.7.28'>Tu Ježíš, když učil v chrámě, hlasitě zvolal: "Znáte mě a víte také, odkud jsem. A přece jsem nepřišel sám od sebe, ale poslal mě ten, který je pravdivý; toho vy neznáte.</verse>
        <verse osisID='John.7.29'>Já ho však znám, neboť jsem od něho a on mě poslal."</verse>
        <verse osisID='John.7.30'>Tehdy se ho chtěli zmocnit; ale nikdo na něj nevztáhl ruku, neboť ještě nepřišla jeho hodina.</verse>
        <verse osisID='John.7.31'>Ale mnozí ze zástupu v něj uvěřili a říkali: "Až přijde Mesiáš, bude snad činit více znamení než on?"</verse>
        <verse osisID='John.7.32'>Farizeové se doslechli, že se to v zástupu o něm říká, a tak společně s velekněžími poslali chrámovou stráž, aby ho zatkli.</verse>
        <verse osisID='John.7.33'>Ježíš řekl: "Ještě krátký čas budu s vámi a pak odejdu k tomu, který mě poslal.</verse>
        <verse osisID='John.7.34'>Budete mě hledat, ale nenajdete. A kde jsem já, tam vy přijít nemůžete."</verse>
        <verse osisID='John.7.35'>Židé si říkali mezi sebou: "Kam hodlá jít, že ho nenajdeme? Chce snad jít mezi pohany a tam učit?</verse>
        <verse osisID='John.7.36'>Co znamenají slova, jež řekl: 'Budete mě hledat a nenajdete, a tam, kde jsem já, vy nemůžete přijít'?"</verse>
        <verse osisID='John.7.37'>V poslední, velký den svátků Ježíš vystoupil a zvolal: "Jestliže kdo žízní, ať přijde ke mně a pije!</verse>
        <verse osisID='John.7.38'>Kdo věří ve mne, 'proud živé vody poplyne z jeho nitra', jak praví Písmo."</verse>
        <verse osisID='John.7.39'>To řekl o Duchu, jejž měli přijmout ti, kteří v něj uvěřili. Dosud totiž Duch svatý nebyl dán, neboť Ježíš ještě nebyl oslaven.</verse>
        <verse osisID='John.7.40'>Když někteří ze zástupu slyšeli ta slova, říkali: "To je skutečně ten Prorok!"</verse>
        <verse osisID='John.7.41'>Druzí prohlašovali: "Je to Mesiáš!" Jiní namítali: "Což přijde Mesiáš z Galileje?</verse>
        <verse osisID='John.7.42'>Neříká Písmo, že Mesiáš vzejde z potomstva Davidova a z Betléma, odkud byl David?"</verse>
        <verse osisID='John.7.43'>A tak došlo v zástupu kvůli němu k roztržce.</verse>
        <verse osisID='John.7.44'>Někteří ho chtěli zadržet; ale nikdo na něj nevztáhl ruku.</verse>
        <verse osisID='John.7.45'>Chrámová stráž se vrátila k velekněžím a farizeům a ti se jich ptali: "Proč jste ho nepřivedli?"</verse>
        <verse osisID='John.7.46'>Oni odpověděli: "Nikdo nikdy takto nemluvil!"</verse>
        <verse osisID='John.7.47'>Farizeové jim řekli: "I vy jste se dali svést?</verse>
        <verse osisID='John.7.48'>Uvěřil v něj někdo z předních mužů či farizeů?</verse>
        <verse osisID='John.7.49'>Jen tahle chátra, která nezná zákon - kletba na ně!"</verse>
        <verse osisID='John.7.50'>Jeden z nich, Nikodém, který za Ježíšem již předtím přišel, jim řekl:</verse>
        <verse osisID='John.7.51'>"Odsoudí náš zákon někoho, aniž ho napřed vyslechne a zjistí, čeho se dopustil?"</verse>
        <verse osisID='John.7.52'>Řekli mu: "Nejsi ty také z Galileje? Hledej v Písmu a uvidíš, že z Galileje prorok nikdy nepovstane!"</verse>
        <verse osisID='John.7.53'>Všichni se vrátili do svých domovů</verse>
      </chapter>
      <chapter osisID='John.8'>
        <verse osisID='John.8.1'>Ježíš však odešel na Olivovou horu.</verse>
        <verse osisID='John.8.2'>Na úsvitě přišel opět do chrámu a všechen lid se k němu shromažďoval. On se posadil a učil je.</verse>
        <verse osisID='John.8.3'>Tu k němu zákoníci a farizeové přivedou ženu, přistiženou při cizoložství; postavili ji doprostřed</verse>
        <verse osisID='John.8.4'>a řeknou mu: "Mistře, tato žena byla přistižena při činu jako cizoložnice.</verse>
        <verse osisID='John.8.5'>V zákoně nám Mojžíš přikázal takové kamenovat. Co říkáš ty?"</verse>
        <verse osisID='John.8.6'>Tou otázkou ho zkoušeli, aby ho mohli obžalovat. Ježíš se sklonil a psal prstem po zemi.</verse>
        <verse osisID='John.8.7'>Když však na něj nepřestávali naléhat, zvedl se a řekl: "Kdo z vás je bez hříchu, první hoď na ni kamenem!"</verse>
        <verse osisID='John.8.8'>A opět se sklonil a psal po zemi.</verse>
        <verse osisID='John.8.9'>Když to uslyšeli, zahanbeni ve svém svědomí vytráceli se jeden po druhém, starší nejprve, až tam zůstal sám s tou ženou, která stála před ním.</verse>
        <verse osisID='John.8.10'>Ježíš se zvedl a řekl jí: "Ženo, kde jsou ti, kdo na tebe žalovali? Nikdo tě neodsoudil?"</verse>
        <verse osisID='John.8.11'>Ona řekla: "Nikdo, Pane." Ježíš jí řekl: "Ani já tě neodsuzuji. Jdi a už nehřeš!"</verse>
        <verse osisID='John.8.12'>Ježíš k nim opět promluvil a řekl: "Já jsem světlo světa; kdo mě následuje, nebude chodit ve tmě, ale bude mít světlo života."</verse>
        <verse osisID='John.8.13'>Farizeové mu řekli: "Ty vydáváš svědectví sám o sobě, proto tvé svědectví není pravé."</verse>
        <verse osisID='John.8.14'>Ježíš jim odpověděl: "I když vydávám svědectví sám o sobě, moje svědectví je pravé, neboť vím, odkud jsem přišel a kam jdu. Vy nevíte, odkud přicházím a kam jdu.</verse>
        <verse osisID='John.8.15'>Vy soudíte podle zdání. Já nesoudím nikoho.</verse>
        <verse osisID='John.8.16'>Jestliže já přece soudím, je můj soud pravdivý, neboť nesoudím sám, ale se mnou i ten, který mě poslal.</verse>
        <verse osisID='John.8.17'>I ve vašem zákoně je přece psáno, že svědectví dvou osob je pravé.</verse>
        <verse osisID='John.8.18'>Jsem to já, kdo svědčí sám o sobě; a svědčí o mně také Otec, který mě poslal."</verse>
        <verse osisID='John.8.19'>Zeptali se ho: "Kde je tvůj otec?" Ježíš odpověděl: "Neznáte ani mě ani mého Otce. Kdybyste znali mne, znali byste i mého Otce."</verse>
        <verse osisID='John.8.20'>Ta slova řekl v síni pokladnic, když učil v chrámě. Ale nezatkli ho, protože dosud nepřišla jeho hodina.</verse>
        <verse osisID='John.8.21'>Opět jim řekl: "Já odcházím; budete mě hledat, ale umřete ve svém hříchu. Kam já jdu, tam vy přijít nemůžete."</verse>
        <verse osisID='John.8.22'>Židé řekli: "Chce si snad vzít život, že říká: Kam já jdu, tam vy nemůžete přijít?"</verse>
        <verse osisID='John.8.23'>I řekl jim: "Vy jste zdola, ale já jsem shůry. Vy jste z tohoto světa.</verse>
        <verse osisID='John.8.24'>Proto jsem vám řekl, že zemřete ve svých hříších. Jestliže neuvěříte, že já to jsem, zemřete ve svých hříších."</verse>
        <verse osisID='John.8.25'>Řekli jemu: "Kdo jsi ty?" Ježíš jim odpověděl: "Co vám od začátku říkám.</verse>
        <verse osisID='John.8.26'>Mám o vás mnoho co říci, a to slova soudu; ten, který mě poslal, je pravdivý, a já oznamuji světu to, co jsem slyšel od něho."</verse>
        <verse osisID='John.8.27'>Nepoznali, že k nim mluví o Otci.</verse>
        <verse osisID='John.8.28'>Ježíš jim řekl: "Teprve, až vyvýšíte Syna člověka, poznáte, že já jsem to a že sám od sebe nečiním nic, ale mluvím tak, jak mě naučil Otec.</verse>
        <verse osisID='John.8.29'>Ten, který mě poslal, je se mnou; nenechal mě samotného, neboť stále dělám, co se líbí jemu."</verse>
        <verse osisID='John.8.30'>Když takto mluvil, mnozí v něho uvěřili.</verse>
        <verse osisID='John.8.31'>Ježíš řekl Židům, kteří mu uvěřili: "Zůstanete-li v mém slovu, jste opravdu mými učedníky.</verse>
        <verse osisID='John.8.32'>Poznáte pravdu a pravda vás učiní svobodnými."</verse>
        <verse osisID='John.8.33'>Odpověděli mu: "Jsme potomci Abrahamovi a nikdy jsme nikomu neotročili. Jak můžeš říkat: stanete se svobodnými?"</verse>
        <verse osisID='John.8.34'>Ježíš jim odpověděl: "Amen, amen, pravím vám, že každý, kdo hřeší, je otrokem hříchu.</verse>
        <verse osisID='John.8.35'>Otrok nezůstává v domě navždy; navždy zůstává syn.</verse>
        <verse osisID='John.8.36'>Když vás Syn osvobodí, budete skutečně svobodni.</verse>
        <verse osisID='John.8.37'>Vím, že jste potomci Abrahamovi; ale chcete mě zabít, neboť pro mé slovo není u vás místa.</verse>
        <verse osisID='John.8.38'>Já mluvím o tom, co jsem viděl u Otce; a vy děláte, co jste slyšeli od vašeho otce."</verse>
        <verse osisID='John.8.39'>Odpověděli mu: "Náš otec je Abraham." Ježíš jim řekl: "Kdybyste byli děti Abrahamovy, jednali byste jako on.</verse>
        <verse osisID='John.8.40'>Já jsem mluvil pravdu, kterou jsem slyšel od Boha, a vy mě chcete zabít. Tak Abraham nejednal.</verse>
        <verse osisID='John.8.41'>Vy konáte skutky svého otce." Řekli mu: "Nenarodili jsme se ze smilstva, máme jednoho Otce, Boha."</verse>
        <verse osisID='John.8.42'>Ježíš jim řekl: "Kdyby Bůh byl váš Otec, milovali byste mě, neboť jsem od Boha vyšel a od něho přicházím. Nepřišel jsem sám od sebe, ale on mě poslal.</verse>
        <verse osisID='John.8.43'>Proč mou řeč nechápete? Proto, že nemůžete snést mé slovo.</verse>
        <verse osisID='John.8.44'>Váš otec je ďábel a vy chcete dělat, co on žádá. On byl vrah od počátku a nestál v pravdě, poněvadž v něm pravda není. Když mluví, nemůže jinak než lhát, protože je lhář a otec lži.</verse>
        <verse osisID='John.8.45'>Já mluvím pravdu, a proto mi nevěříte.</verse>
        <verse osisID='John.8.46'>Kdo z vás mě usvědčí z hříchu? Mluvím-li pravdu, proč mi nevěříte?</verse>
        <verse osisID='John.8.47'>Kdo je z Boha, slyší Boží řeč. Vy proto neslyšíte, že z Boha nejste."</verse>
        <verse osisID='John.8.48'>Židé mu odpověděli: "Neřekli jsme správně, že jsi Samařan a jsi posedlý zlým duchem?"</verse>
        <verse osisID='John.8.49'>Ježíš odpověděl: "Nejsem posedlý, ale vzdávám čest svému Otci, vy však mi čest upíráte.</verse>
        <verse osisID='John.8.50'>Já sám nehledám svou slávu. Jest, kdo ji pro mne hledá, a ten soudí.</verse>
        <verse osisID='John.8.51'>Amen, amen, pravím vám, kdo zachovává mé slovo, nezemře navěky."</verse>
        <verse osisID='John.8.52'>Židé mu řekli: "Teď jsme poznali, že jsi posedlý! Umřel Abraham, stejně i proroci, a ty pravíš: Kdo zachovává mé slovo, neokusí smrti navěky."</verse>
        <verse osisID='John.8.53'>Jsi snad větší, než náš otec Abraham, který umřel? Také proroci umřeli. Co ze sebe děláš?"</verse>
        <verse osisID='John.8.54'>Ježíš odpověděl: "Kdybych oslavoval sám sebe, má sláva by nic nebyla. Mne oslavuje můj Otec, o němž vy říkáte, že je to váš Bůh.</verse>
        <verse osisID='John.8.55'>Vy jste ho nepoznali, ale já ho znám. Kdybych řekl, že ho neznám, budu lhář jako vy. Ale znám ho a jeho slovo zachovávám.</verse>
        <verse osisID='John.8.56'>Váš otec Abraham zajásal, že spatří můj den; spatřil jej a zaradoval se."</verse>
        <verse osisID='John.8.57'>Židé mu řekli: "Ještě ti není padesát a viděl jsi Abrahama?"</verse>
        <verse osisID='John.8.58'>Ježíš jim odpověděl: "Amen, amen, pravím vám, dříve než se Abraham narodil, já jsem."</verse>
        <verse osisID='John.8.59'>Tu se chopili kamenů a chtěli je po něm házet. Ježíš se však ukryl v zástupu a vyšel z chrámu.</verse>
      </chapter>
      <chapter osisID='John.9'>
        <verse osisID='John.9.1'>Cestou uviděl člověka, který byl od narození slepý.</verse>
        <verse osisID='John.9.2'>Jeho učedníci se ho zeptali: "Mistře, kdo se prohřešil, že se ten člověk narodil slepý? On sám, nebo jeho rodiče?"</verse>
        <verse osisID='John.9.3'>Ježíš odpověděl: "Nezhřešil ani on ani jeho rodiče; je slepý, aby se na něm zjevily skutky Boží.</verse>
        <verse osisID='John.9.4'>Musíme konat skutky toho, který mě poslal, dokud je den. Přichází noc, kdy nikdo nebude moci pracovat.</verse>
        <verse osisID='John.9.5'>Pokud jsem na světě, jsem světlo světa."</verse>
        <verse osisID='John.9.6'>Když to řekl, plivl na zem, udělal ze sliny bláto, potřel slepému tím blátem oči</verse>
        <verse osisID='John.9.7'>a řekl mu: "Jdi, umyj se v rybníce Siloe." (To jméno znamená 'Poslaný'.) On tedy šel, umyl se, a když se vrátil, viděl.</verse>
        <verse osisID='John.9.8'>Sousedé a ti, kteří jej dříve vídali žebrat, se ptali: "Není to ten, kdo tu sedával a žebral?"</verse>
        <verse osisID='John.9.9'>Jedni říkali: "Je to on." Jiní pak: "Není, ale je mu podoben." On sám řekl: "Jsem to já."</verse>
        <verse osisID='John.9.10'>I řekli mu: "Jak to, že se ti otevřely oči?"</verse>
        <verse osisID='John.9.11'>Odpověděl: "Člověk jménem Ježíš udělal bláto, potřel mi oči a řekl mi: Jdi k Siloe a umyj se! Šel jsem tedy, umyl jsem se a vidím."</verse>
        <verse osisID='John.9.12'>Řekli mu: "Kde je ten člověk?" Odpověděl: "To nevím."</verse>
        <verse osisID='John.9.13'>Přivedou toho, který byl dříve slepý, k farizeům;</verse>
        <verse osisID='John.9.14'>toho dne, kdy Ježíš udělal bláto a otevřel mu oči, byla totiž sobota.</verse>
        <verse osisID='John.9.15'>Proto se ho farizeové znovu dotazovali, jak nabyl zraku. A on jim řekl: "Položil mi bláto na oči, umyl jsem se a vidím."</verse>
        <verse osisID='John.9.16'>Někteří z farizeů říkali: "Ten člověk není od Boha, protože nezachovává sobotu." Jiní naopak říkali: "Jak by mohl hříšný člověk činit taková znamení?" A došlo mezi nimi k roztržce.</verse>
        <verse osisID='John.9.17'>Řekli tedy znovu tomu slepému: "Za koho ty jej pokládáš, když ti otevřel oči?" On odpověděl: "Je to prorok."</verse>
        <verse osisID='John.9.18'>Židé nevěřili, že byl slepý a že prohlédl, dokud si nezavolali jeho rodiče</verse>
        <verse osisID='John.9.19'>a nezeptali se jich: "Je to váš syn, o němž říkáte, že se narodil slepý? Jak to že nyní vidí?"</verse>
        <verse osisID='John.9.20'>Rodiče odpověděl: "Víme, že je to náš syn a že se narodil slepý.</verse>
        <verse osisID='John.9.21'>Jak to, že nyní vidí, to nevíme, a kdo mu otevřel oči, také ne. Jeho se zeptejte, je dospělý, ať mluví sám za sebe!"</verse>
        <verse osisID='John.9.22'>To řekli jeho rodiče, protože se báli Židů, neboť Židé se usnesli, aby ten, kdo kdo Ježíš vyzná jako Mesiáše, byl vyloučen ze synagógy.</verse>
        <verse osisID='John.9.23'>Proto řekli jeho rodiče: Je dospělý, zeptejte se ho!</verse>
        <verse osisID='John.9.24'>Zavolali tedy ještě jednou toho člověka, který byl dříve slepý, a řekli mu: "Vyznej před Bohem pravdu! My víme, že ten člověk je hříšník."</verse>
        <verse osisID='John.9.25'>Odpověděl: "Je-li hříšník, nevím; jedno však vím, že jsem byl slepý a nyní vidím."</verse>
        <verse osisID='John.9.26'>Řekli mu: "Co s tebou učinil? Jak ti otevřel oči?"</verse>
        <verse osisID='John.9.27'>Odpověděl jim: "Již jsem vám to řekl, ale vy jste to nevzali na vědomí. Proč to chcete slyšet znovu? Chcete se snad i vy stát jeho učedníky?"</verse>
        <verse osisID='John.9.28'>Osopili se na něho: "Ty jsi jeho učedník, ale my jsme učedníci Mojžíšovi.</verse>
        <verse osisID='John.9.29'>My víme, že k Mojžíšovi mluvil Bůh, o tomhle však nevíme, odkud je."</verse>
        <verse osisID='John.9.30'>Ten člověk jim odpověděl: "To je právě divné: Vy nevíte odkud je - a otevřel mi oči!</verse>
        <verse osisID='John.9.31'>Víme, že hříšníky Bůh neslyší; slyší však toho, kdo ctí a činí jeho vůli.</verse>
        <verse osisID='John.9.32'>Co je svět světem, nebylo slýcháno, že by někdo otevřel oči slepého od narození.</verse>
        <verse osisID='John.9.33'>Kdyby tento člověk nebyl od Boha, nemohl by nic takového učinit."</verse>
        <verse osisID='John.9.34'>Odpověděli mu: "Celý ses narodil v hříchu, a nás chceš poučovat?" A vyhnali ho.</verse>
        <verse osisID='John.9.35'>Ježíš se dověděl, že ho vyhnali; vyhledal ho a řekl mu: "Věříš v Syna člověka?"</verse>
        <verse osisID='John.9.36'>Odpověděl: "A kdo je to, pane, abych v něho uvěřil?"</verse>
        <verse osisID='John.9.37'>Ježíš mu řekl: "Vidíš ho; je to ten, kdo s tebou mluví."</verse>
        <verse osisID='John.9.38'>On na to řekl: "Věřím, Pane," a padl před ním na kolena.</verse>
        <verse osisID='John.9.39'>Ježíš řekl: "Přišel jsem na tento svět k soudu: aby ti, kdo nevidí, viděli, a ti, kdo vidí, byli slepí."</verse>
        <verse osisID='John.9.40'>Farizeové, kteří tam byli, to slyšeli a řekli mu: "Jsme snad i my slepí?"</verse>
        <verse osisID='John.9.41'>Ježíš jim odpověděl: "Kdybyste byli slepí, hřích byste neměli. Vy však říkáte: Vidíme. A tak zůstáváte v hříchu."</verse>
      </chapter>
      <chapter osisID='John.10'>
        <verse osisID='John.10.1'>"Amen, amen, pravím vám: Kdo nevchází do ovčince dveřmi, ale přelézá ohradu, je zloděj a lupič.</verse>
        <verse osisID='John.10.2'>Kdo však vchází dveřmi, je pastýř ovcí.</verse>
        <verse osisID='John.10.3'>Vrátný mu otvírá a ovce slyší jeho hlas. Volá své ovce jménem a vyvádí je.</verse>
        <verse osisID='John.10.4'>Když je má všecky venku, kráčí před nimi a ovce jdou za ním, protože znají jeho hlas.</verse>
        <verse osisID='John.10.5'>Za cizím však nepůjdou, ale utečou od něho, protože hlas cizích neznají."</verse>
        <verse osisID='John.10.6'>Toto přirovnání jim Ježíš řekl; oni však nepochopili, co tím chtěl říci.</verse>
        <verse osisID='John.10.7'>Řekl jim tedy Ježíš znovu: "Amen, amen, pravím vám, já jsem dveře pro ovce.</verse>
        <verse osisID='John.10.8'>Všichni, kdo přišli přede mnou, jsou zloději a lupiči. Ale ovce je neposlouchaly.</verse>
        <verse osisID='John.10.9'>Já jsem dveře. Kdo vejde skrze mne, bude zachráněn, bude vcházet i vycházet a nalezne pastvu.</verse>
        <verse osisID='John.10.10'>Zloděj přichází, jen aby kradl, zabíjel a ničil. Já jsem přišel, aby měly život a měly ho v hojnosti.</verse>
        <verse osisID='John.10.11'>Já jsem dobrý pastýř. Dobrý pastýř položí svůj život za ovce.</verse>
        <verse osisID='John.10.12'>Ten, kdo není pastýř, kdo pracuje jen za mzdu a ovce nejsou jeho vlastní, opouští je a utíká, když vidí, že se blíží vlk. A vlk ovce trhá a rozhání.</verse>
        <verse osisID='John.10.13'>Tomu, kdo je najat za mzdu, na nich nezáleží.</verse>
        <verse osisID='John.10.14'>Já jsem dobrý pastýř; znám své ovce a ony znají mne,</verse>
        <verse osisID='John.10.15'>tak jako mě zná Otec a já znám Otce. A svůj život dávám za ovce.</verse>
        <verse osisID='John.10.16'>Mám i jiné ovce, které nejsou z tohoto ovčince. I ty musím přivést. Uslyší můj hlas a bude jedno stádo a jeden pastýř.</verse>
        <verse osisID='John.10.17'>Proto mě Otec miluje, že dávám svůj život, abych jej opět přijal.</verse>
        <verse osisID='John.10.18'>Nikdo mi ho nebere, ale já jej dávám sám od sebe. Mám moc svůj život dát a mám moc jej opět přijmout. Takový příkaz jsem přijal od svého Otce."</verse>
        <verse osisID='John.10.19'>Pro tato slova došlo mezi Židy opět k roztržce.</verse>
        <verse osisID='John.10.20'>Mnozí z nich říkali: "Je posedlý zlým duchem a blázní. Proč ho posloucháte?"</verse>
        <verse osisID='John.10.21'>Jiní říkali: "Tak nemluví posedlý. Což může zlý duch otevřít oči slepých?"</verse>
        <verse osisID='John.10.22'>Byly právě svátky posvěcení Jeruzalémského chrámu; bylo to v zimě.</verse>
        <verse osisID='John.10.23'>Ježíš se procházel v chrámě, v sloupoví Šalomounově.</verse>
        <verse osisID='John.10.24'>Židé ho obklopili a řekli mu: "Jak dlouho nás chceš držet v nejistotě? Jsi-li Mesiáš, řekni nám to otevřeně!"</verse>
        <verse osisID='John.10.25'>Ježíš jim odpověděl: "Řekl jsem vám to, a nevěříte. Skutky, které činím ve jménu Otce, ty o mně vydávají svědectví.</verse>
        <verse osisID='John.10.26'>Ale vy nevěříte, protože nejste z mých ovcí.</verse>
        <verse osisID='John.10.27'>Moje ovce slyší můj hlas, já je znám, jdou za mnou</verse>
        <verse osisID='John.10.28'>a já jim dávám věčný život: nezahynou navěky a nikdo je z mé ruky nevyrve.</verse>
        <verse osisID='John.10.29'>Můj Otec, který mi je dal, je větší nade všecky, a nikdo je nemůže vyrvat z Otcovy ruky.</verse>
        <verse osisID='John.10.30'>Já a Otec jsme jedno."</verse>
        <verse osisID='John.10.31'>Židé se opět chopili kamenů, aby ho ukamenovali.</verse>
        <verse osisID='John.10.32'>Ježíš jim řekl: "Ukázal jsem vám mnoho dobrých skutků od Otce. Pro který z nich mne chcete kamenovat?"</verse>
        <verse osisID='John.10.33'>Židé mu odpověděli: "Nechceme tě kamenovat pro dobrý skutek, ale pro rouhání: jsi člověk a tvrdíš, že jsi Bůh."</verse>
        <verse osisID='John.10.34'>Ježíš jim řekl: "Ve vašem zákoně je přece psáno: 'Řekl jsem: jste bohové.'</verse>
        <verse osisID='John.10.35'>Jestliže Bůh ty, jichž se týká toto slovo, nazval bohy - a Písmo musí platit -</verse>
        <verse osisID='John.10.36'>jak můžete obviňovat mne, kterého Otec posvětil a poslal do světa, že se rouhám, protože jsem řekl: Jsem Boží Syn?</verse>
        <verse osisID='John.10.37'>Nečiním-li skutky svého Otce, nevěřte mi!</verse>
        <verse osisID='John.10.38'>Jestliže je však činím a nevěříte mně, věřte těm skutkům, abyste jednou provždy pochopili, že Otec je ve mně a já v Otci."</verse>
        <verse osisID='John.10.39'>Opět se ho chtěli zmocnit, on jim však unikl.</verse>
        <verse osisID='John.10.40'>Odešel znovu na druhý břeh Jordánu, na místo, kde dříve křtil Jan, a tam se zdržoval.</verse>
        <verse osisID='John.10.41'>Mnozí k němu přicházeli a říkali: "Jan sice neučinil žádné znamení, ale vše, co o něm řekl, je pravda."</verse>
        <verse osisID='John.10.42'>A mnoho lidí tam v Ježíše uvěřilo.</verse>
      </chapter>
      <chapter osisID='John.11'>
        <verse osisID='John.11.1'>Byl nemocen jeden člověk, Lazar z Betanie, z vesnice, kde bydlela Marie a její sestra Marta.</verse>
        <verse osisID='John.11.2'>To byla ta Marie, která pomazala Pána vzácným olejem a nohy mu otřela svými vlasy; a její bratr Lazar byl nemocen.</verse>
        <verse osisID='John.11.3'>Sestry mu vzkázaly: "Pane, ten, kterého máš rád, je nemocen."</verse>
        <verse osisID='John.11.4'>Když to Ježíš uslyšel, řekl: "Ta nemoc není k smrti, ale k slávě Boží, aby Syn Boží byl skrze ni oslaven."</verse>
        <verse osisID='John.11.5'>Ježíš Martu, její sestru i Lazara miloval.</verse>
        <verse osisID='John.11.6'>Když uslyšel, že je Lazar nemocen, zůstal ještě dva dny na tom místě, kde byl.</verse>
        <verse osisID='John.11.7'>Teprve potom řekl svým učedníkům: "Pojďme opět do Judska!"</verse>
        <verse osisID='John.11.8'>Učedníci mu řekl: "Mistře, není to dávno, co tě chtěli Židé ukamenovat, a zase tam chceš jít?"</verse>
        <verse osisID='John.11.9'>Ježíš odpověděl: "Což nemá den dvanáct hodin? Kdo chodí ve dne, neklopýtne, neboť vidí světlo tohoto světa.</verse>
        <verse osisID='John.11.10'>Kdo však chodí v noci, klopýtá, poněvadž v něm není světla."</verse>
        <verse osisID='John.11.11'>To pověděl a dodal: "Náš přítel Lazar usnul. Ale jdu ho probudit."</verse>
        <verse osisID='John.11.12'>Učedníci mu řekli: "Pane, spí-li, uzdraví se."</verse>
        <verse osisID='John.11.13'>Ježíš mluvil o jeho smrti, ale oni mysleli, že mluví o pouhém spánku.</verse>
        <verse osisID='John.11.14'>Tehdy jim Ježíš řekl: "Lazar umřel.</verse>
        <verse osisID='John.11.15'>A jsem rád, že jsem tam nebyl, kvůli vám, abyste uvěřili. Pojďme k němu!"</verse>
        <verse osisID='John.11.16'>Tomáš, jinak Didymos, řekl ostatním učedníkům: "Pojďme i my, ať zemřeme spolu s ním!"</verse>
        <verse osisID='John.11.17'>Když Ježíš přišel, shledal, že Lazar je již čtyři dny v hrobě.</verse>
        <verse osisID='John.11.18'>Betanie byla blízko Jeruzaléma, necelou hodinu cesty,</verse>
        <verse osisID='John.11.19'>a mnozí z Židů přišli k Marii a Martě, aby je potěšili v jejich zármutku nad jejich bratrem.</verse>
        <verse osisID='John.11.20'>Když Marta uslyšela, že Ježíš přichází, šla mu naproti. Marie zůstala doma.</verse>
        <verse osisID='John.11.21'>Marta řekla Ježíšovi: "Pane, kdybys byl zde, nebyl by můj bratr umřel.</verse>
        <verse osisID='John.11.22'>Ale i tak vím, že začkoli požádáš Boha, Bůh ti dá."</verse>
        <verse osisID='John.11.23'>Ježíš jí řekl: "Tvůj bratr vstane."</verse>
        <verse osisID='John.11.24'>Řekla mu Marta: "Vím, že vstane při vzkříšení v poslední den."</verse>
        <verse osisID='John.11.25'>Ježíš jí řekl: "Já jsem vzkříšení i život. Kdo věří ve mne, i kdyby umřel, bude žít.</verse>
        <verse osisID='John.11.26'>A každý, kdo žije a věří ve mne, neumře navěky. Věříš tomu?"</verse>
        <verse osisID='John.11.27'>Řekla mu: "Ano, Pane. Já jsem uvěřila, že ty jsi Mesiáš, Syn Boží, který má přijít na svět."</verse>
        <verse osisID='John.11.28'>S těmi slovy odešla, zavolala svou sestru Marii stranou a řekla jí: "Je tu Mistr a volá tě."</verse>
        <verse osisID='John.11.29'>Jak to Marie uslyšela, rychle vstala a šla k němu.</verse>
        <verse osisID='John.11.30'>Ježíš totiž ještě nedošel do vesnice a byl na tom místě, kde se s ním Marta setkala.</verse>
        <verse osisID='John.11.31'>Když viděli Židé, kteří byli s Marií v domě a těšili ji, že rychle vstala a vyšla, šli za ní; domnívali se, že jde k hrobu, aby se tam vyplakala.</verse>
        <verse osisID='John.11.32'>Jakmile Marie přišla tam, kde byl Ježíš, a spatřila ho, padla mu k nohám a řekla: "Pane, kdybys byl zde, nebyl by můj bratr umřel."</verse>
        <verse osisID='John.11.33'>Když Ježíš viděl, jak pláče a jak pláčou i Židé, kteří přišli s ní, v Duchu se rozhorlil a vzrušen</verse>
        <verse osisID='John.11.34'>řekl: "Kam jste ho položili?" Řekli mu: "Pane, pojď se podívat!"</verse>
        <verse osisID='John.11.35'>Ježíšovi vstoupily do očí slzy.</verse>
        <verse osisID='John.11.36'>Židé říkali: "Hle, jak jej miloval!"</verse>
        <verse osisID='John.11.37'>Někteří z nich však řekli: "Když otevřel oči slepému, nemohl způsobit, aby tento člověk neumřel?"</verse>
        <verse osisID='John.11.38'>Ježíš, znovu rozhorlen, přichází k hrobu. Byla to jeskyně a na ní ležel kámen.</verse>
        <verse osisID='John.11.39'>Ježíš řekl: "Zvedněte ten kámen!" sestra zemřelého Marta mu řekla: "Pane, už je v rozkladu, vždyť je to čtvrtý den."</verse>
        <verse osisID='John.11.40'>Ježíš jí odpověděl: "Neřekl jsem ti, že uvidíš slávu Boží, budeš-li věřit?"</verse>
        <verse osisID='John.11.41'>Zvedli tedy kámen. Ježíš pohlédl vzhůru a řekl: "Otče, děkuji ti, žes mě vyslyšel.</verse>
        <verse osisID='John.11.42'>Věděl jsem sice, že mě vždycky slyšíš, ale řekl jsem to kvůli zástupu, který stojí kolem, aby uvěřili, že ty jsi mě poslal."</verse>
        <verse osisID='John.11.43'>Když to řekl, zvolal mocným hlasem: "Lazare, pojď ven!"</verse>
        <verse osisID='John.11.44'>Zemřelý vyšel, měl plátnem svázány ruce i nohy a tvář měl zahalenu šátkem. Ježíš jim řekl: "Rozvažte ho a nechte odejít!"</verse>
        <verse osisID='John.11.45'>Mnozí z Židů, kteří přišli k Marii a viděli, co Ježíš učinil, uvěřili v něho.</verse>
        <verse osisID='John.11.46'>Ale někteří z nich šli k farizeům a oznámili jim, co učinil.</verse>
        <verse osisID='John.11.47'>Velekněží a farizeové svolali radu a řekli: "Co si počneme? Ten člověk činí mnohá znamení</verse>
        <verse osisID='John.11.48'>Když proti němu nezakročíme, všichni v něj uvěří, a přijdou Římané a zničí nám toto svaté místo i národ."</verse>
        <verse osisID='John.11.49'>Jeden z nich, Kaifáš, velekněz toho roku, jim řekl: "Vy ničemu nerozumíte;</verse>
        <verse osisID='John.11.50'>nechápete, že je pro vás lépe, aby jeden člověk zemřel za lid, než aby zahynul celý národ."</verse>
        <verse osisID='John.11.51'>To však neřekl sám ze sebe, ale jako velekněz toho roku vyřkl proroctví, že Ježíš má zemřít za národ,</verse>
        <verse osisID='John.11.52'>a nejenom za národ, ale také proto, aby rozptýlené děti Boží shromáždil v jedno.</verse>
        <verse osisID='John.11.53'>Od toho dne byli tedy smluveni, že ho zabijí.</verse>
        <verse osisID='John.11.54'>Proto už Ježíš nechodil veřejně mezi Židy, ale odešel odtud do kraje blízko pouště, do města jménem Efraim, a tam zůstal s učedníky.</verse>
        <verse osisID='John.11.55'>Bylo krátce před židovskými velikonocemi a mnozí z té krajiny přišli před svátky do Jeruzaléma, aby se očistili.</verse>
        <verse osisID='John.11.56'>Hledali Ježíše, a jak stáli v chrámě, říkali si mezi sebou: "Co myslíte? Přijde na svátky?"</verse>
        <verse osisID='John.11.57'>Velekněží a farizeové vydali totiž nařízení, že každý, kdo by věděl, kde se zdržuje, má to oznámit, aby ho mohli zatknout.</verse>
      </chapter>
      <chapter osisID='John.12'>
        <verse osisID='John.12.1'>Šest dní před velikonocemi přišel Ježíš do Betanie, kde bydlel Lazar, kterého vzkřísil z mrtvých.</verse>
        <verse osisID='John.12.2'>Připravili mu tam večeři; Marta při ní obsluhovala a Lazar byl jeden z těch, kteří byli s Ježíšem u stolu.</verse>
        <verse osisID='John.12.3'>Tu vzala Marie libru drahého oleje z pravého nardu, pomazala Ježíšovi nohy a otřela je svými vlasy. Dům se naplnil vůní té masti.</verse>
        <verse osisID='John.12.4'>Jidáš Iškariotský, jeden z jeho učedníků, který jej měl zradit, řekl:</verse>
        <verse osisID='John.12.5'>"Proč nebyl ten olej prodán za tři sta denárů a peníze dány chudým?"</verse>
        <verse osisID='John.12.6'>To řekl ne proto, že by mu záleželo na chudých, ale že byl zloděj: měl na starosti pokladnici a bral z toho, co se do ní dávalo.</verse>
        <verse osisID='John.12.7'>Ježíš řekl: "Nech ji, uchovala to ke dni mého pohřbu!</verse>
        <verse osisID='John.12.8'>Chudé máte vždycky s sebou, ale mne nemáte vždycky."</verse>
        <verse osisID='John.12.9'>Velký zástup Židů se dověděl, že tam Ježíš je; a přišli nejen kvůli němu, ale také aby viděli Lazara, kterého vzkřísil z mrtvých.</verse>
        <verse osisID='John.12.10'>Proto se velekněží uradili, že zabijí i Lazara;</verse>
        <verse osisID='John.12.11'>neboť mnozí Židé kvůli němu odcházeli a věřili v Ježíše.</verse>
        <verse osisID='John.12.12'>Druhého dne se dovědělo mnoho poutníků, kteří přišli na svátky, že Ježíš přichází do Jeruzaléma.</verse>
        <verse osisID='John.12.13'>Vzali palmové ratolesti, šli ho uvítat a volali: "Hosanna, požehnaný, jenž přichází ve jménu Hospodinově, král izraelský."</verse>
        <verse osisID='John.12.14'>Ježíš nalezl oslátko a vsedl na ně, jak je psáno:</verse>
        <verse osisID='John.12.15'>'Neboj se, dcero Siónská, hle, král tvůj přichází, sedě na oslátku.'</verse>
        <verse osisID='John.12.16'>Jeho učedníci tomu v té chvíli nerozuměli, ale když byl Ježíš oslaven, tu se rozpomenuli, že to o něm bylo psáno a že se tak stalo.</verse>
        <verse osisID='John.12.17'>Zástup, který byl s ním, když vyvolal Lazara z hrobu z vzkřísil ho z mrtvých, vydával o tom svědectví.</verse>
        <verse osisID='John.12.18'>Proto ho také přišlo uvítat množství lidu, neboť slyšeli, že učinil toto znamení.</verse>
        <verse osisID='John.12.19'>Farizeové si řekli: "Vidíte, že nic nezmůžete! Celý svět se dal za ním."</verse>
        <verse osisID='John.12.20'>Někteří z poutníků, kteří se přišli o svátcích klanět Bohu, byli Řekové.</verse>
        <verse osisID='John.12.21'>Ti přistoupili k Filipovi, který byl z Betsaidy v Galileji, a prosili ho: "Pane, rádi bychom viděli Ježíše."</verse>
        <verse osisID='John.12.22'>Filip šel a řekl to Ondřejovi, Ondřej a Filip to šli říci Ježíšovi.</verse>
        <verse osisID='John.12.23'>Ježíš jim odpověděl: "Přišla hodina, aby byl oslaven Syn člověka.</verse>
        <verse osisID='John.12.24'>Amen, amen, pravím vám, jestliže pšeničné zrno nepadne do země a nezemře, zůstane samo. Zemře-li však, vydá mnohý užitek.</verse>
        <verse osisID='John.12.25'>Kdo miluje svůj život, ztratí jej; kdo nenávidí svůj život v tomto světě, uchrání jej pro život věčný.</verse>
        <verse osisID='John.12.26'>Kdo mně chce sloužit, ať mě následuje, a kde jsem já, tam bude i můj služebník. Kdo mně slouží, dojde cti od Otce."</verse>
        <verse osisID='John.12.27'>"Nyní je má duše sevřena úzkostí. Mám snad říci: Otče, zachraň mě od této hodiny? Vždyť pro tuto hodinu jsem přišel.</verse>
        <verse osisID='John.12.28'>Otče, oslav své jméno!" Z nebe zazněl hlas: "Oslavil jsem a ještě oslavím."</verse>
        <verse osisID='John.12.29'>Zástup, který tam stál a slyšel to, říkal, že zahřmělo. Jiní tvrdili: "Anděl k němu promluvil."</verse>
        <verse osisID='John.12.30'>Ježíš na to řekl: "Tento hlas se neozval kvůli mně, ale kvůli vám.</verse>
        <verse osisID='John.12.31'>Nyní je soud nad tímto světem, nyní bude vládce tohoto světa vyvržen ven.</verse>
        <verse osisID='John.12.32'>A já, až budu vyvýšen ze země, přitáhnu všecky k sobě."</verse>
        <verse osisID='John.12.33'>To řekl, aby naznačil, jakou smrtí má zemřít.</verse>
        <verse osisID='John.12.34'>Zástup mu odpověděl: "My jsme slyšeli ze zákona, že Mesiáš má zůstat navěky; jak ty můžeš říkat, že Syn člověka musí být vyvýšen? Kdo je ten Syn člověka?"</verse>
        <verse osisID='John.12.35'>Ježíš jim řekl: "Ještě jen malou chvíli je světlo mezi vámi. Dokud máte světlo, neustávejte v cestě, aby vás nepřekvapila tma; kdo chodí ve tmě, neví, kam jde.</verse>
        <verse osisID='John.12.36'>Dokud máte světlo, věřte ve světlo, abyste se stali syny světla." Tak promluvil Ježíš; potom odešel a skryl se před nimi.</verse>
        <verse osisID='John.12.37'>Ač před nimi učinil taková znamení, nevěřili v něho;</verse>
        <verse osisID='John.12.38'>a tak se naplnilo slovo, které řekl prorok Izaiáš: 'Hospodine, kdo uvěřil našemu kázání? A komu byla zjevena moc Hospodinova?'</verse>
        <verse osisID='John.12.39'>Proto nemohli věřit, neboť Izaiáš také řekl:</verse>
        <verse osisID='John.12.40'>'Oslepil jim oči a zatvrdil jim srdce, takže nevidí očima a srdce nepochopí, neobrátí se a já je neuzdravím.'</verse>
        <verse osisID='John.12.41'>Tak řekl Izaiáš, neboť viděl jeho slávu a mluvil o něm.</verse>
        <verse osisID='John.12.42'>Přesto v něho uvěřili mnozí z předních mužů, ale kvůli farizeům se k němu nepřiznávali, aby nebyli vyloučeni ze synagógy.</verse>
        <verse osisID='John.12.43'>Zamilovali si lidskou slávu víc než slávu Boží.</verse>
        <verse osisID='John.12.44'>Ježíš hlasitě zvolal: "Kdo věří ve mne, ne ve mne věří, ale v toho, který mě poslal.</verse>
        <verse osisID='John.12.45'>A kdo vidí mne, vidí toho, který mě poslal.</verse>
        <verse osisID='John.12.46'>Já jsem přišel na svět jako světlo, aby nikdo, kdo ve mne věří, nezůstal ve tmě.</verse>
        <verse osisID='John.12.47'>Kdo slyší má slova a nezachovává je, toho já nesoudím. Nepřišel jsem, abych soudil svět, ale abych svět spasil.</verse>
        <verse osisID='John.12.48'>Kdo mě odmítá a nepřijímá moje slova, má, kdo by jej soudil: Slovo, které jsem mluvil, to jej bude soudit v poslední den.</verse>
        <verse osisID='John.12.49'>Neboť jsem nemluvil sám ze sebe, ale Otec, který mě poslal, přikázal mi, jak mám mluvit a co říci.</verse>
        <verse osisID='John.12.50'>A vím, že jeho přikázání je věčný život. Co tedy mluví, mluvím tak, jak mi pověděl Otec."</verse>
      </chapter>
      <chapter osisID='John.13'>
        <verse osisID='John.13.1'>Bylo před velikonočními svátky. Ježíš věděl, že přišla jeho hodina, aby z tohoto světa šel k Otci; miloval své, kteří jsou ve světě, a prokázal svou lásku k nim až do konce.</verse>
        <verse osisID='John.13.2'>Když byli u večeře a ďábel již vložil do srdce Jidáše Iškariotského, syna Šimonova, aby ho zradil,</verse>
        <verse osisID='John.13.3'>Ježíš vstal od stolu a vědom si toho, že mu Otec dal všecko do rukou a že od Boha vyšel a k Bohu odchází,</verse>
        <verse osisID='John.13.4'>odložil svrchní šat, vzal lněné plátno a přepásal se;</verse>
        <verse osisID='John.13.5'>pak nalil vodu do umyvadla a začal učedníkům umývat nohy a utírat je plátnem, jímž byl přepásán.</verse>
        <verse osisID='John.13.6'>Přišel k Šimonu Petrovi a ten mu řekl: "Pane, ty mi chceš mýt nohy?"</verse>
        <verse osisID='John.13.7'>Ježíš odpověděl: "Co já činím, nyní nechápeš, potom však to pochopíš."</verse>
        <verse osisID='John.13.8'>Petr mu řekl: "Nikdy mi nebudeš mýt nohy!" Ježíš odpověděl: "Jestliže tě neumyji, nebudeš mít se mnou podíl."</verse>
        <verse osisID='John.13.9'>Řekl mu Šimon Petr: "Pane, pak tedy nejenom nohy, ale i ruce a hlavu!"</verse>
        <verse osisID='John.13.10'>Ježíš mu řekl: "Kdo je vykoupán, nepotřebuje než nohy umýt, neboť je celý čistý. I vy jste čistí, ale ne všichni."</verse>
        <verse osisID='John.13.11'>Věděl, kdo ho zradí, a proto řekl: Ne všichni jste čistí.</verse>
        <verse osisID='John.13.12'>Když jim umyl nohy, oblékl si svůj šat, opět se posadil a řekl jim: "Chápete, co jsem vám učinil?</verse>
        <verse osisID='John.13.13'>Nazýváte mě Mistrem a Pánem, a máte pravdu: Skutečně jsem.</verse>
        <verse osisID='John.13.14'>Jestliže tedy já, Pán a Mistr, jsem vám umyl nohy, i vy máte jeden druhému nohy umývat.</verse>
        <verse osisID='John.13.15'>Dal jsem vám příklad, abyste i vy jednali, jako jsem jednal já.</verse>
        <verse osisID='John.13.16'>Amen, amen, pravím vám, sluha není větší než jeho pán a posel není větší než ten, kdo ho poslal.</verse>
        <verse osisID='John.13.17'>Když to víte, blaze vám, jestliže to také činíte.</verse>
        <verse osisID='John.13.18'>Nemluvím o vás všech. Já vím, které jsem vyvolil. Ale má se naplnit slovo Písma: 'Ten, který se mnou jí chléb, zvedl proti mně patu.'</verse>
        <verse osisID='John.13.19'>Říkám vám to již nyní předem, abyste potom, až se to stane, uvěřili, že já jsem to.</verse>
        <verse osisID='John.13.20'>Amen, amen, pravím vám, kdo přijímá toho, koho pošlu, mne přijímá. A kdo přijímá mne, přijímá toho, který mě poslal.</verse>
        <verse osisID='John.13.21'>Když to Ježíš řekl, v hlubokém zármutku dosvědčil: "Amen, amen, pravím vám, jeden z vás mě zradí."</verse>
        <verse osisID='John.13.22'>Učedníci se dívali jeden na druhého v nejistotě, o kom to mluví.</verse>
        <verse osisID='John.13.23'>Jeden z učedníků, kterého Ježíš miloval, byl u stolu po jeho boku.</verse>
        <verse osisID='John.13.24'>Na toho se Šimon obrátil a řekl: "Zeptej se, o kom to mluví!"</verse>
        <verse osisID='John.13.25'>Ten učedník se naklonil těsně k Ježíšovi a zeptal se: "Pane, kdo to je?"</verse>
        <verse osisID='John.13.26'>Ježíš odpověděl: "Je to ten pro koho omočím tuto skývu chleba a podám mu ji." Omočil tedy skývu, vzal ji a dal Jidášovi Iškariotskému, synu Šimonovu.</verse>
        <verse osisID='John.13.27'>Tehdy, po té skývě vstoupil do něho satan. Ježíš mu řekl: "Co chceš učinit, učiň hned!"</verse>
        <verse osisID='John.13.28'>Nikdo u stolu nepochopil, proč mu to řekl.</verse>
        <verse osisID='John.13.29'>Protože měl Jidáš u sebe pokladnici, domnívali se někteří, že ho poslal nakoupit, co potřebují na svátky, nebo dát něco chudým.</verse>
        <verse osisID='John.13.30'>Jidáš přijal skývu, a hned vyšel ven. byla noc.</verse>
        <verse osisID='John.13.31'>Když Jidáš vyšel ven, Ježíš řekl: "Nyní byl oslaven Syn člověka a Bůh byl oslaven v něm;</verse>
        <verse osisID='John.13.32'>Bůh jej také oslaví v sobě a oslaví jej hned.</verse>
        <verse osisID='John.13.33'>Dítky, ještě jen krátký čas jsem s vámi. Budete mě hledat, a jako jsem řekl Židům, tak nyní říkám i vám: Kam já odcházím, tam vy přijít nemůžete.</verse>
        <verse osisID='John.13.34'>Nové přikázání vám dávám, abyste se navzájem milovali; jako já jsem miloval vás, i vy se milujte navzájem.</verse>
        <verse osisID='John.13.35'>Podle toho všichni poznají, že jste moji učedníci, budete-li mít lásku jedni k druhým."</verse>
        <verse osisID='John.13.36'>Šimon Petr mu řekl: "Pane, kam odcházíš?" Ježíš odpověděl: "Kam já jdu, tam mne nyní následovat nemůžeš; budeš mne však následovat později."</verse>
        <verse osisID='John.13.37'>Šimon Petr mu řekl: "Pane, proč tě nemohu nyní následovat?" Svůj život za tebe položím."</verse>
        <verse osisID='John.13.38'>Ježíš odpověděl: "Svůj život za mne položíš? Amen, amen, pravím tobě: Než kohout zakokrhá, třikrát mě zapřeš."</verse>
      </chapter>
      <chapter osisID='John.14'>
        <verse osisID='John.14.1'>"Vaše srdce ať se nechvěje úzkostí! Věříte v Boha, věřte i ve mne.</verse>
        <verse osisID='John.14.2'>V domě mého Otce je mnoho příbytků; kdyby tomu tak nebylo, řekl bych vám to. Jdu, abych vám připravil místo.</verse>
        <verse osisID='John.14.3'>A odejdu-li, abych vám připravil místo, opět přijdu a vezmu vás k sobě, abyste i vy byli, kde jsem já.</verse>
        <verse osisID='John.14.4'>A cestu, kam jdu, znáte."</verse>
        <verse osisID='John.14.5'>Řekne mu Tomáš: "Pane, nevíme, kam jdeš. Jak bychom mohli znát cestu?"</verse>
        <verse osisID='John.14.6'>Ježíš mu odpověděl: "Já jsem ta cesta, pravda i život. Nikdo nepřichází k Otci než skrze mne.</verse>
        <verse osisID='John.14.7'>Kdybyste znali mne, znali byste i mého Otce. Nyní ho již znáte, neboť jste ho viděli."</verse>
        <verse osisID='John.14.8'>Filip mu řekl: "Pane, ukaž nám Otce, a víc nepotřebujeme!"</verse>
        <verse osisID='John.14.9'>Ježíš mu odpověděl: "Tak dlouho jsem s vámi, Filipe, a ty mě neznáš? Kdo vidí mne, vidí Otce. Jak tedy můžeš říkat: Ukaž nám Otce?</verse>
        <verse osisID='John.14.10'>Nevěříš, že já jsem v Otci a Otec je ve mně? Slova, která vám mluvím, nemluvím sám od sebe; Otec, který ve mně přebývá, činí své skutky.</verse>
        <verse osisID='John.14.11'>Věřte mi, že já jsem v Otci a Otec ve mně; ne-li, věřte aspoň pro ty skutky!</verse>
        <verse osisID='John.14.12'>Amen, amen, pravím vám: Kdo věří ve mne, i on bude činit skutky, které já činím, a ještě větší, neboť já jdu k Otci.</verse>
        <verse osisID='John.14.13'>A začkoli budete prosit ve jménu mém, učiním to, aby byl Otec oslaven v Synu.</verse>
        <verse osisID='John.14.14'>Budete-li mne o něco prosit ve jménu mém, já to učiním.</verse>
        <verse osisID='John.14.15'>Milujete-li mne, budete zachovávat má přikázání;</verse>
        <verse osisID='John.14.16'>a já požádám Otce a on vám dá jiného Přímluvce, aby byl s vámi navěky -</verse>
        <verse osisID='John.14.17'>Ducha pravdy, kterého svět nemůže přijmout, poněvadž ho nevidí ani nezná. Vy jej znáte, neboť s vámi zůstává a ve vás bude.</verse>
        <verse osisID='John.14.18'>Nezanechám vás osiřelé, přijdu k vám.</verse>
        <verse osisID='John.14.19'>Ještě malou chvíli a svět mne už neuzří, vy však mě uzříte, poněvadž já jsem živ a také vy budete živi.</verse>
        <verse osisID='John.14.20'>V onen den poznáte, že já jsem ve svém Otci, vy ve mně a já ve vás.</verse>
        <verse osisID='John.14.21'>Kdo přijal má přikázání a zachovává je, ten mě miluje. A toho, kdo mě miluje, bude milovat můj Otec; i já ho budu milovat a dám mu to poznat."</verse>
        <verse osisID='John.14.22'>Řekl mu Juda, ne ten Iškariotský: "Pane, jak to, že se chceš dát poznat nám, ale ne světu?"</verse>
        <verse osisID='John.14.23'>Ježíš mu odpověděl: "Kdo mě miluje, bude zachovávat mé slovo, a můj Otec ho bude milovat; přijdeme k němu a učiníme si u něho příbytek.</verse>
        <verse osisID='John.14.24'>Kdo mě nemiluje, nezachovává má slova. A slovo, které slyšíte, není moje, ale mého Otce, který mě poslal.</verse>
        <verse osisID='John.14.25'>Toto vám pravím, dokud jsem s vámi.</verse>
        <verse osisID='John.14.26'>Ale Přímluvce, Duch svatý, kterého pošle Otec ve jménu mém, ten vás naučí všemu a připomene vám všecko, co jsem vám řekl.</verse>
        <verse osisID='John.14.27'>Pokoj vám zanechávám, svůj pokoj vám dávám; ne jako dává svět, já vám dávám. Ať se srdce vaše nechvěje a neděsí!</verse>
        <verse osisID='John.14.28'>Slyšeli jste, že jsem vám řekl: Odcházím - a přijdu k vám. Jestliže mě milujete, měli byste se radovat, že jdu k Otci; neboť Otec je větší než já.</verse>
        <verse osisID='John.14.29'>Řekl jsem vám to nyní předem, abyste potom, až se to stane, uvěřili.</verse>
        <verse osisID='John.14.30'>Již s vámi nebudu mnoho mluvit, neboť přichází vládce tohoto světa. Proti mně nic nezmůže.</verse>
        <verse osisID='John.14.31'>Ale svět má poznat, že miluji Otce a jednám, jak mi přikázal. - Vstaňte, pojďme odtud!"</verse>
      </chapter>
      <chapter osisID='John.15'>
        <verse osisID='John.15.1'>"Já jsem pravý vinný kmen a můj Otec je vinař.</verse>
        <verse osisID='John.15.2'>Každou mou ratolest, která nenese ovoce, odřezává, a každou, která nese ovoce, čistí, aby nesla hojnější ovoce.</verse>
        <verse osisID='John.15.3'>Vy jste již čisti pro slovo, které jsem k vám mluvil.</verse>
        <verse osisID='John.15.4'>Zůstaňte ve mně, a já ve vás. Jako ratolest nemůže nést ovoce sama od sebe, nezůstane-li při kmeni, tak ani vy, nezůstanete-li při mně.</verse>
        <verse osisID='John.15.5'>Já jsem vinný kmen, vy jste ratolesti. Kdo zůstává ve mně a já v něm, ten nese hojné ovoce; neboť beze mne nemůžete činit nic.</verse>
        <verse osisID='John.15.6'>Kdo nezůstane ve mně, bude vyvržen ven jako ratolest a uschne; pak ji seberou, hodí do ohně a spálí.</verse>
        <verse osisID='John.15.7'>Zůstanete-li ve mně a zůstanou-li má slova ve vás, proste, oč chcete, a stane se vám.</verse>
        <verse osisID='John.15.8'>Tím bude oslaven můj Otec, když ponesete hojné ovoce a budete mými učedníky.</verse>
        <verse osisID='John.15.9'>Jako si Otec zamiloval mne, tak jsem si já zamiloval vás. Zůstaňte v mé lásce.</verse>
        <verse osisID='John.15.10'>Zachováte-li má přikázání, zůstanete v mé lásce, jako já zachovávám přikázání svého Otce a zůstávám v jeho lásce.</verse>
        <verse osisID='John.15.11'>To jsem vám pověděl, aby moje radost byla ve vás a vaše radost aby byla plná."</verse>
        <verse osisID='John.15.12'>"To je mé přikázání, abyste se milovali navzájem, jako jsem já miloval vás.</verse>
        <verse osisID='John.15.13'>Nikdo nemá větší lásku než ten, kdo položí život za své přátele.</verse>
        <verse osisID='John.15.14'>Vy jste moji přátelé, činíte-li, co vám přikazuji.</verse>
        <verse osisID='John.15.15'>Už vás nenazývám služebníky, protože služebník neví, co činí jeho pán. Nazval jsem vás přáteli, neboť jsem vám dal poznat všechno, co jsem slyšel od svého Otce.</verse>
        <verse osisID='John.15.16'>Ne vy jste vyvolili mne, ale já jsem vyvolil vás a ustanovil jsem vás, abyste šli a nesli ovoce a vaše ovoce aby zůstalo; a Otec vám dá, oč byste ho prosili v mém jménu.</verse>
        <verse osisID='John.15.17'>To vám přikazuji, abyste jeden druhého milovali.</verse>
        <verse osisID='John.15.18'>Nenávidí-li vás svět, vězte, že mě nenáviděl dříve než vás.</verse>
        <verse osisID='John.15.19'>Kdybyste náleželi světu, svět by miloval to, co je jeho. Protože však nejste ze světa, ale já jsem vás ze světa vyvolil, proto vás svět nenávidí.</verse>
        <verse osisID='John.15.20'>Vzpomeňte si na slovo, které jsem vám řekl: Sluha není nad svého pána. Jestliže pronásledovali mne, i vás budou pronásledovat - jestliže mé slovo zachovali, i vaše zachovají.</verse>
        <verse osisID='John.15.21'>Ale to vše vám učiní pro mé jméno, poněvadž neznají toho,který mě poslal.</verse>
        <verse osisID='John.15.22'>Kdybych byl nepřišel a nemluvil k nim, byli by bez hříchu. Nyní však nemají výmluvu pro svůj hřích.</verse>
        <verse osisID='John.15.23'>Kdo nenávidí mne, nenávidí i mého Otce.</verse>
        <verse osisID='John.15.24'>Kdybych byl mezi nimi nečinil skutky, jaké nikdo jiný nedokázal, byli by bez hříchu. Ale oni je viděli, a přece mají v nenávisti i mne i mého Otce.</verse>
        <verse osisID='John.15.25'>To proto, aby se naplnilo slovo napsané v jejich zákoně: 'Nenáviděli mě bez příčiny'.</verse>
        <verse osisID='John.15.26'>Až přijde Přímluvce, kterého vám pošlu od Otce, Duch pravdy, jenž od Otce vychází, ten o mně vydá svědectví.</verse>
        <verse osisID='John.15.27'>Také vy vydávejte svědectví, neboť jste se mnou od začátku.</verse>
      </chapter>
      <chapter osisID='John.16'>
        <verse osisID='John.16.1'>To jsem vám pověděl, abyste se nedali svést.</verse>
        <verse osisID='John.16.2'>Budou vás vylučovat za synagóg; ano, přichází hodina, že ten, kdo vás zabije, bude se domnívat, že tím uctívá Boha.</verse>
        <verse osisID='John.16.3'>To s vámi budou činit, protože nepoznali Otce ani mne.</verse>
        <verse osisID='John.16.4'>Ale to jsem vám pověděl, abyste si vzpomněli na má slova, až přijde ta hodina." "Neřekl jsem vám to na začátku, poněvadž jsem byl s vámi.</verse>
        <verse osisID='John.16.5'>Nyní však odcházím k tomu, který mě poslal, a nikdo z vás se mě nezeptá: Kam jdeš?</verse>
        <verse osisID='John.16.6'>Ale že jsem s vámi tak mluvil, zármutek naplnil vaše srdce.</verse>
        <verse osisID='John.16.7'>Říkám vám však pravdu: Prospěje vám, abych odešel. Když neodejdu, Přímluvce k vám nepřijde. Odejdu-li, pošlu ho k vám.</verse>
        <verse osisID='John.16.8'>On přijde a ukáže světu, v čem je hřích, spravedlnost a soud:</verse>
        <verse osisID='John.16.9'>Hřích v tom, že ve mne nevěří;</verse>
        <verse osisID='John.16.10'>spravedlnost v tom, že odcházím k Otci a již mne nespatříte;</verse>
        <verse osisID='John.16.11'>soud v tom, že vládce tohoto světa je již odsouzen.</verse>
        <verse osisID='John.16.12'>Ještě mnoho jiného bych vám měl povědět, ale nyní byste to neunesli.</verse>
        <verse osisID='John.16.13'>Jakmile však přijde on, Duch pravdy, uvede vás do veškeré pravdy, neboť nebude mluvit sám ze sebe, ale bude mluvit, co uslyší. A oznámí vám, co má přijít.</verse>
        <verse osisID='John.16.14'>On mě oslaví, neboť vám bude zvěstovat, co přijme ode mne.</verse>
        <verse osisID='John.16.15'>Všecko, co má Otec, jest mé. Proto jsem řekl, že vám bude zvěstovat, co přijme ode mne.</verse>
        <verse osisID='John.16.16'>Zanedlouho mě již nespatříte a zanedlouho mě opět uzříte."</verse>
        <verse osisID='John.16.17'>Někteří z jeho učedníků si mezi sebou řekli: "Co znamenají slova 'zanedlouho mě nespatříte a zanedlouho mě opět uzříte' a 'odcházím k Otci'?"</verse>
        <verse osisID='John.16.18'>Říkali: "Co znamená ono: zanedlouho? Nevíme, o čem mluví."</verse>
        <verse osisID='John.16.19'>Ježíš poznal, že se ho chtějí otázat, a řekl jim: "Dohadujete se mezi sebou o tom, že jsem řekl: Zanedlouho mě nespatříte a zanedlouho mě opět uzříte?</verse>
        <verse osisID='John.16.20'>Amen, amen, pravím vám, vy budete plakat a naříkat, ale svět se bude radovat; vy se budete rmoutit, ale váš zármutek se promění v radost.</verse>
        <verse osisID='John.16.21'>Žena, když rodí, má zármutek, neboť přišla její hodina; ale když porodí dítě, nevzpomíná už na soužení pro radost, že na svět přišel člověk.</verse>
        <verse osisID='John.16.22'>I vy máte nyní zármutek. Uvidím vás však opět a vaše srdce se zaraduje a vaši radost vám nikdo nevezme.</verse>
        <verse osisID='John.16.23'>V onen den se mě nebudete již na nic ptát. Amen, amen, pravím vám, budete-li o něco prosit Otce ve jménu mém, dá vám to.</verse>
        <verse osisID='John.16.24'>Až dosud jste o nic neprosili v mém jménu. Proste a dostanete, aby vaše radost byla plná.</verse>
        <verse osisID='John.16.25'>To vše jsem vám říkal v obrazech. Přichází hodina, kdy k vám už nebudu mluvit o Otci v obrazech, ale budu jej zvěstovat přímo.</verse>
        <verse osisID='John.16.26'>V onen den budete prosit v mém jménu a neříkám vám, že já budu prosit Otce za vás;</verse>
        <verse osisID='John.16.27'>vždyť Otec sám vás miluje, protože vy milujete mne a uvěřili jste, že jsem vyšel od Boha.</verse>
        <verse osisID='John.16.28'>Vyšel jsem od Otce a přišel jsem na svět. Teď svět opouštím a navracím se k Otci."</verse>
        <verse osisID='John.16.29'>Jeho učedníci mu řekli: "Nyní mluvíš přímo a bez obrazů.</verse>
        <verse osisID='John.16.30'>Nyní víme, že víš všecko a že nepotřebuješ, aby ti někdo kladl otázky. Proto věříme, že jsi vyšel od Boha."</verse>
        <verse osisID='John.16.31'>Ježíš jim odpověděl: "Teď věříte?</verse>
        <verse osisID='John.16.32'>Hle, přichází hodina, a již je zde, kdy se rozprchnete každý do svého domova a mne necháte samotného. Ale nejsem sám, neboť Otec je se mnou.</verse>
        <verse osisID='John.16.33'>To jsem vám pověděl, abyste nalezli ve mně pokoj. Ve světě máte soužení. Ale vzchopte se, já jsem přemohl svět.</verse>
      </chapter>
      <chapter osisID='John.17'>
        <verse osisID='John.17.1'>Po těch slovech Ježíš pozvedl oči k nebi a řekl: "Otče, přišla má hodina. Oslav svého Syna, aby Syn oslavil tebe,</verse>
        <verse osisID='John.17.2'>stejně, jako jsi učinil, když jsi mu dal moc nad všemi lidmi, aby vše, co jsi mu svěřil, dal jim: život věčný.</verse>
        <verse osisID='John.17.3'>A život věčný je v tom, když poznají tebe, jediného pravého Boha, a toho, kterého jsi poslal, Ježíš Krista.</verse>
        <verse osisID='John.17.4'>Já jsem tě oslavil na zemi, když jsem dokonal dílo, které jsi mi svěřil.</verse>
        <verse osisID='John.17.5'>A nyní ty, Otče, oslav mne svou slávou, kterou jsem měl u tebe, dříve, než byl svět.</verse>
        <verse osisID='John.17.6'>Zjevil jsem tvé jméno lidem, které jsi mi ze světa dal. Byli tvoji a mně jsi je dal; a tvoje slovo zachovali.</verse>
        <verse osisID='John.17.7'>Nyní poznali, že všecko, co jsi mi dal, je od tebe;</verse>
        <verse osisID='John.17.8'>neboť slova, která jsi mi svěřil, dal jsem jim a oni je přijali. V pravdě poznali, že jsem od tebe vyšel, a uvěřili, že ty jsi mě poslal.</verse>
        <verse osisID='John.17.9'>Za ně prosím. Ne za svět prosím, ale za ty, které jsi mi dal, neboť jsou tvoji;</verse>
        <verse osisID='John.17.10'>a všecko mé je tvé, a co je tvé, je moje. V nich jsem oslaven.</verse>
        <verse osisID='John.17.11'>Již nejsem ve světě, ale oni jsou ve světě, a já jdu k tobě. Otče svatý, zachovej je ve svém jménu, které jsi mi dal; nechť jsou jedno jako my.</verse>
        <verse osisID='John.17.12'>Dokud jsem byl s nimi, zachovával jsem je v tvém jménu, které jsi i dal; ochránil jsem je, takže žádný z nich nezahynul, kromě toho, který byl zavržen, aby se naplnilo Písmo.</verse>
        <verse osisID='John.17.13'>Nyní jdu k tobě, ale toto mluvím ještě na světě, aby v sobě měli plnost mé radosti.</verse>
        <verse osisID='John.17.14'>Dal jsem jim tvé slovo, ale svět k nim pojal nenávist, poněvadž nejsou ze světa, jako ani já nejsem ze světa.</verse>
        <verse osisID='John.17.15'>Neprosím, abys je vzal ze světa, ale abys je zachoval od zlého.</verse>
        <verse osisID='John.17.16'>Nejsou ze světa, jako ani já nejsem ze světa.</verse>
        <verse osisID='John.17.17'>Posvěť je pravdou; tvoje slovo je pravda.</verse>
        <verse osisID='John.17.18'>Jako ty jsi mne poslal do světa, tak i já jsem je poslal do světa.</verse>
        <verse osisID='John.17.19'>Sám sebe za ně posvěcuji, aby i oni byli v pravdě posvěceni.</verse>
        <verse osisID='John.17.20'>Neprosím však jen za ně, ale i za ty, kteří skrze jejich slovo ve mne uvěří;</verse>
        <verse osisID='John.17.21'>aby všichni byli jedno jako ty, Otče, ve mně a já v tobě, aby i oni byli v nás, aby tak svět uvěřil, že jsi mě poslal.</verse>
        <verse osisID='John.17.22'>Slávu, kterou jsi mi dal, dal jsem jim, aby byli jedno, jako my jsme jedno -</verse>
        <verse osisID='John.17.23'>já v nich a ty ve mně; aby byli uvedeni v dokonalost jednoty a svět aby poznal, že ty jsi mě poslal a zamiloval sis je tak jako mne.</verse>
        <verse osisID='John.17.24'>Otče, chci, aby také ti, které jsi mi dal, byli se mnou tam, kde jsem já; ať hledí na mou slávu, kterou jsi mi dal, neboť jsi mě miloval již před založením světa.</verse>
        <verse osisID='John.17.25'>Spravedlivý Otče, svět tě nepoznal, ale já jsem tě poznal, a také oni poznali, že jsi mě poslal.</verse>
        <verse osisID='John.17.26'>Dal jsem jim poznat tvé jméno a ještě dám poznat, aby v nich byla láska, kterou máš ke mně, a já abych byl v nich."</verse>
      </chapter>
      <chapter osisID='John.18'>
        <verse osisID='John.18.1'>Po těch slovech odešel Ježíš s učedníky za potok Cedron, kde byla zahrada; a do ní vstoupil on i jeho učedníci.</verse>
        <verse osisID='John.18.2'>Také Jidáš, který ho zradil, znal to místo, neboť Ježíš tam se svými učedníky často býval.</verse>
        <verse osisID='John.18.3'>Jidáš vzal s sebou oddíl vojáků, k tomu stráž od velekněží a farizeů, a přišli tam s pochodněmi, lucernami a zbraněmi.</verse>
        <verse osisID='John.18.4'>Ježíš, který věděl všecko, co ho má potkat, vyšel a řekl jim: "Koho hledáte?"</verse>
        <verse osisID='John.18.5'>Odpověděli mu: "Ježíše Nazaretského." Řekl jim: "To jsem já." Stál s nimi i Jidáš, který ho zradil.</verse>
        <verse osisID='John.18.6'>Jakmile jim řekl 'to jsem já', couvli a padli na zem.</verse>
        <verse osisID='John.18.7'>Opět se jich otázal: "Koho hledáte?" A oni řekli: "Ježíše Nazaretského."</verse>
        <verse osisID='John.18.8'>Ježíš odpověděl: "Řekl jsem vám, že jsem to já. Hledáte-li mne, nechte ostatní odejít."</verse>
        <verse osisID='John.18.9'>Tak se mělo naplnit slovo: 'Z těch, které jsi mi dal, neztratil jsem ani jednoho.'</verse>
        <verse osisID='John.18.10'>Šimon Petr vytasil meč, který měl u sebe, zasáhl jednoho veleknězova sluhu a uťal mu ucho. Ten sluha se jmenoval Malchos.</verse>
        <verse osisID='John.18.11'>Ježíš řekl Petrovi: "Schovej ten meč do pochvy! Což nemám pít kalich, který mi dal Otec?"</verse>
        <verse osisID='John.18.12'>Vojáci s důstojníkem a židovská stráž se zmocnili Ježíše a spoutali ho.</verse>
        <verse osisID='John.18.13'>Přivedli ho nejprve k Annášovi; byl totiž tchánem Kaifáše, který byl toho roku veleknězem.</verse>
        <verse osisID='John.18.14'>Byl to ten Kaifáš, který poradil židům, že je lépe, aby jeden člověk zemřel za lid.</verse>
        <verse osisID='John.18.15'>Za Ježíšem šel Šimon Petr a jiný učedník. Ten učedník byl znám veleknězi a vešel do nádvoří veleknězova domu.</verse>
        <verse osisID='John.18.16'>Petr zůstal venku před vraty. Ten druhý učedník, který byl znám veleknězi, vyšel, promluvil s vrátnou a zavedl Petra dovnitř.</verse>
        <verse osisID='John.18.17'>Tu řekla služka vrátná Petrovi: "Nepatříš i ty k učedníkům toho člověka?" On řekl: "Nepatřím."</verse>
        <verse osisID='John.18.18'>Poněvadž bylo chladno, udělali si sluhové a strážci oheň a stáli kolem něho, aby se ohřáli. I Petr stál s nimi a ohříval se.</verse>
        <verse osisID='John.18.19'>Velekněz se dotazoval Ježíše na jeho učedníky a na jeho učení.</verse>
        <verse osisID='John.18.20'>Ježíš mu řekl: "Já jsem mluvil k světu veřejně. Vždycky jsem učil v synagóze a v chrámě, kde se shromažďují všichni židé, a nic jsem neříkal tajně.</verse>
        <verse osisID='John.18.21'>Proč se mě ptáš? Zeptej se těch, kteří slyšeli, co jsem říkal. Ti přece vědí, co jsem řekl."</verse>
        <verse osisID='John.18.22'>Po těch slovech jeden ze strážců, který stál poblíž, udeřil Ježíše do obličeje a řekl: "Tak se odpovídá veleknězi?"</verse>
        <verse osisID='John.18.23'>Ježíš mu odpověděl: "Řekl-li jsem něco špatného, prokaž, že je to špatné. Jestliže to bylo správné, proč mě biješ?"</verse>
        <verse osisID='John.18.24'>Annáš jej tedy poslal spoutaného veleknězi Kaifášovi.</verse>
        <verse osisID='John.18.25'>Šimon Petr stál ještě u ohně a zahříval se. Řekli mu: "Nejsi i ty z jeho učedníků?" On to zapřel: "Nejsem."</verse>
        <verse osisID='John.18.26'>Jeden z veleknězových sluhů, příbuzný toho, jemuž Petr uťal ucho, řekl: "Cožpak jsem tě s ním neviděl v zahradě?"</verse>
        <verse osisID='John.18.27'>Petr opět zapřel a vtom zakokrhal kohout.</verse>
        <verse osisID='John.18.28'>Od Kaifáše vedli Ježíše do místodržitelského paláce. Bylo časně zrána. Židé sami do paláce nevešli, aby se neposkvrnili a mohli jíst velikonočního beránka.</verse>
        <verse osisID='John.18.29'>Pilát k nim vyšel a řekl: "Jakou obžalobu vznášíte proti tomu člověku?"</verse>
        <verse osisID='John.18.30'>Odpověděli: "Kdyby nebyl zločinec, nebyli bychom ti ho vydali."</verse>
        <verse osisID='John.18.31'>Pilát jim řekl: "Vezměte si ho vy a suďte podle svého zákona!" Židé mu odpověděli: "Není nám dovoleno nikoho popravit."</verse>
        <verse osisID='John.18.32'>To aby se naplnilo slovo Ježíšovo, kterým naznačil, jakou smrtí má zemřít.</verse>
        <verse osisID='John.18.33'>Pilát vešel opět do svého paláce, zavolal Ježíše a řekl mu: "Ty jsi král židovský?"</verse>
        <verse osisID='John.18.34'>Ježíš odpověděl:"Říkáš to sám od sebe, nebo ti to o mně řekli jiní?"</verse>
        <verse osisID='John.18.35'>Pilát odpověděl: "Jsem snad žid? Tvůj národ a velekněží mi tě vydali. Čím ses provinil?"</verse>
        <verse osisID='John.18.36'>Ježíš řekl: "Moje království není z tohoto světa. Kdyby mé království bylo z tohoto světa, moji služebníci by bojovali, abych nebyl vydán Židům; mé království však není odtud."</verse>
        <verse osisID='John.18.37'>Pilát mu řekl: "Jsi tedy přece král?" Ježíš odpověděl: "Ty sám říkáš, že jsem král. Já jsem se proto narodil a proto jsem přišel na svět, abych vydal svědectví pravdě. Každý, kdo je z pravdy, slyší můj hlas."</verse>
        <verse osisID='John.18.38'>Pilát mu řekl: "Co je pravda?" Po těch slovech vyšel opět k Židům a řekl jim: "Já na něm žádnou vinu nenalézám.</verse>
        <verse osisID='John.18.39'>Je zvykem, že vám o velikonocích propouštím na svobodu jednoho vězně. Chcete-li, propustím vám tohoto židovského krále."</verse>
        <verse osisID='John.18.40'>Na to se dali do křiku: "Toho ne, ale Barabáše!" Ten Barabáš byl vzbouřenec.</verse>
      </chapter>
      <chapter osisID='John.19'>
        <verse osisID='John.19.1'>Tehdy dal Pilát Ježíše zbičovat.</verse>
        <verse osisID='John.19.2'>Vojáci upletli z trní korunu, vložili mu ji na hlavu a přes ramena mu přehodili purpurový plášť.</verse>
        <verse osisID='John.19.3'>Pak před něho předstupovali a říkali: "Buď pozdraven, králi židovský!" Přitom ho bili do obličeje.</verse>
        <verse osisID='John.19.4'>Pilát znovu vyšel a řekl Židům: "Hleďte, vedu vám ho ven, abyste věděli, že na něm nenalézám žádnou vinu."</verse>
        <verse osisID='John.19.5'>Ježíš vyšel ven s trnovou korunou na hlavě a v purpurovém plášti. Pilát jim řekl: "Hle, člověk!"</verse>
        <verse osisID='John.19.6'>Když ho velekněží a jejich služebníci uviděli, dali se do křiku: "Ukřižovat, ukřižovat!" Pilát jim řekl: "Vy sami si ho křižujete! Já na něm vinu nenalézám."</verse>
        <verse osisID='John.19.7'>Židé mu odpověděli: "My máme zákon, a podle toho zákona musí zemřít, protože se vydával za Syna Božího."</verse>
        <verse osisID='John.19.8'>Když to Pilát uslyšel, ještě více se ulekl.</verse>
        <verse osisID='John.19.9'>Vešel znovu do paláce a řekl Ježíšovi: "Odkud jsi?" Ale Ježíš mu nedal žádnou odpověď.</verse>
        <verse osisID='John.19.10'>Pilát řekl: "Nemluvíš se mnou? Nevíš, že mám moc tě propustit, a mám moc tě ukřižovat?"</verse>
        <verse osisID='John.19.11'>Ježíš odpověděl: "Neměl bys nade mnou žádnou moc, kdyby ti nebyla dána shůry. Proto ten, kdo mě tobě vydal, má větší vinu."</verse>
        <verse osisID='John.19.12'>Od té chvíle ho Pilát usiloval propustit. Ale Židé křičeli: "Jestliže ho propustíš, jsi nepřítel císařův. Každý, kdo se vydává za krále, je proti císaři."</verse>
        <verse osisID='John.19.13'>Když to Pilát uslyšel, dal vyvést Ježíše ven a zasedl k soudu na místě zvaném 'Na dláždění', hebrejsky Gabbatha.</verse>
        <verse osisID='John.19.14'>Byl den přípravy před svátky velikonočními, kolem poledne. Pilát Židům řekl: "Hle, váš král!"</verse>
        <verse osisID='John.19.15'>Oni se dali do křiku: "Pryč s ním, pryč s ním, ukřižuj ho!" Pilát jim řekl: "Vašeho krále mám dát ukřižovat?" Velekněží odpověděli: "Nemáme krále, jen císaře."</verse>
        <verse osisID='John.19.16'>Tu jim ho vydal, aby byl ukřižován, a oni se Ježíše chopili.</verse>
        <verse osisID='John.19.17'>Nesl svůj kříž a vyšel z města na místo zvané Lebka, hebrejsky Golgota.</verse>
        <verse osisID='John.19.18'>Tam ho ukřižovali a s ním jiné dva, z každé strany jednoho a Ježíše uprostřed.</verse>
        <verse osisID='John.19.19'>Pilát dal napsat nápis a připevnit jej na kříž. Stálo tam: Ježíš Nazaretský, král židovský.</verse>
        <verse osisID='John.19.20'>Ten nápis četlo mnoho Židů, neboť místo, kde byl ukřižován, bylo blízko města; byl napsán hebrejsky, latinsky a řecky.</verse>
        <verse osisID='John.19.21'>Židovští velekněží řekli Pilátovi: "Neměls psát 'židovský král', nýbrž 'vydával se za židovského krále'."</verse>
        <verse osisID='John.19.22'>Pilát odpověděl: "Co jsem napsal, napsal jsem."</verse>
        <verse osisID='John.19.23'>Když vojáci Ježíše ukřižovali, vzali jeho šaty a rozdělili je na čtyři díly, každému vojákovi díl; zbýval ještě spodní šat. Ten byl beze švů, od shora vcelku utkaný.</verse>
        <verse osisID='John.19.24'>Řekli mezi sebou: "Netrhejme jej, ale losujme, čí bude.!" To proto, aby se naplnilo Písmo: 'Rozdělili si mé šaty a o oděv můj metali los.' To tedy vojáci provedli.</verse>
        <verse osisID='John.19.25'>U Ježíšova kříže stály jeho matka a sestra jeho matky, Marie Kleofášova a Marie Magdalská.</verse>
        <verse osisID='John.19.26'>Když Ježíš spatřil matku a vedle ní učedníka, kterého miloval, řekl matce: "Ženo, hle, tvůj syn!"</verse>
        <verse osisID='John.19.27'>Potom řekl tomu učedníkovi: "Hle, tvá matka!" V tu hodinu ji onen učedník přijal k sobě.</verse>
        <verse osisID='John.19.28'>Ježíš věděl, že vše je již dokonáno; a proto, aby se až do konce naplnilo Písmo, řekl: "Žízním."</verse>
        <verse osisID='John.19.29'>Stála tam nádoba plná octa; namočili tedy houbu do octa a na yzopu mu ji podali k ústům.</verse>
        <verse osisID='John.19.30'>Když Ježíš okusil octa, řekl: "Dokonáno jest." A nakloniv hlavu, skonal.</verse>
        <verse osisID='John.19.31'>Poněvadž byl den přípravy a těla nesměla zůstat přes sobotu na kříži - na tu sobotu totiž připadal veliký svátek - požádali Židé Piláta, aby odsouzeným byly zlámány kosti a aby byli sňati s kříže.</verse>
        <verse osisID='John.19.32'>Přišli tedy vojáci a zlámali kosti prvnímu i druhému, kteří byli ukřižováni s ním.</verse>
        <verse osisID='John.19.33'>Když přišli k Ježíšovi a viděli, že je již mrtev, kosti mu nelámali,</verse>
        <verse osisID='John.19.34'>ale jeden z vojáků mu probodl kopím bok; a ihned vyšla krev a voda.</verse>
        <verse osisID='John.19.35'>A ten, který to viděl, vydal o tom svědectví, a jeho svědectví je pravdivé; on ví, že mluví pravdu, abyste i vy uvěřili.</verse>
        <verse osisID='John.19.36'>Neboť se to stalo, aby se naplnilo Písmo: 'Ani kost mu nebude zlomena'.</verse>
        <verse osisID='John.19.37'>A na jiném místě Písmo praví: 'Uvidí, koho probodli.'</verse>
        <verse osisID='John.19.38'>Potom požádal Piláta Josef z Arimatie - byl to Ježíšův učedník, ale tajný, protože se bál Židů - aby směl Ježíšovo tělo sejmout z kříže. Když Pilát k tomu dal souhlas, Josef šel a tělo sňal.</verse>
        <verse osisID='John.19.39'>Přišel také Nikodém, který kdysi navštívil Ježíše v noci, a přinesl sto liber směsi myrhy a aloe.</verse>
        <verse osisID='John.19.40'>Vzali Ježíšovo tělo a zabalili je s vonnými látkami do lněných pláten, jak je to u Židů při pohřbu zvykem.</verse>
        <verse osisID='John.19.41'>V těch místech, kde byl Ježíš ukřižován, byla zahrada a v ní nový hrob, v němž dosud nikdo nebyl pochován.</verse>
        <verse osisID='John.19.42'>Tam položili Ježíše, protože byl den přípravy a hrob byl blízko.</verse>
      </chapter>
      <chapter osisID='John.20'>
        <verse osisID='John.20.1'>První den po sobotě, když ještě byla tma, šla Marie Magdalská k hrobu a spatřila, že kámen je od hrobu odvalen.</verse>
        <verse osisID='John.20.2'>Běžela k Šimonu Petrovi a k tomu učedníkovi, kterého Ježíš miloval, a řekla jim: "Vzali Pána z hrobu, a nevíme, kam ho položili."</verse>
        <verse osisID='John.20.3'>Petr a ten druhý učedník vstali a šli k hrobu.</verse>
        <verse osisID='John.20.4'>Oba dva běželi, ale ten druhý učedník předběhl Petra a byl u hrobu první.</verse>
        <verse osisID='John.20.5'>Sehnul se a viděl tam ležet lněná plátna, ale dovnitř nevešel.</verse>
        <verse osisID='John.20.6'>Po něm přišel Šimon Petr a vešel do hrobu. Uviděl tam ležet lněná plátna,</verse>
        <verse osisID='John.20.7'>ale šátek, jímž ovázali Ježíšovu hlavu, neležel mezi plátny, nýbrž byl svinut na jiném místě.</verse>
        <verse osisID='John.20.8'>Potom vešel dovnitř i ten druhý učedník, který přišel k hrobu dřív; spatřil vše a uvěřil.</verse>
        <verse osisID='John.20.9'>Dosud totiž nevěděli, že podle Písma musí vstát z mrtvých.</verse>
        <verse osisID='John.20.10'>Oba učedníci se pak vrátili domů.</verse>
        <verse osisID='John.20.11'>Ale Marie stála venku před hrobem a plakala. Přitom se naklonila do hrobu</verse>
        <verse osisID='John.20.12'>a spatřila dva anděly v bílém rouchu, sedící na místě, kde před tím leželo Ježíšovo tělo, jednoho u hlavy a druhého u nohou.</verse>
        <verse osisID='John.20.13'>Otázali se Marie: "Proč pláčeš?" Odpověděla jim: "Odnesli mého Pána a nevím, kam ho položili."</verse>
        <verse osisID='John.20.14'>Po těch slovech se obrátila a spatřila za sebou Ježíše; ale nepoznala, že je to on.</verse>
        <verse osisID='John.20.15'>Ježíš jí řekl: "Proč pláčeš? Koho hledáš?" V domnění, že je to zahradník, mu odpověděla: "Jestliže tys jej, pane, odnesl, řekni mi, kam jsi ho položil, a já pro něj půjdu."</verse>
        <verse osisID='John.20.16'>Ježíš jí řekl: "Marie!" Obrátila se a zvolala hebrejsky: "Rabbuni", to znamená 'Mistře'.</verse>
        <verse osisID='John.20.17'>Ježíš jí řekl: "Nedotýkej se mne, dosud jsem nevystoupil k Otci. Ale jdi k mým bratřím a pověz jim, že vystupuji k Otci svému i Otci vašemu a k Bohu svému i Bohu vašemu."</verse>
        <verse osisID='John.20.18'>Marie Magdalská šla k učedníkům a oznámila jim: "Viděla jsem Pána a toto mi řekl."</verse>
        <verse osisID='John.20.19'>Téhož dne večer - prvního dne po sobotě - když byli učedníci ze strachu před Židy shromážděni za zavřenými dveřmi, přišel Ježíš a postavil se uprostřed nich a řekl: "Pokoj vám."</verse>
        <verse osisID='John.20.20'>Když to řekl, ukázal jim ruce a bok. Učedníci se zaradovali, když spatřili Pána.</verse>
        <verse osisID='John.20.21'>Ježíš jim znovu řekl: "Pokoj vám. Jako mne poslal Otec, tak já posílám vás."</verse>
        <verse osisID='John.20.22'>Po těch slovech na ně dechl a řekl jim: "Přijměte Ducha svatého.</verse>
        <verse osisID='John.20.23'>Komu odpustíte hříchy, tomu jsou odpuštěny, a komu je neodpustíte, tomu odpuštěny nejsou."</verse>
        <verse osisID='John.20.24'>Tomáš, jinak Didymos, jeden z dvanácti učedníků, nebyl s nimi, když Ježíš přišel.</verse>
        <verse osisID='John.20.25'>Ostatní mu řekli: "Viděli jsme Pána." Odpověděl jim: "Dokud neuvidím na jeho rukou stopy po hřebech a dokud nevložím do nich svůj prst a svou ruku do rány v jeho boku, neuvěřím."</verse>
        <verse osisID='John.20.26'>Osmého dne potom byli učedníci opět uvnitř a Tomáš s nimi. Ač byly dveře zavřeny, Ježíš přišel, postavil se a řekl: "Pokoj vám."</verse>
        <verse osisID='John.20.27'>Potom řekl Tomášovi: "Polož svůj prst sem, pohleď na mé ruce a vlož svou ruku do rány v mém boku. Nepochybuj a věř!"</verse>
        <verse osisID='John.20.28'>Tomáš mu odpověděl: "Můj Pána a můj Bůh."</verse>
        <verse osisID='John.20.29'>Ježíš mu řekl: "Že jsi mě viděl, věříš. Blahoslavení, kteří neviděli, a uvěřili."</verse>
        <verse osisID='John.20.30'>Ještě mnoho jiných znamení učinil Ježíš před očima učedníků, a ta nejsou zapsána v této knize.</verse>
        <verse osisID='John.20.31'>Tato však zapsána jsou, abyste věřili, že Ježíš je Kristus, Syn Boží, a abyste věříce měli život v jeho jménu.</verse>
      </chapter>
      <chapter osisID='John.21'>
        <verse osisID='John.21.1'>Potom se Ježíš opět zjevil učedníků u jezera Tiberiadského.</verse>
        <verse osisID='John.21.2'>Stalo se to takto: Byli spolu Šimon Petr, Tomáš, jinak Didymos, Natanael z Kány Galilejské, synové Zebedeovi a ještě dva z jeho učedníků.</verse>
        <verse osisID='John.21.3'>Šimon Petr jim řekl: "Jdu lovit ryby." Odpověděli mu: "I my půjdeme s tebou." Šli a vstoupili na loď. Té noci však nic neulovili.</verse>
        <verse osisID='John.21.4'>Když začalo svítat, stál Ježíš na břehu, ale učedníci nevěděli, že je to on.</verse>
        <verse osisID='John.21.5'>Ježíš jim řekl: "Nemáte něco k jídlu?" Odpověděli: "Nemáme."</verse>
        <verse osisID='John.21.6'>Řekl jim: "Hoďte síť na pravou stranu lodi, tam ryby najdete." Hodili síť a nemohli ji ani utáhnout pro množství ryb.</verse>
        <verse osisID='John.21.7'>Onen učedník, kterého Ježíš miloval, řekl Petrovi: "To je Pán!" Jakmile Šimon Petr uslyšel, že je to Pán, přehodil si plášť - byl totiž svlečen - a brodil se k němu vodou.</verse>
        <verse osisID='John.21.8'>Ostatní učedníci přijeli na lodi - nebyli daleko od břehu, jen asi dvě stě loket - a táhli za sebou síť s rybami.</verse>
        <verse osisID='John.21.9'>Když vstoupili na břeh, spatřili ohniště a na něm rybu a chléb.</verse>
        <verse osisID='John.21.10'>Ježíš jim řekl: "Přineste několik ryb z toho, co jste nalovili!"</verse>
        <verse osisID='John.21.11'>Šimon Petr šel a vytáhl na břeh síť plnou velkých ryb, bylo jich sto padesát tři; a ač jich bylo tolik, síť se neprotrhla.</verse>
        <verse osisID='John.21.12'>Ježíš jim řekl: "Pojďte jíst!" A nikdo z učedníků se ho neodvážil zeptat: "Kdo jsi?" Věděli, že je to Pán.</verse>
        <verse osisID='John.21.13'>Ježíš šel, vzal chléb a dával jim; stejně i rybu.</verse>
        <verse osisID='John.21.14'>To se již potřetí zjevil učedníkům po svém vzkříšení.</verse>
        <verse osisID='John.21.15'>Když pak pojedli, zeptal se Ježíš Šimona Petra: "Šimone, synu Janův, miluješ mne víc než ti zde?" Odpověděl mu: "Ano, Pane, ty víš, že tě mám rád." Řekl mu: "Pas mé beránky."</verse>
        <verse osisID='John.21.16'>Zeptal se ho podruhé: "Šimone, synu Janův, miluješ mne?" Odpověděl: "Ano, Pane, ty víš, že tě mám rád." Řekl mu: "Buď pastýřem mých ovcí!"</verse>
        <verse osisID='John.21.17'>Zeptal se ho potřetí: "Šimone, synu Janův, máš mne rád?" Petr se zarmoutil nad tím, že se ho potřetí zeptal, má-li ho rád. Odpověděl mu: "Pane, ty víš všecko, ty víš také, že tě mám rád." Ježíš mu řekl: "Pas mé ovce!</verse>
        <verse osisID='John.21.18'>Amen, amen, pravím tobě, když jsi byl mladší, sám ses přepásával a chodil jsi, kam jsi chtěl; ale až zestárneš, vztáhneš ruce a jiný tě přepáše a povede, kam nechceš."</verse>
        <verse osisID='John.21.19'>To řekl, aby mu naznačil, jakou smrtí oslaví Boha. A po těch slovech dodal: "Následuj mne!"</verse>
        <verse osisID='John.21.20'>Petr se obrátil a spatřil, že za nimi jde učedník, kterého Ježíš miloval, ten, který byl při večeři po jeho boku a který se ho tehdy otázal: "Pane, kdo tě zrazuje?"</verse>
        <verse osisID='John.21.21'>Když ho Petr spatřil, řekl Ježíšovi: "Pane, co bude s ním?"</verse>
        <verse osisID='John.21.22'>Ježíš mu řekl: "Jestliže chci, aby tu zůstal, dokud nepřijde, není to tvá věc. Ty mne následuj!"</verse>
        <verse osisID='John.21.23'>Mezi bratřími se to slovo rozšířilo a říkalo se, že onen učedník nezemře. Ježíš však neřekl, že nezemře, nýbrž: "Jestliže chci, aby tu zůstal, dokud nepřijdu, není to tvá věc."</verse>
        <verse osisID='John.21.24'>To je ten učedník, který vydává svědectví o těchto věcech a který je zapsal; a my víme, že jeho svědectví je pravdivé.</verse>
        <verse osisID='John.21.25'>Je ještě mnoho jiného, co Ježíš učinil; kdyby se mělo všechno dopodrobna vypsat, myslí, že by celý svět neměl dost místa pro knihy o tom napsané.</verse>
      </chapter>
    </div></osisText>
</osis>
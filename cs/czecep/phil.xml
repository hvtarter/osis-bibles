<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Phil'>
      <chapter osisID='Phil.1'>
        <verse osisID='Phil.1.1'>Pavel a Timoteus, služebníci Krista Ježíše, všem bratřím v Kristu Ježíši, kteří jsou ve Filipech, i biskupům a jáhnům:</verse>
        <verse osisID='Phil.1.2'>Milost vám a pokoj od Boha Otce našeho a Pána Ježíše Krista.</verse>
        <verse osisID='Phil.1.3'>Děkuji Bohu svému při každé vzpomínce na vás</verse>
        <verse osisID='Phil.1.4'>a v každé modlitbě za vás všechny s radostí prosím;</verse>
        <verse osisID='Phil.1.5'>jsem vděčen za vaši účast na díle evangelia od prvního dne až doposud</verse>
        <verse osisID='Phil.1.6'>a jsem si jist, že ten, který ve vás začal dobré dílo, dovede je až do dne Ježíše Krista.</verse>
        <verse osisID='Phil.1.7'>Vždyť právem tak smýšlím o vás všech, protože vás všechny mám v srdci jako spoluúčastníky milosti, i když jsem ve vězení, zodpovídám se před soudem a obhajuji evangelium.</verse>
        <verse osisID='Phil.1.8'>Bůh je mi svědkem, jak po vás všech vroucně toužím v Kristu Ježíši.</verse>
        <verse osisID='Phil.1.9'>A za to se modlím, aby se vaše láska ještě víc a více rozhojňovala a s ní i poznání a hluboká vnímavost;</verse>
        <verse osisID='Phil.1.10'>abyste rozpoznali, na čem záleží, a byli ryzí a bezúhonní pro den Kristův,</verse>
        <verse osisID='Phil.1.11'>plní ovoce spravedlnosti, které z moci Ježíše Krista roste k slávě a chvále Boží.</verse>
        <verse osisID='Phil.1.12'>Rád bych, bratří, abyste věděli, že to, co mě potkalo, je spíše k prospěchu evangelia,</verse>
        <verse osisID='Phil.1.13'>takže po celém soudu i všude jinde je známo, že jsem vězněn pro Krista,</verse>
        <verse osisID='Phil.1.14'>a mnohé bratry právě mé okovy povzbudily, aby se spolehli na Pána a s větší smělostí mluvili beze strachu slovo Boží.</verse>
        <verse osisID='Phil.1.15'>Někteří sice káží Krista také ze závisti a z řevnivosti, jiní však s dobrým úmyslem.</verse>
        <verse osisID='Phil.1.16'>Jedni z lásky, protože vědí, že jsem tu k obhajobě evangelia,</verse>
        <verse osisID='Phil.1.17'>druzí z touhy po uplatnění, ne z čistých pohnutek, a domnívají se, že mi v mém vězení způsobí bolest.</verse>
        <verse osisID='Phil.1.18'>Ale co na tom! Jen když se jakýmkoli způsobem, ať s postranními úmysly, ať upřímně zvěstuje Kristus; z toho se raduji a budu radovat.</verse>
        <verse osisID='Phil.1.19'>Neboť vím, že se mi vše obrátí k dobrému vaší modlitbou a přispěním Ducha Ježíše Krista.</verse>
        <verse osisID='Phil.1.20'>Toužebně očekávám a doufám, že v ničem nebudu zahanben, ale veřejně a směle jako vždycky i nyní na mně bude oslaven Kristus, ať životem, ať smrtí.</verse>
        <verse osisID='Phil.1.21'>Život, to je pro mne Kristus, a smrt je pro mne zisk.</verse>
        <verse osisID='Phil.1.22'>Mám-li žít v tomto těle, získám tím možnost další práce. Nevím tedy, co bych vyvolil,</verse>
        <verse osisID='Phil.1.23'>táhne mne to na obě strany: Toužím odejít a být s Kristem, což je jistě mnohem lepší;</verse>
        <verse osisID='Phil.1.24'>ale zůstat v tomto těle je zase potřebnější pro vás.</verse>
        <verse osisID='Phil.1.25'>Proto pevně spoléhám, že zůstanu a budu se všemi vámi k vašemu prospěchu a k radosti vaší víry,</verse>
        <verse osisID='Phil.1.26'>abyste se mohli mnou ještě více chlubit v Kristu Ježíši, když k vám opět přijdu.</verse>
        <verse osisID='Phil.1.27'>Jenom veďte život hodný Kristova evangelia, abych viděl, až přijdu, nebo nepřijdu-li, abych slyšel, že zakotveni v jednom Duchu vedete jednou myslí zápas ve víře v evangelium</verse>
        <verse osisID='Phil.1.28'>a v ničem se nestrachujete protivníků. Jim je to předzvěst zahynutí, vám však spasení, a to od Boha.</verse>
        <verse osisID='Phil.1.29'>Neboť vám je z milosti dáno netoliko v Krista věřit, ale pro něho i trpět;</verse>
        <verse osisID='Phil.1.30'>vedete týž zápas, jaký jste u mne viděli a o jakém nyní slyšíte.</verse>
      </chapter>
      <chapter osisID='Phil.2'>
        <verse osisID='Phil.2.1'>Je-li možno povzbudit v Kristu, je-li možno posílit láskou, je-li jaké společenství Ducha, je-li jaký soucit a slitování:</verse>
        <verse osisID='Phil.2.2'>dovršte mou radost a buďte stejné mysli, mějte stejnou lásku, buďte jedné duše, jednoho smýšlení,</verse>
        <verse osisID='Phil.2.3'>v ničem se nedejte ovládat ctižádostí ani ješitností, nýbrž v pokoře pokládejte jeden druhého za přednějšího než sebe;</verse>
        <verse osisID='Phil.2.4'>každý ať má na mysli to, co slouží druhým, ne jen jemu.</verse>
        <verse osisID='Phil.2.5'>Nechť je mezi vámi takové smýšlení, jako v Kristu Ježíši:</verse>
        <verse osisID='Phil.2.6'>Způsobem bytí byl roven Bohu, a přece na své rovnosti nelpěl,</verse>
        <verse osisID='Phil.2.7'>nýbrž sám sebe zmařil, vzal na sebe způsob služebníka, stal se jedním z lidí. A v podobě člověka</verse>
        <verse osisID='Phil.2.8'>se ponížil, v poslušnosti podstoupil i smrt, a to smrt na kříži.</verse>
        <verse osisID='Phil.2.9'>Proto ho Bůh vyvýšil nade vše a dal mu jméno nad každé jméno,</verse>
        <verse osisID='Phil.2.10'>aby se před jménem Ježíšovým sklonilo každé koleno - na nebi, na zemi i pod zemí -</verse>
        <verse osisID='Phil.2.11'>a k slávě Boha Otce každý jazyk aby vyznával: Ježíš Kristus jest Pán.</verse>
        <verse osisID='Phil.2.12'>A tak, moji milí, jako jste vždycky byli poslušní - nikoli jen v mé přítomnosti, ale nyní mnohem více v mé nepřítomnosti - s bázní a chvěním uvádějte ve skutek své spasení.</verse>
        <verse osisID='Phil.2.13'>Neboť je to Bůh, který ve vás působí, že chcete i činíte, co se mu líbí.</verse>
        <verse osisID='Phil.2.14'>Všechno dělejte bez reptání a bez pochybování,</verse>
        <verse osisID='Phil.2.15'>abyste byli bezúhonní a ryzí, Boží děti bez poskvrny uprostřed pokolení pokřiveného a zvráceného. V něm sviťte jako hvězdy, které osvěcují svět,</verse>
        <verse osisID='Phil.2.16'>držte se slova života, abych se vámi mohl pochlubit v den Kristův, že jsem nadarmo neběžel ani se nadarmo nenamáhal.</verse>
        <verse osisID='Phil.2.17'>Ale i kdybych měl skropit krví oběť a službu, kterou Bohu přináším, totiž vaši víru, raduji a spoluraduji se s vámi se všemi;</verse>
        <verse osisID='Phil.2.18'>stejně tak se i vy radujte a spoluradujte se mnou.</verse>
        <verse osisID='Phil.2.19'>Mám naději v Pánu Ježíši, že vám brzo pošlu Timotea, abych i já byl dobré mysli, když se dovím, co je s vámi.</verse>
        <verse osisID='Phil.2.20'>Vždyť nemám nikoho, jako je on, kdo by se tak upřímně o vás staral;</verse>
        <verse osisID='Phil.2.21'>všichni si hledí jen svého, a ne toho, co je Krista Ježíše.</verse>
        <verse osisID='Phil.2.22'>O Timoteovi však dobře víte, jak se osvědčil, když se mnou jako syn s otcem sloužil evangeliu.</verse>
        <verse osisID='Phil.2.23'>Jeho tedy doufám pošlu, jakmile uvidím, co bude se mnou.</verse>
        <verse osisID='Phil.2.24'>Spoléhám pak na to v Pánu, že i sám brzo přijdu.</verse>
        <verse osisID='Phil.2.25'>Za nutné jsem však uznal poslat k vám Epafrodita, svého bratra, spolupracovníka i spolubojovníka, kterého jste vyslali, aby mi posloužil v tom, co jsem potřeboval.</verse>
        <verse osisID='Phil.2.26'>Stýskalo se mu totiž po všech vás a byl znepokojen, že jste se doslechli o jeho nemoci.</verse>
        <verse osisID='Phil.2.27'>A opravdu byl nemocen na smrt; ale Bůh se nad ním smiloval, a nejen nad ním, ale i nade mnou, abych neměl zármutek na zármutek.</verse>
        <verse osisID='Phil.2.28'>Proto jsem ho poslal co nejdříve k vám, abyste měli radost, že ho zase vidíte, a tak aby mi ubylo starostí.</verse>
        <verse osisID='Phil.2.29'>Přijměte ho tedy v Pánu se vší radostí a takových bratří si važte;</verse>
        <verse osisID='Phil.2.30'>neboť pro dílo Kristovo se přiblížil až k smrti a nasadil život, aby doplnil to, v čem vy jste mi posloužit nemohli.</verse>
      </chapter>
      <chapter osisID='Phil.3'>
        <verse osisID='Phil.3.1'>A tak, bratří moji, radujte se v Pánu. Psáti vám stále totéž mně není zatěžko a vám to bude oporou.</verse>
        <verse osisID='Phil.3.2'>Dejte si pozor na ty psy, dejte si pozor na ty špatné dělníky, dejte si pozor na tu 'rozřízku'!</verse>
        <verse osisID='Phil.3.3'>Neboť pravá obřízka jsme my, kteří duchem sloužíme Bohu, chlubíme se Kristem Ježíšem a nedáme na vnější věci -</verse>
        <verse osisID='Phil.3.4'>ačkoli já bych měl proč na ně spoléhat. Zdá-li se někomu jinému, že může spoléhat na vnější věci, já tím víc:</verse>
        <verse osisID='Phil.3.5'>obřezán osmého dne, z rodu izraelského, z pokolení Benjamínova, Hebrej z Hebrejů; jde-li o zákon - farizeus;</verse>
        <verse osisID='Phil.3.6'>jde-li o horlivost - pronásledovatel církve; jde-li o spravedlnost podle zákona, byl jsem bez úhony.</verse>
        <verse osisID='Phil.3.7'>Ale cokoliv mi bylo ziskem, to jsem pro Krista odepsal jako ztrátu.</verse>
        <verse osisID='Phil.3.8'>A vůbec všecko pokládám za ztrátu, neboť to, že jsem poznal Ježíše, svého Pána, je mi nade všecko. Pro něho jsem všecko ostatní odepsal a pokládám to za nic,</verse>
        <verse osisID='Phil.3.9'>abych získal Krista a nalezen byl v něm nikoli s vlastní spravedlností, která je ze zákona, ale s tou, která je z víry v Krista - spravedlností z Boha založenou na víře,</verse>
        <verse osisID='Phil.3.10'>abych poznal jej a moc jeho vzkříšení i účast na jeho utrpení. Beru na sebe podobu jeho smrti,</verse>
        <verse osisID='Phil.3.11'>abych tak dosáhl zmrtvýchvstání.</verse>
        <verse osisID='Phil.3.12'>Nemyslím, že bych již byl u cíle anebo již dosáhl dokonalosti; běžím však, abych se jí zmocnil, protože mne se zmocnil Kristus Ježíš.</verse>
        <verse osisID='Phil.3.13'>Bratří, já nemám za to, že jsem již u cíle; jen to mohu říci: zapomínaje na to, co je za mnou, upřen k tomu, co je přede mnou,</verse>
        <verse osisID='Phil.3.14'>běžím k cíli, abych získal nebeskou cenu, jíž je Boží povolání v Kristu Ježíši.</verse>
        <verse osisID='Phil.3.15'>Kdo je dokonalý, ať smýšlí jako my; a jestliže v něčem smýšlíte jinak, i to vám Bůh objasní.</verse>
        <verse osisID='Phil.3.16'>Jen k čemu jsme již dospěli, toho se držme.</verse>
        <verse osisID='Phil.3.17'>Bratří, napodobujte mne. Hleďte na ty, kdo žijí podle našeho příkladu.</verse>
        <verse osisID='Phil.3.18'>Neboť mnozí, o nichž jsem vám často říkal a nyní to s pláčem opakuji, žijí jako nepřátelé Kristova kříže;</verse>
        <verse osisID='Phil.3.19'>jejich koncem je zahynutí, jejich bohem břicho a jejich chloubou to, zač by se měli stydět, neboť smýšlejí přízemně.</verse>
        <verse osisID='Phil.3.20'>My však máme občanství v nebesích, odkud očekáváme i Spasitele, Pána Ježíše Krista.</verse>
        <verse osisID='Phil.3.21'>On promění tělo naší poníženosti v podobu těla své slávy silou, kterou je mocen všecko si podmanit.</verse>
      </chapter>
      <chapter osisID='Phil.4'>
        <verse osisID='Phil.4.1'>Moji bratří, které miluji a po nichž toužím, jste mou radostí a slávou; proto stůjte pevně v Pánu, milovaní.</verse>
        <verse osisID='Phil.4.2'>Euodii domlouvám i Syntyché domlouvám, aby byly zajedno v Pánu.</verse>
        <verse osisID='Phil.4.3'>Ano i tebe prosím, můj věrný druhu, ujmi se jich; vždyť vedly zápas za evangelium spolu se mnou i s Klementem a ostatními spolupracovníky, jejichž jména jsou v knize života.</verse>
        <verse osisID='Phil.4.4'>Radujte se v Pánu vždycky, znovu říkám, radujte se!</verse>
        <verse osisID='Phil.4.5'>Vaše mírnost ať je známa všem lidem. Pán je blízko.</verse>
        <verse osisID='Phil.4.6'>Netrapte se žádnou starostí, ale v každé modlitbě a prosbě děkujte a předkládejte své žádosti Bohu.</verse>
        <verse osisID='Phil.4.7'>A pokoj Boží, převyšující každé pomyšlení, bude střežit vaše srdce i mysl v Kristu Ježíši.</verse>
        <verse osisID='Phil.4.8'>Konečně, bratří, přemýšlejte o všem, co je pravdivé, čestné, spravedlivé, čisté, cokoli je hodné lásky, co má dobrou pověst, co se považuje za ctnost a co sklízí pochvalu.</verse>
        <verse osisID='Phil.4.9'>Čemu jste se u mne naučili, co jste přijali a uslyšeli i spatřili, to čiňte. A Bůh pokoje bude s vámi.</verse>
        <verse osisID='Phil.4.10'>Velmi jsem se v Pánu zaradoval, že již zase rozkvetla vaše péče o mne. Vím, vždycky jste na to mysleli, jen jste neměli příležitost.</verse>
        <verse osisID='Phil.4.11'>Ne že bych si naříkal na nedostatek; naučil jsem se být spokojen s tím, co mám.</verse>
        <verse osisID='Phil.4.12'>Dovedu trpět nouzi, dovedu mít hojnost. Ve všem a do všeho jsem zasvěcen: být syt i hladov, mít nadbytek i nedostatek.</verse>
        <verse osisID='Phil.4.13'>Všecko mohu v Kristu, který mi dává sílu.</verse>
        <verse osisID='Phil.4.14'>Avšak učinili jste dobře, když jste mi pomohli v mých těžkostech.</verse>
        <verse osisID='Phil.4.15'>I vy to víte, Filipští, že v počátcích evangelia, když jsem vyšel z Makedonie, ani jedna církev se nepodílela se mnou v příjmech a vydáních, jen vy sami;</verse>
        <verse osisID='Phil.4.16'>vždyť i do Tesaloniky víc než jednou jste mi poslali na mé potřeby.</verse>
        <verse osisID='Phil.4.17'>Ne že by mi šlo o dary; jde mi o to, aby rostl zisk, který se připisuje k vašemu dobru.</verse>
        <verse osisID='Phil.4.18'>Dostal jsem tedy všecko a mám hojnost; jsem plně opatřen, když jsem přijal od Epafrodita dary, které jste mi poslali - jsou vůní příjemnou, obětí vhodnou, Bohu milou.</verse>
        <verse osisID='Phil.4.19'>Můj Bůh vám dá všechno, co potřebujete, podle svého bohatství v slávě v Kristu Ježíši.</verse>
        <verse osisID='Phil.4.20'>Našemu Bohu a Otci sláva na věky věků. Amen.</verse>
        <verse osisID='Phil.4.21'>Pozdravujte všechny, kteří patří Kristu Ježíši. Pozdravují vás bratří, kteří jsou se mnou.</verse>
        <verse osisID='Phil.4.22'>Pozdravují vás i ostatní bratří, zvláště ti, kteří jsou z císařského domu.</verse>
        <verse osisID='Phil.4.23'>Milost Pána Ježíše Krista buď s vámi.</verse>
      </chapter>
    </div></osisText>
</osis>
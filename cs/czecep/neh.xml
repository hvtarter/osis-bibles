<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Neh'>
      <chapter osisID='Neh.1'>
        <verse osisID='Neh.1.1'>Příběhy Nehemjáše, syna Chakaljášova. V měsíci kislevu dvacátého roku, když jsem byl na hradě v Šúšanu,</verse>
        <verse osisID='Neh.1.2'>přišel Chananí, jeden z mých bratrů, s muži z Judska. Zeptal jsem se jich na Judejce, na ty zbylé, kteří ušli zajetí, a na Jeruzalém.</verse>
        <verse osisID='Neh.1.3'>Řekli mi: "Ti zbylí, kteří zůstali tam v té krajině a nebyly zajati, jsou vystaveni veliké zlobě a potupě. Jeruzalémské hradby jsou pobořeny a brány zničeny ohněm."</verse>
        <verse osisID='Neh.1.4'>Když jsem slyšel ta slova, usedl jsem a plakal. Truchlil jsem několik dní, postil jsem se před Bohem nebes a modlil se k němu.</verse>
        <verse osisID='Neh.1.5'>Říkal jsem: "Ach, Hospodine, Bože nebes, Bože veliký a hrozný, který zachováváš smlouvu a jsi milosrdný k těm, kdo tě milují a zachovávají tvá přikázání.</verse>
        <verse osisID='Neh.1.6'>Kéž je tvé ucho ochotné slyšet a oči tvé pohotové vidět, abys vyslyšel modlitbu svého služebníka, kterou se před tebou modlím ustavičně dnem i nocí za syny Izraele, tvoje služebníky. Vyznávám hříchy synů izraelských, kterých jsme se proti tobě dopustili; hřešili jsme i já a dům mého otce.</verse>
        <verse osisID='Neh.1.7'>Počínali jsme si vůči tobě hanebně, nezachovávali jsme přikázání, řády a práva, které jsi vydal svému služebníku Mojžíšovi.</verse>
        <verse osisID='Neh.1.8'>Rozpomeň se prosím na slovo, které jsi přikázal svému služebníku Mojžíšovi: »Zpronevěříte-li se, já sám vás rozptýlím mezi národy.</verse>
        <verse osisID='Neh.1.9'>Když se však obrátíte ke mně a budete má přikázání zachovávat a podle nich jednat, pak i kdyby někteří z vás byly zahnáni až na okraj světa, i odtamtud je shromáždím a přivedu na místo, které jsem vyvolil, aby tam přebývalo mé jméno.«</verse>
        <verse osisID='Neh.1.10'>Vždyť to jsou tvoji služebníci, tvůj lid, který jsi vykoupil svou velikou mocí a silnou rukou.</verse>
        <verse osisID='Neh.1.11'>Ach Panovníku, kéž je tvé ucho ochotné vyslyšet modlitbu tvého služebníka i modlitbu tvých služebníků, kteří usilují žít v bázni tvého jména. A dopřej dnes zdaru svému služebníku a dej mu najít u onoho muže slitování." Byl jsem totiž královským číšníkem.</verse>
      </chapter>
      <chapter osisID='Neh.2'>
        <verse osisID='Neh.2.1'>V měsíci nísanu dvacátého roku Artaxerxova kralování, když před králem bylo víno, vzal jsem víno a podal je králi. Nikdy jsem před ním nebýval ztrápený.</verse>
        <verse osisID='Neh.2.2'>Tu mi král řekl: "Proč vypadáš tak ztrápeně? Vždyť nejsi nemocný! Bezpochyby se něčím trápíš." Velmi jsem se ulekl</verse>
        <verse osisID='Neh.2.3'>a řekl jsem králi: "Ať žije král na věky! Jak bych neměl vypadat ztrápeně, když město, kde jsou hroby mých otců, leží v troskách a jeho brány jsou zničeny ohněm!"</verse>
        <verse osisID='Neh.2.4'>Král mi na to řekl: "Co si tedy přeješ?" Pomodlil jsem se k Bohu nebes</verse>
        <verse osisID='Neh.2.5'>a odpověděl jsem králi: "Jestliže to král uzná za vhodné a jestliže tvůj služebník došel tvého zalíbení, propusť mě do Judska, kde jsou hroby mých otců, bych město znovu vystavěl."</verse>
        <verse osisID='Neh.2.6'>Král, vedle něhož seděla královna, se mě zeptal: "Jak dlouho potrvá tvá cesta a kdy se vrátíš?" Králi se zalíbilo mě propustit, jakmile jsem udal určitý čas.</verse>
        <verse osisID='Neh.2.7'>Řekl jsem králi: "Jestliže to král uzná za vhodné, nechť jsou mi dány doporučující listy pro místodržitele v Zaeufratí, aby mi poskytli doprovod, dokud nepřijdu do Judska,</verse>
        <verse osisID='Neh.2.8'>a také list pro správce královských obor Asafa, aby mi dodal dříví na trámy k branám hradu při domě Božím, na městské hradby i na dům, k němuž se mám vydat." Král mi je dal, neboť dobrotivá ruka mého Boha byla nade mnou.</verse>
        <verse osisID='Neh.2.9'>Když jsem přišel k místodržitelům v Zaeufratí, dal jsem jim královské doporučující listy. Král také se mnou poslal velitele vojska a jezdce.</verse>
        <verse osisID='Neh.2.10'>Jakmile to uslyšel Sanbalat Chorónský a Tóbijáš, ten amónský otrok, popadla je strašná zlost, že přišel někdo, komu jde o dobro synů Izraele.</verse>
        <verse osisID='Neh.2.11'>Tak jsem přišel do Jeruzaléma. Po třech dnech tamního pobytu</verse>
        <verse osisID='Neh.2.12'>jsem vstal v noci spolu s několika muži, ale neoznámil jsem nikomu, co mi můj Bůh vložil do srdce, abych udělal pro Jeruzalém. Neměl jsem s sebou žádné zvíře kromě toho, na němž jsem jel.</verse>
        <verse osisID='Neh.2.13'>Vyjel jsem v noci Údolní branou směrem k Dračí studni a k Hojné bráně. Přitom jsem si pozorně všímal pobořených jeruzalémských hradeb a bran zničených ohněm.</verse>
        <verse osisID='Neh.2.14'>Pak jsem pokračoval k Studničné bráně a ke královskému rybníku; zde však nebylo místo pro zvíře, aby se mnou prošlo.</verse>
        <verse osisID='Neh.2.15'>Ubíral jsem se tedy v noci vzhůru úvalem a pozorně jsem si všímal hradeb. Pak jsem se obrátil, vjel jsem Údolní branou a vrátil se zpět.</verse>
        <verse osisID='Neh.2.16'>Představenstvo nevědělo o tom, kde jsem chodil a co dělám; dosud jsem totiž nic neoznámil Judejcům, ani kněžím ani šlechtě ani představenstvu ani ostatním, kteří pracovali na tom díle.</verse>
        <verse osisID='Neh.2.17'>Teď jsem jim řekl: "Sami vidíte, jak zle jsme postiženi. Jeruzalém je v troskách, jeho brány jsou zničeny ohněm. Pojďte a stavějme jeruzalémské hradby. A nebudeme nadále v potupě."</verse>
        <verse osisID='Neh.2.18'>Sdělil jsem jim, jak dobrotivá ruka mého Boha byla nade mnou, také i slova, jež mi řekl král. Odpověděli: "Nuže, dejme se do stavby!" I vzchopili se k dobrému dílu.</verse>
        <verse osisID='Neh.2.19'>Když o tom uslyšel Sanbalat Chorónský, Tóbijáš, ten amónský otrok, a Gešem Arabský, vysmívali se nám. S pohrdáním nám říkali: "Do čeho se to pouštíte? Chcete se bouřit proti králi?"</verse>
        <verse osisID='Neh.2.20'>Nato jsem jim odpověděl a řekl: "Sám Bůh nebes způsobí, že se nám to podaří. My jsme jeho služebníci. Dali jsme se do stavby. Vy však nemáte žádný podíl ani právo ani památku v Jeruzalémě."</verse>
      </chapter>
      <chapter osisID='Neh.3'>
        <verse osisID='Neh.3.1'>I dal se velekněz Eljašíb se svými bratry kněžími do stavby Ovčí brány. Když vsadili vrata, posvětili ji, posvětili ji až po věž Meá, a stavěli dál až k věži Chananeelu.</verse>
        <verse osisID='Neh.3.2'>Vedle něho stavěli muži z Jericha; vedle něho také stavěl Imrího syn Zakúr.</verse>
        <verse osisID='Neh.3.3'>Rybnou bránu stavěli synové Senáovi. Vyztužili ji trámy a vsadili vrata se zámky a závorami.</verse>
        <verse osisID='Neh.3.4'>Vedle nich opravoval Meremót, syn Úrijáše, syna Kósova; vedle nich také opravoval Mešulám, syn Berekjáše, syna Mešézabelova; vedle nich také opravoval Baanův syn Sádok.</verse>
        <verse osisID='Neh.3.5'>Vedle nich opravovali Tekójští; jejich vznešení však nesklonili šíji k službě pro svého Pána.</verse>
        <verse osisID='Neh.3.6'>Starou bránu opravovali Paséachův syn Jójada a Besódjášův syn Mešulám. Vyztužili ji trámy a vsadili vrata se zámky a závorami.</verse>
        <verse osisID='Neh.3.7'>Vedle nich opravoval Melatjáš Gibeónský a Jadón Meronótský, též muži z Gibeónu a z Mispy, jež patří pod správu zaeufratského místodržitele.</verse>
        <verse osisID='Neh.3.8'>Vedle něho opravoval Charhajášův syn Uzíel, jeden ze zlatníků, a vedle něho opravoval Chananjáš, jeden z mastičkářů; ustali až u jeruzalémské široké hradby.</verse>
        <verse osisID='Neh.3.9'>Vedle nich opravoval Chúrův syn Refajáš, správce poloviny jeruzalémského obvodu.</verse>
        <verse osisID='Neh.3.10'>Vedle nich také opravoval Charúmafův syn Jedajáš hned naproti svému domu. Vedle něho opravoval Chašabnejášův syn Chatúš.</verse>
        <verse osisID='Neh.3.11'>Další úsek spolu s Pecnou věží opravoval Charimův syn Malkijáš a Pachat-moábův syn Chašúb.</verse>
        <verse osisID='Neh.3.12'>Vedle něho spolu se svými dcerami opravoval Lochešův syn Šalúm, správce druhé poloviny jeruzalémského obvodu.</verse>
        <verse osisID='Neh.3.13'>Údolní bránu opravoval Chanún a obyvatelé Zanóachu. Vystavěli ji a vsadili vrata se zámky a závorami; opravili tisíc loket hradeb až po Hnojnou bránu.</verse>
        <verse osisID='Neh.3.14'>Hnojnou bránu opravoval Rekábův syn Malkijáš, správce obvodu bétkeremského; vystavěl ji a vsadil vrata se zámky a závorami.</verse>
        <verse osisID='Neh.3.15'>Studničnou bránu opravoval Kol-chozův syn Šalúm, správce obvodu Mispy; ten ji vystavěl, zastřešil a vsadil vrata se zámky a závorami; opravil také hradbu při vodojemu u královské zahrady až po schody vedoucí dolů z Města Davidova.</verse>
        <verse osisID='Neh.3.16'>Za ním opravoval Azbúkův syn Nechemjáš, správce poloviny obvodu bétsúrského, až naproti hrobům Davidovým, po umělou vodní nádrž a dům bohatýrů.</verse>
        <verse osisID='Neh.3.17'>Za ním také opravovali levité za vedení Baníova syna Rechúma. Vedle něho opravoval Chašabjáš, správce poloviny obvodu keílského, za svůj obvod.</verse>
        <verse osisID='Neh.3.18'>Za ním opravovali jejich bratří za vedení Chenadadova syna Bavaje, správce druhé poloviny obvodu keílského.</verse>
        <verse osisID='Neh.3.19'>Vedle něho také opravoval Jéšuův syn Ezer, správce Mispy, další úsek naproti přístupu ke zbrojnici v rohu hradby.</verse>
        <verse osisID='Neh.3.20'>Za ním horlivě opravoval Zabajův syn Barúk další úsek od rohu až ke vchodu do domu nejvyššího kněze Eljašíba.</verse>
        <verse osisID='Neh.3.21'>Za ním opravoval Meremót, syn Úrijáše, syna Kósova, další úsek od vchodu do domu Eljašíbova až na konec Eljašíbova domu.</verse>
        <verse osisID='Neh.3.22'>Za ním opravovali kněží, muži z jordánského okrsku.</verse>
        <verse osisID='Neh.3.23'>Za ním dále naproti svým domům, opravovali Binjamín a Chašúb; za ním, vedle svého domu, opravoval Azarjáš, syn Maasejáše, syna Ananejášova.</verse>
        <verse osisID='Neh.3.24'>Za ním opravoval Chenadadův syn Binúj další úsek od Azarjášova domu až po roh hradby, po nároží.</verse>
        <verse osisID='Neh.3.25'>Úzajův syn Pálal opravoval naproti rohu a vysoké věži vyčnívající nad domem královým na nádvoří pro stráže; za ním Pareóšův syn Pedajáš.</verse>
        <verse osisID='Neh.3.26'>Chrámoví nevolníci sídlili na Ófelu a opravovali proto na východě naproti Vodní bráně a tamní vyčnívající věži.</verse>
        <verse osisID='Neh.3.27'>Za ním opravovali Tekójští další úsek naproti vyčnívající vysoké věži až po zeď na Ófelu.</verse>
        <verse osisID='Neh.3.28'>Od Koňské brány dál opravovali kněží, každý naproti svému domu.</verse>
        <verse osisID='Neh.3.29'>Za nimi opravoval naproti svému domu Imerův syn Sádok a za ním opravoval Šekanjášův syn Šemajáš, strážce Východní brány.</verse>
        <verse osisID='Neh.3.30'>Za ním opravoval další úsek Šelemjášův syn Chananjáš a Salafův šestý syn Chanún; za ním opravoval Berekjášův syn Mešulám naproti své komůrce.</verse>
        <verse osisID='Neh.3.31'>Za ním opravoval Malkijáš, jeden ze zlatníků, až po dům chrámových nevolníků a obchodníků, naproti Strážné bráně, k přístřešku na nároží.</verse>
        <verse osisID='Neh.3.32'>Mezi přístřeškem na nároží a Ovčí branou opravovali zlatníci a obchodníci. [ (Nehemiah 3:33) Jakmile uslyšel Sanbalat, že stavíme hradby, vzplanul a velice se rozzlobil. Vysmíval se Judejcům ] [ (Nehemiah 3:34) a mluvil před svými bratry a před vojskem samařským takto: "Do čeho se to pouštějí ti židovští ubožáci? To je máme nechat? Budou snad obětovat a dokončí to ještě dnes? Oživí snad z hromad prachu kameny přepálené ohněm?" ] [ (Nehemiah 3:35) Ale Tóbijáš amónský stál vedle něho a řekl: "Jen ať si stavějí! Až přiběhne liška, protrhne jejich kamennou hradbu." ] [ (Nehemiah 3:36) "Slyš, Bože náš, že jsme v opovržení. Obrať jejich hanění na jejich hlavu! Vydej je, aby se stali kořistí a zajatci cizí země. ] [ (Nehemiah 3:37) Nepřikrývej jejich nepravost, ať není jejich hřích před tebou smazán, neboť podněcují proti těm, kdo stavějí." ] [ (Nehemiah 3:38) Stavěli jsme hradby dále, byly již zpoloviny hotovy, protože lid byl srdcem při práci. ]</verse>
      </chapter>
      <chapter osisID='Neh.4'>
        <verse osisID='Neh.4.1'>Jakmile uslyšeli Sanbalat a Tóbijáš, Arabové, Amónci a Ašdóďané, že obnova jeruzalémských hradeb pokračuje, že se trhliny opět uzavírají, velmi vzplanuli.</verse>
        <verse osisID='Neh.4.2'>Vzájemně se smluvili, že vytáhnou proti Jeruzalému do boje a že v něm vyvolají zmatek.</verse>
        <verse osisID='Neh.4.3'>Modlili jsme se ke svému Bohu a stavěli proti nim na obranu stráže ve dne v noci.</verse>
        <verse osisID='Neh.4.4'>Juda říkal: "Síla nosičů je podlomena, všude jsou hromady sutin, nejsme schopni hradby dostavět."</verse>
        <verse osisID='Neh.4.5'>Naši protivníci říkali: "Nic nepoznají a nic nepostřehnout, dokud mezi ně nevtrhneme. Pobijeme je a to dílo překazíme."</verse>
        <verse osisID='Neh.4.6'>Avšak Judejci, kteří sídlili v jejich blízkosti, přicházeli a varovali nás znovu a znovu: "Ze všech míst, kam se obrátíte, jdou proti nám!"</verse>
        <verse osisID='Neh.4.7'>Proto jsem postavil stráž pod svatým místem při hradbách na nechráněných úsecích. Postavil jsem tam lid podle čeledí s meči, kopími a luky.</verse>
        <verse osisID='Neh.4.8'>Když jsem všechno přehlédl, šel jsem a řekl šlechticům, představenstvu a ostatnímu lidu: "Nebojte se jich, pamatujte na Panovníka velikého a budícího bázeň! Bojujte za své bratry, syny a dcery, ženy a domy!"</verse>
        <verse osisID='Neh.4.9'>Jakmile naši nepřátelé uslyšeli, že je nám vše známo, pochopili, že Bůh překazil jejich záměr. My všichni jsme se vrátili na hradby, každý ke svému dílu.</verse>
        <verse osisID='Neh.4.10'>Avšak od onoho dne pracovala na díle jen polovina mých lidí, zatímco druhá polovina byla ozbrojena kopími, štíty, luky a pancíři. Velmožové stáli při celém domě judském.</verse>
        <verse osisID='Neh.4.11'>Ti, kdo stavěli hradby, nosiči břemen i nakladači, pracovali jednou rukou na díle a v druhé drželi zbraň.</verse>
        <verse osisID='Neh.4.12'>Všichni, kdo stavěli, měli meč připásaný na bedrech a tak stavěli, a vedle mne stál trubač.</verse>
        <verse osisID='Neh.4.13'>Řekl jsem šlechticům, představenstvu a ostatnímu lidu: "Dílo je veliké a rozsáhlé a my jsme rozděleni po hradbách daleko od sebe.</verse>
        <verse osisID='Neh.4.14'>Uslyšíte-li z některého místa zvuk polnice, shromážděte se tam k nám. Náš Bůh bude bojovat za nás."</verse>
        <verse osisID='Neh.4.15'>A pokračovali jsme v díle; polovina mužů držela kopí od svítání až do soumraku.</verse>
        <verse osisID='Neh.4.16'>V té době jsem také řekl lidu: "Každý se svým služebníkem nocujte uprostřed Jeruzaléma; v noci nás budou střežit a ve dne pracovat."</verse>
        <verse osisID='Neh.4.17'>Nikdo z nás si nesvlékal šat, ani já ani moji bratři ani moji lidé ani strážní, které jsme měli při sobě...</verse>
      </chapter>
      <chapter osisID='Neh.5'>
        <verse osisID='Neh.5.1'>Strhl se pak veliký křik lidu, zvláště žen, proti jejich bratřím Judejcům.</verse>
        <verse osisID='Neh.5.2'>Jedni říkali: "Je nás mnoho s našimi syny a dcerami, musíme shánět obilí, abychom měli co jíst a zůstali naživu."</verse>
        <verse osisID='Neh.5.3'>Jiní říkali: "Svá pole, vinice a domy dáváme do zástavy, abychom sehnali obilí v tom hladu."</verse>
        <verse osisID='Neh.5.4'>Jiní opět říkali: "Musili jsme si vypůjčit na svá pole a vinice peníze na daň pro krále.</verse>
        <verse osisID='Neh.5.5'>A přece jsme se svými bratry jedno tělo, naše děti jsou jako jejich děti. Jenže my musíme své syny a dcery prodávat do otroctví, některé z našich dcer se již otrokyněmi staly, a nemůžeme nic proti tomu dělat. Naše pole a vinice patří jiným."</verse>
        <verse osisID='Neh.5.6'>Když jsem slyšel jejich křik a tato slova, vzplanul jsem hněvem.</verse>
        <verse osisID='Neh.5.7'>Rozhodl jsem se, že proti šlechticům a představenstvu povedu při. Vytkl jsem jim: "Půjčujete svým bratřím na lichvářský úrok", a svolal jsem proti nim velké shromáždění.</verse>
        <verse osisID='Neh.5.8'>Řekl jsem jim: "My jsme vykoupili, pokud nám bylo možno, své bratry Judejce, prodané pohanům. Naproti tomu vy své bratry prodáváte, aby byli prodáváni nám." Zmlkli a nenašli slov.</verse>
        <verse osisID='Neh.5.9'>Pokračoval jsem: "Co děláte, není dobré. Což nemáte žít v bázni před naším Bohem a uvarovat se pohanění ze strany pohanů, našich nepřátel?</verse>
        <verse osisID='Neh.5.10'>Také já, moji bratří a moji lidé, bychom od nich mohli požadovat úrok z peněz a obilí. Upustíme však od toho dluhu.</verse>
        <verse osisID='Neh.5.11'>Vraťte jim ještě dnes jejich pole, vinice, olivoví a domy i příslušnou částku peněz, obilí, moštu a čerstvého oleje, za něž jste jim půjčku poskytli."</verse>
        <verse osisID='Neh.5.12'>Odpověděli: "Vrátíme a nic od nich nebudeme požadovat. Uděláme to tak, jak jsi řekl." Svolal jsem tedy kněze a zavázal lid přísahou, že toto slovo dodrží.</verse>
        <verse osisID='Neh.5.13'>Také jsem vytřepal záhyby svého roucha a řekl jsem: "Právě tak nechť vytřepe Bůh každého muže, který toto slovo nedodrží, z jeho domu a vlastnictví; tak buď vytřepán a vyprázdněn." Nato celé shromáždění odpovědělo: "Amen." I chválili Hospodina, a lid to slovo dodržel.</verse>
        <verse osisID='Neh.5.14'>Také ode dne, kdy mě král ustanovil místodržitelem v zemi judské, od dvacátého roku až do třicátého druhého roku krále Artaxerxa, po dobu dvanácti let, jsem ani já ani moji bratři nebrali místodržitelské příjmy.</verse>
        <verse osisID='Neh.5.15'>Dřívější místodržitelé, moji předchůdci, zatěžovali totiž lid tím, že na něm vymáhali mimo pokrm a víno čtyřicet šekelů stříbra, rovněž jejich lidé vykořisťovali lid. Já však jsem tak nejednal z bázně před Bohem.</verse>
        <verse osisID='Neh.5.16'>Nadto jsem se účastnil oprav hradeb. Pole jsme neskupovali, ale všichni moji lidé tam byli zapojeni do díla.</verse>
        <verse osisID='Neh.5.17'>Judejci a představenstvo, sto padesát osob, mimo ty, kteří k nám přicházeli z okolních pohanů, sedali u mého stolu.</verse>
        <verse osisID='Neh.5.18'>Bylo třeba každý den připravovat jednoho býka a šest vybraných ovcí. Dále byla pro mě připravována drůbež a jednou za deset dní množství různého vína. Přitom jsem neuplatňoval nárok na místodržitelské příjmy, protože na tomto lidu už těžce spočívala služba.</verse>
        <verse osisID='Neh.5.19'>"Pamatuj na mne, Bože můj, v dobrém, na všechno, co jsem pro tento lid učinil."</verse>
      </chapter>
      <chapter osisID='Neh.6'>
        <verse osisID='Neh.6.1'>Když se doneslo Sanbalatovi, Tóbijášovi, Gešemovi Arabskému a ostatním našim nepřátelům, že jsem dostavěl hradby, takže v nich nezbylo trhliny - ovšem do té doby jsem ještě nevsadil vrata do bran -,</verse>
        <verse osisID='Neh.6.2'>poslal ke mně Sanbalat a Gešem se vzkazem: "Přijď, sejdeme se spolu v některé vsi na pláni Ónu." Zamýšleli však provést mi něco zlého.</verse>
        <verse osisID='Neh.6.3'>Poslal jsem k nim tedy posly se vzkazem: "Dělám veliké dílo, proto nemohu odejít. Mělo by se to dílo snad přerušit tím, že bych je opustil a sestoupil k vám?"</verse>
        <verse osisID='Neh.6.4'>Stejný vzkaz mi poslali čtyřikrát a já jsem jim pokaždé stejně odpověděl.</verse>
        <verse osisID='Neh.6.5'>Stejným způsobem poslal ke mně Sanbalat po páté svého služebníka, a to s otevřeným dopisem.</verse>
        <verse osisID='Neh.6.6'>Bylo v něm napsáno: "Proslýchá se mezi pohany, i Gašmu to říká, že ty a Judejci pomýšlíte na vzpouru, že proto stavíš hradby, a ty sám prý se chceš stát jejich králem.</verse>
        <verse osisID='Neh.6.7'>Také jsi prý ustanovil proroky, aby o tobě v Jeruzalémě provolávali: »To je král judský.« Tato slova se jistě donesou ke králi. Proto přijď, poradíme se spolu."</verse>
        <verse osisID='Neh.6.8'>Odpověděl jsem mu: "Nic z toho, co říkáš, se nestalo. Ty sám sis to vymyslel."</verse>
        <verse osisID='Neh.6.9'>Ti všichni nás chtěli zastrašit. Říkali si: "Upustí od díla a ono se neuskuteční." "Proto nyní, Bože, posilni mé ruce!"</verse>
        <verse osisID='Neh.6.10'>Vstoupil jsem do domu Šemajáše, syna Delajáše, syna Mehétabelova, který žil odloučeně. Řekl: "Sejděme se v domě Božím, uvnitř chrámu; musíme však zavřít chrámová vrata, protože se tě chystají zavraždit; v noci přijdou, aby tě zavraždili."</verse>
        <verse osisID='Neh.6.11'>Odpověděl jsem: "Člověk jako já má prchat? Což může někdo jako já vstoupit do chrámu a zůstat naživu? Nevstoupím."</verse>
        <verse osisID='Neh.6.12'>Zjistil jsem totiž, že ho Bůh neposlal. To proroctví mluvil proti mně, protože ho najali Tóbijáš a Sanbalat.</verse>
        <verse osisID='Neh.6.13'>Byl najat proto, abych ze strachu tak jednal a zhřešil. Chtěli toho využít, aby pošpinili mé jméno a potupili mě.</verse>
        <verse osisID='Neh.6.14'>"Pamatuj, můj Bože, na Tóbijáše a na Sanbalata, na tyto jejich skutky, a také na prorokyni Nóadju a na ostatní proroky, kteří mě zastrašovali."</verse>
        <verse osisID='Neh.6.15'>Hradby byly úplně dostavěny dvacátého pátého dne měsíce elúlu, za dvaapadesát dní.</verse>
        <verse osisID='Neh.6.16'>Jak o tom uslyšeli všichni naši nepřátelé a spatřili to všichni pohané z okolí, velice zmalomyslněli. Poznali totiž, že toto dílo bylo vykonáno s pomocí našeho Boha.</verse>
        <verse osisID='Neh.6.17'>V oněch dnech judští šlechtici často posílali dopisy Tóbijášovi a od Tóbijáše přicházely dopisy jim.</verse>
        <verse osisID='Neh.6.18'>Mnozí v Judsku s ním totiž byli spjati přísahou, neboť byl zetěm Arachova syna Šekanjáše a jeho syn Jóchanan si vzal dceru Berekjášova syna Mešuláma.</verse>
        <verse osisID='Neh.6.19'>Také ho přede mnou vychvalovali a má slova donášeli jemu. A Tóbijáš posílal dopisy, aby mě zastrašoval.</verse>
      </chapter>
      <chapter osisID='Neh.7'>
        <verse osisID='Neh.7.1'>Když byly dostavěny hradby, vsadil jsem vrata. Byli také ustanoveni vrátní, zpěváci a levité.</verse>
        <verse osisID='Neh.7.2'>Pak jsem dal ohledně Jeruzaléma příkaz svému bratru Chananímu a správci hradu Chananjášovi, který byl mužem věrnějším a bohabojnějším než mnozí jiní.</verse>
        <verse osisID='Neh.7.3'>Řekl jsem jim: "Jeruzalémské brány nesmějí být otvírány dříve, než slunce začne hřát; a když strážci uzavřou vrata, vy zajistěte závory. Stráže budou stavěny z obyvatelů Jeruzaléma, každý bude mít své stanoviště naproti svému domu."</verse>
        <verse osisID='Neh.7.4'>Město bylo rozlehlé a veliké, ale lidu v něm bylo málo a domy nebyly dostavěny.</verse>
        <verse osisID='Neh.7.5'>Tu mi můj Bůh vložil do srdce, abych shromáždil šlechtice, představenstvo i lid, aby byli zapsáni do seznamu rodů. Našel jsem písemný záznam o rodu těch, kteří přišli dříve, a našel jsem v něm napsáno:</verse>
        <verse osisID='Neh.7.6'>Toto jsou příslušníci judského kraje, kteří přišli ze zajetí, přesídlenci, které přesídlil babylónský král Nebúkadnesar. Navrátili se do Jeruzaléma a do Judska, každý do svého města.</verse>
        <verse osisID='Neh.7.7'>Přišli se Zerubábelem, Jéšuou, Nechemjášem, Azarjášem, Raamjášem, Nachamaním, Mordokajem, Bilšánem, Misperetem, Bigvajem, Nechúmem a Baanou. Soupis mužů izraelského lidu:</verse>
        <verse osisID='Neh.7.8'>Synů Pareóšových dva tisíce sto sedmdesát dva;</verse>
        <verse osisID='Neh.7.9'>synů Šefatjášových tři sta sedmdesát dva;</verse>
        <verse osisID='Neh.7.10'>synů Arachových šest set padesát dva;</verse>
        <verse osisID='Neh.7.11'>synů Pachat-moábových, totiž synů Jéšuových a Jóabových, dva tisíce osm set osmnáct;</verse>
        <verse osisID='Neh.7.12'>synů Élamových dvanáct set padesát čtyři;</verse>
        <verse osisID='Neh.7.13'>synů Zatúových osm set čtyřicet pět;</verse>
        <verse osisID='Neh.7.14'>synů Zakajových sedm set šedesát;</verse>
        <verse osisID='Neh.7.15'>synů Binújových šest set čtyřicet osm;</verse>
        <verse osisID='Neh.7.16'>synů Bebajových šest set dvacet osm;</verse>
        <verse osisID='Neh.7.17'>synů Azgadových dva tisíce tři sta dvacet dva;</verse>
        <verse osisID='Neh.7.18'>synů Adoníkamových šest set šedesát sedm;</verse>
        <verse osisID='Neh.7.19'>synů Bigvajových dva tisíce šedesát sedm;</verse>
        <verse osisID='Neh.7.20'>synů Adínových šest set padesát pět;</verse>
        <verse osisID='Neh.7.21'>synů Aterových, totiž Chizkijášových, devadesát osm;</verse>
        <verse osisID='Neh.7.22'>synů Chašumových tři sta dvacet osm;</verse>
        <verse osisID='Neh.7.23'>synů Besajových tři sta dvacet čtyři;</verse>
        <verse osisID='Neh.7.24'>synů Charífových sto dvanáct;</verse>
        <verse osisID='Neh.7.25'>synů gibeónských devadesát pět;</verse>
        <verse osisID='Neh.7.26'>mužů betlémských a netófských sto osmdesát osm;</verse>
        <verse osisID='Neh.7.27'>mužů anatótských sto dvacet osm;</verse>
        <verse osisID='Neh.7.28'>mužů bétazmávetských čtyřicet dva;</verse>
        <verse osisID='Neh.7.29'>mužů kirjatjearímských, kefírských a beerótských sedm set čtyřicet tři;</verse>
        <verse osisID='Neh.7.30'>mužů rámských a gebských šest set dvacet jeden;</verse>
        <verse osisID='Neh.7.31'>mužů mikmáských sto dvacet dva;</verse>
        <verse osisID='Neh.7.32'>mužů bételských a ajských sto dvacet tři;</verse>
        <verse osisID='Neh.7.33'>mužů z druhého Neba padesát dva;</verse>
        <verse osisID='Neh.7.34'>synů druhého Élama dvanáct sed padesát čtyři;</verse>
        <verse osisID='Neh.7.35'>synů Charimových tři sta dvacet;</verse>
        <verse osisID='Neh.7.36'>synů jerišských tři sta čtyřicet pět;</verse>
        <verse osisID='Neh.7.37'>synů lódských, chadídských a ónoských sedm set dvacet jeden;</verse>
        <verse osisID='Neh.7.38'>synů Seáových tři tisíce devět set třicet.</verse>
        <verse osisID='Neh.7.39'>Kněží: synů Jedajášových z domu Jéšuova devět set sedmdesát tři;</verse>
        <verse osisID='Neh.7.40'>synů Imerových tisíc padesát dva;</verse>
        <verse osisID='Neh.7.41'>synů Pašchúrových dvanáct set čtyřicet sedm;</verse>
        <verse osisID='Neh.7.42'>synů Charimových tisíc sedmnáct.</verse>
        <verse osisID='Neh.7.43'>Levité: synů Jéšuových, totiž Kadmíelových, totiž synů Hódevových, sedmdesát čtyři.</verse>
        <verse osisID='Neh.7.44'>Zpěváci: synů Asafových sto čtyřicet osm.</verse>
        <verse osisID='Neh.7.45'>Vrátní: synů Šalúmových, synů Aterových, synů Talmónových, synů Akúbových, synů Chatítových a synů Šobajových sto třicet osm.</verse>
        <verse osisID='Neh.7.46'>Chrámoví nevolníci: synové Síchovi, synové Chasúfovi, synové Tabaótovi,</verse>
        <verse osisID='Neh.7.47'>synové Kérosovi, synové Síaovi, synové Padónovi,</verse>
        <verse osisID='Neh.7.48'>synové Lebánovi, synové Chagábovi, synové Šalmajovi,</verse>
        <verse osisID='Neh.7.49'>synové Chananovi, synové Gidélovi, synové Gacharovi,</verse>
        <verse osisID='Neh.7.50'>synové Reajášovi, synové Resínovi, synové Nekódovi,</verse>
        <verse osisID='Neh.7.51'>synové Gazamovi, synové Uzovi, synové Paséachovi,</verse>
        <verse osisID='Neh.7.52'>synové Besajovi, synové Meúnejců, synové Nefíšesejců,</verse>
        <verse osisID='Neh.7.53'>synové Bakbúkovi, synové Chakúfovi, synové Charchúrovi,</verse>
        <verse osisID='Neh.7.54'>synové Baslítovi, synové Mechídovi, synové Charšovi,</verse>
        <verse osisID='Neh.7.55'>synové Barkósovi, synové Síserovi, synové Tamachovi,</verse>
        <verse osisID='Neh.7.56'>synové Nesíachovi a synové Chatífovi.</verse>
        <verse osisID='Neh.7.57'>Synové služebníků Šalomounových: synové Sótajovi, synové Sóferetovi, synové Perídovi,</verse>
        <verse osisID='Neh.7.58'>synové Jaalovi, synové Darkónovi, synové Gidélovi,</verse>
        <verse osisID='Neh.7.59'>synové Šefatjášovi, synové Chatílovi, synové Pokereta Sebajimského a synové Amónovi.</verse>
        <verse osisID='Neh.7.60'>Všech chrámových nevolníků a synů Šalomounových služebníků tři sta devadesát dva.</verse>
        <verse osisID='Neh.7.61'>Tito vyšli z Tel-melachu, z Tel-charši, z Kerúb-adónu a Imeru, ale nemohli prokázat, že jejich otcovský rod a původ je z Izraele:</verse>
        <verse osisID='Neh.7.62'>synů Delajášových, synů Tóbijášových a synů Nekódových šest set čtyřicet dva.</verse>
        <verse osisID='Neh.7.63'>A z kněží synové Chobajášovi, synové Kósovi a synové Barzilaje, který si vzal za ženu jednu z dcer Barzilaje Gileádského a je nazýván jejich jménem.</verse>
        <verse osisID='Neh.7.64'>Ti hledali svůj rodokmen v seznamu rodů, ale marně; proto byli vyloučeni z kněžství jako nezpůsobilí.</verse>
        <verse osisID='Neh.7.65'>Místodržící jim zapověděl jíst ze svatých přídělů kněžských, pokud nebude ustanoven kněz pro posvátné losy urím a tumím.</verse>
        <verse osisID='Neh.7.66'>Celé shromáždění dohromady čítalo čtyřicet dva tisíce tři sta šedesát duší,</verse>
        <verse osisID='Neh.7.67'>mimo jejich otroky a otrokyně, jichž bylo sedm tisíc tři sta třicet sedm. Měli také dvě stě čtyřicet pět zpěváků a zpěvaček.</verse>
        <verse osisID='Neh.7.68'>Velbloudů bylo čtyři sta třicet pět, oslů šest tisíc sedm set dvacet.</verse>
        <verse osisID='Neh.7.69'>Z představitelů rodů někteří přispěli na dílo. Místodržící dal na chrámový poklad tisíc zlatých darejků, padesát kropenek, pět set třicet kněžských suknic.</verse>
        <verse osisID='Neh.7.70'>Představitelé rodů dali na chrámový poklad pro potřeby díla dvacet tisíc zlatých darejků a dva tisíce dvě stě hřiven stříbra.</verse>
        <verse osisID='Neh.7.71'>A toho, co dal ostatní lid, bylo dvacet tisíc zlatých darejků, dva tisíce hřiven stříbra a šedesát sedm kněžských suknic.</verse>
        <verse osisID='Neh.7.72'>I usadili se kněží, levité, vrátní, zpěváci i někteří z lidu a chrámoví nevolníci i všechen Izrael ve svých městech. Když nastal sedmý měsíc, byli již Izraelci ve svých městech.</verse>
      </chapter>
      <chapter osisID='Neh.8'>
        <verse osisID='Neh.8.1'>Všechen lid se shromáždil jednomyslně na prostranství před Vodní branou a vyzvali znalce Zákona Ezdráše, aby přinesl knihu Mojžíšova zákona, který vydal Hospodin Izraeli.</verse>
        <verse osisID='Neh.8.2'>Kněz Ezdráš tedy přinesl Zákon před shromáždění mužů i žen, všech, kteří byli schopni rozumět, aby jej slyšeli, prvního dne měsíce sedmého.</verse>
        <verse osisID='Neh.8.3'>Četl z něho na prostranství před Vodní branou od svítání až do poledne mužům i ženám, těm, kteří byli schopni rozumět. Všechen lid pozorně naslouchal slovům z knihy Zákona.</verse>
        <verse osisID='Neh.8.4'>Znalec zákona Ezdráš stál na dřevěném lešení, které k tomu účelu zhotovili; po pravici vedle něho stál Matitjáš, Šema, Anajáš, Úrijáš, Chilkijáš a Maasejáš, po levici pak Pedajáš, Míšael, Malkijáš, Chašum, Chašbadána, Zekarjáš a Mešulám.</verse>
        <verse osisID='Neh.8.5'>I otevřel Ezdráš knihu před zraky všeho lidu, stál totiž výše než ostatní lid. Když ji otevřel, všechen lid povstal.</verse>
        <verse osisID='Neh.8.6'>Ezdráš dobrořečil Hospodinu, Bohu velikému, a všechen lid odpověděl s pozdviženýma rukama: "Amen, amen." Padli na kolena a klaněli se Hospodinu tváří až k zemi.</verse>
        <verse osisID='Neh.8.7'>Nato Jéšua, Baní, Šerebjáš, Jamín, Akúb, Šabetaj, Hódijáš, Maasejáš, Kelíta, Azarjáš, Józabad, Chanan a Pelajáš, levité, vysvětlovali lidu Zákon, zatímco lid stál na svém místě.</verse>
        <verse osisID='Neh.8.8'>Četli z knihy Božího zákona po oddílech a vykládali smysl, aby lid rozuměl tomu, co četli.</verse>
        <verse osisID='Neh.8.9'>Nehemjáš, který byl místodržícím, a kněz Ezdráš, znalec Zákona, a levité, kteří vysvětlovali lidu Zákon, řekli všem lidu: "Dnešní den je svatý Hospodinu, vašemu Bohu. Netruchlete a neplačte." Všechen lid totiž plakal, když slyšel slova Zákona.</verse>
        <verse osisID='Neh.8.10'>Dále jim řekl: "Jděte, jezte tučná jídla a pijte sladké nápoje a posílejte dárky těm, kdo nemají nic připraveno. Dnešní den je zajisté svatý našemu Pánu. Netrapte se! Radost z Hospodina bude vaší záštitou."</verse>
        <verse osisID='Neh.8.11'>Také levité utěšovali všechen lid: "Utište se. Dnešní den je svatý, netrapte se!"</verse>
        <verse osisID='Neh.8.12'>I rozešel se všechen lid, aby jedli a pili a posílali dárky; uspořádali velmi radostnou slavnost, protože porozuměli slovům, která jim byla zvěstována.</verse>
        <verse osisID='Neh.8.13'>Na druhý den se pak shromáždili představitelé rodů ze všeho lidu, kněží a levité ke znalci Zákona Ezdrášovi, aby si vyložili slova Zákona.</verse>
        <verse osisID='Neh.8.14'>Našli totiž zapsáno v Zákoně, jejž Hospodin vydal skrze Mojžíše, že Izraelci mají při slavnosti v sedmém měsíci sídlit ve stáncích</verse>
        <verse osisID='Neh.8.15'>a vyhlásit a rozhlásit ve všech svých městech a v Jeruzalémě: "Vyjděte na hory, přineste větve oliv šlechtěných i planých i myrtové a palmové a jiných listnatých stromů, abyste mohli udělat stánky, jak je psáno."</verse>
        <verse osisID='Neh.8.16'>Lid vyšel, přinesli větve a udělali stánky, každý na své střeše nebo na dvorku i na nádvořích Božího domu, na prostranství u Vodní brány a na prostranství u Efrajimovy brány.</verse>
        <verse osisID='Neh.8.17'>Celé shromáždění těch, kdo se vrátili ze zajetí, si udělalo stánky a sídlili v nich, což Izraelci nedělali od dob Jozua, syna Núnova, až do onoho dne. Byla z toho převeliká radost.</verse>
        <verse osisID='Neh.8.18'>Z knihy Božího zákona se četlo den co den, od prvního až do posledního dne. Po sedm dní slavili slavnost. Osmého dne bylo slavnostní shromáždění, jak je ustanoveno.</verse>
      </chapter>
      <chapter osisID='Neh.9'>
        <verse osisID='Neh.9.1'>Dvacátého čtvrtého dne toho měsíce se Izraelci shromáždili k postu v žíněných rouchách a s prstí na hlavě.</verse>
        <verse osisID='Neh.9.2'>Izraelovi potomci se oddělili ode všech cizinců. Stáli a vyznávali své hříchy i nepravosti svých otců.</verse>
        <verse osisID='Neh.9.3'>Povstávali ze svých míst, když četli čtyřikrát za den z knihy Zákona Hospodina, svého Boha, a čtyřikrát se vyznávali a klaněli Hospodinu, svému Bohu.</verse>
        <verse osisID='Neh.9.4'>Na výstupek pro levity se postavili Jéšua a Baní, Kadmíel, Šebanjáš, Buní, Šerebjáš, Baní, Kenaní a velmi hlasitě úpěli k Hospodinu, svému Bohu.</verse>
        <verse osisID='Neh.9.5'>Pak vyzvali levité Jéšua a Kadmíel, Baní, Chašabnejáš, Šerebjáš, Hódijáš, Šebanjáš a Petachjáš lid: "Povstaňte, dobrořečte Hospodinu, svému Bohu, po všechny věky. Ať dobrořečí tvému slavnému jménu, vyvýšenému nad každé dobrořečení a chválu.</verse>
        <verse osisID='Neh.9.6'>Ty, Hospodine, jsi ten jediný, ty jsi učinil nebe, nebesa nebes a všechen jejich zástup, zemi i vše, co je na ní, moře i vše, co je v nich. Sám to všechno zachováváš při životě a nebeské zástupy se ti klanějí.</verse>
        <verse osisID='Neh.9.7'>Ty, Hospodine, jsi Bůh; ty jsi vyvolil Abrama a vyvedls jej z Ur-kasdímu a dals mu jméno Abraham.</verse>
        <verse osisID='Neh.9.8'>Shledal jsi, že jeho srdce je ti věrné, a uzavřel jsi s ním smlouvu, že zemi Kennanců, Chetejců, Emorejců a Perizejců, Jebúsejců a Girgašijců dáš jeho potomstvu. Dostál jsi svému slovu, neboť jsi spravedlivý.</verse>
        <verse osisID='Neh.9.9'>Viděl jsi utrpení našich otců v Egyptě a slyšel jsi jejich úpění u Rákosového moře.</verse>
        <verse osisID='Neh.9.10'>I učinil jsi znamení a zázraky proti faraónovi a proti všem jeho služebníkům i proti všemu lidu jeho země, protože jsi poznal, jak se nad nimi zpupně vyvyšovali. Tak sis učinil jméno, jaké máš až dodnes.</verse>
        <verse osisID='Neh.9.11'>Rozpoltil jsi před nimi moře a oni prošli mořem po suchu; ale jejich pronásledovatele jsi uvrhl do hlubin jako kámen do dravých vod.</verse>
        <verse osisID='Neh.9.12'>Ve dne jsi je vodil sloupem oblakovým, v noci sloupem ohnivým, aby jim osvětloval cestu, po níž by šli.</verse>
        <verse osisID='Neh.9.13'>Sestoupil jsi na horu Sínaj a mluvil jsi s nimi z nebe, vydal jsi jim přímé řády a spolehlivá naučení, dobrá nařízení a přikázání.</verse>
        <verse osisID='Neh.9.14'>Učinil jsi jim známý svůj svatý den odpočinku, příkazy, nařízení a zákon jsi jim vydal skrze svého služebníka Mojžíše.</verse>
        <verse osisID='Neh.9.15'>Dal jsi jim chléb z nebe, když hladověli, vyvedl jsi jim vodu ze skaliska, když žíznili. A řekl jsi jim, aby šli obsadit zemi, o které jsi s pozvednutím ruky přisáhl, že jim ji dáš.</verse>
        <verse osisID='Neh.9.16'>Ale oni, naši otcové, se zpupně vyvyšovali, byli tvrdošíjní a neposlouchali tvé příkazy.</verse>
        <verse osisID='Neh.9.17'>Odmítli poslouchat a ani si nevzpomněli na divuplné skutky, které jsi pro ně činil. Byli tvrdošíjní a vzali si vzdorně do hlavy, že se vrátí do svého otroctví. Ty jsi však Bůh ochotný odpouštět, milostivý a soucitný, shovívavý a nesmírně milosrdný, proto jsi je neopustil.</verse>
        <verse osisID='Neh.9.18'>Dokonce si odlili sochu býčka a řekli: »To je tvůj Bůh, který tě vyvedl z Egypta«. Dopustili se strašného rouhání.</verse>
        <verse osisID='Neh.9.19'>Avšak ty jsi je v nesmírném slitování na poušti neopustil. Ve dne od nich neodcházel sloup oblakový, který je vodil po cestě, a v noci sloup ohnivý, který jim osvětloval cestu, po níž by šli.</verse>
        <verse osisID='Neh.9.20'>Dával jsi svého dobrého ducha, aby je poučoval. Neodnímal jsi jim od úst svou manu a dával jsi jim vodu, když žíznili.</verse>
        <verse osisID='Neh.9.21'>Po čtyřicet let ses o ně na poušti staral, nic jim nescházelo, pláště jim nezvetšely a nohy jim neotekly.</verse>
        <verse osisID='Neh.9.22'>Potom jsi jim dal království a národy, přidělil jsi jim každý kout. Obsadili zemi Síchonovu, totiž zemi krále Chešbónského, i zemi bášanského krále Óga.</verse>
        <verse osisID='Neh.9.23'>Rozmnožil jsi jejich syny jako hvězdy nebeské, uvedls je do země, o níž jsi řekl jejich otcům, aby ji šli obsadit.</verse>
        <verse osisID='Neh.9.24'>A synové do té země vešli a obsadili ji. Pokořil jsi před nimi obyvatele země, Kenaance, a vydals jim je do rukou, i jejich krále a národy země, aby s nimi naložili podle své vůle.</verse>
        <verse osisID='Neh.9.25'>Dobyli opevněná města a žírnou zemi a obsadili domy plné všelijakých dobrých věcí, vytesané nádrže, vinice, olivoví a množství ovocného stromoví. Jedli a nasytili se, ztučněli a žili v rozkoši z tvé veliké dobroty.</verse>
        <verse osisID='Neh.9.26'>Ale začali být vzpurní a bouřili se proti tobě. Tvůj zákon zavrhli a vraždili tvé proroky, kteří je varovali, aby je obrátili zpět k tobě. Dopustili se strašného rouhání.</verse>
        <verse osisID='Neh.9.27'>Proto jsi je vydal do rukou jejich protivníků, aby je sužovali. Když však v dobách svého soužení úpěli k tobě, tys je z nebe vyslýchal a z nesmírného slitování jsi jim dával vysvoboditele, aby je vysvobozovali z rukou jejich protivníků.</verse>
        <verse osisID='Neh.9.28'>Ale jen si oddechli, zase páchali, co je před tebou zlé. Proto jsi je nechal napospas jejich nepřátelům, aby nad nimi panovali. Když však opět k tobě úpěli, tys je z nebe vyslýchal a ve svém slitování je nesčetněkrát zachraňoval.</verse>
        <verse osisID='Neh.9.29'>Dával jsi jim výstrahu, abys je přivedl zpět ke svému zákonu. Oni se však zpupně vyvyšovali, neposlouchali tvé příkazy a prohřešovali se proti tvým řádům, které dávají život tomu, kdo se jimi řídí. Umíněně se obraceli zády, byli tvrdošíjní a neposlouchali.</verse>
        <verse osisID='Neh.9.30'>Měl jsi s nimi trpělivost po mnohá léta. Skrze své proroky jsi jim dával výstrahu svým duchem, ale neposlouchali. Proto jsi je vydal do rukou národů cizích zemí.</verse>
        <verse osisID='Neh.9.31'>Ale z nesmírného slitování jsi s nimi neskoncoval a neopustil jsi je, protože jsi Bůh milostivý a soucitný.</verse>
        <verse osisID='Neh.9.32'>Nyní tedy, náš Bože, Bože veliký, mocný a budící bázeň, který zachováváš smlouvu a milosrdenství, nepokládej za málo všechny ty útrapy, které dolehly na nás, na naše krále, předáky, kněze a proroky, na naše otce a na všechen tvůj lid od doby asyrských králů až dodnes.</verse>
        <verse osisID='Neh.9.33'>Ty jsi spravedlivý ve všem, co na nás přišlo, neboť jsi jednal věrně, kdežto my jsme si počínali svévolně.</verse>
        <verse osisID='Neh.9.34'>Naši králové, předáci, kněží a otcové se neřídili tvým zákonem, nedbali na tvá přikázání a na tvá svědectví, kterými jsi je varoval.</verse>
        <verse osisID='Neh.9.35'>Ve svém království, přes tvoji mnohou dobrotu, kterou jsi jim prokazoval, v širé a žírné zemi, kterou jsi jim dal, nesloužili tobě a neodvrátili se od svých zlých skutků.</verse>
        <verse osisID='Neh.9.36'>Proto jsme dnes otroky. V té zemi, kterou jsi dal našim otcům, aby jedli její plody a dobroty, jsme otroky.</verse>
        <verse osisID='Neh.9.37'>Její bohatá úroda připadá králům, které jsi nad námi ustanovil pro naše hříchy; vládnou nad našimi těly i nad naším dobytkem, jak se jim zlíbí. Jsme ve velikém soužení."</verse>
      </chapter>
      <chapter osisID='Neh.10'>
        <verse osisID='Neh.10.1'>Vzhledem k tomu všemu uzavíráme a sepisujeme pevnou dohodu zpečetěnou našimi předáky, levity a kněžími.</verse>
        <verse osisID='Neh.10.2'>Pečetě připojili místodržící Nehemjáš, syn Chakaljášův, a Sidkijáš,</verse>
        <verse osisID='Neh.10.3'>Serajáš, Azarjáš, Jirmejáš,</verse>
        <verse osisID='Neh.10.4'>Pašchúr, Amarjáš, Malkijáš,</verse>
        <verse osisID='Neh.10.5'>Chatúš, Šebanjáš, Malúk,</verse>
        <verse osisID='Neh.10.6'>Charim, Meremót, Obadjáš,</verse>
        <verse osisID='Neh.10.7'>Daníel, Gintón, Barúk,</verse>
        <verse osisID='Neh.10.8'>Mešulam, Abijáš, Mijamín,</verse>
        <verse osisID='Neh.10.9'>Maazjáš, Bilgaj a Šemajáš. To jsou kněží.</verse>
        <verse osisID='Neh.10.10'>Levité: Azanjášův syn Jéšua, Binúj ze synů Chénadadových, Kadmíel</verse>
        <verse osisID='Neh.10.11'>a jejich bratří Šebanjáš, Hódijáš, Kelíta, Pelajáš, Chanan,</verse>
        <verse osisID='Neh.10.12'>Míka, Rechób, Chašabjáš,</verse>
        <verse osisID='Neh.10.13'>Zakúr, Šerebjáš, Šebanjáš,</verse>
        <verse osisID='Neh.10.14'>Hódijáš, Baní a Benínu.</verse>
        <verse osisID='Neh.10.15'>Představitelé lidu: Pareóš, Pachat-moáb, Élam, Zatú, Baní,</verse>
        <verse osisID='Neh.10.16'>Buní, Azgád, Bebaj,</verse>
        <verse osisID='Neh.10.17'>Adonijáš, Bigvaj, Adín,</verse>
        <verse osisID='Neh.10.18'>Ater, Chizkijáš, Azúr,</verse>
        <verse osisID='Neh.10.19'>Hódijáš, Chašum, Besaj,</verse>
        <verse osisID='Neh.10.20'>Charíf, Anatót, Nébaj,</verse>
        <verse osisID='Neh.10.21'>Magpíaš, Mešulám, Chezír,</verse>
        <verse osisID='Neh.10.22'>Mešézabel, Sádok, Jadúa,</verse>
        <verse osisID='Neh.10.23'>Pelatjáš, Chanan, Anajáš,</verse>
        <verse osisID='Neh.10.24'>Hóšea, Chananjáš, Chašúb,</verse>
        <verse osisID='Neh.10.25'>Lócheš, Pilchá, Šobek,</verse>
        <verse osisID='Neh.10.26'>Rechúm, Chašabna, Maasejáš</verse>
        <verse osisID='Neh.10.27'>a Achijáš, Chanan, Anan,</verse>
        <verse osisID='Neh.10.28'>Malúk, Charim a Baana.</verse>
        <verse osisID='Neh.10.29'>Ostatní lid, kněží, levité, vrátní, zpěváci, chrámoví nevolníci a všichni, kdo se oddělili od národů zemí k Božímu zákonu, také jejich ženy, synové a dcery, každý, kdo to byl schopen pochopit,</verse>
        <verse osisID='Neh.10.30'>připojovali se ke svým vznešeným bratřím. Přicházeli a přísežně se zaklínali, že budou žít podle Božího zákona, který byl vydán skrze Božího služebníka Mojžíše, a že budou zachovávat a plnil všechna přikázání Hospodina, našeho Pána, jeho práva a jeho nařízení.</verse>
        <verse osisID='Neh.10.31'>Prohlásili: "Nebudeme dávat své dcery národům země a jejich dcery nebudeme brát pro své syny.</verse>
        <verse osisID='Neh.10.32'>Když budou přinášet národy země v den odpočinku k prodeji různé zboží a obilí, v den odpočinku, totiž ve svatý den, je od nich nebudeme brát. Sedmého léta necháme pole ladem a nebudeme vymáhat dluhy.</verse>
        <verse osisID='Neh.10.33'>Budeme se podřizovat příkazům a odevzdávání třetiny šekelu ročně pro službu v domě našeho Boha,</verse>
        <verse osisID='Neh.10.34'>na předkladné chleby, na pravidelný obětní dar, na pravidelnou oběť zápalnou ve dnech odpočinku a o novoluních, na slavnosti, na svaté dávky, na smírčí oběti za hřích za Izraele, vůbec na všechno dílo domu našeho Boha.</verse>
        <verse osisID='Neh.10.35'>Losem jsme rozvrhli dodávky dříví mezi kněze, levity a lid, jak je mají přinášet do domu našeho Boha podle našich otcovských rodů ve stanovené časy rok co rok, aby bylo zapalováno na oltáři Hospodina, našeho Boha, jak je psáno v Zákoně.</verse>
        <verse osisID='Neh.10.36'>Také budeme přinášet prvotiny ze svých rolí a provotiny všeho ovoce z každého stromu rok co rok do Hospodinova domu.</verse>
        <verse osisID='Neh.10.37'>I prvorozené ze svých synů a ze svého dobytka, jak je psáno v Zákoně, prvorozené ze svého skotu a bravu, budeme přinášet do domu svého Boha kněžím, kteří konají službu v domě našeho Boha.</verse>
        <verse osisID='Neh.10.38'>Také první část z obilní tluče, z našich obětních dávek, z ovoce každého stromu, z moštu a z čerstvého oleje budeme přinášet kněžím do komor při domě našeho Boha a desátky z naší půdy budeme odvádět levitům; levité sami ať vybírají desátky ve všech městech, která s námi slouží Hospodinu.</verse>
        <verse osisID='Neh.10.39'>Kněz z rodu Áronova bude s levity, když budou vybírat desátky. Levité předají desátý díl z desátků do domu našeho Boha, do komor ve skladišti. [ (Nehemiah 10:40) Do těch komor totiž budou přinášet Izraelci i levitští příslušníci obětní dávky z obilí, z moštu a z čerstvého oleje. Tam je nádobí svatyně i kněží konající službu i vrátní a zpěváci. Dům svého Boha neopustíme." ]</verse>
      </chapter>
      <chapter osisID='Neh.11'>
        <verse osisID='Neh.11.1'>Předáci lidu se usadili v Jeruzalémě. Ostatní lid losoval, aby vybral vždy jednoho z deseti, který by se usadil ve svatém městě Jeruzalémě; devět dalších zůstalo v jiných městech.</verse>
        <verse osisID='Neh.11.2'>Lid žehnal všem mužům, kteří se dobrovolně rozhodli, že se usadí v Jeruzalémě.</verse>
        <verse osisID='Neh.11.3'>Toto jsou představitelé krajin, kteří se usadili v Jeruzalémě a v judských městech. Každý se usadil ve svém trvalém vlastnictví ve svém městě, Izraelci, kněží, levité, chrámoví nevolníci a synové služebníků Šalomounových.</verse>
        <verse osisID='Neh.11.4'>V Jeruzalémě se usadili někteří Judovci a Benjamínovci. - Z Judovců: Atajáš, syn Uzijáše, syna Zekarjáše, syna Amarjáše, syna Šefatjáše, syna Mahalalelova ze synů Peresových.</verse>
        <verse osisID='Neh.11.5'>Dále Maasejáš, syn Báruka, syna Kol-choza, syna Chazajáše, syna Adajáše, syna Jójaríba, syna Zekarjáše, příslušníka šíloského.</verse>
        <verse osisID='Neh.11.6'>Všech synů Peresových sídlících v Jeruzalémě bylo čtyři sta osmdesát šest bojeschopných mužů.</verse>
        <verse osisID='Neh.11.7'>A toto byli Benjamínovci: Salu, syn Mešuláma, syna Jóeda, syna Pedajáše, syna Kólajáše, syna Maasejáše, syna Ítiela, syna Ješajášova.</verse>
        <verse osisID='Neh.11.8'>Mimo něho Gabaj-salaj, celkem devět set dvacet osm.</verse>
        <verse osisID='Neh.11.9'>Zikríův syn Jóel byl nad nimi dohlížitelem a Senúův syn Juda byl jako druhý nad městem.</verse>
        <verse osisID='Neh.11.10'>Z kněží: Jójaríbův syn Jedajáš, Jakín,</verse>
        <verse osisID='Neh.11.11'>Serajáš, syn Chilkijáše, syna Mešulama, syna Sádoka, syna Merajóta, syna Achítúbova, představený domu Božího,</verse>
        <verse osisID='Neh.11.12'>a jejich bratří, kteří konali službu v domě, celkem osm set dvacet dva. Dále Adajáš, syn Jerochama, syna Pelaljáše, syna Amsího, syna Zekarjáše, syna Pašchúra, syna Malkijášova,</verse>
        <verse osisID='Neh.11.13'>a jeho bratří, představitelé rodů, celkem dvě stě čtyřicet dva. Dále Amašsaj, syn Azarela, syna Achazaje, syna Mešilemóta, syna Imerova,</verse>
        <verse osisID='Neh.11.14'>a jejich bratří, udatní muži, celkem sto dvacet osm. Dohlížitelem nad nimi byl Zabdíel, syn velikých.</verse>
        <verse osisID='Neh.11.15'>Z levitů: Šemajáš, syn Chašúba, syna Azríkama, syna Chašabjáše, syna Búníova,</verse>
        <verse osisID='Neh.11.16'>a Šabetaj a Józabad z předních levitů; ti dohlíželi na službu vně domu Božího.</verse>
        <verse osisID='Neh.11.17'>Dále Matanjáš, syn Míky, syna Zabdího, syna Asafova, přední modlitebník začínající chvalozpěvy; a jako druhý z jeho bratří Bakbukjáš. Dále Abda, syn Šamúy, syna Galala, syna Jedútúnova.</verse>
        <verse osisID='Neh.11.18'>Všech levitů bylo ve svatém městě dvě stě osmdesát čtyři.</verse>
        <verse osisID='Neh.11.19'>Vrátní: Akúb, Talmón a jejich bratří. Strážců bran bylo sto sedmdesát dva. -</verse>
        <verse osisID='Neh.11.20'>Ostatní Izrael, kněží a levité, byli ve všech městech judských, každý ve svém dědictví.</verse>
        <verse osisID='Neh.11.21'>Chrámoví nevolníci se usadili na Ófelu; Sícha a Gišpa byli nad chrámovými nevolníky.</verse>
        <verse osisID='Neh.11.22'>Dohlížitelem levitů v Jeruzalémě byl Uzí, syn Baního, syna Chašabjáše, syna Matanjáše, syna Míkova, ze synů Asafových, kteří zpívali při službách v Božím domě.</verse>
        <verse osisID='Neh.11.23'>Platil totiž pro ně příkaz krále Davida, aby den co den věrně zpívali.</verse>
        <verse osisID='Neh.11.24'>Petachjáš pak, syn Mešézabelův, ze synů Zeracha, syna Júdova, byl králi k ruce, aby vyřizoval všechny záležitosti lidu.</verse>
        <verse osisID='Neh.11.25'>Z Judovců se usadili někteří při dvorcích na svých polích v Kirjat-arbě a v jejích vesnicích, v Díbonu a jeho vesnicích, v Jekabseelu a jeho dvorcích</verse>
        <verse osisID='Neh.11.26'>a v Ješúe, v Móladě a v Bét-peletu,</verse>
        <verse osisID='Neh.11.27'>v Chasar-šúalu a v Beer-šebě a jejích vesnicích,</verse>
        <verse osisID='Neh.11.28'>v Siklagu a v Mekóně a jejích vesnicích,</verse>
        <verse osisID='Neh.11.29'>v Én-rimónu, v Soreji a v Jarmútu.</verse>
        <verse osisID='Neh.11.30'>Osídlili také Zanóach, Adulám a jejich dvorce, Lakíš a jeho polnosti, Azeku a její vesnice, takže přebývali od Beer-šeby až po Hinómské údolí.</verse>
        <verse osisID='Neh.11.31'>Benjamínovci z Geby osídlili Mikmás, Aju, Bét-el a jeho vesnice,</verse>
        <verse osisID='Neh.11.32'>Anatót, Nób, Ananju,</verse>
        <verse osisID='Neh.11.33'>Chasór, Rámu, Gitajim,</verse>
        <verse osisID='Neh.11.34'>Chadíd, Seboím, Nebalat,</verse>
        <verse osisID='Neh.11.35'>Lód a Óno a údolí řemeslníků.</verse>
        <verse osisID='Neh.11.36'>Některé oddíly levitů v Judsku byly přemístěny k Benjamínovi.</verse>
      </chapter>
      <chapter osisID='Neh.12'>
        <verse osisID='Neh.12.1'>Toto jsou kněží a levité, kteří se vrátili spolu se Zerubábelem, synem Šealtíelovým, a s Jéšuou: Serajáš, Jirmejáš, Ezra,</verse>
        <verse osisID='Neh.12.2'>Amarjáš, Malúk, Chatúš,</verse>
        <verse osisID='Neh.12.3'>Šekanjáš, Rechum, Meremót,</verse>
        <verse osisID='Neh.12.4'>Idó, Ginetoj, Abijáš,</verse>
        <verse osisID='Neh.12.5'>Mijamín, Maadjáš, Bilga,</verse>
        <verse osisID='Neh.12.6'>Šemajáš, Jójaríb, Jedajáš,</verse>
        <verse osisID='Neh.12.7'>Salú, Amók, Chilkijáš a Jedajáš. To jsou přední kněží se svými bratry za dnů Jéšuových.</verse>
        <verse osisID='Neh.12.8'>A levité: Jéšua, Binúj, Kadmíel, Šerebjáš, Juda a Matanjáš; ten se svými bratry řídil sborový zpěv;</verse>
        <verse osisID='Neh.12.9'>jejich bratří Bakbukjáš a Uni stáli naproti nim při vykonávání strážní služby.</verse>
        <verse osisID='Neh.12.10'>Jéšua zplodil Jójakíma; Jójakím zplodil Eljašíba; Eljašíb Jójadu.</verse>
        <verse osisID='Neh.12.11'>Jójada zplodil Jónatana; Jónatan zplodil Jadúu.</verse>
        <verse osisID='Neh.12.12'>Za dnů Jójakímových byli kněžími tito představitelé rodů: rodu Serajášova Merajáš, Jirmejášova Chananjáš,</verse>
        <verse osisID='Neh.12.13'>Ezrova Mešulam, Amarjášova Jóchanan,</verse>
        <verse osisID='Neh.12.14'>Malúkova Jónatan, Šebanjášova Josef,</verse>
        <verse osisID='Neh.12.15'>Charimova Adna, Merajótova Chelkaj,</verse>
        <verse osisID='Neh.12.16'>Idova Zekarjáš, Ginetónova Mešulam,</verse>
        <verse osisID='Neh.12.17'>Abijášova Zikrí, Minjamínova a Móadjášova Piltaj,</verse>
        <verse osisID='Neh.12.18'>Bilgova Šamúa, Šemajášova Jónatan,</verse>
        <verse osisID='Neh.12.19'>Jójaríbova Matenaj, Jedajášova Uzí,</verse>
        <verse osisID='Neh.12.20'>Salajova Kalaj, Amókova Eber,</verse>
        <verse osisID='Neh.12.21'>Chilkijášova Chašabjáš, Jedajášova Netanel.</verse>
        <verse osisID='Neh.12.22'>Za dnů Eljašíbových, Jójadových, Jóchananových a Jadúových byli zapsáni představitelé rodů levitských i kněží až do kralování perského Dareia.</verse>
        <verse osisID='Neh.12.23'>Levitští příslušníci, představitelé rodů, byli zapsáni do Knihy letopisů až do dnů Eljašíbova syna Jóchanana.</verse>
        <verse osisID='Neh.12.24'>Přední levité: Chašabjáš, Šerebjáš a Kadmíelův syn Jéšua a jejich bratří, kteří stáli naproti nim, aby podle příkazu Davida, muže Božího, vzdávali chválu a čest Hospodinu, střídavě sbor po sboru.</verse>
        <verse osisID='Neh.12.25'>Matanjáš a Bakjbukjáš, Obadjáš, Mešulam, Talmón, Akúb byli strážci bran; střežili skladiště u bran.</verse>
        <verse osisID='Neh.12.26'>Ti byli za dnů Jójakíma, syna Jéšuy, syna Jósadakova, a za dnů místodržitele Nehemjáše a kněze Ezdráše, znalce Zákona.</verse>
        <verse osisID='Neh.12.27'>K posvěcení jeruzalémských hradeb vyhledali a přivedli do Jeruzaléma levity ze všech jejich míst, aby uspořádali radostnou slavnost posvěcení spojenou s díkůvzdáním a zpěvem za doprovodu cymbálů, harf a citar.</verse>
        <verse osisID='Neh.12.28'>Tu se shromáždili příslušníci pěveckých sborů z okrsku kolem Jeruzaléma a z netófských dvorců,</verse>
        <verse osisID='Neh.12.29'>z Bét-gilgálu a z polností Geby a Azmávetu; zpěváci si totiž vystavěli dvorce okolo Jeruzaléma.</verse>
        <verse osisID='Neh.12.30'>Kněží a levité se očistili, pak očistili lid i brány a hradby.</verse>
        <verse osisID='Neh.12.31'>Přikázal jsem judským velmožům, aby vystoupili na hradby, a postavil jsem dva velké děkovné sbory. Jeden šel doprava po hradbách k bráně Hnojné.</verse>
        <verse osisID='Neh.12.32'>Za nimi šel Hóšajáš s polovinou judských velmožů</verse>
        <verse osisID='Neh.12.33'>a Azarjáš, Erza, Mešulam,</verse>
        <verse osisID='Neh.12.34'>Juda, Binjamín, Šemajáš a Jirmeáš.</verse>
        <verse osisID='Neh.12.35'>Z kněžstva tu byli s trubkami Zekarjáš, syn Jónatana, syna Šemajáše, syna Matanjáše, syna Míkajáše, syna Zakúra, syna Asafova,</verse>
        <verse osisID='Neh.12.36'>a jeho bratří Šemajáš a Azarel, Milalaj, Gilalaj, Maaj, Netanel, Juda a Chananí s hudebními nástroji Davida, muže Božího, a před nimi znalec Zákona Ezdráš.</verse>
        <verse osisID='Neh.12.37'>U Studničné brány, která byla naproti nim, vystoupili po schodech Města Davidova a pokračovali přístupem na hradby při Davidově paláci až k Vodní bráně na východě.</verse>
        <verse osisID='Neh.12.38'>Druhý děkovný sbor se jim ubíral naproti. Za ním jsem šel já s druhou polovinou lidu po hradbách, podél Pecné věže až k šiřoké hradbě,</verse>
        <verse osisID='Neh.12.39'>podél Efrajimovy brány, Staré brány a Rybné brány při věži Chananeelu a věži Meá až k Ovčí bráně. Zůstali jsme stát ve Strážní bráně.</verse>
        <verse osisID='Neh.12.40'>Oba děkovné sbory se zastavili na nádvoří Božího domu, i já s polovinou představenstva,</verse>
        <verse osisID='Neh.12.41'>kněží Eljakím, Maasejáš, Minjamín, Míkajáš, Eljóenaj, Zekarjáš, Chananjáš s trubkami,</verse>
        <verse osisID='Neh.12.42'>Maasejáš, Šemajáš, Eleazar, Uzí, Jóchanan, Malkijáš, Élam a Ezer. Zpěváci zvučně zpívali za řízení Jizrachjáše.</verse>
        <verse osisID='Neh.12.43'>V onen den také obětovali veliké oběti a radovali se, neboť jim Bůh připravil převelikou radost. I ženy a děti se radovaly, takže se radostné veselí Jeruzaléma rozléhalo dodaleka.</verse>
        <verse osisID='Neh.12.44'>V onen den byli ustanoveni někteří za správce komor pro sklady, obětní dávky, prvotiny a desátky, aby v nich uskladňovali částky z městských polností určené Zákonem kněžím a levitům. Juda se totiž radoval z kněží a levitů, připravených</verse>
        <verse osisID='Neh.12.45'>držet stráž svého Boha a dbát na očišťování. I zpěváci a vrátní konali službu podle nařízení Davida a jeho syna Šalomouna.</verse>
        <verse osisID='Neh.12.46'>Odedávna totiž, už za dnů Davidových a Asafových, vzdávali přední zpěváci zpěvem Bohu chválu a čest.</verse>
        <verse osisID='Neh.12.47'>Proto za dnů Zerubábelových i za dnů Nehemjášových odváděl celý Izrael příslušné částky na každý den pro zpěváky a vrátné; odděloval je jako svaté dávky pro levity a levité z nich oddělovali svaté dávky pro Áronovce.</verse>
      </chapter>
      <chapter osisID='Neh.13'>
        <verse osisID='Neh.13.1'>V onen den bylo lidu předčítáno z Knihy Mojžíšovy a našlo se v ní napsáno, že Amónec ani Moábec nesmí nikdy vstoupit do Božího shromáždění.</verse>
        <verse osisID='Neh.13.2'>Nevyšli totiž synům Izraele vstříc s chlebem a vodou, ale najali proti nim Bileáma, aby jim zlořečil; náš Bůh však obrátil zlořečení v požehnání.</verse>
        <verse osisID='Neh.13.3'>Když uslyšeli ten zákon, rozhodli se vyloučit z Izraele všechny přimíšence.</verse>
        <verse osisID='Neh.13.4'>Někdy předtím kněz Eljašíb, určený za správce komor domu našeho Boha, spřízněný s Tóbijášem,</verse>
        <verse osisID='Neh.13.5'>uvolnil pro něho velkou komoru, kam byly dříve dávány obětní dary, kadidlo, nádobí a desátky z obilí, moštu a čerstvého oleje, určené levitům, zpěvákům a vrátným, a obětní dávky pro kněze.</verse>
        <verse osisID='Neh.13.6'>Když se to vše stalo, nebyl jsem v Jeruzalémě. V třicátém druhém roce vlády babylónského krále Artaxerxa jsem se totiž odebral ke králi. Po nějaké době jsem si vyžádal od krále propuštění.</verse>
        <verse osisID='Neh.13.7'>Jak jsem přišel do Jeruzaléma, hned jsem porozuměl, jakého zla se dopustil Eljašíb kvůli Tóbijášovi tím, že pro něho uvolnil komoru v nádvořích Božího domu.</verse>
        <verse osisID='Neh.13.8'>Velice mě to pohoršilo. Dal jsem všechny věci Tóbijášova domu vyházet z komory ven.</verse>
        <verse osisID='Neh.13.9'>Rozkázal jsem, aby komory vyčistily, a znovu jsem do nich dal věci Božího domu, obětní dary a kadidlo.</verse>
        <verse osisID='Neh.13.10'>Dozvěděl jsem se také, že levitům nebyly dávány částky, takže se všichni rozprchli ke svým polím, levité i zpěváci konající službu.</verse>
        <verse osisID='Neh.13.11'>Měl jsem o to spor s představenstvem a ptal jsem se: "Proč je Boží dům opuštěn?" Shromáždil jsem levity a dosadil je na jejich místa.</verse>
        <verse osisID='Neh.13.12'>A všechen Juda přinášel do skladů desátky z obilí, moštu a čerstvého oleje.</verse>
        <verse osisID='Neh.13.13'>Za skladníky jsem určil kněze Šelemjáše, znalce Zákona Sádoka a z levitů Pedajáše; jim k ruce byl Chanan, syn Zakúra, syna Matanjášova; ti byli pokládáni za spolehlivé a měli za úkol vydávat příděly svým bratřím. -</verse>
        <verse osisID='Neh.13.14'>"Pamatuj na mne, Bože můj, kvůli tomu a nevymaž mou oddanost, kterou jsem prokázal domu svého Boha a jeho službám!"</verse>
        <verse osisID='Neh.13.15'>V oněch dnech jsem v Judsku viděl, že někteří lisují hrozny v den odpočinku, že přinášejí pytle obilí a nakládají na osly, a také že přinášejí do Jeruzaléma víno, hrozny a fíky a všelijaká břemena v den odpočinku. Varoval jsem je toho dne, kdy prodávali potraviny.</verse>
        <verse osisID='Neh.13.16'>I Týřané tu byli usazení; přinášeli ryby a všelijaké zboží a prodávali v den odpočinku Judovcům, a to přímo v Jeruzalémě.</verse>
        <verse osisID='Neh.13.17'>Měl jsem o to spor s judskými šlechtici a ptal jsem se jich: "Jakého zla se to dopouštíte? Znesvěcujete den odpočinku!</verse>
        <verse osisID='Neh.13.18'>Což právě tak nejednali vaši otcové? Proto náš Bůh uvedl všechno toto zlé na nás a na toto město. A vy jej zase popouzíte k hněvu proti Izraeli tím, že znesvěcujete den odpočinku."</verse>
        <verse osisID='Neh.13.19'>Když přede dnem odpočinku padl na jeruzalémské brány stín, rozkázal jsem, aby byla zavřena vrata a aby je neotvírali dříve než po dni odpočinku. Některé ze svých služebníků jsem postavil k branám, aby nikdo nenosil břemena v den odpočinku.</verse>
        <verse osisID='Neh.13.20'>Když kupci a prodavači všelijakého zboží nocovali jednou i dvakrát vně Jeruzaléma,</verse>
        <verse osisID='Neh.13.21'>varoval jsem je a vytýkal jsem jim: "Proč nocujete před hradbami? Bude-li se to opakovat, vztáhnu na vás ruku." Od té doby v den odpočinku nepřicházeli.</verse>
        <verse osisID='Neh.13.22'>Pak jsem přikázal levitům, aby se očistili a přišli střežit brány, aby byl svěcen den odpočinku. - "Pamatuj na mne, Bože můj, také kvůli tomu a měj se mnou soucit podle svého hojného milosrdenství!"</verse>
        <verse osisID='Neh.13.23'>V oněch dnech jsem také viděl, že si židé brali ašdódské, amónské a moábské ženy.</verse>
        <verse osisID='Neh.13.24'>Jejich děti pak mluvily zpoloviny ašdódsky, ale nedovedly mluvit židovsky. Hovořily jazykem toho či onoho lidu.</verse>
        <verse osisID='Neh.13.25'>Měl jsem s nimi o to spor a zlořečil jsem jim, některé muže jsem bil a rval za vousy a zapřisáhl jsem je při Bohu: "Nedávejte své dcery jejich synům a neberte jejich dcery svým synům a sobě!</verse>
        <verse osisID='Neh.13.26'>Což se právě tím neprohřešil izraelský král Šalomoun? Mezi mnohými národy nebylo krále jemu podobného. Byl milován Bohem, který jej určil za krále nad celým Izraelem. A přece i jeho svedly ženy cizinky ke hříchu.</verse>
        <verse osisID='Neh.13.27'>Máme snad mlčet, když vás slyšíme, že pácháte všechno to veliké zlo, že se zpronevěřujete našemu Bohu a berete si ženy cizinky?"</verse>
        <verse osisID='Neh.13.28'>Jeden syn nejvyššího kněze Jójady, syna Eljašíbova, byl zetěm Sanbalata Chorónského. Toto jsem od sebe odehnal. -</verse>
        <verse osisID='Neh.13.29'>"Pamatuj na ně, Bože můj, že poskvrnili kněžství i smlouvu kněžskou a levitskou!" -</verse>
        <verse osisID='Neh.13.30'>Tak jsem je očistil od všeho cizího. Stanovil jsem povinnosti kněží a levitů, každému podle jeho díla,</verse>
        <verse osisID='Neh.13.31'>i pro přinášení dříví v určených lhůtách, i pro prvotiny. - "Pamatuj na mne, Bože můj, v dobrém."</verse>
      </chapter>
    </div></osisText>
</osis>
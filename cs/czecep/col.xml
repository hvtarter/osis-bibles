<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Col'>
      <chapter osisID='Col.1'>
        <verse osisID='Col.1.1'>Pavel, z Boží vůle apoštol Krista Ježíše, a bratr Timoteus</verse>
        <verse osisID='Col.1.2'>Božímu lidu v Kolosách, věrným bratřím v Kristu: Milost vám a pokoj od Boha Otce našeho.</verse>
        <verse osisID='Col.1.3'>Stále za vás v modlitbách děkujeme Bohu, Otci našeho Pána Ježíše Krista,</verse>
        <verse osisID='Col.1.4'>neboť jsme slyšeli o vaší víře v Krista Ježíše a o vaší lásce, kterou máte ke všem bratřím</verse>
        <verse osisID='Col.1.5'>pro naději zakotvenou v nebesích. Víte o ní, protože i k vám přišlo slovo pravdy, evangelium;</verse>
        <verse osisID='Col.1.6'>tak jako na celém světě, i mezi vámi přináší ovoce a roste od toho dne, kdy jste uslyšeli o Boží milosti a přesvědčili se, že je pravdivá.</verse>
        <verse osisID='Col.1.7'>Tak vás tomu učil Epafras, náš milovaný druh, jenž nás věrně zastupuje jako Kristův služebník.</verse>
        <verse osisID='Col.1.8'>On nám také vyprávěl o lásce, kterou ve vás působí Boží Duch.</verse>
        <verse osisID='Col.1.9'>Proto i my, ode dne, kdy jsme to uslyšeli, nepřestáváme za vás v modlitbách prosit, abyste plně, se vší moudrostí a duchovním pochopením poznali jeho vůli.</verse>
        <verse osisID='Col.1.10'>Tak budete svým životem dělat Pánu čest a stále se mu líbit, ve všem ponesete ovoce dobrých skutků, budete růst v poznání Boha,</verse>
        <verse osisID='Col.1.11'>a z moci jeho božské slávy nabudete síly k trpělivosti a radostné vytrvalosti;</verse>
        <verse osisID='Col.1.12'>a budete děkovat Otci, který vás připravil k účasti na dědictví svatých ve světle.</verse>
        <verse osisID='Col.1.13'>On nás vysvobodil z moci tmy a přenesl do království svého milovaného Syna.</verse>
        <verse osisID='Col.1.14'>V něm máme vykoupení a odpuštění hříchů:</verse>
        <verse osisID='Col.1.15'>On je obraz Boha neviditelného, prvorozený všeho stvoření,</verse>
        <verse osisID='Col.1.16'>neboť v něm bylo stvořeno všechno na nebi i na zemi - svět viditelný i neviditelný; jak nebeské trůny, tak i panstva, vlády a mocnosti - a všechno je stvořeno skrze něho a pro něho.</verse>
        <verse osisID='Col.1.17'>On předchází všechno, všechno v něm spočívá,</verse>
        <verse osisID='Col.1.18'>on jest hlavou těla - totiž církve. On je počátek, prvorozený z mrtvých - takže je to on, jenž má prvenství ve všem.</verse>
        <verse osisID='Col.1.19'>Plnost sama se rozhodla v něm přebývat,</verse>
        <verse osisID='Col.1.20'>aby skrze něho a v něm bylo smířeno všechno, co jest, jak na zemi, tak v nebesích - protože smíření přinesla jeho oběť na kříži.</verse>
        <verse osisID='Col.1.21'>I vás, kteří jste dříve byli odcizeni a nepřátelští Bohu svým smýšlením i zlými skutky,</verse>
        <verse osisID='Col.1.22'>nyní s ním smířil, když ve svém pozemském těle podstoupil smrt, aby vás před Boží tvář přivedl svaté, neposkvrněné a bez úhony -</verse>
        <verse osisID='Col.1.23'>pokud ovšem pevně zakotveni setrváte ve víře a nedáte se odtrhnout od naděje evangelia, jež jste slyšeli, jež bylo kázáno všemu stvoření pod nebem a jehož jsem se já, Pavel, stal služebníkem.</verse>
        <verse osisID='Col.1.24'>Proto se raduji, že nyní trpím za vás a to, co zbývá do míry utrpení Kristových, doplňuji svým utrpením za jeho tělo, to jest církev.</verse>
        <verse osisID='Col.1.25'>Stal jsem se jejím služebníkem, jak mi to uložil Bůh podle svého záměru, aby se na vás naplnilo Boží slovo,</verse>
        <verse osisID='Col.1.26'>tajemství, které po věky a po celá pokolení bylo skryto, ale nyní je zjeveno jeho svatému lidu.</verse>
        <verse osisID='Col.1.27'>Bůh jim chtěl dát poznat, jak bohatá je sláva jeho tajemství mezi pohany: Je to Kristus mezi vámi, v něm máte naději na Boží slávu.</verse>
        <verse osisID='Col.1.28'>Jeho zvěstujeme, když se vší moudrostí napomínáme a učíme všechny lidi, abychom je mohli přivést před Boha jako dokonalé v Kristu.</verse>
        <verse osisID='Col.1.29'>O to se snažím a zápasím tak, jak on ve mně působí svou silou.</verse>
      </chapter>
      <chapter osisID='Col.2'>
        <verse osisID='Col.2.1'>Rád bych, abyste věděli, jak těžký zápas tu podstupuji pro vás, pro Laodikejské i pro ty, kteří mě ani osobně neznají.</verse>
        <verse osisID='Col.2.2'>Chci, abyste povzbuzeni v srdci a spojeni láskou hluboce pochopili a plně poznali Boží tajemství, jímž je Kristus;</verse>
        <verse osisID='Col.2.3'>v něm jsou skryty všechny poklady moudrosti a poznání.</verse>
        <verse osisID='Col.2.4'>Říkám to proto, aby vás nikdo neoklamal líbivými řečmi.</verse>
        <verse osisID='Col.2.5'>I když nejsem mezi vámi přítomen, přece jsem duchem s vámi a raduji se, když vidím vaši kázeň a pevnost vaší víry v Krista.</verse>
        <verse osisID='Col.2.6'>Žijte v Kristu Ježíši, když jste ho přijali jako Pána.</verse>
        <verse osisID='Col.2.7'>V něm zapusťte kořeny, na něm postavte základy, pevně se držte víry, jak jste v ní byli vyučeni, znovu a znovu vzdávejte díky.</verse>
        <verse osisID='Col.2.8'>Dejte si pozor, aby vás někdo nesvedl prázdným a klamným filosofováním, založeným na lidských bájích, na vesmírných mocnostech, a ne na Kristu.</verse>
        <verse osisID='Col.2.9'>V něm je přece vtělena všechna plnost božství;</verse>
        <verse osisID='Col.2.10'>v něm jste i vy dosáhli plnosti. On je hlavou všech mocností a sil.</verse>
        <verse osisID='Col.2.11'>V něm jste obřezáni obřízkou, která není udělána lidskou rukou; obřízka Kristova je odložením celého nevykoupeného těla.</verse>
        <verse osisID='Col.2.12'>S Kristem jste byli ve křtu pohřbeni a spolu s ním také vzkříšeni vírou v Boha, jenž ho svou mocí vzkřísil z mrtvých.</verse>
        <verse osisID='Col.2.13'>Když jste ještě byli mrtvi ve svých vinách a duchovně neobřezáni, probudil nás k životu spolu s ním a všechny viny nám odpustil.</verse>
        <verse osisID='Col.2.14'>Vymazal dlužní úpis, jehož ustanovení svědčila proti nám, a zcela jej zrušil tím, že jej přibil na kříž.</verse>
        <verse osisID='Col.2.15'>Tak odzbrojil a veřejně odhalil každou mocnost i sílu a slavil nad nimi vítězství.</verse>
        <verse osisID='Col.2.16'>Nikdo tedy nemá právo odsuzovat vás za to, co jíte nebo pijete, nebo kvůli svátkům, kvůli novoluní nebo sobotám.</verse>
        <verse osisID='Col.2.17'>To všechno je jen stín budoucích věcí, ale skutečnost je Kristus.</verse>
        <verse osisID='Col.2.18'>Ať vám neupírá podíl na vykoupení nikdo, kdo si libuje v poníženosti a uctívání andělů, jak to v marné pýše své mysli viděl při svém zasvěcování.</verse>
        <verse osisID='Col.2.19'>Takový člověk se nedrží hlavy, Krista, z níž celé tělo, pevně spojené klouby a šlachami, roste Božím růstem.</verse>
        <verse osisID='Col.2.20'>Jestliže jste spolu s Kristem zemřeli mocnostem světa, proč si necháváte předpisovat:</verse>
        <verse osisID='Col.2.21'>neber to do rukou, nejez, nedotýkej se - jako byste stále ještě byli v moci světa?</verse>
        <verse osisID='Col.2.22'>Jsou to lidské předpisy a nauky o věcech, které se použitím ničí.</verse>
        <verse osisID='Col.2.23'>Vydávají se za moudrost jako zvláštní projev zbožnosti, sebeponižování nebo tělesné umrtvování, ale nic neznamenají pro ovládání vášní.</verse>
      </chapter>
      <chapter osisID='Col.3'>
        <verse osisID='Col.3.1'>Protože jste byli vzkříšeni s Kristem, hledejte to, co je nad vámi, kde Kristus sedí na pravici Boží.</verse>
        <verse osisID='Col.3.2'>K tomu směřujte, a ne k pozemským věcem.</verse>
        <verse osisID='Col.3.3'>Zemřeli jste a váš život je skryt spolu s Kristem v Bohu.</verse>
        <verse osisID='Col.3.4'>Ale až se ukáže Kristus, váš život, tehdy i vy se s ním ukážete v slávě.</verse>
        <verse osisID='Col.3.5'>Proto umrtvujte své pozemské sklony: smilstvo, necudnost, vášeň, zlou touhu a hrabivost, která je modloslužbou.</verse>
        <verse osisID='Col.3.6'>Pro takové věci přichází Boží hněv.</verse>
        <verse osisID='Col.3.7'>I vy jste dříve tak žili.</verse>
        <verse osisID='Col.3.8'>Ale nyní odhoďte to všecko: zlobu, hněv, špatnost, rouhání, pomluvy z vašich úst.</verse>
        <verse osisID='Col.3.9'>Neobelhávejte jeden druhého, svlecte se sebe starého člověka i s jeho skutky</verse>
        <verse osisID='Col.3.10'>a oblecte nového, který dochází pravého poznání, když se obnovuje podle obrazu svého Stvořitele.</verse>
        <verse osisID='Col.3.11'>Potom už není Řek a Žid, obřezaný a neobřezaný, barbar, divoch, otrok a svobodný - ale všechno a ve všech Kristus.</verse>
        <verse osisID='Col.3.12'>Jako vyvolení Boží, svatí a milovaní, oblecte milosrdný soucit, dobrotu, skromnost, pokoru a trpělivost.</verse>
        <verse osisID='Col.3.13'>Snášejte se navzájem a odpouštějte si, má-li kdo něco proti druhému. Jako Pán odpustil vám, odpouštějte i vy.</verse>
        <verse osisID='Col.3.14'>Především však mějte lásku, která všechno spojuje k dokonalosti.</verse>
        <verse osisID='Col.3.15'>A ve vašem srdci ať vládne mír Kristův, k němuž jste byli povoláni v jedno společné tělo. A buďte vděčni.</verse>
        <verse osisID='Col.3.16'>Nechť ve vás přebývá slovo Kristovo v celém svém bohatství: se vší moudrostí se navzájem učte a napomínejte a s vděčností v srdci oslavujte Boha žalmy, chválami a zpěvem, jak vám dává Duch.</verse>
        <verse osisID='Col.3.17'>Všechno, cokoli mluvíte nebo děláte, čiňte ve jménu Pána Ježíše a skrze něho děkujte Bohu Otci.</verse>
        <verse osisID='Col.3.18'>Ženy, podřizujte se svým mužům, jak se sluší na ty, kdo patří Pánu.</verse>
        <verse osisID='Col.3.19'>Muži, milujte své ženy a nechovejte se k nim drsně.</verse>
        <verse osisID='Col.3.20'>Děti, poslouchejte ve všem své rodiče, protože se to líbí Pánu.</verse>
        <verse osisID='Col.3.21'>Otcové, neponižujte své děti, aby nemalomyslněly.</verse>
        <verse osisID='Col.3.22'>Otroci, poslouchejte ve všem své pozemské pány, nejen naoko, abyste se jim po lidsku zalíbili, nýbrž ze srdce, v bázni Páně.</verse>
        <verse osisID='Col.3.23'>Cokoli děláte, dělejte upřímně, jako by to nebylo lidem, ale Pánu,</verse>
        <verse osisID='Col.3.24'>s vědomím, že jako odměnu dostanete podíl na jeho království. Váš Pán je Kristus, jemu sloužíte.</verse>
        <verse osisID='Col.3.25'>Kdo se dopouští křivdy, dostane za to odplatu. Náš Pán nikomu nestraní.</verse>
      </chapter>
      <chapter osisID='Col.4'>
        <verse osisID='Col.4.1'>A vy, páni, dávejte otrokům, co jim spravedlivě patří. Pamatujte, že i vy máte Pána v nebi.</verse>
        <verse osisID='Col.4.2'>V modlitbách buďte vytrvalí, bděte a děkujte Bohu.</verse>
        <verse osisID='Col.4.3'>Modlete se také za nás, aby Bůh otevřel dveře našemu slovu, abych mohl zvěstovat tajemství Kristovo, pro něž jsem teď ve vězení,</verse>
        <verse osisID='Col.4.4'>a tak je mohl rozhlásit; neboť k tomu jsem poslán.</verse>
        <verse osisID='Col.4.5'>Jednejte moudře ve styku s okolním světem a využijte čas vám svěřený.</verse>
        <verse osisID='Col.4.6'>Vaše slovo ať je vždy laskavé a určité; ať víte, jak ke komu promluvit.</verse>
        <verse osisID='Col.4.7'>O tom, co je se mnou, vám všechno poví Tychikus, můj milovaný bratr a věrný pomocník, který se mnou slouží Pánu.</verse>
        <verse osisID='Col.4.8'>Posílám ho k vám právě proto, abyste se dověděli, jak se nám vede, a aby povzbudil vaše srdce.</verse>
        <verse osisID='Col.4.9'>Posílám s ním i Onezima, věrného a milovaného bratra, vašeho krajana. Oni vám povědí všechno, co se tu děje.</verse>
        <verse osisID='Col.4.10'>Pozdravuje vás můj spoluvězeň Aristarchos a Barnabášův bratranec Marek, o němž jste již dostali pokyny. Až k vám přijde, přijměte ho.</verse>
        <verse osisID='Col.4.11'>Také vás zdraví Ježíš zvaný Justus. Jsou to jediní židé, kteří s námi pracují pro království Boží a jsou také mou útěchou.</verse>
        <verse osisID='Col.4.12'>Pozdravuje vás Epafras, váš krajan, služebník Krista Ježíše, který o vás stále zápasí modlitbami, abyste stáli pevně a věrně plnili Boží vůli.</verse>
        <verse osisID='Col.4.13'>Mohu dosvědčit, že pro vás i pro Laodikejské a Hierapolské vynakládá mnoho námahy.</verse>
        <verse osisID='Col.4.14'>Pozdravuje vás milovaný lékař Lukáš a Démas.</verse>
        <verse osisID='Col.4.15'>Pozdravujte bratry v Laodikeji i Nymfu a církev, která se shromažďuje v jejím domě.</verse>
        <verse osisID='Col.4.16'>Až tento list u vás přečtete, zařiďte, aby byl čten také v laodikejské církvi a abyste vy četli list Laodikejským.</verse>
        <verse osisID='Col.4.17'>A Archippovi řekněte: Hleď, abys konal službu, kterou jsi přijal od Pána.</verse>
        <verse osisID='Col.4.18'>Pozdrav mou, Pavlovou rukou. Pamatujte na to, že jsem v poutech. Milost s vámi.</verse>
      </chapter>
    </div></osisText>
</osis>
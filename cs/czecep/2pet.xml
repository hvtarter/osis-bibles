<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Pet'>
      <chapter osisID='2Pet.1'>
        <verse osisID='2Pet.1.1'>Šimon Petr, služebník a apoštol Ježíše Krista, těm, kdo dosáhli stejně vzácné víry jako my díky spravedlnosti našeho Boha a Spasitele Ježíše Krista.</verse>
        <verse osisID='2Pet.1.2'>Milost a pokoj ať se vám rozhojní poznáním Boha a Ježíše, našeho Pána.</verse>
        <verse osisID='2Pet.1.3'>Všecko, čeho je třeba k zbožnému životu, darovala nám jeho božská moc, když jsme poznali toho, který nás povolal vlastní slávou a mocnými činy.</verse>
        <verse osisID='2Pet.1.4'>Tím nám daroval vzácná a převeliká zaslíbení, abyste se tak stali účastnými božské přirozenosti a unikli zhoubě, do níž svět žene jeho zvrácená touha.</verse>
        <verse osisID='2Pet.1.5'>Proto také vynaložte všecku snahu na to, abyste ke své víře připojili ctnost, k ctnosti poznání,</verse>
        <verse osisID='2Pet.1.6'>k poznání zdrženlivost, ke zdrženlivosti trpělivost, k trpělivosti zbožnost,</verse>
        <verse osisID='2Pet.1.7'>ke zbožnosti bratrskou náklonnost a k bratrské náklonnosti lásku.</verse>
        <verse osisID='2Pet.1.8'>Máte-li tyto vlastnosti a rozhojňují-li se ve vás, nezůstanete v poznání našeho Pána Ježíše Krista nečinní a bez ovoce.</verse>
        <verse osisID='2Pet.1.9'>Komu však scházejí, je slepý, krátkozraký a zapomněl na to, že byl očištěn od svých starých hříchů.</verse>
        <verse osisID='2Pet.1.10'>Proto se, bratří, tím více snažte upevňovat své povolání a vyvolení. Budete-li to činit, nikdy neklopýtnete.</verse>
        <verse osisID='2Pet.1.11'>Tak se vám široce otevře přístup do věčného království našeho Pána a Spasitele Ježíše Krista.</verse>
        <verse osisID='2Pet.1.12'>Proto vám hodlám ty věci stále připomínat, ačkoliv o nich víte a jste utvrzeni v pravdě, kterou jste přijali.</verse>
        <verse osisID='2Pet.1.13'>Ale považuji za správné probouzet vás napomínáním, pokud přebývám v tomto těle;</verse>
        <verse osisID='2Pet.1.14'>vím totiž, že je budu muset brzo opustit, jak mi to dal poznat náš Pán Ježíš Kristus.</verse>
        <verse osisID='2Pet.1.15'>Vynasnažím se, abyste si mohli tyto věci vždycky připomínat i po mém odchodu.</verse>
        <verse osisID='2Pet.1.16'>Nedali jsme se vést vymyšlenými bájemi, ale zvěstovali jsme vám slavný příchod našeho Pána Ježíše Krista jako očití svědkové jeho velebnosti.</verse>
        <verse osisID='2Pet.1.17'>On přijal od Boha Otce čest i slávu, když k němu ze svrchované slávy zazněl hlas: Toto jest můj milovaný Syn, v něm jsem nalezl zalíbení.</verse>
        <verse osisID='2Pet.1.18'>A tento hlas, který vyšel z nebe, jsme my slyšeli, když jsme s ním byli na svaté hoře.</verse>
        <verse osisID='2Pet.1.19'>Tím se nám potvrzuje prorocké slovo, a činíte dobře, že se ho držíte; je jako svíce, svítící v temném místě, dokud se nerozbřeskne den a jitřenka vám nevzejde v srdci.</verse>
        <verse osisID='2Pet.1.20'>Toho si buďte především vědomi, že žádné proroctví v Písmu nevzniká z vlastního pochopení skutečnosti.</verse>
        <verse osisID='2Pet.1.21'>Nikdy totiž nebylo vyřčeno proroctví z lidské vůle, nýbrž z popudu Ducha svatého mluvili lidé, poslaní od Boha.</verse>
      </chapter>
      <chapter osisID='2Pet.2'>
        <verse osisID='2Pet.2.1'>V Božím lidu bývali ovšem i lživí proroci; tak i mezi vámi budou lživí učitelé, kteří budou záludně zavádět zhoubné nauky a budou popírat Panovníka, který je vykoupil. Tím na sebe uvedou náhlou zhoubu.</verse>
        <verse osisID='2Pet.2.2'>A mnozí budou následovat jejich nezřízenost a cesta pravdy bude kvůli nim v opovržení.</verse>
        <verse osisID='2Pet.2.3'>Ve své hrabivosti budou vám předkládat své výmysly, aby z vás těžili. Soud nad nimi je už připraven a jejich zhouba je blízká.</verse>
        <verse osisID='2Pet.2.4'>Vždyť Bůh neušetřil ani anděly, kteří zhřešili, ale svrhl je do temné propasti podsvětí a dal je střežit, aby byli postaveni před soud.</verse>
        <verse osisID='2Pet.2.5'>Ani starý svět neušetřil, nýbrž zachoval jen Noéma, kazatele spravedlnosti, spolu se sedmi jinými, když uvedl potopu na svět bezbožných.</verse>
        <verse osisID='2Pet.2.6'>Také města Sodomu a Gomoru odsoudil k záhubě a obrátil v popel. Tím dal výstrahu budoucím bezbožníkům.</verse>
        <verse osisID='2Pet.2.7'>Vysvobodil však spravedlivého Lota, sužovaného nezřízeným chováním těch zvrhlíků.</verse>
        <verse osisID='2Pet.2.8'>Dokud ten spravedlivý přebýval mezi nimi, trápilo jeho spravedlivou duši, že musel den ze dne slyšet a vidět jejich nemravné skutky.</verse>
        <verse osisID='2Pet.2.9'>Pán však dovede vytrhnout zbožné ze zkoušky, ale nespravedlivé uchovat pro trest v den soudu;</verse>
        <verse osisID='2Pet.2.10'>a to především ty, kdo se svévolně ženou za poskvrňujícími vášněmi a pohrdají každou autoritou. Jsou to drzí opovážlivci; nechvějí se před nadpozemskými mocnostmi a rouhají se jim.</verse>
        <verse osisID='2Pet.2.11'>Ani andělé, ačkoli jsou větší silou a mocí, nevynášejí nad těmi mocnostmi před Pánem zatracující soud.</verse>
        <verse osisID='2Pet.2.12'>Ti lživí učitelé však jako nerozumná zvířata, určená od přírody za kořist a na porážku, rouhají se tomu, co neznají; zahynou ve své zkaženosti</verse>
        <verse osisID='2Pet.2.13'>a dostanou odplatu za svou nepravost. Je jim požitkem vyhledávat i ve dne rozkoš; poskvrnění a hanební oddávají se prostopášnosti, když s vámi hodují.</verse>
        <verse osisID='2Pet.2.14'>Oči mají plné cizoložství a nepřestávají hřešit, svádějí nepevné duše, srdce mají vycvičené v hrabivosti; jsou to synové prokletí.</verse>
        <verse osisID='2Pet.2.15'>Opustili přímou cestu a zbloudili, když se dali na cestu Balaáma, syna Beorova, kterému se zalíbila mzda za nepravost,</verse>
        <verse osisID='2Pet.2.16'>ale byl pokárán za své provinění. Němá oslice promluvila lidským hlasem, a tak zabránila prorokovu bláznovství.</verse>
        <verse osisID='2Pet.2.17'>Takoví lidé jsou jako prameny bez vody, mračna hnaná bouří; je pro ně připravena nejčernější tma.</verse>
        <verse osisID='2Pet.2.18'>Řeční prázdně a nabubřele a svádějí nezřízenými vášněmi ty, kdo se právě vymaňují ze života v klamu.</verse>
        <verse osisID='2Pet.2.19'>Slibují jim svobodu, ale sami jsou služebníky záhuby. Co se člověka zmocní, tím je zotročen.</verse>
        <verse osisID='2Pet.2.20'>Jestliže tedy ti, kdo poznáním Pána a Spasitele Ježíše Krista unikli poskvrnám světa, znovu se do nich zapletou a podlehnou jim, budou jejich konce horší než začátky.</verse>
        <verse osisID='2Pet.2.21'>Bylo by pro ně lépe, kdyby vůbec nebyli poznali cestu spravedlnosti, než aby se po jejím poznání odvrátili od svatého přikázání, které jim bylo svěřeno.</verse>
        <verse osisID='2Pet.2.22'>Přihodilo se jim to, co říká pravdivé přísloví: 'Pes se vrátil k vlastnímu vývratku' a umytá svině se zase válí v bahništi.</verse>
      </chapter>
      <chapter osisID='2Pet.3'>
        <verse osisID='2Pet.3.1'>To už je, milovaní, druhý dopis, který vám píšu. Tímto napomínáním chci probouzet vaše čisté smýšlení,</verse>
        <verse osisID='2Pet.3.2'>abyste pamatovali na to, co předpověděli svatí proroci, i na to, co ustanovil Pán a Spasitel skrze vaše apoštoly.</verse>
        <verse osisID='2Pet.3.3'>Především vám chci říci, že ke konci dnů přijdou posměvači, kteří žijí, jak se jim zachce,</verse>
        <verse osisID='2Pet.3.4'>a budou se posmívat: "Kde je ten jeho zaslíbený příchod? Od té doby, co zesnuli otcové, všecko zůstává tak, jak to bylo od počátku stvoření."</verse>
        <verse osisID='2Pet.3.5'>Těm, kdo toto tvrdí, zůstává utajeno, že dávná nebesa i země byly vyvolány slovem Božím z vody a před vodou chráněny.</verse>
        <verse osisID='2Pet.3.6'>Vodou byl také tehdejší svět zatopen a zahynul.</verse>
        <verse osisID='2Pet.3.7'>Týmž slovem jsou udržována nynější nebesa a země, dokud nebudou zničena ohněm; Bůh je ponechal jen do dne soudu a záhuby bezbožných lidí.</verse>
        <verse osisID='2Pet.3.8'>Ale tato jedna věc kéž vám nezůstane skryta, milovaní, že jeden den je u Pána jako tisíc let a 'tisíc let jako jeden den'.</verse>
        <verse osisID='2Pet.3.9'>Pán neotálí splnit svá zaslíbení, jak si to někteří vykládají, nýbrž má s námi trpělivost, protože si nepřeje, aby někdo zahynul, ale chce, aby všichni dospěli k pokání.</verse>
        <verse osisID='2Pet.3.10'>Den Páně přijde jako přichází zloděj. Tehdy nebesa s rachotem zaniknou, vesmír se žárem roztaví a země se všemi lidskými činy bude postavena před soud.</verse>
        <verse osisID='2Pet.3.11'>Když tedy se toto vše rozplyne, jak svatě a zbožně musíte žít vy,</verse>
        <verse osisID='2Pet.3.12'>kteří dychtivě očekáváte příchod Božího dne! V něm se nebesa roztaví v ohni a živly se rozpustí žárem.</verse>
        <verse osisID='2Pet.3.13'>Podle jeho slibu čekáme nové nebe a novou zemi, ve kterých přebývá spravedlnost.</verse>
        <verse osisID='2Pet.3.14'>Proto, milovaní, očekáváte-li takové věci, snažte se, abyste byli čistí a bez poskvrny a mohli ten den očekávat beze strachu před Božím soudem.</verse>
        <verse osisID='2Pet.3.15'>A vězte, že ve své trpělivosti vám Pán poskytuje čas ke spáse, jak vám napsal i náš milý bratr Pavel podle moudrosti, která mu byla dána.</verse>
        <verse osisID='2Pet.3.16'>Mluvil tak o tom ve všech svých listech. Některá místa jsou v nich těžko srozumitelná a neučení a neutvrzení lidé je překrucují, jako i ostatní Písmo, k vlastní záhubě.</verse>
        <verse osisID='2Pet.3.17'>Ale vy, milovaní, protože to víte předem, střezte se, abyste nebyli oklamáni svodem těch neodpovědných lidí a neodpadli od vlastního pevného základu.</verse>
        <verse osisID='2Pet.3.18'>Kéž rostete v milosti a v poznání našeho Pána a Spasitele Ježíše Krista. Jemu buď sláva nyní a až do dne věčnosti.</verse>
      </chapter>
    </div></osisText>
</osis>
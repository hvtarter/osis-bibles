<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Rom'>
      <chapter osisID='Rom.1'>
        <verse osisID='Rom.1.1'>Pavel, služebník Krista Ježíše, povolaný za apoštola, vyvolený ke zvěstování Božího evangelia,</verse>
        <verse osisID='Rom.1.2'>jež Bůh ústy svých proroků předem zaslíbil ve svatých Písmech,</verse>
        <verse osisID='Rom.1.3'>evangelia o jeho Synu, který tělem pocházel z rodu Davidova,</verse>
        <verse osisID='Rom.1.4'>ale Duchem svatým byl ve svém zmrtvýchvstání uveden do moci Božího Syna, evangelia o Ježíši Kristu, našem Pánu.</verse>
        <verse osisID='Rom.1.5'>Skrze něho jsme přijali milost apoštolského poslání, aby ke cti jeho jména uposlechly a uvěřily všecky národy;</verse>
        <verse osisID='Rom.1.6'>k nim patříte i vy, neboť jste byli povoláni Ježíšem Kristem.</verse>
        <verse osisID='Rom.1.7'>Všem vám v Římě, kdo jste Bohem milováni a povoláni ke svatosti: milost vám a pokoj od Boha Otce našeho a Pána Ježíše Krista.</verse>
        <verse osisID='Rom.1.8'>Nejprve vzdávám díky svému Bohu skrze Ježíše Krista za vás všechny, protože se po celém světě rozšiřuje zvěst o vaší víře.</verse>
        <verse osisID='Rom.1.9'>Bůh, jemuž z celé duše sloužím evangeliem o jeho Synu, je mi svědkem, jak na vás bez ustání pamatuji</verse>
        <verse osisID='Rom.1.10'>při všech svých modlitbách a prosím, zda by mi konečně jednou nebylo z vůle Boží dopřáno dostat se k vám.</verse>
        <verse osisID='Rom.1.11'>Toužím vás spatřit, abych se s vámi sdílel o některý duchovní dar a tak vás posílil,</verse>
        <verse osisID='Rom.1.12'>to jest abychom se spolu navzájem povzbudili vírou jak vaší, tak mou.</verse>
        <verse osisID='Rom.1.13'>Rád bych, abyste věděli, bratří, že jsem už často zamýšlel přijít k vám, abych i mezi vámi sklidil nějaké ovoce, tak jako mezi jinými národy; ale až dosud mi v tom bylo vždy zabráněno.</verse>
        <verse osisID='Rom.1.14'>Cítím se totiž dlužníkem Řeků i barbarů, vzdělaných i nevzdělaných.</verse>
        <verse osisID='Rom.1.15'>Odtud moje touha zvěstovat evangelium i vám, kteří jste v Římě.</verse>
        <verse osisID='Rom.1.16'>Nestydím se za evangelium: je to moc Boží ke spasení pro každého, kdo věří, předně pro Žida, ale také pro Řeka.</verse>
        <verse osisID='Rom.1.17'>Vždyť se v něm zjevuje Boží spravedlnost, která je přijímána vírou a vede k víře; stojí přece psáno: 'Spravedlivý z víry bude živ.'</verse>
        <verse osisID='Rom.1.18'>Boží hněv se zjevuje z nebe proti každé bezbožnosti a nepravosti lidí, kteří svou nepravostí potlačují pravdu.</verse>
        <verse osisID='Rom.1.19'>Vždyť to, co lze o Bohu poznat, je jim přístupné, Bůh jim to přece odhalil.</verse>
        <verse osisID='Rom.1.20'>Jeho věčnou moc a božství, které jsou neviditelné, lze totiž od stvoření světa vidět, když lidé přemýšlejí o jeho díle, takže nemají výmluvu.</verse>
        <verse osisID='Rom.1.21'>Poznali Boha, ale nevzdali mu čest jako Bohu ani mu nebyli vděčni, nýbrž jejich myšlení je zavedlo do marnosti a jejich scestná mysl se ocitla ve tmě.</verse>
        <verse osisID='Rom.1.22'>Tvrdí, že jsou moudří, ale upadli v bláznovství:</verse>
        <verse osisID='Rom.1.23'>zaměnili slávu nepomíjitelného Boha za zobrazení podoby pomíjitelného člověka, ano i ptáků a čtvernožců a plazů.</verse>
        <verse osisID='Rom.1.24'>Proto je Bůh nechal na pospas nečistým vášním jejich srdcí, takže zneuctívají svá vlastní těla;</verse>
        <verse osisID='Rom.1.25'>vyměnili Boží pravdu za lež a klanějí se a slouží tvorstvu místo Stvořiteli - on budiž veleben na věky! Amen.</verse>
        <verse osisID='Rom.1.26'>Proto je Bůh vydal v moc hanebných vášní. Jejich ženy zaměnily přirozený styk za nepřirozený</verse>
        <verse osisID='Rom.1.27'>a stejně i muži zanechali přirozeného styku s ženami a vzplanuli žádostí jeden k druhému, muži s muži provádějí hanebnosti a tak sami na sobě dostávají zaslouženou odplatu za svou scestnost.</verse>
        <verse osisID='Rom.1.28'>Protože si nedovedli vážit pravého poznání Boha, dal je Bůh na pospas jejich zvrácené mysli, aby dělali, co se nesluší.</verse>
        <verse osisID='Rom.1.29'>Jsou plni nepravosti, podlosti, lakoty, špatnosti, jsou samá závist, vražda, svár, lest, zlomyslnost, jsou donašeči,</verse>
        <verse osisID='Rom.1.30'>pomlouvači, Bohu odporní, zpupní, nadutí, chlubiví. Vymýšlejí zlé věci, neposlouchají rodiče,</verse>
        <verse osisID='Rom.1.31'>nemají rozum, nedovedou se s nikým snést, neznají lásku ani slitování.</verse>
        <verse osisID='Rom.1.32'>Vědí o spravedlivém rozhodnutí Božím, že ti, kteří tak jednají, jsou hodni smrti; a přece nejenže sami tak jednají, ale také jiným takové jednání schvalují.</verse>
      </chapter>
      <chapter osisID='Rom.2'>
        <verse osisID='Rom.2.1'>Proto nemáš nic na svou omluvu, když vynášíš soud, ať jsi kdokoli. Tím, že soudíš druhého, odsuzuješ sám sebe. Neboť soudíš, ale činíš totéž.</verse>
        <verse osisID='Rom.2.2'>Víme přece, že Boží soud pravdivě postihuje ty, kteří tak jednají.</verse>
        <verse osisID='Rom.2.3'>Myslíš si snad, když soudíš ty, kdo takto jednají, a sám činíš totéž, že ty ujdeš soudu Božímu?</verse>
        <verse osisID='Rom.2.4'>Či snad pohrdáš bohatstvím jeho dobroty, shovívavosti a velkomyslnosti, a neuvědomuješ si, že dobrotivost Boží tě chce přivést k pokání?</verse>
        <verse osisID='Rom.2.5'>Svou tvrdostí a nekajícnou myslí si střádáš Boží hněv pro den hněvu, kdy se zjeví spravedlivý Boží soud.</verse>
        <verse osisID='Rom.2.6'>On 'odplatí každému podle jeho skutků'.</verse>
        <verse osisID='Rom.2.7'>Těm, kteří vytrvalostí v dobrém jednání hledají nepomíjející slávu a čest, dá život věčný.</verse>
        <verse osisID='Rom.2.8'>Ty však, kteří prosazují sebe, odpírají pravdě a podléhají nepravosti, očekává hněv a trest.</verse>
        <verse osisID='Rom.2.9'>Soužení a úzkost padne na každého, kdo působí zlo, předně na Žida, ale i na Řeka;</verse>
        <verse osisID='Rom.2.10'>avšak sláva, čest a pokoj čeká každého, kdo působí dobro, předně Žida, ale i Řeka.</verse>
        <verse osisID='Rom.2.11'>Bůh nikomu nestraní.</verse>
        <verse osisID='Rom.2.12'>Ti, kteří neměli zákon a hřešili, také bez zákona zahynou; ti, kteří znali zákon a hřešili, budou odsouzeni podle zákona.</verse>
        <verse osisID='Rom.2.13'>Před Bohem nejsou spravedliví ti, kdo zákon slyší; ospravedlněni budou, kdo zákon svými činy plní.</verse>
        <verse osisID='Rom.2.14'>Jestliže národy, které nemají zákon, samy od sebe činí to, co zákon žádá, pak jsou samy sobě zákonem, i když zákon nemají.</verse>
        <verse osisID='Rom.2.15'>Tím ukazují, že to, co zákon požaduje, mají napsáno ve svém srdci, jak dosvědčuje jejich svědomí, poněvadž jejich myšlenky je jednou obviňují, jednou hájí.</verse>
        <verse osisID='Rom.2.16'>Nastane den, kdy Bůh skrze Ježíše Krista bude soudit podle mého evangelia, co je v lidech skryto.</verse>
        <verse osisID='Rom.2.17'>Ty se tedy nazýváš židem, spoléháš na zákon, chlubíš se Bohem</verse>
        <verse osisID='Rom.2.18'>a tím, že znáš jeho vůli a vyučován zákonem dovedeš rozpoznat, na čem záleží.</verse>
        <verse osisID='Rom.2.19'>Myslíš si, že jsi vůdcem slepých, světlem těch, kteří jsou ve tmách,</verse>
        <verse osisID='Rom.2.20'>vychovatelem nevzdělaných, učitelem nedospělých, protože máš v zákoně ztělesnění všeho poznání a vší pravdy.</verse>
        <verse osisID='Rom.2.21'>Ty tedy poučuješ druhého, a sám sebe neučíš? Hlásáš, že se nemá krást, a sám kradeš?</verse>
        <verse osisID='Rom.2.22'>Říkáš, že se nesmí cizoložit, a sám cizoložíš? Ošklivíš si modly, a věci z jejich chrámů bereš?</verse>
        <verse osisID='Rom.2.23'>Zakládáš si na zákoně, a sám přestupováním zákona zneuctíváš Boha?</verse>
        <verse osisID='Rom.2.24'>'Jméno Boží je vaší vinou v posměchu mezi národy', jak stojí psáno.</verse>
        <verse osisID='Rom.2.25'>Obřízka má smysl, jestliže zachováváš zákon. Jestliže však zákon přestupuješ, je to, jako kdybys nebyl obřezán.</verse>
        <verse osisID='Rom.2.26'>Jestliže naopak ten, kdo není obřezán, zachovává požadavky zákona, není to, jako kdyby byl obřezán?</verse>
        <verse osisID='Rom.2.27'>Ten, kdo není obřezán, ale plní zákon, bude soudcem nad tebou, který s celou svou literou zákona a obřezaností zákon přestupuješ.</verse>
        <verse osisID='Rom.2.28'>Pravý žid není ten, kdo je jím navenek, a pravá obřízka není ta, která je zjevná na těle.</verse>
        <verse osisID='Rom.2.29'>Pravý žid je ten, kdo je jím uvnitř, s obřízkou srdce, která je působena Duchem, nikoli literou zákona. Ten dojde chvály ne od lidí, nýbrž od Boha.</verse>
      </chapter>
      <chapter osisID='Rom.3'>
        <verse osisID='Rom.3.1'>Co má tedy žid navíc? A jaký je užitek obřízky?</verse>
        <verse osisID='Rom.3.2'>Veliký v každém ohledu! Předně ten, že židům byla svěřena Boží slova.</verse>
        <verse osisID='Rom.3.3'>A co když někteří byli nevěrní? Nezruší jejich nevěrnost věrnost Boží?</verse>
        <verse osisID='Rom.3.4'>Naprosto ne! Ať se ukáže, že Bůh je pravdivý, ale 'každý člověk lhář', jak je psáno: 'Aby ses ukázal spravedlivý ve svých slovech a zvítězil, přijdeš-li na soud.'</verse>
        <verse osisID='Rom.3.5'>Jestliže však naše nepravost dává vyniknout spravedlnosti Boží, co k tomu řekneme? Není Bůh, po lidsku řečeno, nespravedlivý, když nás stíhá svým hněvem?</verse>
        <verse osisID='Rom.3.6'>Naprosto ne! Vždyť jak by potom Bůh mohl soudit svět?</verse>
        <verse osisID='Rom.3.7'>Jestliže však moje lež vyzdvihla Boží pravdu k jeho slávě, proč mám být ještě souzen jako hříšník?</verse>
        <verse osisID='Rom.3.8'>A nevede to potom k tomu, co nám někteří pomlouvači připisují, jako bychom říkali: "Čiňme zlo, aby přišlo dobro?" Ty čeká spravedlivé odsouzení!</verse>
        <verse osisID='Rom.3.9'>Co tedy? Máme my židé nějakou přednost? Vůbec ne! Vždyť jsme už dříve ukázali, že všichni, židé i pohané, jsou pod mocí hříchu,</verse>
        <verse osisID='Rom.3.10'>jak je psáno: 'Nikdo není spravedlivý, není ani jeden,</verse>
        <verse osisID='Rom.3.11'>nikdo není rozumný, není, kdo by hledal Boha;</verse>
        <verse osisID='Rom.3.12'>všichni se odchýlili, všichni propadli zvrácenosti, není, kdo by činil dobro, není ani jeden.</verse>
        <verse osisID='Rom.3.13'>Hrob otevřený je jejich hrdlo, svým jazykem mluví jen lest, hadí jed skrývají ve rtech,</verse>
        <verse osisID='Rom.3.14'>jejich ústa jsou samá kletba a hořkost,</verse>
        <verse osisID='Rom.3.15'>jejich nohy spěchají prolévat krev,</verse>
        <verse osisID='Rom.3.16'>zhouba a bída je na jejich cestách;</verse>
        <verse osisID='Rom.3.17'>nepoznali cestu pokoje</verse>
        <verse osisID='Rom.3.18'>a úctu před Bohem nemají.'</verse>
        <verse osisID='Rom.3.19'>Víme, že co zákon říká, říká těm, kdo jsou pod zákonem, aby byla umlčena každá ústa a aby celý svět byl před Bohem usvědčen z viny.</verse>
        <verse osisID='Rom.3.20'>Vždyť ze skutků zákona 'nebude před ním nikdo ospravedlněn', neboť ze zákona pochází poznání hříchu.</verse>
        <verse osisID='Rom.3.21'>Nyní však je zjevena Boží spravedlnost bez zákona, dosvědčovaná zákonem i proroky,</verse>
        <verse osisID='Rom.3.22'>Boží spravedlnost skrze víru v Ježíše Krista pro všecky, kdo věří. Není totiž rozdílu:</verse>
        <verse osisID='Rom.3.23'>všichni zhřešili a jsou daleko od Boží slávy;</verse>
        <verse osisID='Rom.3.24'>jsou ospravedlňováni zadarmo jeho milostí vykoupením v Kristu Ježíši.</verse>
        <verse osisID='Rom.3.25'>Jeho ustanovil Bůh, aby svou vlastní smrtí se stal smírnou obětí pro ty, kdo věří. Tak prokázal, že byl spravedlivý, když již dříve trpělivě promíjel hříchy.</verse>
        <verse osisID='Rom.3.26'>Svou spravedlnost prokázal i v nynějším čase, aby bylo zjevné, že je spravedlivý a ospravedlňuje toho, kdo žije z víry v Ježíše.</verse>
        <verse osisID='Rom.3.27'>Kde zůstala chlouba? Byla vyloučena! Jakým zákonem? Zákonem skutků? Nikoli, nýbrž zákonem víry.</verse>
        <verse osisID='Rom.3.28'>Jsme totiž přesvědčeni, že se člověk stává spravedlivým vírou bez skutků zákona.</verse>
        <verse osisID='Rom.3.29'>Je snad Bůh toliko Bohem židů? Což není též Bohem pohanů? Zajisté i pohanů!</verse>
        <verse osisID='Rom.3.30'>Vždyť je to jeden a týž Bůh, který obřezané ospravedlní z víry a neobřezané skrze víru.</verse>
        <verse osisID='Rom.3.31'>To tedy vírou rušíme zákon? Naprosto ne! Naopak, zákon potvrzujeme.</verse>
      </chapter>
      <chapter osisID='Rom.4'>
        <verse osisID='Rom.4.1'>Co tedy řekneme o Abrahamovi, našem tělesném praotci? Čeho dosáhl?</verse>
        <verse osisID='Rom.4.2'>Kdyby Abraham dosáhl spravedlnosti svými skutky, měl by se čím chlubit - ale ne před Bohem!</verse>
        <verse osisID='Rom.4.3'>Co říká Písmo? 'Uvěřil Abraham Bohu, a bylo mu to počítáno za spravedlnost.'</verse>
        <verse osisID='Rom.4.4'>Kdo se vykazuje skutky, nedostává mzdu z milosti, nýbrž z povinnosti.</verse>
        <verse osisID='Rom.4.5'>Kdo se nevykazuje skutky, ale věří v toho, který dává spravedlnost bezbožnému, tomu se jeho víra počítá za spravedlnost.</verse>
        <verse osisID='Rom.4.6'>Vždyť i David prohlašuje za blahoslaveného člověka, jemuž Bůh připočítává spravedlnost bez skutků:</verse>
        <verse osisID='Rom.4.7'>'Blaze těm, jimž jsou odpuštěny nepravosti a jejich hříchy přikryty.</verse>
        <verse osisID='Rom.4.8'>Blaze tomu, jemuž Hospodin nepočítá hřích.'</verse>
        <verse osisID='Rom.4.9'>Platí toto blahoslavenství jen pro ty, kdo jsou obřezáni, či také pro ty, kdo nejsou obřezáni? Čteme přece: 'Abrahamovi byla víra počítána za spravedlnost.'</verse>
        <verse osisID='Rom.4.10'>Kdy mu byla započtena? Byl už obřezán, nebo ještě nebyl? Nebylo to po obřízce, nýbrž ještě před ní.</verse>
        <verse osisID='Rom.4.11'>Znamení obřízky přijal jako pečeť spravedlnosti z víry, kterou měl ještě před obřízkou. Tak se stal otcem všech neobřezaných, kteří věří a jimž je spravedlnost připočtena,</verse>
        <verse osisID='Rom.4.12'>i otcem těch obřezaných, kteří nejsou jen obřezáni, nýbrž také jdou ve stopách víry našeho otce Abrahama - víry, kterou měl ještě před obřízkou.</verse>
        <verse osisID='Rom.4.13'>Zaslíbení, že dostane svět za dědictví, nebylo dáno Abrahamovi a jeho potomstvu na základě zákona, nýbrž na základě spravedlnosti z víry.</verse>
        <verse osisID='Rom.4.14'>Kdyby dědici byli ti, kteří stavějí na zákoně, byla by víra zbavena smyslu a zaslíbení zrušeno.</verse>
        <verse osisID='Rom.4.15'>Zákon s sebou nese Boží hněv: kde není zákon, není ani přestoupení zákona.</verse>
        <verse osisID='Rom.4.16'>Proto mluvíme o spravedlnosti z víry, aby bylo jasné, že je to spravedlnost z milosti. Tak zůstane v platnosti zaslíbení dané veškerému potomstvu Abrahamovu - nejen těm, kdo stavějí na zákoně, ale i těm, kdo následují Abrahama vírou. On je otcem nás všech,</verse>
        <verse osisID='Rom.4.17'>jak je psáno: 'ustanovil jsem tě za otce mnohých národů'. Je naším otcem před tváří toho, v nějž uvěřil, před Bohem, který dává život mrtvým a povolává v bytí to, co není.</verse>
        <verse osisID='Rom.4.18'>On uvěřil a měl naději, kde už naděje nebylo; tím se stal 'otcem mnohých národů' podle slova: 'tak četné bude tvé potomstvo'.</verse>
        <verse osisID='Rom.4.19'>Neochabl ve víře, i když pomyslil na své již neplodné tělo - vždyť mu bylo asi sto let - i na to, že Sára již nemůže mít dítě;</verse>
        <verse osisID='Rom.4.20'>nepropadl pochybnosti o Božím zaslíbení, ale posílen vírou vzdal čest Bohu v pevné jistotě,</verse>
        <verse osisID='Rom.4.21'>že Bůh je mocen učinit, co zaslíbil.</verse>
        <verse osisID='Rom.4.22'>Proto mu to 'bylo počítáno za spravedlnost'.</verse>
        <verse osisID='Rom.4.23'>To, že mu to 'bylo počítáno', nebylo napsáno jen kvůli němu,</verse>
        <verse osisID='Rom.4.24'>nýbrž také kvůli nám, jimž má být započteno, že věříme v toho, který vzkřísil z mrtvých Ježíše, našeho Pána,</verse>
        <verse osisID='Rom.4.25'>jenž byl vydán pro naše přestoupení a vzkříšen pro naše ospravedlnění.</verse>
      </chapter>
      <chapter osisID='Rom.5'>
        <verse osisID='Rom.5.1'>Když jsme tedy ospravedlněni z víry, máme pokoj s Bohem skrze našeho Pána Ježíše Krista,</verse>
        <verse osisID='Rom.5.2'>neboť skrze něho jsme vírou získali přístup k této milosti. V ní stojíme a chlubíme se nadějí, že dosáhneme slávy Boží.</verse>
        <verse osisID='Rom.5.3'>A nejen to: chlubíme se i utrpením, vždyť víme, že z utrpení roste vytrvalost,</verse>
        <verse osisID='Rom.5.4'>z vytrvalosti osvědčenost a z osvědčenosti naděje.</verse>
        <verse osisID='Rom.5.5'>A naděje neklame, neboť Boží láska je vylita do našich srdcí skrze Ducha svatého, který nám byl dán.</verse>
        <verse osisID='Rom.5.6'>Když jsme ještě byli bezmocní, v čas, který Bůh určil, zemřel Kristus za bezbožné.</verse>
        <verse osisID='Rom.5.7'>Sotva kdo je hotov podstoupit smrt za spravedlivého člověka, i když za takového by se snad někdo odvážil nasadit život.</verse>
        <verse osisID='Rom.5.8'>Bůh však prokazuje svou lásku k nám tím, že Kristus za nás zemřel, když jsme ještě byli hříšní.</verse>
        <verse osisID='Rom.5.9'>Tím spíše nyní, když jsme byli ospravedlněni prolitím jeho krve, budeme skrze něho zachráněni od Božího hněvu.</verse>
        <verse osisID='Rom.5.10'>Jestliže jsme my, Boží nepřátelé, byli s Bohem smířeni smrtí jeho Syna, tím spíše nás smířené zachrání jeho život.</verse>
        <verse osisID='Rom.5.11'>A nejen to: chlubíme se dokonce Bohem skrze našeho Pána Ježíše Krista, který nás s ním smířil.</verse>
        <verse osisID='Rom.5.12'>Skrze jednoho člověka totiž vešel do světa hřích a skrze hřích smrt; a tak smrt zasáhla všechny, protože všichni zhřešili.</verse>
        <verse osisID='Rom.5.13'>Hřích byl ve světě už před zákonem, ač se hřích nezapočítává, pokud není zákon.</verse>
        <verse osisID='Rom.5.14'>Smrt však vládla od Adama až po Mojžíše i nad těmi, kdo hřešili jiným způsobem než Adam. On je protějšek toho, který měl přijít.</verse>
        <verse osisID='Rom.5.15'>S milostí tomu však není tak jako s proviněním. Proviněním toho jediného, totiž Adama, mnozí propadli smrti; oč spíše zahrnula mnohé Boží milost, milost darovaná v jediném člověku, Ježíši Kristu.</verse>
        <verse osisID='Rom.5.16'>A s darem milosti tomu není jako s následky toho, že jeden zhřešil. Soud nad jedním proviněním vedl k odsouzení, kdežto milost po mnohých proviněních vede k ospravedlnění.</verse>
        <verse osisID='Rom.5.17'>Jestliže proviněním Adamovým smrt se zmocnila vlády skrze jednoho člověka, tím spíše ti, kteří přijímají hojnost milosti a darované spravedlnosti, budou vládnout v životě věčném skrze jednoho jediného, Ježíše Krista.</verse>
        <verse osisID='Rom.5.18'>A tak tedy: Jako jediné provinění přineslo odsouzení všem, tak i jediný čin spravedlnosti přinesl všem ospravedlnění a život.</verse>
        <verse osisID='Rom.5.19'>Jako se neposlušností jednoho člověka mnozí stali hříšníky, tak zase poslušností jednoho jediného mnozí se stanou spravedlivými.</verse>
        <verse osisID='Rom.5.20'>K tomu navíc přistoupil zákon, aby se provinění rozmohlo. A kde se rozmohl hřích, tam se ještě mnohem více rozhojnila milost,</verse>
        <verse osisID='Rom.5.21'>aby tak jako vládl hřích a přinášel smrt, vládla ospravedlněním milost a přinášela věčný život skrze Ježíše Krista, našeho Pána.</verse>
      </chapter>
      <chapter osisID='Rom.6'>
        <verse osisID='Rom.6.1'>Co tedy máme říci? Že máme dále žít v hříchu, aby se rozhojnila milost?</verse>
        <verse osisID='Rom.6.2'>Naprosto ne! Hříchu jsme přece zemřeli - jak bychom v něm mohli dále žít?</verse>
        <verse osisID='Rom.6.3'>Nevíte snad, že všichni, kteří jsme pokřtěni v Krista Ježíše, byli jsme pokřtěni v jeho smrt?</verse>
        <verse osisID='Rom.6.4'>Byli jsme tedy křtem spolu s ním pohřbeni ve smrt, abychom - jako Kristus byl vzkříšen z mrtvých slavnou mocí svého Otce - i my vstoupili na cestu nového života.</verse>
        <verse osisID='Rom.6.5'>Jestliže jsme s ním sjednoceni, protože máme účast na jeho smrti, jistě budeme mít účast i na jeho zmrtvýchvstání.</verse>
        <verse osisID='Rom.6.6'>Víme přece, že starý člověk v nás byl spolu s ním ukřižován, aby tělo ovládané hříchem bylo zbaveno moci a my už hříchu neotročili.</verse>
        <verse osisID='Rom.6.7'>Vždyť ten, kdo zemřel, je vysvobozen z moci hříchu.</verse>
        <verse osisID='Rom.6.8'>Jestliže jsme spolu s Kristem zemřeli, věříme, že spolu s ním budeme také žít.</verse>
        <verse osisID='Rom.6.9'>Vždyť víme, že Kristus, když byl vzkříšen z mrtvých, už neumírá, smrt nad ním už nepanuje.</verse>
        <verse osisID='Rom.6.10'>Když zemřel, zemřel hříchu jednou provždy, když nyní žije, žije Bohu.</verse>
        <verse osisID='Rom.6.11'>Tak i vy počítejte s tím, že jste mrtvi hříchu, ale živi Bohu v Kristu Ježíši.</verse>
        <verse osisID='Rom.6.12'>Nechť tedy hřích neovládá vaše smrtelné tělo, tak abyste poslouchali, čeho se mu zachce;</verse>
        <verse osisID='Rom.6.13'>ani nepropůjčujte hříchu své tělo za nástroj nepravosti, ale jako ti, kteří byli vyvedeni ze smrti do života, propůjčujte sami sebe a své tělo Bohu za nástroj spravedlnosti.</verse>
        <verse osisID='Rom.6.14'>Hřích nad vámi už nebude panovat; vždyť nejste pod zákonem, ale pod milostí.</verse>
        <verse osisID='Rom.6.15'>Co z toho plyne? Máme snad hřešit, protože nejsme pod zákonem, ale pod milostí? Naprosto ne!</verse>
        <verse osisID='Rom.6.16'>Víte přece, když se někomu zavazujete k poslušné službě, že se stáváte služebníky toho, koho posloucháte - buď otročíte hříchu, a to vede k smrti, nebo posloucháte Boha, a to vede k spravedlnosti.</verse>
        <verse osisID='Rom.6.17'>Díky Bohu za to, že jste sice byli služebníky hříchu, ale potom jste se ze srdce přiklonili k tomu učení, které vám bylo odevzdáno.</verse>
        <verse osisID='Rom.6.18'>A tak jste byli osvobozeni od hříchu a stali jste se služebníky spravedlnosti.</verse>
        <verse osisID='Rom.6.19'>Mluvím názorně z ohledu na vaši lidskou slabost: Jako jste se dříve propůjčovali k službě nečistotě a nepravosti k bezbožnému životu, tak se nyní dejte do služby spravedlnosti k posvěcení.</verse>
        <verse osisID='Rom.6.20'>Když jste byli služebníky hříchu, měli jste svobodu od spravedlnosti;</verse>
        <verse osisID='Rom.6.21'>jaký jste tehdy měli užitek z toho, zač se nyní stydíte? Konec toho všeho je přece smrt.</verse>
        <verse osisID='Rom.6.22'>Avšak nyní, když jste byli osvobozeni od hříchu a stali se služebníky Božími, máte z toho užitek, totiž posvěcení, a čeká vás život věčný.</verse>
        <verse osisID='Rom.6.23'>Mzdou hříchu je smrt, ale darem Boží milosti je život věčný v Kristu Ježíši, našem Pánu.</verse>
      </chapter>
      <chapter osisID='Rom.7'>
        <verse osisID='Rom.7.1'>Což nevíte, bratří - vždyť mluvím k těm, kteří znají zákon - že zákon panuje nad člověkem, jen pokud je živ?</verse>
        <verse osisID='Rom.7.2'>Vdaná žena je zákonem vázána k žijícímu manželovi; když však muž zemře, je zproštěna zákona manželství.</verse>
        <verse osisID='Rom.7.3'>Pokud je tedy její muž naživu, bude prohlášena za cizoložnici, oddá-li se jinému muži. Jestliže však manžel zemře, je svobodná od zákona, takže nebude cizoložnicí, když se oddá jinému muži.</verse>
        <verse osisID='Rom.7.4'>Právě tak jste se i vy, bratří moji, stali mrtvými pro zákon skrze tělo Kristovo, abyste se oddali jinému, tomu, který byl vzkříšen z mrtvých, a tak nesli ovoce Bohu.</verse>
        <verse osisID='Rom.7.5'>Když jsme byli v moci hříchu, působily v nás vášně podněcované zákonem a nesly ovoce smrti.</verse>
        <verse osisID='Rom.7.6'>Nyní, když jsme zemřeli tomu, čím jsme byli spoutáni, byli jsme zproštěni zákona, takže sloužíme Bohu v novém životě Ducha, ne pod starou literou zákona.</verse>
        <verse osisID='Rom.7.7'>Co tedy máme říci? Že zákon je hříšný? Naprosto ne! Ale hřích bych byl nepoznal, kdyby nebylo zákona. Vždyť bych neznal žádostivost, kdyby zákon neřekl: 'Nepožádáš!'</verse>
        <verse osisID='Rom.7.8'>Hřích použil tohoto přikázání jako příležitosti, aby ve mně probudil všechnu žádostivost; bez zákona je totiž hřích mrtev.</verse>
        <verse osisID='Rom.7.9'>Já jsem kdysi žil bez zákona, když však přišel zákon, hřích ožil,</verse>
        <verse osisID='Rom.7.10'>a já jsem zemřel. Tak se ukázalo, že právě přikázání, které mi mělo dát život, přineslo mi smrt.</verse>
        <verse osisID='Rom.7.11'>Hřích použil přikázání jako příležitosti, aby mne oklamal a tak mě usmrtil.</verse>
        <verse osisID='Rom.7.12'>Zákon je tedy sám v sobě svatý a přikázání svaté, spravedlivé a dobré.</verse>
        <verse osisID='Rom.7.13'>Bylo snad to dobré příčinou mé smrti? Naprosto ne! Hřích však, aby se ukázal jako hřích, způsobil mi tím dobrým smrt; tak skrze přikázání ukázal hřích celou hloubku své hříšnosti.</verse>
        <verse osisID='Rom.7.14'>Víme, že zákon je svatý- já však jsem hříšný, hříchu zaprodán.</verse>
        <verse osisID='Rom.7.15'>Nepoznávám se ve svých skutcích; vždyť nedělám to, co chci, nýbrž to, co nenávidím.</verse>
        <verse osisID='Rom.7.16'>Jestliže však to, co dělám, je proti mé vůli, pak souhlasím se zákonem a uznávám, že je dobrý.</verse>
        <verse osisID='Rom.7.17'>Pak to vlastně nejsem já, kdo jedná špatně, ale hřích, který je ve mně.</verse>
        <verse osisID='Rom.7.18'>Vím totiž, že ve mně, to jest v mé lidské přirozenosti, nepřebývá dobro. Chtít dobro, to dokážu, ale vykonat už ne.</verse>
        <verse osisID='Rom.7.19'>Vždyť nečiním dobro, které chci, nýbrž zlo, které nechci.</verse>
        <verse osisID='Rom.7.20'>Jestliže však činím to, co nechci, nedělám to já, ale hřích, který ve mně přebývá.</verse>
        <verse osisID='Rom.7.21'>Objevuji tedy takový zákon: Když chci činit dobro, mám v dosahu jen zlo.</verse>
        <verse osisID='Rom.7.22'>Ve své nejvnitřnější bytosti s radostí souhlasím se zákonem Božím;</verse>
        <verse osisID='Rom.7.23'>když však mám jednat, pozoruji, že jiný zákon vede boj proti zákonu, kterému se podřizuje má mysl, a činí mě zajatcem zákona hříchu, kterému se podřizují mé údy.</verse>
        <verse osisID='Rom.7.24'>Jak ubohý jsem to člověk! Kdo mě vysvobodí z tohoto těla smrti?</verse>
        <verse osisID='Rom.7.25'>Jedině Bohu buď dík skrze Ježíše Krista, Pána našeho! - A tak tentýž já sloužím svou myslí zákonu Božímu, ale svým jednáním zákonu hříchu.</verse>
      </chapter>
      <chapter osisID='Rom.8'>
        <verse osisID='Rom.8.1'>Nyní však není žádného odsouzení pro ty, kteří jsou v Kristu Ježíši,</verse>
        <verse osisID='Rom.8.2'>neboť zákon Ducha, který vede k životu v Kristu Ježíši, osvobodil tě od zákona hříchu a smrti.</verse>
        <verse osisID='Rom.8.3'>Bůh učinil to, co bylo zákonu nemožné pro lidskou slabost: Jako oběť za hřích poslal svého vlastního Syna v těle, jako má hříšný člověk, aby na lidském těle odsoudil hřích,</verse>
        <verse osisID='Rom.8.4'>a aby tak spravedlnost požadovaná zákonem byla naplněna v nás, kteří se neřídíme svou vůlí, nýbrž vůlí Ducha.</verse>
        <verse osisID='Rom.8.5'>Ti, kdo dělají jen to, co sami chtějí, tíhnou k tomu, co je tělesné; ale ti, kdo se dají vést Duchem, tíhnou k tomu, co je duchovní.</verse>
        <verse osisID='Rom.8.6'>Dát se vést sobectvím znamená smrt, dát se vést Duchem je život a pokoj.</verse>
        <verse osisID='Rom.8.7'>Soustředění na sebe je Bohu nepřátelské, neboť se nechce ani nemůže podřídit Božímu zákonu.</verse>
        <verse osisID='Rom.8.8'>Ti, kdo žijí jen z vlastních sil, nemohou se líbit Bohu.</verse>
        <verse osisID='Rom.8.9'>Vy však nejste živi ze své síly, ale z moci Ducha, jestliže ve vás Boží Duch přebývá. Kdo nemá Ducha Kristova, ten není jeho.</verse>
        <verse osisID='Rom.8.10'>Je-li však ve vás Kristus, pak vaše tělo sice podléhá smrti, protože jste zhřešili, ale Duch dává život, protože jste ospravedlněni.</verse>
        <verse osisID='Rom.8.11'>Jestliže ve vás přebývá Duch toho, který Ježíše vzkřísil z mrtvých, pak ten, kdo vzkřísil z mrtvých Krista Ježíše, obživí i vaše smrtelná těla Duchem, který ve vás přebývá.</verse>
        <verse osisID='Rom.8.12'>A tak, bratří, jsme dlužni, ale ne sami sobě, abychom museli žít podle své vůle.</verse>
        <verse osisID='Rom.8.13'>Vždyť žijete-li podle své vůle, spějete k smrti; jestliže však mocí Ducha usmrcujete hříšné činy, budete žít.</verse>
        <verse osisID='Rom.8.14'>Ti, kdo se dají vést Duchem Božím, jsou synové Boží.</verse>
        <verse osisID='Rom.8.15'>Nepřijali jste přece Ducha otroctví, abyste opět propadli strachu, nýbrž přijali jste Ducha synovství, v němž voláme: Abba, Otče!</verse>
        <verse osisID='Rom.8.16'>Tak Boží Duch dosvědčuje našemu duchu, že jsme Boží děti.</verse>
        <verse osisID='Rom.8.17'>A jsme-li děti, tedy i dědicové - dědicové Boží, spoludědicové Kristovi; trpíme-li spolu s ním, budeme spolu s ním účastni Boží slávy.</verse>
        <verse osisID='Rom.8.18'>Soudím totiž, že utrpení nynějšího času se nedají srovnat s budoucí slávou, která má být na nás zjevena.</verse>
        <verse osisID='Rom.8.19'>Celé tvorstvo toužebně vyhlíží a čeká, kdy se zjeví sláva Božích synů.</verse>
        <verse osisID='Rom.8.20'>Neboť tvorstvo bylo vydáno marnosti - ne vlastní vinou, nýbrž tím, kdo je marnosti vydal. Trvá však naděje,</verse>
        <verse osisID='Rom.8.21'>že i samo tvorstvo bude vysvobozeno z otroctví zániku a uvedeno do svobody a slávy dětí Božích.</verse>
        <verse osisID='Rom.8.22'>Víme přece, že veškeré tvorstvo až podnes společně sténá a pracuje k porodu.</verse>
        <verse osisID='Rom.8.23'>A nejen to: i my sami, kteří již máme Ducha jako příslib darů Božích, i my ve svém nitru sténáme, očekávajíce přijetí za syny, totiž vykoupení svého těla.</verse>
        <verse osisID='Rom.8.24'>Jsme spaseni v naději; naděje však, kterou je vidět, není už naděje. Kdo něco vidí, proč by v to ještě doufal?</verse>
        <verse osisID='Rom.8.25'>Ale doufáme-li v to, co nevidíme, trpělivě to očekáváme.</verse>
        <verse osisID='Rom.8.26'>Tak také Duch přichází na pomoc naší slabosti. Vždyť ani nevíme, jak a za co se modlit, ale sám Duch se za nás přimlouvá nevyslovitelným lkáním.</verse>
        <verse osisID='Rom.8.27'>Ten, který zkoumá srdce, ví, co je úmyslem Ducha; neboť Duch se přimlouvá za svaté podle Boží vůle.</verse>
        <verse osisID='Rom.8.28'>Víme, že všecko napomáhá k dobrému těm, kdo milují Boha, kdo jsou povoláni podle jeho rozhodnutí.</verse>
        <verse osisID='Rom.8.29'>Které předem vyhlédl, ty také předem určil, aby přijali podobu jeho Syna, tak aby byl prvorozený mezi mnoha bratřími;</verse>
        <verse osisID='Rom.8.30'>které předem určil, ty také povolal; které povolal, ty také ospravedlnil, a které ospravedlnil, ty také uvedl do své slávy.</verse>
        <verse osisID='Rom.8.31'>Co k tomu dodat? Je-li Bůh s námi, kdo proti nám?</verse>
        <verse osisID='Rom.8.32'>On neušetřil svého vlastního Syna, ale za nás za všecky jej vydal; jak by nám spolu s ním nedaroval všecko?</verse>
        <verse osisID='Rom.8.33'>Kdo vznese žalobu proti vyvoleným Božím? Vždyť Bůh ospravedlňuje!</verse>
        <verse osisID='Rom.8.34'>Kdo je odsoudí? Vždyť Kristus Ježíš, který zemřel a který byl vzkříšen, je na pravici Boží a přimlouvá se za nás!</verse>
        <verse osisID='Rom.8.35'>Kdo nás odloučí od lásky Kristovy? Snad soužení nebo úzkost, pronásledování nebo hlad, bída, nebezpečí nebo meč?</verse>
        <verse osisID='Rom.8.36'>Jak je psáno: "Denně jsme pro tebe vydáváni na smrt, jsme jako ovce určené na porážku."</verse>
        <verse osisID='Rom.8.37'>Ale v tom ve všem slavně vítězíme mocí toho, který si nás zamiloval.</verse>
        <verse osisID='Rom.8.38'>Jsem jist, že ani smrt ani život, ani andělé ani mocnosti, ani přítomnost ani budoucnost, ani žádná moc,</verse>
        <verse osisID='Rom.8.39'>ani výšiny ani hlubiny, ani co jiného v celém tvorstvu nedokáže nás odloučit od lásky Boží, která je v Kristu Ježíši, našem Pánu.</verse>
      </chapter>
      <chapter osisID='Rom.9'>
        <verse osisID='Rom.9.1'>Mluvím pravdu v Kristu, nelžu, a dosvědčuje mi to mé svědomí v Duchu svatém,</verse>
        <verse osisID='Rom.9.2'>že mám velký zármutek a neustálou bolest ve svém srdci.</verse>
        <verse osisID='Rom.9.3'>Přál bych si sám být proklet a odloučen od Krista Ježíše za své bratry, za lid, z něhož pocházím.</verse>
        <verse osisID='Rom.9.4'>Jsou to Izraelci, jim patří synovství i sláva i smlouvy s Bohem, jim je svěřen zákon i bohoslužba i zaslíbení,</verse>
        <verse osisID='Rom.9.5'>jejich jsou praotcové, z nich rodem pochází Kristus. Bůh, který je nade všemi, buď pochválen na věky, amen.</verse>
        <verse osisID='Rom.9.6'>Ne že by slovo Boží selhalo. Vždyť ne všichni, kteří jsou z Izraele, jsou Izrael,</verse>
        <verse osisID='Rom.9.7'>ani nejsou všichni dětmi Abrahamovými jen proto, že jsou jeho potomci, nýbrž 'z Izáka bude povoláno tvé potomstvo', to jest:</verse>
        <verse osisID='Rom.9.8'>dětmi Božími nejsou tělesné děti, nýbrž za potomky se považují děti zaslíbené.</verse>
        <verse osisID='Rom.9.9'>Slovo zaslíbení zní takto: 'V určený čas přijdu, a Sára bude mít syna.'</verse>
        <verse osisID='Rom.9.10'>A nejen to: Také Rebeka měla obě děti z téhož muže, z našeho praotce Izáka;</verse>
        <verse osisID='Rom.9.11'>ještě se jí nenarodily a nemohly učinit nic dobrého ani zlého. Aby však zůstalo v platnosti Boží vyvolení, o kterém bylo předem rozhodnuto</verse>
        <verse osisID='Rom.9.12'>a které nezávisí na skutcích, nýbrž na tom, kdo povolává, bylo jí hned řečeno, že starší bude sloužit mladšímu.</verse>
        <verse osisID='Rom.9.13'>Neboť je psáno: 'Jákoba jsem si zamiloval, ale Ezaua jsem odmítl.'</verse>
        <verse osisID='Rom.9.14'>Co tedy řekneme? Je Bůh nespravedlivý? Naprosto ne!</verse>
        <verse osisID='Rom.9.15'>Mojžíšovi řekl: 'Smiluji se, nad kým se smiluji, a slituji se, nad kým se slituji.'</verse>
        <verse osisID='Rom.9.16'>Nezáleží tedy na tom, kdo chce, ani na tom, kdo se namáhá, ale na Bohu, který se smilovává.</verse>
        <verse osisID='Rom.9.17'>Písmo přece říká faraónovi: 'Vyzdvihl jsem tě, abych na tobě ukázal svou moc a aby mé jméno bylo rozhlášeno po celé zemi.'</verse>
        <verse osisID='Rom.9.18'>Smilovává se tedy, nad kým chce, a koho chce, činí zatvrzelým.</verse>
        <verse osisID='Rom.9.19'>Snad mi řekneš: "Proč nás tedy Bůh ještě kárá? Může se vůbec někdo vzepřít jeho vůli?"</verse>
        <verse osisID='Rom.9.20'>Člověče, co vlastně jsi, že odmlouváš Bohu? Řekne snad výtvor svému tvůrci: "Proč jsi mě udělal takto?"</verse>
        <verse osisID='Rom.9.21'>Nemá snad hrnčíř hlínu ve své moci, aby z téže hroudy udělal jednu nádobu ke vznešeným účelům a druhou ke všedním?</verse>
        <verse osisID='Rom.9.22'>Jestliže Bůh chtěl ukázat svůj hněv a zjevit svou moc, a proto s velkou shovívavostí snášel ty, kdo propadli jeho hněvu a byli určeni k záhubě,</verse>
        <verse osisID='Rom.9.23'>stejně chtěl ukázat bohatství své slávy na těch, nad nimiž se smiloval a které připravil k slávě -</verse>
        <verse osisID='Rom.9.24'>na nás, které povolal nejen ze židů, ale i z pohanských národů.</verse>
        <verse osisID='Rom.9.25'>Jak je psáno u Ozeáše: 'Lid, který není můj, povolám za svůj lid a Nemilovanou nazvu Milovanou,</verse>
        <verse osisID='Rom.9.26'>a kde bylo řečeno: Vy nejste můj lid, tam budou nazváni syny Boha živého.'</verse>
        <verse osisID='Rom.9.27'>A Izaiáš prohlašuje o Izraeli: 'Kdyby bylo synů Izraele jako písku v moři, jen zbytek bude zachráněn,</verse>
        <verse osisID='Rom.9.28'>neboť Hospodin vykoná svůj soud na zemi rychle a úplně.'</verse>
        <verse osisID='Rom.9.29'>A jak to Izaiáš předpověděl: 'Kdyby nám Hospodin zástupů nenechal aspoň símě, bylo by to s námi jako se Sodomou, Gomoře bychom byli podobni.'</verse>
        <verse osisID='Rom.9.30'>Co tedy nakonec řekneme? To, že pohanští národové, kteří neusilovali o spravedlnost, spravedlnosti dosáhli, a to spravedlnosti z víry;</verse>
        <verse osisID='Rom.9.31'>Izrael však, který usiloval o spravedlnost podle zákona, k cíli zákona nedospěl.</verse>
        <verse osisID='Rom.9.32'>Proč? Protože nevycházel z víry, nýbrž ze skutků. Narazili na kámen úrazu,</verse>
        <verse osisID='Rom.9.33'>jak je psáno: 'Hle, kladu na Siónu kámen úrazu a skálu pohoršení, ale kdo v něho věří, nebude zahanben.'</verse>
      </chapter>
      <chapter osisID='Rom.10'>
        <verse osisID='Rom.10.1'>Bratří, toužím z celého srdce a modlím se k Bohu, aby Izrael došel spásy.</verse>
        <verse osisID='Rom.10.2'>Vždyť jim mohu dosvědčit, že jsou plni horlivosti pro Boha, jenže bez pravého poznání.</verse>
        <verse osisID='Rom.10.3'>Nevědí, že spravedlnost je od Boha, a chtějí uplatnit svou vlastní; proto se spravedlnosti Boží nepodřídili.</verse>
        <verse osisID='Rom.10.4'>Vždyť Kristus je konec zákona, aby spravedlnosti došel každý, kdo věří.</verse>
        <verse osisID='Rom.10.5'>Mojžíš píše o spravedlnosti, založené na zákoně: 'Člověk, který tak jedná, bude živ.'</verse>
        <verse osisID='Rom.10.6'>Avšak spravedlnost založená na víře mluví takto: 'Nezabývej se myšlenkou: kdo vystoupí na nebe?' - aby Krista přivedl dolů -</verse>
        <verse osisID='Rom.10.7'>'ani neříkej: kdo sestoupí do propasti?' - aby Krista vyvedl z říše mrtvých.</verse>
        <verse osisID='Rom.10.8'>Co však praví? 'Blízko tebe je slovo, v tvých ústech a ve tvém srdci'; je to slovo víry, které zvěstujeme.</verse>
        <verse osisID='Rom.10.9'>Vyznáš-li svými ústy Ježíše jako Pána a uvěříš-li ve svém srdci, že ho Bůh vzkřísil z mrtvých, budeš spasen.</verse>
        <verse osisID='Rom.10.10'>Srdcem věříme k spravedlnosti a ústy vyznáváme k spasení,</verse>
        <verse osisID='Rom.10.11'>neboť Písmo praví: 'Kdo v něho věří, nebude zahanben.'</verse>
        <verse osisID='Rom.10.12'>Není rozdílu mezi Židem a Řekem: Vždyť je jeden a týž Pán všech, štědrý ke všem, kdo ho vzývají, neboť</verse>
        <verse osisID='Rom.10.13'>'každý, kdo vzývá jméno Páně, bude spasen'.</verse>
        <verse osisID='Rom.10.14'>Ale jak mohou vzývat toho, v něhož neuvěřili? A jak mohou uvěřit v toho, o kom neslyšeli? A jak mohou uslyšet, není-li tu nikdo, kdo by ho zvěstoval?</verse>
        <verse osisID='Rom.10.15'>A jak mohou zvěstovat, nejsou-li posláni? Je přece psáno: 'Jak vítaný je příchod těch, kteří zvěstují dobré věci!'</verse>
        <verse osisID='Rom.10.16'>Ale ne všichni přijali evangelium. Už Izaiáš říká: 'Hospodine, kdo uvěřil naší zvěsti?'</verse>
        <verse osisID='Rom.10.17'>Víra je tedy ze zvěstování a zvěstování z pověření Kristova.</verse>
        <verse osisID='Rom.10.18'>Ptám se však: To snad nikdy neslyšeli zvěst? Ovšemže slyšeli! 'Po celé zemi se rozlehl jejich hlas, do nejzazších končin jejich slova.'</verse>
        <verse osisID='Rom.10.19'>Ptám se tedy: Nepochopil Izrael, co mu bylo zvěstováno? Nepochopil; už u Mojžíše se přece říká: 'Vzbudím ve vás žárlivost na národ, který není národem, proti národu pošetilému vás popudím k hněvu.'</verse>
        <verse osisID='Rom.10.20'>A Izaiáš má odvahu říci: 'Dal jsem se nalézti těm, kteří mě nehledali, dal jsem se poznat těm, kteří se po mně neptali.'</verse>
        <verse osisID='Rom.10.21'>O Izraeli však říká: 'Každý den jsem vztahoval ruce k lidu neposlušnému a vzpurnému.'</verse>
      </chapter>
      <chapter osisID='Rom.11'>
        <verse osisID='Rom.11.1'>Chci tím říci, že Bůh zavrhl svůj lid? Naprosto ne! Vždyť i já jsem Izraelec, z potomstva Abrahamova, z pokolení Benjamínova.</verse>
        <verse osisID='Rom.11.2'>Bůh nezavrhl svůj lid, který si předem vyhlédl. Nevíte z Písma, jak si Eliáš Bohu naříká na Izrael?</verse>
        <verse osisID='Rom.11.3'>'Hospodine, proroky tvé pobili a oltáře tvé pobořili, já jediný jsem zůstal, a také mně ukládají o život!'</verse>
        <verse osisID='Rom.11.4'>Jakou však dostal odpověď? 'Zachoval jsem si sedm tisíc mužů, kteří nesklonili kolena před Baalem.'</verse>
        <verse osisID='Rom.11.5'>A tak i nyní je tu zbytek lidu vyvolený z milosti.</verse>
        <verse osisID='Rom.11.6'>Když z milosti, tedy ne na základě skutků - jinak by milost nebyla milostí.</verse>
        <verse osisID='Rom.11.7'>Co z toho plyne? Izrael nedosáhl, oč usiluje. Dosáhli toho jen vyvolení z Izraele, ale ostatní zůstali zatvrzelí,</verse>
        <verse osisID='Rom.11.8'>jak je psáno: 'Bůh otupil jejich mysl, dal jim oči, aby neviděli, uši, aby neslyšeli, až do dnešního dne.'</verse>
        <verse osisID='Rom.11.9'>A David praví: 'Ať se jim jejich stůl stane léčkou a pastí, kamenem úrazu a odplatou,</verse>
        <verse osisID='Rom.11.10'>ať se jim oči zatmějí, aby neviděli, a jejich šíje ať je navždy sehnutá.'</verse>
        <verse osisID='Rom.11.11'>Chci tedy snad říci, že klopýtli tak, aby nadobro padli? Naprosto ne! Ale jejich selhání přineslo pohanům spásu, aby to vzbudilo žárlivost židů.</verse>
        <verse osisID='Rom.11.12'>Jestliže tedy jejich selháním svět získal a jejich úpadek obohatil pohany, co teprve, až se všichni obrátí?</verse>
        <verse osisID='Rom.11.13'>Vám z pohanských národů říkám, že právě já, apoštol pohanů, vidím slávu své služby v tom,</verse>
        <verse osisID='Rom.11.14'>abych vzbudil žárlivost svých pokrevních bratří a některé z nich přivedl ke spasení.</verse>
        <verse osisID='Rom.11.15'>Jestliže jejich zavržení znamenalo smíření světa s Bohem, co jiného bude znamenat jejich přijetí než vzkříšení mrtvých!</verse>
        <verse osisID='Rom.11.16'>Je-li první chléb zasvěcen, je svatý všechen chléb; je-li kořen svatý, jsou svaté i větve.</verse>
        <verse osisID='Rom.11.17'>Jestliže však některé větve byly vylomeny a ty, planá oliva, jsi byl naroubován na jejich místo a bereš sílu z kořene ušlechtilé olivy,</verse>
        <verse osisID='Rom.11.18'>nevynášej se nad ty větve! Začneš-li se vynášet, vzpomeň si, že ty neneseš kořen, nýbrž kořen nese tebe!</verse>
        <verse osisID='Rom.11.19'>Řekneš snad: Ty větve byly vylomeny, abych já byl naroubován.</verse>
        <verse osisID='Rom.11.20'>Dobře. Byly vylomeny pro svou nevěru, ty však stojíš vírou. Nepovyšuj se, ale boj se!</verse>
        <verse osisID='Rom.11.21'>Jestliže Bůh neušetřil přirozených větví, tím spíše neušetří tebe!</verse>
        <verse osisID='Rom.11.22'>Považ dobrotu i přísnost Boží: přísnost k těm, kteří odpadli, avšak dobrotu Boží k tobě, budeš-li se jeho dobroty držet. Jinak i ty budeš vyťat,</verse>
        <verse osisID='Rom.11.23'>oni však, nesetrvají-li v nevěře, budou naroubováni, neboť Bůh má moc naroubovat je znovu.</verse>
        <verse osisID='Rom.11.24'>Jestliže tys byl vyťat ze své plané olivy a proti přírodě naroubován na ušlechtilou olivu, tím spíše budou na svou vlastní olivu naroubováni ti, kteří k ní od přírody patří!</verse>
        <verse osisID='Rom.11.25'>Abyste nespoléhali na svou vlastní moudrost, chtěl bych, bratří, abyste věděli o tomto tajemství: Část Izraele propadla zatvrzení, avšak jen do té doby, pokud nevejde plný počet pohanů.</verse>
        <verse osisID='Rom.11.26'>Pak bude spasen všechen Izrael, jak je psáno: 'Přijde ze Sióna vysvoboditel, odvrátí od Jákoba bezbožnost;</verse>
        <verse osisID='Rom.11.27'>to bude má smlouva s nimi, až sejmu jejich hříchy.'</verse>
        <verse osisID='Rom.11.28'>Pokud jde o evangelium, stali se Božími nepřáteli, ale vám to přineslo prospěch; pokud jde o vyvolení, zůstávají Bohu milí pro své otce.</verse>
        <verse osisID='Rom.11.29'>Vždyť Boží dary a jeho povolání jsou neodvolatelná.</verse>
        <verse osisID='Rom.11.30'>Jako vy jste kdysi Boha neposlouchali, nyní však jste došli slitování pro jejich neposlušnost,</verse>
        <verse osisID='Rom.11.31'>tak i oni nyní upadli v neposlušnost, aby také došli slitování, jakého se dostalo vám.</verse>
        <verse osisID='Rom.11.32'>Bůh totiž všecky uzavřel pod neposlušnost, aby se nade všemi slitoval.</verse>
        <verse osisID='Rom.11.33'>Jak nesmírná je hloubka Božího bohatství, jeho moudrosti i vědění! Jak nevyzpytatelné jsou jeho soudy a nevystopovatelné jeho cesty!</verse>
        <verse osisID='Rom.11.34'>'Kdo poznal mysl Hospodinovu a kdo se stal jeho rádcem?'</verse>
        <verse osisID='Rom.11.35'>'Kdo mu něco dal, aby mu to on musel vrátit?'</verse>
        <verse osisID='Rom.11.36'>Vždyť z něho a skrze něho a pro něho je všecko! Jemu buď sláva na věky. Amen.</verse>
      </chapter>
      <chapter osisID='Rom.12'>
        <verse osisID='Rom.12.1'>Vybízím vás, bratří, pro Boží milosrdenství, abyste sami sebe přinášeli jako živou, svatou, Bohu milou oběť; to ať je vaše pravá bohoslužba.</verse>
        <verse osisID='Rom.12.2'>A nepřizpůsobujte se tomuto věku, nýbrž proměňujte se obnovou své mysli, abyste mohli rozpoznat, co je vůle Boží, co je dobré, Bohu milé a dokonalé.</verse>
        <verse osisID='Rom.12.3'>Každému z vás říkám na základě milosti, která mi byla dána: Nesmýšlejte výš, než je komu určeno, ale smýšlejte o sobě střízlivě, podle toho, jakou míru víry udělil každému Bůh.</verse>
        <verse osisID='Rom.12.4'>Jako je v jednom těle mnoho údů a nemají všechny stejný úkol,</verse>
        <verse osisID='Rom.12.5'>tak i my, ač je nás mnoho, jsme jedno tělo v Kristu a jeden druhému sloužíme jako jednotlivé údy.</verse>
        <verse osisID='Rom.12.6'>Máme rozličné dary podle milosti, která byla dána každému z nás: Kdo má dar prorockého slova, ať ho užívá v souhlase s vírou.</verse>
        <verse osisID='Rom.12.7'>Kdo má dar služby, ať slouží. Kdo má dar učit, ať učí.</verse>
        <verse osisID='Rom.12.8'>Kdo dovede povzbuzovat, nechť povzbuzuje. Kdo rozdává, ať dává upřímně. Kdo stojí v čele, ať je horlivý. Kdo se stará o trpící, ať pomáhá s radostí.</verse>
        <verse osisID='Rom.12.9'>Láska nechť je bez přetvářky. Ošklivte si zlo, lněte k dobrému.</verse>
        <verse osisID='Rom.12.10'>Milujte se navzájem bratrskou láskou, v úctě dávejte přednost jeden druhému.</verse>
        <verse osisID='Rom.12.11'>V horlivosti neochabujte, buďte vroucího ducha, služte Pánu.</verse>
        <verse osisID='Rom.12.12'>Z naděje se radujte, v soužení buďte trpěliví, v modlitbách vytrvalí.</verse>
        <verse osisID='Rom.12.13'>Sdílejte se s bratřími v jejich nouzi, ochotně poskytujte pohostinství.</verse>
        <verse osisID='Rom.12.14'>Svolávejte dobro na ty, kteří vás pronásledují, dobro a ne zlo.</verse>
        <verse osisID='Rom.12.15'>Radujte se s radujícími, plačte s plačícími.</verse>
        <verse osisID='Rom.12.16'>Mějte porozumění jeden pro druhého. Nesmýšlejte vysoko, ale věnujte se všedním službám. Nespoléhejte na svou vlastní chytrost.</verse>
        <verse osisID='Rom.12.17'>Nikomu neodplácejte zlým za zlé. Vůči všem mějte na mysli jen dobré.</verse>
        <verse osisID='Rom.12.18'>Je-li možno, pokud to záleží na vás, žijte se všemi v pokoji.</verse>
        <verse osisID='Rom.12.19'>Nechtějte sami odplácet, milovaní, ale nechte místo pro Boží soud, neboť je psáno: 'Mně patří pomsta, já odplatím, praví Pán.'</verse>
        <verse osisID='Rom.12.20'>Ale také: 'Jestliže má tvůj nepřítel hlad, nasyť ho, a má-li žízeň, dej mu pít; tím ho zahanbíš a přivedeš k lítosti.'</verse>
        <verse osisID='Rom.12.21'>Nedej se přemoci zlem, ale přemáhej zlo dobrem.</verse>
      </chapter>
      <chapter osisID='Rom.13'>
        <verse osisID='Rom.13.1'>Každý ať se podřizuje vládní moci, neboť není moci, leč od Boha. Ty, které jsou, jsou zřízeny od Boha,</verse>
        <verse osisID='Rom.13.2'>takže ten, kdo se staví proti vládnoucí moci, vzpírá se Božímu řádu. Kdo se takto vzpírá, přivolává na sebe soud.</verse>
        <verse osisID='Rom.13.3'>Vládcové nejsou přece hrozbou tomu, kdo jedná dobře, nýbrž tomu, kdo jedná zle. Chceš, aby ses nemusel bát vládnoucí moci? Jednej dobře, a dostane se ti od ní pochvaly.</verse>
        <verse osisID='Rom.13.4'>Vždyť je Božím služebníkem k tvému dobru. Jednáš-li však špatně, máš proč se bát, neboť nenese meč nadarmo; je Božím služebníkem, vykonavatelem trestu nad tím, kdo činí zlo.</verse>
        <verse osisID='Rom.13.5'>Proto je nutno podřizovat se, a to nejen z bázně před trestem, nýbrž i pro svědomí.</verse>
        <verse osisID='Rom.13.6'>Proto také platíte daň. Vládcové jsou v Boží službě, když se drží svých úkolů.</verse>
        <verse osisID='Rom.13.7'>Dávejte každému, co jste povinni: daň, komu daň; clo, komu clo; úctu, komu úctu; čest, komu čest.</verse>
        <verse osisID='Rom.13.8'>Nikomu nebuďte nic dlužni, než abyste se navzájem milovali, neboť ten, kdo miluje druhého, naplnil zákon.</verse>
        <verse osisID='Rom.13.9'>Vždyť přikázání 'nezcizoložíš, nezabiješ, nepokradeš, nepožádáš' a kterákoli jiná jsou shrnuta v tomto slovu: 'Milovati budeš bližního svého jako sebe samého.'</verse>
        <verse osisID='Rom.13.10'>Láska neudělá bližnímu nic zlého. Je tedy láska naplněním zákona.</verse>
        <verse osisID='Rom.13.11'>Víte přece, co znamená tento čas: už nastala hodina, abyste procitli ze spánku; vždyť nyní je nám spása blíže, než byla tenkrát, když jsme uvěřili.</verse>
        <verse osisID='Rom.13.12'>Noc pokročila, den se přiblížil. Odložme proto skutky tmy a oblecme se ve zbroj světla.</verse>
        <verse osisID='Rom.13.13'>Žijme řádně jako za denního světla: ne v hýření a opilství, v nemravnosti a bezuzdnostech, ne ve sváru a závisti,</verse>
        <verse osisID='Rom.13.14'>nýbrž oblecte se v Pána Ježíše Krista a nevyhovujte svým sklonům, abyste nepropadali vášním.</verse>
      </chapter>
      <chapter osisID='Rom.14'>
        <verse osisID='Rom.14.1'>Bratra ve víře slabšího přijímejte mezi sebe, ale nepřete se s ním o jeho názorech.</verse>
        <verse osisID='Rom.14.2'>Někdo třeba věří, že může jíst všechno, slabý však jí jen rostlinnou stravu.</verse>
        <verse osisID='Rom.14.3'>Ten, kdo jí všecko, nechť nezlehčuje toho, kdo nejí, a kdo nejí, nechť neodsuzuje toho, kdo jí; vždyť Bůh jej přijal za svého.</verse>
        <verse osisID='Rom.14.4'>Kdo jsi ty, že soudíš cizího služebníka? O tom, zda obstojí či ne, rozhoduje jeho vlastní pán. A on obstojí, neboť Pán má moc jej podepřít.</verse>
        <verse osisID='Rom.14.5'>Někdo rozlišuje dny, jinému je den jako den. Každý nechť má jistotu svého přesvědčení.</verse>
        <verse osisID='Rom.14.6'>Kdo zachovává určité dny, zachovává je Pánu. Kdo jí, dělá to Pánu ke cti, neboť děkuje Bohu; a kdo nejí, dělá to také Pánu ke cti, neboť i on děkuje Bohu.</verse>
        <verse osisID='Rom.14.7'>Nikdo z nás nežije sám sobě a nikdo sám sobě neumírá. Žijeme-li, žijeme Pánu,</verse>
        <verse osisID='Rom.14.8'>umíráme-li, umíráme Pánu. Ať žijeme, ať umíráme, patříme Pánu.</verse>
        <verse osisID='Rom.14.9'>Vždyť proto Kristus umřel i ožil, aby se stal Pánem i mrtvých i živých.</verse>
        <verse osisID='Rom.14.10'>Proč tedy, ty slabý, soudíš svého bratra? A ty, silný, proč zlehčuješ svého bratra? Všichni přece staneme před soudnou stolicí Boží.</verse>
        <verse osisID='Rom.14.11'>Neboť je psáno: 'Jako že jsem živ, praví Hospodin, skloní se přede mnou každé koleno a každý jazyk vyzná, že jsem Bůh.'</verse>
        <verse osisID='Rom.14.12'>Každý z nás tedy sám za sebe vydá počet Bohu.</verse>
        <verse osisID='Rom.14.13'>Nesuďme už tedy jeden druhého, ale raději posuďte, jak jednat, abyste nekladli bratru do cesty kámen úrazu a nepůsobili pohoršení.</verse>
        <verse osisID='Rom.14.14'>Vím a jsem přesvědčen v Pánu Ježíši, že nic není nečisté samo v sobě, ale tomu, kdo něco pokládá za nečisté, je to nečisté.</verse>
        <verse osisID='Rom.14.15'>Trápí-li se tvůj bratr pro to, co jíš, nežiješ už v lásce. Neuváděj tedy svým jídlem do záhuby toho, za nějž Kristus umřel!</verse>
        <verse osisID='Rom.14.16'>Nevydávej v potupu to dobré, co jste přijali.</verse>
        <verse osisID='Rom.14.17'>Vždyť království Boží není v tom, co jíte a pijete, nýbrž ve spravedlnosti, pokoji a radosti z Ducha svatého.</verse>
        <verse osisID='Rom.14.18'>Kdo takto slouží Kristu, je milý Bohu a lidé si ho váží.</verse>
        <verse osisID='Rom.14.19'>A tak usilujme o to, co slouží pokoji a společnému růstu.</verse>
        <verse osisID='Rom.14.20'>Nenič kvůli pokrmu Boží dílo! Ano, všecko je čisté, zlé však je, když někdo pohoršuje druhého tím, co jí.</verse>
        <verse osisID='Rom.14.21'>Je tedy dobré nejíst maso a nepít víno a nedělat nic, co je tvému bratru kamenem úrazu.</verse>
        <verse osisID='Rom.14.22'>Tvé přesvědčení ať zůstane mezi tebou a Bohem. Blaze tomu, kdo sám sebe neodsuzuje, když se pro něco rozhodl.</verse>
        <verse osisID='Rom.14.23'>Ten však, kdo pochybuje, byl by odsouzen, kdyby jedl, neboť by to nebylo z víry. A cokoli není z víry, je hřích.</verse>
      </chapter>
      <chapter osisID='Rom.15'>
        <verse osisID='Rom.15.1'>My silní jsme povinni snášet slabosti slabých a nemít zalíbení sami v sobě.</verse>
        <verse osisID='Rom.15.2'>Každý z nás ať vychází vstříc bližnímu, aby to bylo k dobru společného růstu.</verse>
        <verse osisID='Rom.15.3'>Vždyť Kristus neměl zalíbení sám v sobě, nýbrž podle slov Písma: 'Urážky těch, kdo tě tupí, padly na mne.'</verse>
        <verse osisID='Rom.15.4'>Všecko, co je tam psáno, bylo napsáno k našemu poučení, abychom z trpělivosti a z povzbuzení, které nám dává Písmo, čerpali naději.</verse>
        <verse osisID='Rom.15.5'>Bůh trpělivosti a povzbuzení ať vám dá, abyste jedni i druzí stejně smýšleli po příkladu Krista Ježíše,</verse>
        <verse osisID='Rom.15.6'>a tak svorně jedněmi ústy slavili Boha a Otce našeho Pána Ježíše Krista.</verse>
        <verse osisID='Rom.15.7'>Proto přijímejte jeden druhého, tak jako Kristus k slávě Boží přijal vás.</verse>
        <verse osisID='Rom.15.8'>Chci říci: Kristus se stal služebníkem židů, aby ukázal Boží věrnost a potvrdil sliby, dané otcům,</verse>
        <verse osisID='Rom.15.9'>a pohanské národy aby slavily Boha za jeho slitování, jak je psáno: 'Proto vzdám tobě chválu mezi národy a jménu tvému žalmy zpívati budu.'</verse>
        <verse osisID='Rom.15.10'>A dále je řečeno: 'Radujte se, pohané, spolu s jeho lidem.'</verse>
        <verse osisID='Rom.15.11'>A opět: 'Chvalte Hospodina všichni národové a vzdej mu chválu lid všech zemí.'</verse>
        <verse osisID='Rom.15.12'>A Izaiáš k tomu říká: 'Přijde potomek Isajův, povstane, aby vládl národům, v něj budou pohané doufat.'</verse>
        <verse osisID='Rom.15.13'>Bůh naděje nechť vás naplní veškerou radostí a pokojem ve víře, aby se rozhojnila vaše naděje mocí Ducha svatého.</verse>
        <verse osisID='Rom.15.14'>Jsem přesvědčen také já o vás, bratří moji, že i vy jste plni dobroty, naplněni veškerým poznáním, takže sami můžete ukazovat cestu jeden druhému.</verse>
        <verse osisID='Rom.15.15'>V tomto dopise jsem se místy odvážil připomenout vám leccos ve jménu milosti, která mi byla dána od Boha,</verse>
        <verse osisID='Rom.15.16'>abych byl služebníkem Krista Ježíše mezi pohanskými národy. Konám tuto posvátnou službu kázáním Božího evangelia, abych pohany přinesl jako obětní dar milý Bohu, posvěcený Duchem svatým.</verse>
        <verse osisID='Rom.15.17'>To je má chlouba, kterou mám v Kristu Ježíši před Bohem.</verse>
        <verse osisID='Rom.15.18'>Neodvážil bych se totiž mluvit o něčem, co by nevykonal Kristus skrze mne, slovem i skutkem,</verse>
        <verse osisID='Rom.15.19'>v moci znamení a divů, v moci Ducha, aby pohané přijali evangelium. Tak jsem celý okruh od Jeruzaléma až po Illyrii naplnil Kristovým evangeliem.</verse>
        <verse osisID='Rom.15.20'>Zakládám si na tom, že kážu evangelium tam, kde o Kristu ještě neslyšeli; nechci stavět na cizím základu,</verse>
        <verse osisID='Rom.15.21'>ale jak je psáno: 'Ti, jimž nebylo o něm zvěstováno, uvidí a ti, kteří neslyšeli, pochopí.'</verse>
        <verse osisID='Rom.15.22'>To mi také mnohokrát zabránilo, abych k vám přišel.</verse>
        <verse osisID='Rom.15.23'>Nyní však už pro mne není žádné volné pole v těchto končinách; už mnoho let k vám toužím přijít,</verse>
        <verse osisID='Rom.15.24'>až se vydám do Hispanie. Doufám tedy, že se u vás zastavím a že mě vypravíte na další cestu, až aspoň trochu užiju radosti ze společenství s vámi.</verse>
        <verse osisID='Rom.15.25'>Zatím však se chystám do Jeruzaléma, abych přinesl pomoc tamějším bratřím.</verse>
        <verse osisID='Rom.15.26'>Makedonští a Achajští se totiž rozhodli vykonat sbírku ve prospěch chudých bratří v Jeruzalémě.</verse>
        <verse osisID='Rom.15.27'>Rozhodli se tak proto, že i oni jsou jejich dlužníky. Jestliže pohané dostali podíl na jejich duchovních darech, jsou zavázáni posloužit jim zase ve věcech hmotných.</verse>
        <verse osisID='Rom.15.28'>Až dokončím tento úkol a řádně jim odevzdám výtěžek sbírky, vydám se do Hispanie a zastavím se u vás.</verse>
        <verse osisID='Rom.15.29'>Jsem jist, že až k vám dojdu, přijdu s plností Kristova požehnání.</verse>
        <verse osisID='Rom.15.30'>Prosím vás, bratří, pro našeho Pána Ježíše Krista a pro lásku, která je z Ducha, pomáhejte mi v boji svými přímluvami u Boha,</verse>
        <verse osisID='Rom.15.31'>abych byl zachráněn před nevěřícími v Judsku a aby moje služba pro Jeruzalém byla tamějším bratřím vítaná.</verse>
        <verse osisID='Rom.15.32'>Pak budu moci z vůle Boží k vám přijít s radostí a najít mezi vámi chvíli odpočinku.</verse>
        <verse osisID='Rom.15.33'>Bůh pokoje buď se všemi vámi. Amen.</verse>
      </chapter>
      <chapter osisID='Rom.16'>
        <verse osisID='Rom.16.1'>Doporučuji vám naši sestru Foibé, diakonku církve v Kenchrejích.</verse>
        <verse osisID='Rom.16.2'>Přijměte ji v Pánu, jak se sluší mezi věřícími, pomáhejte jí, kdyby vás v něčem potřebovala, neboť i ona byla pomocnicí mnohým i mně samému.</verse>
        <verse osisID='Rom.16.3'>Pozdravujte Prisku a Akvilu, mé spolupracovníky v díle Krista Ježíše,</verse>
        <verse osisID='Rom.16.4'>kteří pro mne nasadili život; jsem jim zavázán vděčností nejen já sám, ale i všechny církve z pohanských národů.</verse>
        <verse osisID='Rom.16.5'>Pozdravujte také shromáždění v jejich domě. Pozdravujte Epaineta, mně velmi drahého, který se jako první v provincii Asii oddal Kristu.</verse>
        <verse osisID='Rom.16.6'>Pozdravujte Marii - tolik se pro vás napracovala!</verse>
        <verse osisID='Rom.16.7'>Pozdravujte Andronika a Junia, původem židy jako já a kdysi spoluvězně, apoštoly, kteří se těší zvláštní vážnosti a uvěřili v Krista dříve než já.</verse>
        <verse osisID='Rom.16.8'>Pozdravujte Ampliata, kterého miluji v Pánu.</verse>
        <verse osisID='Rom.16.9'>Pozdravujte Urbana, mého spolupracovníka v díle Kristově, a Stachya, mně velmi drahého.</verse>
        <verse osisID='Rom.16.10'>Pozdravujte Apella, osvědčeného v Kristu. Pozdravujte ty, kteří jsou z domu Aristobulova.</verse>
        <verse osisID='Rom.16.11'>Pozdravujte mého krajana Herodiona. Pozdravujte ty z domu Narcisova, kteří se oddali Pánu.</verse>
        <verse osisID='Rom.16.12'>Pozdravujte Tryfainu a Tryfósu, které pracují v díle Páně. Pozdravujte Persidu, mně velmi drahou; horlivě pracovala v díle Páně.</verse>
        <verse osisID='Rom.16.13'>Pozdravujte Rufa, vyvoleného v Pánu, a jeho matku, která i mně byla matkou.</verse>
        <verse osisID='Rom.16.14'>Pozdravujte Asynkrita, Flegonta, Herma, Patrobia, Hermia i bratry, kteří jsou s nimi.</verse>
        <verse osisID='Rom.16.15'>Pozdravujte Filologa a Julii, Nerea a jeho sestru, Olympia a všecky věřící, kteří jsou s nimi.</verse>
        <verse osisID='Rom.16.16'>Pozdravte jedni druhé svatým políbením. Pozdravují vás všecky církve Kristovy.</verse>
        <verse osisID='Rom.16.17'>Prosím vás, bratří, abyste si dali pozor na ty, kdo působí roztržky a chtěli by vás svést od učení, které jste přijali. Vyhýbejte se jim!</verse>
        <verse osisID='Rom.16.18'>Takoví lidé totiž neslouží Kristu, našemu Pánu, nýbrž svému prospěchu a snaží se krásnými a pobožnými řečmi oklamat mysli bezelstných lidí.</verse>
        <verse osisID='Rom.16.19'>Všude se ví o vaší oddanosti evangeliu. Mám z vás proto radost a přeji si, abyste byli moudří v dobru a nezkušení ve zlu.</verse>
        <verse osisID='Rom.16.20'>Bůh pokoje brzo srazí satana pod vaše nohy. Milost Ježíše, našeho Pána, buď s vámi.</verse>
        <verse osisID='Rom.16.21'>Pozdravuje vás můj spolupracovník Timoteus i Lucius a Jáson a Sosipatros, moji krajané.</verse>
        <verse osisID='Rom.16.22'>Pozdravuji vás já Tercius, písař tohoto dopisu.</verse>
        <verse osisID='Rom.16.23'>Pozdravuje vás Gaius, který svůj dům otevřel mně i veškeré církvi. Pozdravuje vás Erastos, správce městské pokladny, a bratr Kvartus.</verse>
        <verse osisID='Rom.16.24'>--- fehlt/missing</verse>
        <verse osisID='Rom.16.25'>Sláva tomu, který má moc upevnit vás ve víře podle mého evangelia a podle zvěsti Ježíše Krista: v ní je odhaleno tajemství, které od věčných časů nebylo vysloveno,</verse>
        <verse osisID='Rom.16.26'>nyní je však zjeveno prorockými Písmy a z příkazu věčného Boha stalo se známým mezi všemi národy, aby je poslušně přijali vírou.</verse>
        <verse osisID='Rom.16.27'>Jedinému moudrému Bohu buď skrze Ježíše Krista sláva na věky věků. Amen.</verse>
      </chapter>
    </div></osisText>
</osis>
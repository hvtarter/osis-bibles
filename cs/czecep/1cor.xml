<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Cor'>
      <chapter osisID='1Cor.1'>
        <verse osisID='1Cor.1.1'>Pavel, z vůle Boží povolaný apoštol Krista Ježíše, a bratr Sosthenes</verse>
        <verse osisID='1Cor.1.2'>církvi Boží v Korintu, posvěceným v Kristu Ježíši, povolaným svatým, spolu se všemi, kteří vzývají jméno našeho Pána Ježíše Krista, ať jsou shromážděni kdekoliv, jinde či u nás:</verse>
        <verse osisID='1Cor.1.3'>Milost vám a pokoj od Boha Otce našeho a Pána Ježíše Krista.</verse>
        <verse osisID='1Cor.1.4'>Stále za vás Bohu děkuji pro milost Boží, která vám byla dána v Kristu Ježíši;</verse>
        <verse osisID='1Cor.1.5'>on vás obohatil ve všem, v každém slovu i v každém poznání.</verse>
        <verse osisID='1Cor.1.6'>Neboť svědectví o Kristu bylo mezi vámi potvrzeno,</verse>
        <verse osisID='1Cor.1.7'>takže nejste pozadu v žádném daru milosti a čekáte, až se zjeví náš Pán Ježíš Kristus.</verse>
        <verse osisID='1Cor.1.8'>On vám bude oporou až do konce, abyste v onen den našeho Pána Ježíše Krista nebyli obviněni.</verse>
        <verse osisID='1Cor.1.9'>Věrný je Bůh, který vás povolal do společenství se svým Synem, naším Pánem Ježíšem Kristem.</verse>
        <verse osisID='1Cor.1.10'>Prosím vás, bratří, pro jméno našeho Pána Ježíše Krista, abyste všichni byli svorni a neměli mezi sebou roztržky, nýbrž abyste dosáhli plné jednoty smýšlení i přesvědčení.</verse>
        <verse osisID='1Cor.1.11'>Dověděl jsem se totiž o vás z domu Chloé, bratří, že jsou mezi vámi spory.</verse>
        <verse osisID='1Cor.1.12'>Myslím tím to, že se mezi vámi říká: Já se hlásím k Pavlovi, já zase k Apollovi, já k Petrovi, já ke Kristu.</verse>
        <verse osisID='1Cor.1.13'>Je snad Kristus rozdělen? Což byl Pavel za vás ukřižován? Nebo jste byli pokřtěni ve jméno Pavlovo?</verse>
        <verse osisID='1Cor.1.14'>Děkuji Bohu, že jsem nikoho z vás nepokřtil kromě Krispa a Gaia;</verse>
        <verse osisID='1Cor.1.15'>tak nemůže nikdo říci, že jste byli pokřtěni v moje jméno.</verse>
        <verse osisID='1Cor.1.16'>Pokřtil jsem i rodinu Štěpánovu. Jinak už nevím, že bych byl ještě někoho pokřtil.</verse>
        <verse osisID='1Cor.1.17'>Kristus mě totiž neposlal křtít, ale zvěstovat evangelium, ovšem ne moudrostí slov, aby Kristův kříž nepozbyl smyslu.</verse>
        <verse osisID='1Cor.1.18'>Slovo o kříži je bláznovstvím těm, kdo jsou na cestě k záhubě; nám, kteří jdeme ke spáse, je mocí Boží.</verse>
        <verse osisID='1Cor.1.19'>Je psáno: 'Zahubím moudrost moudrých a rozumnost rozumných zavrhnu.'</verse>
        <verse osisID='1Cor.1.20'>Kde jsou učenci, kde znalci, kde řečníci tohoto věku? Neučinil Bůh moudrost světa bláznovstvím?</verse>
        <verse osisID='1Cor.1.21'>Protože svět svou moudrostí nepoznal Boha v jeho moudrém díle, zalíbilo se Bohu spasit ty, kdo věří, bláznovskou zvěstí.</verse>
        <verse osisID='1Cor.1.22'>Židé žádají zázračná znamení, Řekové vyhledávají moudrost,</verse>
        <verse osisID='1Cor.1.23'>ale my kážeme Krista ukřižovaného. Pro Židy je to kámen úrazu, pro ostatní bláznovství,</verse>
        <verse osisID='1Cor.1.24'>ale pro povolané, jak pro Židy, tak pro Řeky, je Kristus Boží moc a Boží moudrost.</verse>
        <verse osisID='1Cor.1.25'>Neboť bláznovství Boží je moudřejší než lidé a slabost Boží je silnější než lidé.</verse>
        <verse osisID='1Cor.1.26'>Pohleďte, bratří, koho si Bůh povolává: Není mezi vámi mnoho moudrých podle lidského soudu, ani mnoho mocných, ani mnoho urozených;</verse>
        <verse osisID='1Cor.1.27'>ale co je světu bláznovstvím, to vyvolil Bůh, aby zahanbil moudré, a co je slabé, vyvolil Bůh, aby zahanbil silné;</verse>
        <verse osisID='1Cor.1.28'>neurozené v očích světa a opovržené Bůh vyvolil, ano vyvolil to, co není, aby to, co jest, obrátil v nic -</verse>
        <verse osisID='1Cor.1.29'>aby se tak žádný člověk nemohl vychloubat před Bohem.</verse>
        <verse osisID='1Cor.1.30'>Vy však jste z Boží moci v Kristu Ježíši; on se nám stal moudrostí od Boha, spravedlností, posvěcením a vykoupením,</verse>
        <verse osisID='1Cor.1.31'>jak je psáno: 'Kdo se chlubí, ať se chlubí v Pánu'.</verse>
      </chapter>
      <chapter osisID='1Cor.2'>
        <verse osisID='1Cor.2.1'>Ani já, bratří, když jsem přišel k vám, nepřišel jsem vám hlásat Boží tajemství nadnesenými slovy nebo moudrostí.</verse>
        <verse osisID='1Cor.2.2'>Rozhodl jsem se totiž, že mezi vámi nebudu znát nic než Ježíše Krista, a to Krista ukřižovaného.</verse>
        <verse osisID='1Cor.2.3'>Přišel jsem k vám sláb, s velkou bázní a chvěním;</verse>
        <verse osisID='1Cor.2.4'>má řeč a mé kázání se neopíraly o vemlouvavá slova lidské moudrosti, ale prokazovaly se Duchem a mocí,</verse>
        <verse osisID='1Cor.2.5'>aby se tak vaše víra nezakládala na moudrosti lidské, ale na moci Boží.</verse>
        <verse osisID='1Cor.2.6'>Moudrosti sice učíme, ale jen ty, kteří jsou dospělí ve víře - ne ovšem moudrosti tohoto věku či vládců tohoto věku, spějících k záhubě,</verse>
        <verse osisID='1Cor.2.7'>nýbrž moudrosti Boží, skryté v tajemství, kterou Bůh od věčnosti určil pro naše oslavení.</verse>
        <verse osisID='1Cor.2.8'>Tu moudrost nikdo z vládců tohoto věku nepoznal; neboť kdyby ji byli poznali, nebyli by ukřižovali Pána slávy.</verse>
        <verse osisID='1Cor.2.9'>Ale jak je psáno: 'Co oko nevidělo a ucho neslyšelo, co ani člověku na mysl nepřišlo, připravil Bůh těm, kdo ho milují.'</verse>
        <verse osisID='1Cor.2.10'>Nám však to Bůh zjevil skrze Ducha; Duch totiž zkoumá všechno, i hlubiny Boží.</verse>
        <verse osisID='1Cor.2.11'>Neboť kdo z lidí zná, co je v člověku, než jeho vlastní duch? Právě tak nikdo nepoznal, co je v Bohu, než Duch Boží.</verse>
        <verse osisID='1Cor.2.12'>My jsme však nepřijali ducha světa, ale Ducha, který je z Boha,</verse>
        <verse osisID='1Cor.2.13'>abychom poznali, co nám Bůh daroval. O tom i mluvíme ne tak, jak nás naučila lidská moudrost, ale jak nás naučil Duch, a duchovní věci vykládáme slovy Ducha.</verse>
        <verse osisID='1Cor.2.14'>Přirozený člověk nemůže přijmout věci Božího Ducha; jsou mu bláznovstvím a nemůže je chápat, protože se dají posoudit jen Duchem.</verse>
        <verse osisID='1Cor.2.15'>Člověk obdařený Duchem je schopen posoudit všecko, ale sám nemůže být nikým správně posouzen.</verse>
        <verse osisID='1Cor.2.16'>Vždyť 'kdo poznal mysl Páně a kdo ho bude poučovat?' My však mysl Kristovu máme.</verse>
      </chapter>
      <chapter osisID='1Cor.3'>
        <verse osisID='1Cor.3.1'>Já jsem k vám, bratří, nemohl mluvit jako k těm, kteří mají Ducha, nýbrž jako k těm, kteří myslí jen po lidsku, jako k nedospělým v Kristu.</verse>
        <verse osisID='1Cor.3.2'>Mlékem jsem vás živil, pokrm jsem vám jíst nedával, protože jste jej nemohli snést - ani teď ještě nemůžete,</verse>
        <verse osisID='1Cor.3.3'>neboť dosud patříte světu. Odkud je mezi vámi závist a svár, ne-li z toho, že patříte světu a žijete jako ostatní lidé?</verse>
        <verse osisID='1Cor.3.4'>Když se jeden z vás hlásí k Pavlovi a druhý k Apollovi, neznamená to, že jste lidé světa?</verse>
        <verse osisID='1Cor.3.5'>Kdo je vlastně Apollos? A kdo je Pavel? Služebníci, kteří vás přivedli k víře, každý tak, jak mu dal Pán.</verse>
        <verse osisID='1Cor.3.6'>Já jsem zasadil, Apollos zaléval, ale Bůh dal vzrůst;</verse>
        <verse osisID='1Cor.3.7'>a tak nic neznamená ten, kdo sází, ani kdo zalévá, nýbrž Bůh, který dává vzrůst.</verse>
        <verse osisID='1Cor.3.8'>Kdo sází a kdo zalévá, patří k sobě, ale každý podle vlastní práce obdrží svou odměnu.</verse>
        <verse osisID='1Cor.3.9'>Jsme spolupracovníci na Božím díle, a vy jste Boží pole, Boží stavba.</verse>
        <verse osisID='1Cor.3.10'>Podle milosti Boží, která mi byla dána, jako rozumný stavitel jsem položil základ a druhý na něm staví. Každý ať dává pozor, jak na něm staví.</verse>
        <verse osisID='1Cor.3.11'>Nikdo totiž nemůže položit jiný základ než ten, který už je položen, a to je Ježíš Kristus.</verse>
        <verse osisID='1Cor.3.12'>Zda někdo na tomto základu staví ze zlata, stříbra, drahého kamení, či ze dřeva, trávy, slámy -</verse>
        <verse osisID='1Cor.3.13'>dílo každého vyjde najevo. Ukáže je onen den, neboť se zjeví v ohni; a oheň vyzkouší, jaké je dílo každého člověka.</verse>
        <verse osisID='1Cor.3.14'>Když jeho dílo vydrží, dostane odměnu.</verse>
        <verse osisID='1Cor.3.15'>Když mu dílo shoří, utrpí škodu; sám bude sice zachráněn, ale projde ohněm.</verse>
        <verse osisID='1Cor.3.16'>Nevíte, že jste Boží chrám a že Duch Boží ve vás přebývá?</verse>
        <verse osisID='1Cor.3.17'>Kdo ničí chrám Boží, toho zničí Bůh; neboť Boží chrám je svatý, a ten chrám jste vy.</verse>
        <verse osisID='1Cor.3.18'>Ať nikdo sám sebe neklame. Domnívá-li se někdo z vás, že je v tomto světě moudrý, ať se stane bláznem, aby se stal opravdu moudrým.</verse>
        <verse osisID='1Cor.3.19'>Moudrost tohoto věku je bláznovstvím před Bohem, neboť je psáno: 'Nachytá moudré na jejich vychytralost';</verse>
        <verse osisID='1Cor.3.20'>a jinde: 'Hospodin zná úmysly moudrých a ví, že jsou marné.'</verse>
        <verse osisID='1Cor.3.21'>A tak ať se nikdo nechlubí lidmi. Všechno je vaše,</verse>
        <verse osisID='1Cor.3.22'>ať Pavel nebo Apollos nebo Petr, ať svět nebo život nebo smrt, přítomnost nebo budoucnost, všechno je vaše,</verse>
        <verse osisID='1Cor.3.23'>vy však jste Kristovi a Kristus je Boží.</verse>
      </chapter>
      <chapter osisID='1Cor.4'>
        <verse osisID='1Cor.4.1'>Proto ať nás všichni pokládají za služebníky Kristovy a správce Božích tajemství.</verse>
        <verse osisID='1Cor.4.2'>Od správců se nežádá nic jiného, než aby byl každý shledán věrným.</verse>
        <verse osisID='1Cor.4.3'>Mně tedy pramálo záleží na tom, soudíte-li mě vy nebo jakýkoliv lidský soud. Vždyť ani já nejsem soudcem sám nad sebou;</verse>
        <verse osisID='1Cor.4.4'>ničeho si nejsem sice vědom, tím však ještě nejsem ospravedlněn, neboť mým soudcem je Pán.</verse>
        <verse osisID='1Cor.4.5'>Nevyslovujte proto soudy předčasně, dokud Pán nepřijde. On vynese na světlo to, co je skryto ve tmě, a zjeví záměry srdcí; tehdy se člověku dostane chvály od Boha.</verse>
        <verse osisID='1Cor.4.6'>Toto jsem, bratří, kvůli vám vztáhl na sebe a na Apolla, abyste se na nás naučili, co znamená 'ne nad to, co je psáno', a nikdo se nepyšnil jedním z nás proti druhému.</verse>
        <verse osisID='1Cor.4.7'>Kdo ti dal vyniknout? Máš něco, co bys nebyl dostal? A když jsi to dostal, proč se chlubíš, jako bys to nebyl dostal?</verse>
        <verse osisID='1Cor.4.8'>Už jste nasyceni, už jste zbohatli, vešli jste do Božího království, a my ne! Kéž byste skutečně vešli do království, abychom i my kralovali spolu s vámi!</verse>
        <verse osisID='1Cor.4.9'>Skoro se mi zdá, že nás apoštoly Bůh určil na poslední místo, jako vydané na smrt; stali jsme se podívanou světu, andělům i lidem.</verse>
        <verse osisID='1Cor.4.10'>My jsme blázni pro Krista, vy ovšem jste v Kristu rozumní; my jsme slabí, vy silní; vy slavní, my beze cti.</verse>
        <verse osisID='1Cor.4.11'>Až do této chvíle trpíme hladem a žízní a nemáme co na sebe, jsme biti, jsme bez domova,</verse>
        <verse osisID='1Cor.4.12'>s námahou pracujeme svýma rukama. Jsme-li tupeni, žehnáme, pronásledováni neklesáme,</verse>
        <verse osisID='1Cor.4.13'>když nám zlořečí, odpovídáme laskavě. Až dosud jsme vyděděnci světa, na které se všechno svaluje.</verse>
        <verse osisID='1Cor.4.14'>Nepíši to proto, abych vás zahanbil, ale abych vás jako své milované děti napomenul.</verse>
        <verse osisID='1Cor.4.15'>I kdybyste měli tisíce vychovatelů v Kristu, otců mnoho nemáte, neboť v Kristu Ježíši jsem vás já přivedl k životu skrze evangelium.</verse>
        <verse osisID='1Cor.4.16'>Prosím vás: Jednejte podle mého příkladu!</verse>
        <verse osisID='1Cor.4.17'>Právě proto jsem k vám poslal Timotea, svého v Pánu milovaného a věrného syna. On vám připomene můj způsob jednání v Kristu, jak učím v každé církvi.</verse>
        <verse osisID='1Cor.4.18'>Někteří se začali povyšovat, protože prý už k vám nepřijdu;</verse>
        <verse osisID='1Cor.4.19'>ale přijdu k vám brzy, bude-li Pán chtít, a učiním si úsudek o těch domýšlivcích ne podle toho, co mluví, ale podle toho, co dokážou.</verse>
        <verse osisID='1Cor.4.20'>Království Boží nezáleží v slovech, nýbrž v moci.</verse>
        <verse osisID='1Cor.4.21'>Vyberte si: Mám na vás přijít s holí, nebo s láskou a mírností?</verse>
      </chapter>
      <chapter osisID='1Cor.5'>
        <verse osisID='1Cor.5.1'>Dokonce se proslýchá, že je mezi vámi případ smilstva, a to takový, jaký se nevyskytuje ani mezi pohany, že totiž kdosi žije s ženou svého otce.</verse>
        <verse osisID='1Cor.5.2'>A vy jste přitom nadutí, místo abyste se raději zarmoutili; odstraňte ze svého středu toho, kdo to udělal.</verse>
        <verse osisID='1Cor.5.3'>Neboť já, ač tělem vzdálen, duchem však přítomen, vyslovil jsem již soud nad tím, kdo se toho dopustil, jako bych byl s vámi -</verse>
        <verse osisID='1Cor.5.4'>a to ve jménu Pána Ježíše Krista. Až se shromáždíte - já budu duchem s vámi a bude s námi i moc našeho Pána Ježíše -</verse>
        <verse osisID='1Cor.5.5'>vydejte toho člověka satanu ke zkáze těla, aby duch mohl být zachráněn v den Páně.</verse>
        <verse osisID='1Cor.5.6'>Vaše vychloubání není dobré. Nevíte, že 'trocha kvasu všechno těsto prokvasí'?</verse>
        <verse osisID='1Cor.5.7'>Odstraňte starý kvas, abyste byli novým těstem, vždyť vám nastal čas nekvašených chlebů, neboť byl obětován náš velikonoční beránek, Kristus.</verse>
        <verse osisID='1Cor.5.8'>Proto slavme velikonoce ne se starým kvasem, s kvasem zla a špatnosti, ale s nekvašeným chlebem upřímnosti a pravdy.</verse>
        <verse osisID='1Cor.5.9'>Napsal jsem vám v listě, abyste neměli nic společného se smilníky;</verse>
        <verse osisID='1Cor.5.10'>ale nemyslel jsem tím všecky smilníky tohoto světa nebo lakomce, lupiče a modláře, protože to byste museli ze světa utéci.</verse>
        <verse osisID='1Cor.5.11'>Měl jsem však na mysli, abyste se nestýkali s tím, kdo si sice říká bratr, ale přitom je smilník nebo lakomec nebo modlář nebo utrhač nebo opilec nebo lupič; s takovým ani nejezte.</verse>
        <verse osisID='1Cor.5.12'>Proč bych měl soudit ty, kdo jsou mimo nás? Nemáte soudit ty, kdo jsou z nás?</verse>
        <verse osisID='1Cor.5.13'>Kdo jsou mimo nás, ty bude soudit Bůh. Odstraňte toho zlého ze svého středu!</verse>
      </chapter>
      <chapter osisID='1Cor.6'>
        <verse osisID='1Cor.6.1'>Jak to, že se někdo z vás opovažuje, má-li spor s druhým, jít k pohanským soudcům místo k bratřím?</verse>
        <verse osisID='1Cor.6.2'>Což nevíte, že Boží lid bude soudit svět? Jestliže budete soudit svět, nejste snad schopni rozsuzovat takové maličkosti?</verse>
        <verse osisID='1Cor.6.3'>Nevíte, že budeme soudit anděly? Tím spíše věci všedního života!</verse>
        <verse osisID='1Cor.6.4'>Máte-li spory o tyto všední záležitosti, proč se obracíte k těm, kdo nemají s církví nic společného?</verse>
        <verse osisID='1Cor.6.5'>K vašemu zahanbení to říkám. Cožpak není mezi vámi nikdo rozumný, kdo by dovedl rozsoudit spor mezi bratřími?</verse>
        <verse osisID='1Cor.6.6'>Ale bratr se soudí s bratrem, a to před nevěřícími!</verse>
        <verse osisID='1Cor.6.7'>Již to je vaše prohra, že se vůbec mezi sebou soudíte. Proč raději netrpíte křivdu? Proč raději nenesete škodu?</verse>
        <verse osisID='1Cor.6.8'>Vy však křivdíte a škodíte, a to bratřím!</verse>
        <verse osisID='1Cor.6.9'>Což nevíte, že nespravedliví nebudou mít účast v Božím království? Nemylte se: Ani smilníci, ani modláři, ani cizoložníci, ani nemravní, ani zvrácení,</verse>
        <verse osisID='1Cor.6.10'>ani zloději, ani lakomci, opilci, utrhači, lupiči nebudou mít účast v Božím království.</verse>
        <verse osisID='1Cor.6.11'>A to jste někteří byli. Dali jste se však obmýt, byli jste posvěceni, byli jste ospravedlněni ve jménu Pána Ježíše Krista a Duchem našeho Boha.</verse>
        <verse osisID='1Cor.6.12'>'Všechno je mi dovoleno' - ano, ale ne všechno prospívá. 'Všechno je mi dovoleno' - ano, ale ničím se nedám zotročit.</verse>
        <verse osisID='1Cor.6.13'>Jídlo je pro žaludek a žaludek pro jídlo; Bůh však jednou učiní konec obojímu. Tělo však není pro smilstvo, nýbrž pro Pána, a Pán pro tělo.</verse>
        <verse osisID='1Cor.6.14'>Bůh, který vzkřísil Pána, vzkřísí svou mocí i nás.</verse>
        <verse osisID='1Cor.6.15'>Nevíte, že vaše těla jsou údy Kristovými? Mám tedy z údů Kristových učinit údy nevěstky? Rozhodně ne!</verse>
        <verse osisID='1Cor.6.16'>Což nevíte, že kdo se oddá nevěstce, je s ní jedno tělo? Je přece řečeno 'budou ti dva jedno tělo'.</verse>
        <verse osisID='1Cor.6.17'>Kdo se oddá Pánu, je s ním jeden duch.</verse>
        <verse osisID='1Cor.6.18'>Varujte se smilstva! Žádný jiný hřích, kterého by se člověk dopustil, netýká se jeho těla; kdo se však dopouští smilstva, hřeší proti vlastnímu tělu.</verse>
        <verse osisID='1Cor.6.19'>Či snad nevíte, že vaše tělo je chrámem Ducha svatého, který ve vás přebývá a jejž máte od Boha? Nepatříte sami sobě!</verse>
        <verse osisID='1Cor.6.20'>Bylo za vás zaplaceno výkupné. Proto svým tělem oslavujte Boha.</verse>
      </chapter>
      <chapter osisID='1Cor.7'>
        <verse osisID='1Cor.7.1'>Pokud jde o to, co jste psali: Je pro muže lépe, když žije bez ženy.</verse>
        <verse osisID='1Cor.7.2'>Abyste se však uvarovali smilstva, ať každý má svou ženu a každá svého muže.</verse>
        <verse osisID='1Cor.7.3'>Muž ať prokazuje ženě, čím je jí povinen, a podobně i žena muži.</verse>
        <verse osisID='1Cor.7.4'>Žena nemá své tělo pro sebe, ale pro svého muže. Podobně však ani muž nemá své tělo pro sebe, ale pro svou ženu.</verse>
        <verse osisID='1Cor.7.5'>Neodpírejte se jeden druhému, leda se vzájemným souhlasem a jen na čas, abyste byli volni pro modlitbu. Potom zase buďte spolu, aby vás satan nepokoušel, když byste se nemohli ovládnout.</verse>
        <verse osisID='1Cor.7.6'>To ovšem říkám jako ústupek, ne jako příkaz.</verse>
        <verse osisID='1Cor.7.7'>Přál bych si totiž, aby všichni lidé byli jako já; ale každý má od Boha svůj vlastní dar, jeden tak, druhý jinak.</verse>
        <verse osisID='1Cor.7.8'>Svobodným a vdovám pravím, že je pro ně lépe, když zůstanou tak jako já.</verse>
        <verse osisID='1Cor.7.9'>Je-li jim zatěžko žít zdrženlivě, ať vstoupí v manželství, neboť je lepší žít v manželství než se trápit.</verse>
        <verse osisID='1Cor.7.10'>Těm, kteří žijí v manželství, přikazuji - ne já, ale Pán - aby žena od muže neodcházela.</verse>
        <verse osisID='1Cor.7.11'>A když už odejde, ať zůstane neprovdána nebo se s mužem smíří; a muž ať ženu neopouští.</verse>
        <verse osisID='1Cor.7.12'>Ostatním pravím já, a ne už Pán: Má-li někdo z bratří ženu nevěřící a ona je ochotna s ním zůstat, ať ji neopouští.</verse>
        <verse osisID='1Cor.7.13'>A má-li žena muže nevěřícího a on je ochoten s ní zůstat, ať ho neopouští.</verse>
        <verse osisID='1Cor.7.14'>Nevěřící muž je totiž posvěcen manželstvím s věřící ženou a nevěřící žena manželstvím s věřícím mužem, jinak by vaše děti byly nečisté; jsou však přece svaté!</verse>
        <verse osisID='1Cor.7.15'>Chce-li nevěřící odejít, ať odejde. Věřící nejsou v takových případech vázáni. Bůh nás povolal k pokoji.</verse>
        <verse osisID='1Cor.7.16'>Víš snad, ženo, zda se ti podaří přivést muže ke spáse? Víš snad, muži, zda se ti podaří přivést ženu ke spáse?</verse>
        <verse osisID='1Cor.7.17'>Každý ať žije v tom postavení, které měl od Pána, když ho povolal k víře. A tak to nařizuji v církvích všude.</verse>
        <verse osisID='1Cor.7.18'>Jsi povolán jako žid? Nezatajuj svou obřízku. Jsi povolán jako pohan? Nedávej se obřezat.</verse>
        <verse osisID='1Cor.7.19'>Nezáleží na tom, zda je někdo obřezán nebo není, ale na tom, zda zachovává Boží přikázání.</verse>
        <verse osisID='1Cor.7.20'>Nikdo ať neopouští postavení, v němž ho Bůh povolal.</verse>
        <verse osisID='1Cor.7.21'>Byl jsi povolán jako otrok? Netrap se tím. Ale kdyby ses mohl stát svobodným, raději toho použij.</verse>
        <verse osisID='1Cor.7.22'>Koho Pán povolal jako otroka, má v Pánu svobodu. Koho povolal jako svobodného, je v poddanství Kristově.</verse>
        <verse osisID='1Cor.7.23'>Bylo za vás zaplaceno výkupné, nebuďte otroky lidí!</verse>
        <verse osisID='1Cor.7.24'>V čem byl kdo povolán, bratří, v tom ať před Bohem zůstane.</verse>
        <verse osisID='1Cor.7.25'>Co se týká neprovdaných, nemám žádný rozkaz Páně, ale dávám jen radu jako ten, kdo je pro milosrdenství Páně hoden důvěry.</verse>
        <verse osisID='1Cor.7.26'>Domnívám se, že vzhledem k tomu, co má přijít, je pro člověka nejlepší zůstat tak, jak je.</verse>
        <verse osisID='1Cor.7.27'>Máš ženu? Nechtěj se s ní rozejít. Jsi bez ženy? Žádnou nehledej.</verse>
        <verse osisID='1Cor.7.28'>Ale i když se oženíš, nezhřešíš. A vdá-li se dívka, nezhřeší. Dolehne však na ně tíseň tohoto času. Toho vás chci ušetřit.</verse>
        <verse osisID='1Cor.7.29'>Chci říci, bratří, toto: Lhůta je krátká. Proto ti, kdo mají ženy, ať jsou, jako by je neměli,</verse>
        <verse osisID='1Cor.7.30'>a kdo pláčí, jako by neplakali, a kdo jsou veselí, jako by nebyli, a kdo kupují, jako by nevlastnili,</verse>
        <verse osisID='1Cor.7.31'>a kdo užívají věcí tohoto světa, jako by neužívali; neboť podoba tohoto světa pomíjí.</verse>
        <verse osisID='1Cor.7.32'>Já bych však chtěl, abyste neměli starosti. Svobodný se stará o věci Páně, jak by se líbil Bohu,</verse>
        <verse osisID='1Cor.7.33'>ale ženatý se stará o světské věci, jak by se zalíbil ženě, a je rozpolcen.</verse>
        <verse osisID='1Cor.7.34'>Žena bez manžela nebo svobodná dívka se stará o věci Páně, aby byla svatá tělem i duchem. Provdaná se stará o světské věci, jak by se zalíbila muži.</verse>
        <verse osisID='1Cor.7.35'>To vám říkám, abych vám pomohl, ne abych vás uvedl do nesnází, ale abyste žili důstojně a věrně lnuli k Pánu bez rozptylování.</verse>
        <verse osisID='1Cor.7.36'>Domnívá-li se někdo, že jedná nečestně vůči své snoubence, která je už ve zralém věku, a že se patří, aby si ji vzal, ať udělá, co chce: nehřeší. Ať se vezmou.</verse>
        <verse osisID='1Cor.7.37'>Ale kdo je v nitru pevný, nic ho nenutí, má v moci svou vlastní vůli a pevně se rozhodl, že se s ní neožení, jedná dobře.</verse>
        <verse osisID='1Cor.7.38'>Takže kdo se ožení se svou snoubenkou, jedná dobře, ale kdo se neožení, udělá lépe.</verse>
        <verse osisID='1Cor.7.39'>Žena je vázána zákonem, pokud žije její muž. Jestliže muž umře, je svobodná a může se vdát, za koho chce, ale jen v Kristu.</verse>
        <verse osisID='1Cor.7.40'>Po mém soudu bude však pro ni lépe, zůstane-li tak; myslím, že i já mám Ducha Božího.</verse>
      </chapter>
      <chapter osisID='1Cor.8'>
        <verse osisID='1Cor.8.1'>Pokud jde o maso obětované modlám, víme, že 'všichni máme poznání'. Poznání však vede k domýšlivosti, kdežto láska buduje.</verse>
        <verse osisID='1Cor.8.2'>Jestliže si někdo myslí, že něco už plně poznal, ten ještě nepoznal tak, jak je třeba.</verse>
        <verse osisID='1Cor.8.3'>Kdo však miluje Boha, je od něho poznán.</verse>
        <verse osisID='1Cor.8.4'>Pokud tedy jde o to, zda se smí jíst maso obětované modlám, víme, že modly ani bohové tohoto světa nic nejsou a že jest jen jeden Bůh.</verse>
        <verse osisID='1Cor.8.5'>I když jsou tak zvaní bohové na nebi či na zemi - jakože je mnoho takových bohů a pánů -</verse>
        <verse osisID='1Cor.8.6'>my přece víme, že je jediný Bůh Otec, od něhož je všecko, a my jsme tu pro něho, a jediný Pán Ježíš Kristus, skrze něhož je všecko, i my jsme skrze něho.</verse>
        <verse osisID='1Cor.8.7'>Ale všichni nemají toto poznání. Někteří jsou až podnes tak zvyklí na modly, že jedí toto maso jako oběti modlám; jejich svědomí je nejisté, a proto je poskvrněno.</verse>
        <verse osisID='1Cor.8.8'>Pokrm nás Bohu nepřiblíží; nejíme-li obětované maso, nic neztrácíme, jíme-li, nic nezískáme.</verse>
        <verse osisID='1Cor.8.9'>Dejte si pozor, aby se tato vaše svoboda nestala kamenem úrazu pro slabé.</verse>
        <verse osisID='1Cor.8.10'>Když někdo tebe, který máš poznání, uvidí za stolem v pohanském chrámě, zda tím nepřivedeš svědomí toho slabého bratra k tomu, aby také jedl maso obětované modlám?</verse>
        <verse osisID='1Cor.8.11'>Jenže tak bude ten slabý tvým poznáním uveden do záhuby - bratr, pro kterého Kristus zemřel!</verse>
        <verse osisID='1Cor.8.12'>Když takto hřešíte proti bratřím a ubíjíte jejich slabé svědomí, hřešíte proti Kristu.</verse>
        <verse osisID='1Cor.8.13'>A proto: je-li jídlo kamenem úrazu pro mého bratra, nechci už nikdy jíst maso, abych nepřivedl svého bratra k pádu.</verse>
      </chapter>
      <chapter osisID='1Cor.9'>
        <verse osisID='1Cor.9.1'>Nejsem snad svoboden? Nejsem apoštol? Neviděl jsem Ježíše, našeho Pána? Nejste vy mým dílem v Pánu?</verse>
        <verse osisID='1Cor.9.2'>I kdybych pro jiné apoštolem nebyl, pro vás jím jsem! Vždyť pečetí mého apoštolství jste vy sami tím, že jste uvěřili v Pána.</verse>
        <verse osisID='1Cor.9.3'>Toto je má odpověď těm, kteří mne soudí:</verse>
        <verse osisID='1Cor.9.4'>Což nemáme právo přijímat od vás jídlo a pití?</verse>
        <verse osisID='1Cor.9.5'>Nemáme právo brát s sebou věřící ženu, tak jako ostatní apoštolové i bratři Páně i Petr?</verse>
        <verse osisID='1Cor.9.6'>To snad jen já a Barnabáš jsme povinni vydělávat si na živobytí?</verse>
        <verse osisID='1Cor.9.7'>Který voják slouží za vlastní peníze? Kdo vysadí vinici a nejí, co urodila? Kdo pase stádo a neživí se mlékem toho stáda?</verse>
        <verse osisID='1Cor.9.8'>Jsou to snad jen mé lidské úvahy? Neříká to sám zákon?</verse>
        <verse osisID='1Cor.9.9'>V Mojžíšově zákoně je přece psáno: 'Nedáš náhubek dobytčeti, když mlátí obilí'. Má tu Bůh na mysli dobytek?</verse>
        <verse osisID='1Cor.9.10'>Není to řečeno spíše pro nás? Ano, pro nás to bylo napsáno, neboť ten, kdo orá a kdo mlátí, má pracovat s nadějí, že dostane svůj podíl.</verse>
        <verse osisID='1Cor.9.11'>Když jsme vám zaseli duchovní setbu, bylo by to mnoho, kdybychom sklízeli vaši pozemskou úrodu?</verse>
        <verse osisID='1Cor.9.12'>Mají-li na vás právo jiní, proč ne tím spíše my? Přesto jsme tohoto práva nepoužili, raději snášíme nedostatek, jen abychom nekladli žádnou překážku do cesty Kristovu evangeliu.</verse>
        <verse osisID='1Cor.9.13'>Což nevíte, že ti, kteří slouží ve svatyni, dostávají ze svatyně jídlo, a ti, kteří přisluhují při oltáři, mají podíl na obětech?</verse>
        <verse osisID='1Cor.9.14'>Tak i Pán ustanovil, aby ti, kteří zvěstují evangelium, měli z evangelia obživu.</verse>
        <verse osisID='1Cor.9.15'>Já jsem však ničeho z toho nepoužil. Nepíšu o tom proto, abych se toho dožadoval. To bych raději umřel hladem, než aby mne někdo zbavil této chlouby!</verse>
        <verse osisID='1Cor.9.16'>Nemohu se chlubit tím, že kážu evangelium; nemohu jinak, běda mně, kdybych nekázal.</verse>
        <verse osisID='1Cor.9.17'>Kdybych to činil ze své vůle, mám nárok na odměnu; jestliže jsem byl povolán, plním svěřený úkol.</verse>
        <verse osisID='1Cor.9.18'>Zač tedy mohu čekat odměnu? Za to, že přináším evangelium zadarmo, že jsem se vzdal práva, které mám jako kazatel evangelia.</verse>
        <verse osisID='1Cor.9.19'>Jsem svoboden ode všech, ale učinil jsem se otrokem všech, abych mnohé získal.</verse>
        <verse osisID='1Cor.9.20'>Židům jsem byl židem, abych získal židy. Těm, kteří jsou pod zákonem, byl jsem pod zákonem, abych získal ty, kteří jsou pod zákonem - i když sám pod zákonem nejsem.</verse>
        <verse osisID='1Cor.9.21'>Těm, kteří jsou bez zákona, byl jsem bez zákona, abych získal ty, kteří jsou bez zákona - i když před Bohem nejsem bez zákona, neboť mým zákonem je Kristus.</verse>
        <verse osisID='1Cor.9.22'>Těm, kdo jsou slabí, stal jsem se slabým, abych získal slabé. Všem jsem se stal vším, abych získal aspoň některé.</verse>
        <verse osisID='1Cor.9.23'>Všecko to dělám pro evangelium, abych na něm měl podíl.</verse>
        <verse osisID='1Cor.9.24'>Nevíte snad, že ti, kteří běží na závodní dráze, běží sice všichni, ale jen jeden dostane cenu? Běžte tak, abyste ji získali!</verse>
        <verse osisID='1Cor.9.25'>Každý závodník se podrobuje všestranné kázni. Oni to podstupují pro pomíjitelný věnec, my však pro věnec nepomíjitelný.</verse>
        <verse osisID='1Cor.9.26'>Já tedy běžím ne jako bez cíle; bojuji ne tak, jako bych dával rány do prázdna.</verse>
        <verse osisID='1Cor.9.27'>Ranami nutím své tělo ke kázni, abych snad, když kážu jiným, sám neselhal.</verse>
      </chapter>
      <chapter osisID='1Cor.10'>
        <verse osisID='1Cor.10.1'>Chtěl bych vám připomenout, bratří, že naši praotcové byli všichni pod oblakovým sloupem, všichni prošli mořem,</verse>
        <verse osisID='1Cor.10.2'>všichni byli křtem v oblaku a moři spojeni s Mojžíšem,</verse>
        <verse osisID='1Cor.10.3'>všichni jedli týž duchovní pokrm</verse>
        <verse osisID='1Cor.10.4'>a pili týž duchovní nápoj; pili totiž z duchovní skály, která je doprovázela, a tou skálou byl Kristus.</verse>
        <verse osisID='1Cor.10.5'>A přece se většina z nich Bohu nelíbila; vždyť 'poušť byla poseta jejich těly'.</verse>
        <verse osisID='1Cor.10.6'>To vše se stalo nám na výstrahu, abychom nezatoužili po zlém jako oni.</verse>
        <verse osisID='1Cor.10.7'>A také nebuďte modláři jako někteří z nich, jak je psáno: 'Usadil se lid, aby jedl a pil, a potom povstali k tancům.'</verse>
        <verse osisID='1Cor.10.8'>Ani se neoddávejme smilstvu, jako někteří z nich, a padlo jich za jeden den třiadvacet tisíc.</verse>
        <verse osisID='1Cor.10.9'>A také nechtějme zkoušet Pána, jako to dělali někteří z nich a hynuli od hadího uštknutí,</verse>
        <verse osisID='1Cor.10.10'>ani nereptejte, jako někteří z nich, a byli zahubeni Zhoubcem.</verse>
        <verse osisID='1Cor.10.11'>To, co se jim stalo, je výstražný obraz a bylo to napsáno k napomenutí nám, které zastihl přelom věků.</verse>
        <verse osisID='1Cor.10.12'>A proto ten, kdo si myslí, že stojí, ať si dá pozor, aby nepadl.</verse>
        <verse osisID='1Cor.10.13'>Nepotkala vás zkouška nad lidské síly. Bůh je věrný: nedopustí, abyste byli podrobeni zkoušce, kterou byste nemohli vydržet, nýbrž se zkouškou vám připraví i východisko a dá vám sílu, abyste mohli obstát.</verse>
        <verse osisID='1Cor.10.14'>A proto, moji milovaní, utíkejte před modlářstvím.</verse>
        <verse osisID='1Cor.10.15'>Mluvím k vám jako k rozumným lidem; posuďte sami, co říkám:</verse>
        <verse osisID='1Cor.10.16'>Není kalich požehnání, za nějž děkujeme, účastí na krvi Kristově? A není chléb, který lámeme, účastí na těle Kristově?</verse>
        <verse osisID='1Cor.10.17'>Protože je jeden chléb, jsme my mnozí jedno tělo, neboť všichni máme podíl na jednom chlebu.</verse>
        <verse osisID='1Cor.10.18'>Pohleďte na Izraelský lid: Nespojuje ty, kteří jedí oběti, společenství oltáře?</verse>
        <verse osisID='1Cor.10.19'>Co tím chci říci? Že pokrm obětovaný modlám něco znamená? Nebo že modla něco znamená?</verse>
        <verse osisID='1Cor.10.20'>Nikoli, nýbrž že to, co pohané obětují, obětují démonům, a ne Bohu. Nechci, abyste vešli ve společenství s démony.</verse>
        <verse osisID='1Cor.10.21'>Nemůžete pít kalich Páně i kalich démonů. Nemůžete mít účast na stolu Páně i na stolu démonů.</verse>
        <verse osisID='1Cor.10.22'>Chceme snad popudit Pána k žárlivosti? Jsme snad silnější než on?</verse>
        <verse osisID='1Cor.10.23'>'Všecko je dovoleno' - ano, ale ne všecko prospívá. 'Všecko je dovoleno' - ano, ale ne všecko přispívá ke společnému růstu.</verse>
        <verse osisID='1Cor.10.24'>Nikdo ať nemyslí sám na sebe, nýbrž ať má ohled na druhého!</verse>
        <verse osisID='1Cor.10.25'>Jezte všechno, co se prodává v masných krámech, a pro své svědomí se nepotřebujete na nic ptát.</verse>
        <verse osisID='1Cor.10.26'>'Hospodinova je země i její plnost.'</verse>
        <verse osisID='1Cor.10.27'>Pozve-li vás někdo z nevěřících a chcete tam jít, jezte všechno, co vám předloží, a pro své svědomí se na nic neptejte.</verse>
        <verse osisID='1Cor.10.28'>Kdyby vám však někdo řekl: "Toto bylo obětováno božstvům", nejezte kvůli tomu, kdo vás na to upozornil, a pro svědomí-</verse>
        <verse osisID='1Cor.10.29'>nemyslím vaše svědomí, nýbrž svědomí toho druhého. Proč by moje svoboda měla být souzena cizím svědomím?</verse>
        <verse osisID='1Cor.10.30'>Jestliže něco přijímám s vděčností, proč mám být odsuzován za to, zač vzdávám díky?</verse>
        <verse osisID='1Cor.10.31'>Ať tedy jíte či pijete či cokoli jiného děláte, všecko čiňte k slávě Boží.</verse>
        <verse osisID='1Cor.10.32'>Nebuďte kamenem úrazu ani Židům, ani Řekům, ani církvi Boží,</verse>
        <verse osisID='1Cor.10.33'>já se také snažím všem vyjít vstříc. Nehledám svůj vlastní prospěch, nýbrž prospěch mnohých, aby byli spaseni.</verse>
      </chapter>
      <chapter osisID='1Cor.11'>
        <verse osisID='1Cor.11.1'>Jednejte podle mého příkladu, jako já jednám podle příkladu Kristova.</verse>
        <verse osisID='1Cor.11.2'>Chválím vás, že si mne stále připomínáte a držíte se tradice, kterou jste ode mne přijali.</verse>
        <verse osisID='1Cor.11.3'>Rád bych, abyste si uvědomili, že hlavou každého muže je Kristus, hlavou ženy muž a hlavou Krista je Bůh.</verse>
        <verse osisID='1Cor.11.4'>Každý muž, který se modlí nebo prorocky mluví s pokrytou hlavou, zneuctívá toho, kdo je mu hlavou,</verse>
        <verse osisID='1Cor.11.5'>a každá žena, která se modlí nebo prorocky mluví s nezahalenou hlavou, zneuctívá toho, kdo je jí hlavou; je to jedno a totéž, jako kdyby byla ostříhaná.</verse>
        <verse osisID='1Cor.11.6'>Jestliže si žena nezahaluje hlavu, ať se už také ostříhá. Je-li však pro ženu potupné dát se ostříhat nebo oholit, ať se zahaluje.</verse>
        <verse osisID='1Cor.11.7'>Muž si nemá zahalovat hlavu, protože je obrazem a odleskem slávy Boží, kdežto žena je odleskem slávy mužovy.</verse>
        <verse osisID='1Cor.11.8'>Vždyť muž není z ženy, nýbrž žena z muže.</verse>
        <verse osisID='1Cor.11.9'>Muž přece nebyl stvořen pro ženu, ale žena pro muže.</verse>
        <verse osisID='1Cor.11.10'>Proto má žena mít na hlavě znamení moci kvůli andělům.</verse>
        <verse osisID='1Cor.11.11'>V Kristu ovšem není žena bez muže ani muž bez ženy,</verse>
        <verse osisID='1Cor.11.12'>vždyť jako je žena z muže, tak i muž skrze ženu - všecko pak je z Boha.</verse>
        <verse osisID='1Cor.11.13'>Posuďte to sami: Sluší se, aby se žena k Bohu modlila s nezahalenou hlavou?</verse>
        <verse osisID='1Cor.11.14'>Cožpak vás sama příroda neučí, že pro muže jsou dlouhé vlasy hanbou,</verse>
        <verse osisID='1Cor.11.15'>kdežto pro ženu ctí? Vlasy jsou jí totiž dány jako závoj.</verse>
        <verse osisID='1Cor.11.16'>Chce-li někdo umíněně na tom trvat, tomu říkám: Není to obyčejem ani u nás, ani v ostatních církvích Božích.</verse>
        <verse osisID='1Cor.11.17'>Když už vás napomínám, nemohu také pochválit, že se shromažďujete spíše ke škodě než k prospěchu.</verse>
        <verse osisID='1Cor.11.18'>Předně slyším, že jsou mezi vámi roztržky, když se v církvi shromažďujete, a jsem nakloněn tomu věřit.</verse>
        <verse osisID='1Cor.11.19'>Neboť musí mezi vámi být i různé skupiny, aby se ukázalo, kdo z vás se osvědčí.</verse>
        <verse osisID='1Cor.11.20'>Když vy se však shromažďujete, není to už společenství večeře Páně:</verse>
        <verse osisID='1Cor.11.21'>každý se dá hned do své večeře, a jeden má hlad, druhý se opije.</verse>
        <verse osisID='1Cor.11.22'>Což nemáte své domácnosti, kde byste jedli a pili? Či snad pohrdáte církví Boží a chcete zahanbit ty, kteří nic nemají? Co vám mám říci? Mám vás snad pochválit? Za to vás nechválím!</verse>
        <verse osisID='1Cor.11.23'>Já jsem přijal od Pána, co jsem vám také odevzdal: Pán Ježíš v tu noc, kdy byl zrazen, vzal chléb,</verse>
        <verse osisID='1Cor.11.24'>vzdal díky, lámal jej a řekl: "Toto jest mé tělo, které se za vás vydává; to čiňte na mou památku."</verse>
        <verse osisID='1Cor.11.25'>Stejně vzal po večeři i kalich a řekl: "Tento kalich je nová smlouva, zpečetěná mou krví; to čiňte, kdykoli budete píti, na mou památku."</verse>
        <verse osisID='1Cor.11.26'>Kdykoli tedy jíte tento chléb a pijete tento kalich, zvěstujete smrt Páně, dokud on nepřijde.</verse>
        <verse osisID='1Cor.11.27'>Kdo by tedy jedl tento chléb a pil kalich Páně nehodně, proviní se proti tělu a krvi Páně.</verse>
        <verse osisID='1Cor.11.28'>Nechť každý sám sebe zkoumá, než tento chléb jí a z tohoto kalicha pije.</verse>
        <verse osisID='1Cor.11.29'>Kdo jí a pije a nerozpoznává, že jde o tělo Páně, jí a pije sám sobě odsouzení.</verse>
        <verse osisID='1Cor.11.30'>Proto je mezi vámi tolik slabých a nemocných a mnozí umírají.</verse>
        <verse osisID='1Cor.11.31'>Kdybychom soudili sami sebe, nebyli bychom souzeni.</verse>
        <verse osisID='1Cor.11.32'>Když nás však soudí Pán, je to k naší nápravě, abychom nebyli odsouzeni spolu se světem.</verse>
        <verse osisID='1Cor.11.33'>A tak, bratří moji, když se shromažďujete k společnému stolu, čekejte jeden na druhého.</verse>
        <verse osisID='1Cor.11.34'>Kdo má hlad, ať se nají doma, abyste se neshromažďovali k odsouzení. Ostatní věci zařídím, až přijdu.</verse>
      </chapter>
      <chapter osisID='1Cor.12'>
        <verse osisID='1Cor.12.1'>Pokud jde o duchovní dary, bratří, nechtěl bych vás nechat v nevědomosti.</verse>
        <verse osisID='1Cor.12.2'>Pamatujete se, že když jste byli pohané, táhlo vás to neodolatelně k němým modlám.</verse>
        <verse osisID='1Cor.12.3'>Proto vám zdůrazňuji, že žádný, kdo mluví z Ducha Božího, neřekne: "Ježíš buď proklet", a že nikdo nemůže říci: "Ježíš je Pán", leč v Duchu svatém.</verse>
        <verse osisID='1Cor.12.4'>Jsou rozdílná obdarování, ale tentýž Duch;</verse>
        <verse osisID='1Cor.12.5'>rozdílné služby, ale tentýž Pán;</verse>
        <verse osisID='1Cor.12.6'>a rozdílná působení moci, ale tentýž Bůh, který působí všecko ve všech.</verse>
        <verse osisID='1Cor.12.7'>Každému je dán zvláštní projev Ducha ke společnému prospěchu.</verse>
        <verse osisID='1Cor.12.8'>Jednomu je skrze Ducha dáno slovo moudrosti, druhému slovo poznání podle téhož Ducha,</verse>
        <verse osisID='1Cor.12.9'>někomu zase víra v témž Duchu, někomu dar uzdravování v jednom a témž Duchu,</verse>
        <verse osisID='1Cor.12.10'>někomu působení mocných činů, dalšímu zase proroctví, jinému rozlišování duchů, někomu dar mluvit ve vytržení, jinému dar vykládat, co to znamená.</verse>
        <verse osisID='1Cor.12.11'>To všechno působí jeden a týž Duch, který uděluje každému zvláštní dar, jak sám chce.</verse>
        <verse osisID='1Cor.12.12'>Tak jako tělo je jedno, ale má mnoho údů, a jako všecky údy těla jsou jedno tělo, ač je jich mnoho, tak je to i s Kristem.</verse>
        <verse osisID='1Cor.12.13'>Neboť my všichni, ať Židé či Řekové, ať otroci či svobodní, byli jsme jedním Duchem pokřtěni v jedno tělo a všichni jsme byli napojeni týmž Duchem.</verse>
        <verse osisID='1Cor.12.14'>Tělo není jeden úd, nýbrž mnoho údů.</verse>
        <verse osisID='1Cor.12.15'>Kdyby řekla noha: "Protože nejsem ruka, nepatřím k tělu", tím by ještě nepřestala být částí těla.</verse>
        <verse osisID='1Cor.12.16'>A kdyby řeklo ucho "Protože nejsem oko, nepatřím k tělu," tím by ještě nepřestalo být částí těla.</verse>
        <verse osisID='1Cor.12.17'>Kdyby celé tělo nebylo než oko, kde by byl sluch? A kdyby celé tělo nebylo než sluch, kde by byl čich?</verse>
        <verse osisID='1Cor.12.18'>Ale Bůh dal tělu údy a každému z nich určil úkol, jak sám chtěl.</verse>
        <verse osisID='1Cor.12.19'>Kdyby všechno bylo jen jedním údem, kam by se podělo tělo?</verse>
        <verse osisID='1Cor.12.20'>Ve skutečnosti však je mnoho údů, ale jedno tělo.</verse>
        <verse osisID='1Cor.12.21'>Oko nemůže říci ruce: "Nepotřebuji tě!" Ani hlava nemůže říci nohám: "Nepotřebuji vás!"</verse>
        <verse osisID='1Cor.12.22'>A právě ty údy těla, které se zdají méně významné, jsou nezbytné,</verse>
        <verse osisID='1Cor.12.23'>a které pokládáme za méně čestné, těm prokazujeme zvláštní čest, a neslušné slušněji zahalujeme,</verse>
        <verse osisID='1Cor.12.24'>jak to naše slušné údy nepotřebují. Bůh zařídil tělo tak, že přehlíženým údům dal hojnější čest,</verse>
        <verse osisID='1Cor.12.25'>aby v těle nedošlo k roztržce, ale aby údy shodně pečovaly jeden o druhý.</verse>
        <verse osisID='1Cor.12.26'>Trpí-li jeden úd, trpí spolu s ním všechny. A dochází-li slávy jeden úd, všechny se radují spolu s ním.</verse>
        <verse osisID='1Cor.12.27'>Vy jste tělo Kristovo, a každý z vás je jedním z jeho údů.</verse>
        <verse osisID='1Cor.12.28'>A v církvi ustanovil Bůh jedny za apoštoly, druhé za proroky, třetí za učitele; potom jsou mocné činy, pak dary uzdravování, služba potřebným, řízení církve, řeč ve vytržení.</verse>
        <verse osisID='1Cor.12.29'>Jsou snad všichni apoštoly? Jsou všichni proroky? Jsou všichni učiteli? Mají všichni moc činit divy?</verse>
        <verse osisID='1Cor.12.30'>Mají všichni dar uzdravovat? Mají všichni schopnost mluvit ve vytržení rozličnými jazyky? Dovedou je všichni vykládat?</verse>
        <verse osisID='1Cor.12.31'>Usilujte o vyšší dary! A ukážu vám ještě mnohem vzácnější cestu:</verse>
      </chapter>
      <chapter osisID='1Cor.13'>
        <verse osisID='1Cor.13.1'>Kdybych mluvil jazyky lidskými i andělskými, ale lásku bych neměl, jsem jenom dunící kov a zvučící zvon.</verse>
        <verse osisID='1Cor.13.2'>Kdybych měl dar proroctví, rozuměl všem tajemstvím a obsáhl všecko poznání, ano kdybych měl tak velikou víru, že bych hory přenášel, ale lásku bych neměl, nic nejsem.</verse>
        <verse osisID='1Cor.13.3'>A kdybych rozdal všecko, co mám, ano kdybych vydal sám sebe k upálení, ale lásku bych neměl, nic mi to neprospěje.</verse>
        <verse osisID='1Cor.13.4'>Láska je trpělivá, laskavá, nezávidí, láska se nevychloubá a není domýšlivá.</verse>
        <verse osisID='1Cor.13.5'>Láska nejedná nečestně, nehledá svůj prospěch, nedá se vydráždit, nepočítá křivdy.</verse>
        <verse osisID='1Cor.13.6'>Nemá radost ze špatnosti, ale vždycky se raduje z pravdy.</verse>
        <verse osisID='1Cor.13.7'>Ať se děje cokoliv, láska vydrží, láska věří, láska má naději, láska vytrvá.</verse>
        <verse osisID='1Cor.13.8'>Láska nikdy nezanikne. Proroctví - to pomine; jazyky - ty ustanou; poznání - to bude překonáno.</verse>
        <verse osisID='1Cor.13.9'>Vždyť naše poznání je jen částečné, i naše prorokování je jen částečné;</verse>
        <verse osisID='1Cor.13.10'>až přijde plnost, tehdy to, co je částečné, bude překonáno.</verse>
        <verse osisID='1Cor.13.11'>Dokud jsem byl dítě, mluvil jsem jako dítě, smýšlel jsem jako dítě, usuzoval jsem jako dítě; když jsem se stal mužem, překonal jsem to, co je dětinské.</verse>
        <verse osisID='1Cor.13.12'>Nyní vidíme jako v zrcadle, jen v hádance, potom však uzříme tváří v tvář. Nyní poznávám částečně, ale potom poznám plně, jako Bůh zná mne.</verse>
        <verse osisID='1Cor.13.13'>A tak zůstává víra, naděje, láska - ale největší z té trojice je láska.</verse>
      </chapter>
      <chapter osisID='1Cor.14'>
        <verse osisID='1Cor.14.1'>Držte se lásky a usilujte o duchovní dary, nejvíce o dar prorocké řeči.</verse>
        <verse osisID='1Cor.14.2'>Vždyť kdo ve vytržení mluví jazyky, nemluví k lidem, nýbrž k Bohu, a nikdo mu nerozumí. Je puzen Duchem, ale to, co říká, zůstává tajemstvím.</verse>
        <verse osisID='1Cor.14.3'>Ten však, kdo má prorocký dar, mluví k lidem pro jejich duchovní užitek, napomenutí i povzbuzení.</verse>
        <verse osisID='1Cor.14.4'>Kdo ve vytržení mluví jazyky, mluví k svému užitku, ale kdo mluví prorocky, mluví k užitku církve.</verse>
        <verse osisID='1Cor.14.5'>Chtěl bych, abyste všichni mluvili jazyky, ale ještě více, abyste měli prorocký dar. Neboť ten, kdo mluví prorocky, znamená víc než ten, kdo mluví ve vytržení - ledaže by jeho řeč byla vykládána, aby z toho církev měla užitek.</verse>
        <verse osisID='1Cor.14.6'>Vždyť kdybych k vám, bratří, přišel a mluvil jazyky, a nepřinesl vám žádné zjevení od Boha ani poznání ani prorocké slovo ani naučení - jaký prospěch byste z toho měli?</verse>
        <verse osisID='1Cor.14.7'>Je to jako s hudebními nástroji, třeba s flétnou nebo kytarou: kdyby nevydávaly odlišné tóny, jak by bylo možno rozeznat nápěv, který se na nich hraje?</verse>
        <verse osisID='1Cor.14.8'>A kdyby polnice vydala neurčitý zvuk, kdo by se připravoval k bitvě?</verse>
        <verse osisID='1Cor.14.9'>Tak i vy: Jestliže ve vytržení nepromluvíte jasné slovo, jak se má poznat, co bylo řečeno? Budete mluvit jen do vzduchu!</verse>
        <verse osisID='1Cor.14.10'>Na světě je mnoho různých řečí a každá má svá slova.</verse>
        <verse osisID='1Cor.14.11'>Jestliže však neznám význam těch slov, budu pro mluvícího cizincem a on zase bude cizincem pro mne.</verse>
        <verse osisID='1Cor.14.12'>Tak i vy: když tak horlivě usilujete o duchovní dary, snažte se, abyste měli hojnost těch, které slouží růstu celé církve.</verse>
        <verse osisID='1Cor.14.13'>A proto ten, kdo mluví jazyky, nechť prosí, aby je dovedl také vykládat.</verse>
        <verse osisID='1Cor.14.14'>Kdybych se modlil ve vytržení, modlil by se můj duch, ale má mysl by toho nebyla účastna.</verse>
        <verse osisID='1Cor.14.15'>Co tedy? Budu se modlit ve vytržení ducha, ale budu se také modlit s vědomou myslí. Budu zpívat chvalozpěvy ve vytržení ducha, ale budu zpívat také s vědomou myslí.</verse>
        <verse osisID='1Cor.14.16'>Kdybys děkoval Bohu ve vytržení, jak by ten, kdo do toho není zasvěcen, mohl říci Amen k tvému díkůvzdání, když nerozumí tomu, co říkáš?</verse>
        <verse osisID='1Cor.14.17'>Ty sice dobře vzdáváš díky, ale druhý z toho nemá žádný užitek.</verse>
        <verse osisID='1Cor.14.18'>Děkuji Bohu, že mám dar mluvit jazyky více než vy všichni,</verse>
        <verse osisID='1Cor.14.19'>ve shromáždění však - abych poučil i druhé - raději řeknu pět slov srozumitelně než tisíce slov ve vytržení.</verse>
        <verse osisID='1Cor.14.20'>Bratří, ve svém myšlení nebuďte jako děti. Ve zlém buďte jako nemluvňata, ale v myšlení buďte dospělí.</verse>
        <verse osisID='1Cor.14.21'>V Zákoně je psáno: 'Jinými jazyky a ústy cizozemců budu mluvit k tomuto lidu, ale ani tak mě nebudou poslouchat', praví Hospodin.</verse>
        <verse osisID='1Cor.14.22'>Mluvení jazyky není tedy znamením k víře, nýbrž k nevěře, prorocká řeč však nevede k nevěře, nýbrž k víře.</verse>
        <verse osisID='1Cor.14.23'>Kdyby se celá církev sešla ve shromáždění a všichni by mluvili ve vytržení, a přišli by tam lidé nezasvěcení a nevěřící, cožpak neřeknou, že blázníte?</verse>
        <verse osisID='1Cor.14.24'>Budou-li všichni mluvit prorocky a přijde tam člověk nevěřící nebo nezasvěcený, bude vším, co slyší, souzen a usvědčován,</verse>
        <verse osisID='1Cor.14.25'>vyjdou najevo věci skryté v jeho srdci, takže padne na kolena, pokoří se před Bohem a vyzná: "Vskutku je mezi vámi Bůh!"</verse>
        <verse osisID='1Cor.14.26'>Co z toho plyne, bratří? Když se shromažďujete, jeden má žalm, druhý slovo naučení, jiný zjevení od Boha, ještě jiný promluví ve vytržení a další to vyloží. Všecko ať slouží společnému růstu.</verse>
        <verse osisID='1Cor.14.27'>Pokud jde o mluvení jazyky, ať promluví dva nebo tři, jeden po druhém, a někdo ať vykládá.</verse>
        <verse osisID='1Cor.14.28'>Kdyby neměli vykladače, ať ve shromáždění mlčí, každý ať mluví ve vytržení jen pro sebe a před Bohem.</verse>
        <verse osisID='1Cor.14.29'>Z proroků ať promluví dva neb tři a ostatní ať to posuzují.</verse>
        <verse osisID='1Cor.14.30'>Dostane-li se zjevení jinému ve shromáždění, nechť ten první umlkne.</verse>
        <verse osisID='1Cor.14.31'>Jeden po druhém můžete všichni prorocky promluvit, aby všichni byli poučeni a všichni také povzbuzeni.</verse>
        <verse osisID='1Cor.14.32'>Prorok přece ovládá svůj prorocký dar.</verse>
        <verse osisID='1Cor.14.33'>Bůh není Bohem zmatku, nýbrž Bohem pokoje. Jako ve všech obcích Božího lidu,</verse>
        <verse osisID='1Cor.14.34'>ženy nechť ve shromáždění mlčí. Nedovoluje se jim, aby mluvily; mají se podřizovat, jak to říká i Zákon.</verse>
        <verse osisID='1Cor.14.35'>Chtějí-li se o něčem poučit, ať se doma zeptají svých mužů; ženě se nesluší mluvit ve shromáždění.</verse>
        <verse osisID='1Cor.14.36'>Vyšlo snad slovo Boží od vás? Nebo přišlo jen k vám samotným?</verse>
        <verse osisID='1Cor.14.37'>Pokládá-li se někdo za proroka nebo za člověka obdařeného Duchem, měl by poznat, že to, co vám píšu, je přikázání Páně.</verse>
        <verse osisID='1Cor.14.38'>Kdo to neuznává, nedojde sám uznání.</verse>
        <verse osisID='1Cor.14.39'>A tak, bratří moji, horlivě se snažte prorokovat a nebraňte mluvit jazyky.</verse>
        <verse osisID='1Cor.14.40'>Všechno ať se děje slušně a spořádaně.</verse>
      </chapter>
      <chapter osisID='1Cor.15'>
        <verse osisID='1Cor.15.1'>Chci vám připomenout, bratří, evangelium, které jsem vám zvěstoval, které jste přijali, které je základem, na němž stojíte,</verse>
        <verse osisID='1Cor.15.2'>a skrze něž docházíte spásy, držíte-li se ho tak, jak jsem vám je zvěstoval - vždyť jste přece neuvěřili nadarmo.</verse>
        <verse osisID='1Cor.15.3'>Odevzdal jsem vám především, co jsem sám přijal, že Kristus zemřel za naše hříchy podle Písem</verse>
        <verse osisID='1Cor.15.4'>a byl pohřben; byl vzkříšen třetího dne podle Písem,</verse>
        <verse osisID='1Cor.15.5'>ukázal se Petrovi, potom Dvanácti.</verse>
        <verse osisID='1Cor.15.6'>Poté se ukázal více než pěti stům bratří najednou; většina z nich je posud na živu, někteří však již zesnuli.</verse>
        <verse osisID='1Cor.15.7'>Pak se ukázal Jakubovi, potom všem apoštolům.</verse>
        <verse osisID='1Cor.15.8'>Naposledy ze všech se jako nedochůdčeti ukázal i mně.</verse>
        <verse osisID='1Cor.15.9'>Vždyť já jsem nejmenší z apoštolů a nejsem ani hoden jména apoštol, protože jsem pronásledoval církev Boží.</verse>
        <verse osisID='1Cor.15.10'>Milostí Boží jsem to, co jsem, a milost, kterou mi prokázal, nebyla nadarmo; více než oni všichni jsem se napracoval - nikoli já, nýbrž milost Boží, která byla se mnou.</verse>
        <verse osisID='1Cor.15.11'>Ať už tedy já, nebo oni - tak zvěstujeme a tak jste uvěřili.</verse>
        <verse osisID='1Cor.15.12'>Když se tedy zvěstuje o Kristu, že byl vzkříšen, jak mohou někteří mezi vámi říkat, že není zmrtvýchvstání?</verse>
        <verse osisID='1Cor.15.13'>Není-li zmrtvýchvstání, pak nebyl vzkříšen ani Kristus.</verse>
        <verse osisID='1Cor.15.14'>A jestliže Kristus nebyl vzkříšen, pak je naše zvěst klamná, a klamná je i vaše víra,</verse>
        <verse osisID='1Cor.15.15'>a my jsme odhaleni jako lživí svědkové o Bohu: dosvědčili jsme, že Bůh vzkřísil Krista, ale on jej nevzkřísil, není-li vzkříšení z mrtvých.</verse>
        <verse osisID='1Cor.15.16'>Neboť není-li vzkříšení z mrtvých, nebyl vzkříšen ani Kristus.</verse>
        <verse osisID='1Cor.15.17'>Nebyl-li však Kristus vzkříšen, je vaše víra marná, ještě jste ve svých hříších,</verse>
        <verse osisID='1Cor.15.18'>a jsou ztraceni i ti, kteří zesnuli v Kristu.</verse>
        <verse osisID='1Cor.15.19'>Máme-li naději v Kristu jen pro tento život, jsme nejubožejší ze všech lidí!</verse>
        <verse osisID='1Cor.15.20'>Avšak Kristus byl vzkříšen jako první z těch, kdo zesnuli.</verse>
        <verse osisID='1Cor.15.21'>A jako vešla do světa smrt skrze člověka, tak i zmrtvýchvstání:</verse>
        <verse osisID='1Cor.15.22'>jako v Adamovi všichni umírají, tak v Kristu všichni dojdou života.</verse>
        <verse osisID='1Cor.15.23'>Každý v daném pořadí: první vstal Kristus, potom při Kristově příchodu vstanou ti, kdo jsou jeho.</verse>
        <verse osisID='1Cor.15.24'>Tu nastane konec, až Kristus zruší vládu všech mocností a sil a odevzdá království Bohu a Otci.</verse>
        <verse osisID='1Cor.15.25'>Musí totiž kralovat, 'dokud Bůh nepodmaní všechny nepřátele pod jeho nohy'.</verse>
        <verse osisID='1Cor.15.26'>Jako poslední nepřítel bude přemožena smrt,</verse>
        <verse osisID='1Cor.15.27'>vždyť 'pod nohy jeho podřídil všecko'. Je-li řečeno, že je mu podřízeno všecko, je jasné, že s výjimkou toho, kdo mu všecko podřídil.</verse>
        <verse osisID='1Cor.15.28'>Až mu bude podřízeno všecko, pak i sám Syn se podřídí tomu, kdo mu všecko podřídil, a tak bude Bůh všecko ve všem.</verse>
        <verse osisID='1Cor.15.29'>Jaký by jinak mělo smysl to, že se někteří dávají křtít za mrtvé? Jestliže mrtví vůbec nevstanou, proč se za ně dávají křtít?</verse>
        <verse osisID='1Cor.15.30'>A proč i my se v každou hodinu vydáváme v nebezpečí?</verse>
        <verse osisID='1Cor.15.31'>Den ze dne hledím smrti do tváře - ujišťuji vás o tom, bratří, při všem, co pro mne znamenáte, v Kristu Ježíši, našem Pánu!</verse>
        <verse osisID='1Cor.15.32'>Jestliže jsem v Efezu podstoupil zápas se šelmami jen z lidských pohnutek, co mi to prospěje? Jestliže mrtví nevstanou, pak 'jezme a pijme, neboť zítra zemřeme'.</verse>
        <verse osisID='1Cor.15.33'>Neklamte se: 'špatná společnost kazí dobré mravy'.</verse>
        <verse osisID='1Cor.15.34'>Vystřízlivějte, jak se sluší, a nehřešte. Někteří nemají ani ponětí o Bohu. Říkám to k vašemu zahanbení!</verse>
        <verse osisID='1Cor.15.35'>Ale někdo snad řekne: "Jak vstanou mrtví? V jakém těle přijdou?"</verse>
        <verse osisID='1Cor.15.36'>Jaká pošetilost! To, co zaséváš, nebude oživeno, jestliže neumře.</verse>
        <verse osisID='1Cor.15.37'>A co zaséváš, není tělo, které vzejde, nýbrž holé zrno, ať už pšenice nebo nějaké jiné rostliny.</verse>
        <verse osisID='1Cor.15.38'>Bůh však mu dává tělo, jak sám určil, každému semeni jeho zvláštní tělo.</verse>
        <verse osisID='1Cor.15.39'>Není jedno tělo jako druhé, nýbrž jiné tělo mají lidé, jiné zvířata, jiné ptáci, jiné ryby.</verse>
        <verse osisID='1Cor.15.40'>A jsou tělesa nebeská a tělesa pozemská, ale jiná je sláva nebeských a jiná pozemských.</verse>
        <verse osisID='1Cor.15.41'>Jiná je záře slunce a jiná měsíce, a ještě jiná je záře hvězd, neboť hvězda od hvězdy se liší září.</verse>
        <verse osisID='1Cor.15.42'>Tak je to i se zmrtvýchvstáním. Co je zaseto jako pomíjitelné, vstává jako nepomíjitelné.</verse>
        <verse osisID='1Cor.15.43'>Co je zaseto v poníženosti, vstává v slávě. Co je zaseto v slabosti, vstává v moci.</verse>
        <verse osisID='1Cor.15.44'>Zasévá se tělo přirozené, vstává tělo duchovní. Je-li tělo přirozené, je i tělo duchovní.</verse>
        <verse osisID='1Cor.15.45'>Jak je psáno: 'První člověk Adam se stal duší živou' - poslední Adam je však Duchem oživujícím.</verse>
        <verse osisID='1Cor.15.46'>Nejprve tedy není tělo duchovní, nýbrž přirozené, pak teprve duchovní.</verse>
        <verse osisID='1Cor.15.47'>První člověk byl z prachu země, druhý člověk z nebe.</verse>
        <verse osisID='1Cor.15.48'>Jaký byl ten pozemský, takoví jsou i ostatní na zemi, a jaký je ten nebeský, takoví i ostatní v nebesích.</verse>
        <verse osisID='1Cor.15.49'>A jako jsme nesli po dobu pozemského, tak poneseme i podobu nebeského.</verse>
        <verse osisID='1Cor.15.50'>Chci říci to, bratří, že člověk, jak je, nemůže mít podíl na království Božím a pomíjitelné nemůže mít podíl na nepomíjitelném.</verse>
        <verse osisID='1Cor.15.51'>Hle, odhalím vám tajemství: Ne všichni zemřeme, ale všichni budeme proměněni,</verse>
        <verse osisID='1Cor.15.52'>naráz, v okamžiku, až se naposled ozve polnice. Až zazní, mrtví budou vzkříšeni k nepomíjitelnosti a my živí proměněni.</verse>
        <verse osisID='1Cor.15.53'>Pomíjitelné tělo musí totiž obléci nepomíjitelnost a smrtelné nesmrtelnost.</verse>
        <verse osisID='1Cor.15.54'>A když pomíjitelné obleče nepomíjitelnost a smrtelné nesmrtelnost, pak se naplní, co je psáno: 'Smrt je pohlcena, Bůh zvítězil!</verse>
        <verse osisID='1Cor.15.55'>Kde je, smrti, tvé vítězství? Kde je, smrti, tvá zbraň?'</verse>
        <verse osisID='1Cor.15.56'>Zbraní smrti je hřích a hřích má svou moc ze zákona.</verse>
        <verse osisID='1Cor.15.57'>Chvála buď Bohu, který nám dává vítězství skrze našeho Pána Ježíše Krista!</verse>
        <verse osisID='1Cor.15.58'>A tak, moji milovaní bratří, buďte pevní, nedejte se zviklat, buďte stále horlivější v díle Páně; vždyť víte, že vaše práce není v Pánu marná.</verse>
      </chapter>
      <chapter osisID='1Cor.16'>
        <verse osisID='1Cor.16.1'>Pokud jde o sbírku pro církev v Jeruzalémě, dělejte to podle pokynů, které jsem dal církvím v Galacii.</verse>
        <verse osisID='1Cor.16.2'>V první den týdne nechť každý z vás dá stranou, co může postrádat, aby sbírka nezačala teprve tehdy, až k vám přijdu.</verse>
        <verse osisID='1Cor.16.3'>Až budu u vás, vyšlu ty, které doporučíte, s průvodními listy, aby donesli dar vaší vděčnosti do Jeruzaléma.</verse>
        <verse osisID='1Cor.16.4'>Ukáže-li se vhodné, abych tam šel také já, půjdou se mnou.</verse>
        <verse osisID='1Cor.16.5'>Přijdu k vám, až dokončím cestu Makedonií. Makedonií totiž jen projdu,</verse>
        <verse osisID='1Cor.16.6'>ale u vás bych chtěl zůstat déle, snad i přes celou zimu, abyste vy mne potom vypravili na další cestu.</verse>
        <verse osisID='1Cor.16.7'>Nerad bych se u vás jen zastavil; doufám, že s vámi budu moci zůstat nějaký čas, dovolí-li to Pán.</verse>
        <verse osisID='1Cor.16.8'>V Efezu zůstanu až do letnic;</verse>
        <verse osisID='1Cor.16.9'>otevřela se mi zde veliká a nadějná příležitost, ale také protivníků je mnoho.</verse>
        <verse osisID='1Cor.16.10'>Přijde-li Timoteus, hleďte, aby byl mezi vámi bez obav; vždyť koná dílo Páně stejně jako já.</verse>
        <verse osisID='1Cor.16.11'>Ať ho nikdo z vás nepodceňuje! Vypravte ho na cestu ke mně s bratrskou láskou, neboť na něho čekám spolu s jinými bratry.</verse>
        <verse osisID='1Cor.16.12'>Pokud jde o bratra Apolla, velice jsem na něj naléhal, aby k vám šel spolu s jinými bratry, ale v žádném případě nechtěl jít už nyní; půjde však, jakmile se ukáže vhodná příležitost.</verse>
        <verse osisID='1Cor.16.13'>Buďte bdělí, stůjte pevně ve víře, buďte stateční a silní!</verse>
        <verse osisID='1Cor.16.14'>Všecko nechť se mezi vámi děje v lásce.</verse>
        <verse osisID='1Cor.16.15'>O něco vás prosím, bratří. Víte o rodině Štěpánově, že první z celé Achaje uvěřili a dali se do služby bratřím.</verse>
        <verse osisID='1Cor.16.16'>I vy se ochotně podřizujte takovým lidem a každému, kdo pracuje na společném díle.</verse>
        <verse osisID='1Cor.16.17'>Mám radost, že přišli Štěpán, Fortunát a Achaikos, neboť mi nahradili vaši nepřítomnost.</verse>
        <verse osisID='1Cor.16.18'>Uklidnili mé i vaše srdce. Važte si takových lidí!</verse>
        <verse osisID='1Cor.16.19'>Pozdravují vás církve v Asii. Velice vás v Pánu pozdravuje Akvilas a Priska spolu s církví, která se shromažďuje v jejich domě.</verse>
        <verse osisID='1Cor.16.20'>Pozdravují vás všichni bratří. Pozdravte se navzájem svatým políbením.</verse>
        <verse osisID='1Cor.16.21'>Pozdrav mou, Pavlovou rukou.</verse>
        <verse osisID='1Cor.16.22'>Kdo nemiluje Pána, ať je proklet! Maranatha!</verse>
        <verse osisID='1Cor.16.23'>Milost Pána Ježíše buď s vámi.</verse>
        <verse osisID='1Cor.16.24'>Moje láska je s vámi všemi v Kristu Ježíši.</verse>
      </chapter>
    </div></osisText>
</osis>
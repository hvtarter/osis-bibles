<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Heb'>
      <chapter osisID='Heb.1'>
        <verse osisID='Heb.1.1'>Mnohokrát a mnohými způsoby mluvíval Bůh k otcům ústy proroků;</verse>
        <verse osisID='Heb.1.2'>v tomto posledním čase k nám promluvil ve svém Synu, jehož ustanovil dědicem všeho a skrze něhož stvořil i věky.</verse>
        <verse osisID='Heb.1.3'>On, odlesk Boží slávy a výraz Boží podstaty, nese všecko svým mocným slovem. Když dokonal očištění od hříchů, usedl po pravici Božího majestátu na výsostech</verse>
        <verse osisID='Heb.1.4'>a stal se o to vznešenějším než andělé, oč je převyšuje jménem, které mu bylo dáno.</verse>
        <verse osisID='Heb.1.5'>Komu kdy z andělů Bůh řekl: 'Ty jsi můj Syn, já jsem tě dnes zplodil!' A jinde se praví: 'Já mu budu Otcem a on mi bude Synem.'</verse>
        <verse osisID='Heb.1.6'>A když chce uvést Prvorozeného do světa, praví opět: 'Ať se mu pokloní všichni andělé Boží!'</verse>
        <verse osisID='Heb.1.7'>O andělích je řečeno: 'Jeho andělé jsou vanutí větru a jeho služebníci plápolající oheň.'</verse>
        <verse osisID='Heb.1.8'>O Synovi však: 'Tvůj trůn, Bože, je na věky věků a žezlo práva je žezlem tvého království,</verse>
        <verse osisID='Heb.1.9'>Miluješ spravedlnost a nenávidíš nepravost, proto pomazal tě, Bože, Bůh tvůj olejem radosti nad všechny tvé druhy.'</verse>
        <verse osisID='Heb.1.10'>A dále: 'Ty, Pane, jsi na počátku založil zemi, i nebesa jsou dílem tvých rukou.</verse>
        <verse osisID='Heb.1.11'>Ona pominou, ty však zůstáváš; nebesa zvetšejí jako oděv,</verse>
        <verse osisID='Heb.1.12'>svineš je jako plášť a jako šat se změní, ty však jsi stále týž a tvá léta nikdy neustanou.'</verse>
        <verse osisID='Heb.1.13'>Kterému z andělů kdy řekl: 'Usedni po mé pravici, dokud ti nedám nepřátele za podnož tvého trůnu!'</verse>
        <verse osisID='Heb.1.14'>Což není každý anděl jen duchem, vyslaným k službě těm, kdo mají dojít spasení?</verse>
      </chapter>
      <chapter osisID='Heb.2'>
        <verse osisID='Heb.2.1'>Proto se tím více musíme držet toho, co jsme slyšeli, abychom nebyli strženi proudem.</verse>
        <verse osisID='Heb.2.2'>Jestliže už slovo zákona, které vyslovili andělé, bylo pevné a každý přestupek i každá neposlušnost došla spravedlivé odplaty,</verse>
        <verse osisID='Heb.2.3'>jak bychom mohli uniknout my, pohrdneme-li tak slavným spasením? První je zvěstoval sám Pán, a ti, kdo uslyšeli, dosvědčili toto spasení i nám;</verse>
        <verse osisID='Heb.2.4'>Bůh potvrzoval jejich svědectví znameními, divy i rozličnými projevy své moci a rozdílením Ducha svatého podle své vůle.</verse>
        <verse osisID='Heb.2.5'>Andělům Bůh také nepodřídil budoucí svět, o němž mluvíme,</verse>
        <verse osisID='Heb.2.6'>kdežto o Synu je na jednom místě řečeno: 'Co je člověk, že ho máš, Bože, na mysli, a Syn člověka, že na něj hledíš?</verse>
        <verse osisID='Heb.2.7'>Jen nakrátko jsi ho postavil níž než anděly, pak jsi ho korunoval ctí a slávou,</verse>
        <verse osisID='Heb.2.8'>všecko jsi podrobil pod jeho nohy.' Když mu tedy podrobil všecko, znamená to, že nezůstalo nic, co by mu nebylo podmaněno. Nyní ovšem ještě nevidíme, že by mu vše bylo podmaněno.</verse>
        <verse osisID='Heb.2.9'>Ale vidíme toho, který byl nakrátko postaven níže než andělé, Ježíše, jak je pro utrpení smrti korunován ctí a slávou; neboť měl z milosti Boží zakusit smrt za všecky.</verse>
        <verse osisID='Heb.2.10'>Bylo přirozené, že Bůh, pro něhož je vše a skrze něhož je vše, přivedl mnoho synů k slávě, když skrze utrpení učinil dokonalým původce jejich spásy.</verse>
        <verse osisID='Heb.2.11'>A on, který posvěcuje, i ti, kdo jsou posvěcováni, jsou z téhož Otce. Proto se nestydí nazývat je svými bratry, když říká:</verse>
        <verse osisID='Heb.2.12'>'Budu zvěstovat tvé jméno svým bratřím, uprostřed shromáždění tě budu chválit.'</verse>
        <verse osisID='Heb.2.13'>A jinde praví: 'Také já svou důvěru složím v Boha.' A dále: 'Hle, já a děti, které mi dal Bůh.'</verse>
        <verse osisID='Heb.2.14'>Protože sourozence spojuje krev a tělo, i on se stal jedním z nich, aby svou smrtí zbavil moci toho, kdo smrtí vládne, totiž ďábla,</verse>
        <verse osisID='Heb.2.15'>a aby tak vysvobodil ty, kdo byli strachem před smrtí drženi po celý život v otroctví.</verse>
        <verse osisID='Heb.2.16'>Neujímá se přece andělů, ale 'ujímá se potomků Abrahamových'.</verse>
        <verse osisID='Heb.2.17'>Proto musil být ve všem jako jeho bratří, aby se stal veleknězem milosrdným a věrným v Boží službě a mohl tak smířit hříchy lidu.</verse>
        <verse osisID='Heb.2.18'>Protože sám prošel zkouškou utrpení, může pomoci těm, na které přicházejí zkoušky.</verse>
      </chapter>
      <chapter osisID='Heb.3'>
        <verse osisID='Heb.3.1'>Proto, bratří, vy, kteří jste svatí a máte účast na nebeském povolání, hleďte na apoštola a velekněze našeho vyznání, Ježíše:</verse>
        <verse osisID='Heb.3.2'>byl věrný tomu, kdo jej ustanovil, jako i 'Mojžíš byl věrný v celém Božím domě'.</verse>
        <verse osisID='Heb.3.3'>Ježíš je však hoden větší slávy než Mojžíš, tak jako stavitel domu je víc nežli dům sám.</verse>
        <verse osisID='Heb.3.4'>Každý dům někdo staví; ten, kdo postavil vše, je Bůh.</verse>
        <verse osisID='Heb.3.5'>Mojžíš byl věrný v celém Božím domě, ale jen jako služebník, který měl dosvědčit to, co teprve bude vysloveno.</verse>
        <verse osisID='Heb.3.6'>Kristus však jako Syn je nad celým Božím domem. A tímto Božím domem jsme my, pokud si až do konce zachováme smělou jistotu a radostnou naději.</verse>
        <verse osisID='Heb.3.7'>Proto, jak říká Duch svatý: 'Jestliže dnes uslyšíte jeho hlas,</verse>
        <verse osisID='Heb.3.8'>nezatvrzujte svá srdce ve vzdoru jako v den pokušení na poušti,</verse>
        <verse osisID='Heb.3.9'>kde si vaši otcové žádali důkazy a tak mě pokoušeli, ač viděli mé skutky</verse>
        <verse osisID='Heb.3.10'>po čtyřicet let. Proto jsem se na to pokolení rozhněval a řekl jsem: Jejich srdce stále bloudí, dodnes mé cesty nepoznali.</verse>
        <verse osisID='Heb.3.11'>Ve svém hněvu jsem přísahal: Nevejdou do mého odpočinutí!'</verse>
        <verse osisID='Heb.3.12'>Dejte si pozor, bratří, aby někdo z vás neměl srdce zlé a nevěrné, takže by odpadl od živého Boha.</verse>
        <verse osisID='Heb.3.13'>Naopak, povzbuzujte se navzájem den co den, dokud ještě trvá ono 'dnes', aby se nikdo z vás, oklamán hříchem, nezatvrdil.</verse>
        <verse osisID='Heb.3.14'>Vždyť máme účast na Kristu, jen když své počáteční předsevzetí zachováme pevné až do konce.</verse>
        <verse osisID='Heb.3.15'>Je řečeno: 'Jestliže dnes uslyšíte jeho hlas, nezatvrzujte svá srdce ve vzdoru!'</verse>
        <verse osisID='Heb.3.16'>Kdo slyšel a zatvrdil se? Což to nebyli všichni, kdo vyšli z Egypta pod Mojžíšovým vedením?</verse>
        <verse osisID='Heb.3.17'>A na koho se Bůh hněval po čtyřicet let? Zdali ne na ty, kdo zhřešili a jejichž těla padla na poušti?</verse>
        <verse osisID='Heb.3.18'>A komu přísahal, že nevejdou do jeho odpočinutí, ne-li těm, kdo se vzepřeli?</verse>
        <verse osisID='Heb.3.19'>Tak vidíme, že nemohli vejít pro svou nevěru.</verse>
      </chapter>
      <chapter osisID='Heb.4'>
        <verse osisID='Heb.4.1'>Střezme se, aby o někom z vás neplatilo, že v čase, dokud zaslíbení trvá, promeškal vstup do Božího odpočinutí.</verse>
        <verse osisID='Heb.4.2'>I nám se přece dostalo zaslíbení jako těm na poušti. Ale zvěst, kterou slyšeli, jim neprospěla, když ji vírou nepřijali.</verse>
        <verse osisID='Heb.4.3'>Neboť do odpočinutí vcházíme jen my, kdo jsme uvěřili, jak bylo řečeno: 'Přísahal jsem ve svém hněvu: Do mého odpočinutí nevejdou!' To řekl Bůh, ač jeho odpočinutí trvá od chvíle, kdy stvořil svět.</verse>
        <verse osisID='Heb.4.4'>O sedmém dni je přece v Písmu řečeno: 'I odpočinul Bůh sedmého dne od všeho svého díla.'</verse>
        <verse osisID='Heb.4.5'>Zde však čteme: 'Do mého odpočinutí nevejdou.'</verse>
        <verse osisID='Heb.4.6'>Trvá-li tedy možnost, aby někteří do odpočinutí vešli, a ti, kterým ta zvěst byla nejprve ohlášena, pro neposlušnost nevešli,</verse>
        <verse osisID='Heb.4.7'>určuje Bůh jiné 'dnes'. V Davidových žalmech, tedy po dlouhé době, jak už bylo pověděno, říká: 'Jestliže dnes uslyšíte jeho hlas, nezatvrzujte svá srdce!'</verse>
        <verse osisID='Heb.4.8'>Kdyby byl Jozue již uvedl lid do odpočinutí, nemluvil by Bůh o jiném, pozdějším dnu.</verse>
        <verse osisID='Heb.4.9'>Tak má Boží lid pravý sobotní odpočinek teprve před sebou.</verse>
        <verse osisID='Heb.4.10'>Neboť kdo vejde do Božího odpočinutí, odpočine od svého díla, tak jako Bůh odpočinul od svého.</verse>
        <verse osisID='Heb.4.11'>A tak usilujme, abychom vešli do toho odpočinutí a nikdo pro neposlušnost nepadl jako ti na poušti.</verse>
        <verse osisID='Heb.4.12'>Slovo Boží je živé, mocné a ostřejší než jakýkoli dvousečný meč; proniká až na rozhraní duše a ducha, kostí a morku, a rozsuzuje touhy i myšlenky srdce.</verse>
        <verse osisID='Heb.4.13'>Není tvora, který by se před ním mohl skrýt. Nahé a odhalené je všechno před očima toho, jemuž se budeme ze všeho odpovídat.</verse>
        <verse osisID='Heb.4.14'>Protože máme mocného velekněze, který vstoupil až před Boží tvář, Ježíše, Syna Božího, držme se toho, co vyznáváme.</verse>
        <verse osisID='Heb.4.15'>Nemáme přece velekněze, který není schopen mít soucit s našimi slabostmi; vždyť na sobě zakusil všechna pokušení jako my, ale nedopustil se hříchu.</verse>
        <verse osisID='Heb.4.16'>Přistupme tedy směle k trůnu milosti, abychom došli milosrdenství a nalezli milost a pomoc v pravý čas.</verse>
      </chapter>
      <chapter osisID='Heb.5'>
        <verse osisID='Heb.5.1'>Každý velekněz, vybraný z lidí, bývá ustanoven jako zástupce lidí před Bohem, aby přinášel dary i oběti za hříchy.</verse>
        <verse osisID='Heb.5.2'>Má mít soucit s těmi, kdo chybují a bloudí, protože sám také podléhá slabosti.</verse>
        <verse osisID='Heb.5.3'>A proto je povinen přinášet oběti za hřích nejenom za lid, ale i sám za sebe.</verse>
        <verse osisID='Heb.5.4'>Hodnost velekněze si nikdo nemůže přisvojit sám, nýbrž povolává ho Bůh jako kdysi Árona.</verse>
        <verse osisID='Heb.5.5'>Tak ani Kristus si nepřisvojil slávu velekněze sám, ale dal mu ji ten, který řekl: 'Ty jsi můj Syn, já jsem tě dnes zplodil.'</verse>
        <verse osisID='Heb.5.6'>A na jiném místě říká: 'Ty jsi kněz navěky podle řádu Melchisedechova.'</verse>
        <verse osisID='Heb.5.7'>Ježíš za svého pozemského života přinesl s bolestným voláním a slzami oběť modliteb a úpěnlivých proseb Bohu, který ho mohl zachránit před smrtí; a Bůh ho pro jeho pokoru slyšel.</verse>
        <verse osisID='Heb.5.8'>Ačkoli to byl Boží Syn, naučil se poslušnosti z utrpení, jímž prošel,</verse>
        <verse osisID='Heb.5.9'>tak dosáhl dokonalosti a všem, kteří ho poslouchají, stal se původcem věčné spásy,</verse>
        <verse osisID='Heb.5.10'>když ho Bůh prohlásil veleknězem podle řádu Melchisedechova.</verse>
        <verse osisID='Heb.5.11'>O tom by bylo mnoho co mluvit, ale je těžké vám to vyložit, protože nejste ochotni slyšet.</verse>
        <verse osisID='Heb.5.12'>Za takovou dobu už byste měli být sami učiteli, a zatím opět potřebujete, aby vás někdo učil abecedě Boží řeči; potřebujete mléko, ne hutný pokrm.</verse>
        <verse osisID='Heb.5.13'>Každý, kdo potřebuje mléko, protože nepřivykl slovu spravedlnosti, je jako nemluvně.</verse>
        <verse osisID='Heb.5.14'>Hutný pokrm je pro vyspělé, pro ty, kdo mají cvičením své smysly vypěstovány tak, že rozeznají dobré od špatného.</verse>
      </chapter>
      <chapter osisID='Heb.6'>
        <verse osisID='Heb.6.1'>Proto nezůstávejme již u počátečního učení o Kristu, ale směřujme k dospělosti. Nevracejme se k základním článkům o pokání z mrtvých skutků, o víře v Boha,</verse>
        <verse osisID='Heb.6.2'>k učení o křtu a vzkládání rukou, o vzkříšení z mrtvých a o posledním soudu.</verse>
        <verse osisID='Heb.6.3'>Budeme moci jít dále, když to Bůh dovolí.</verse>
        <verse osisID='Heb.6.4'>Kdo byli už jednou osvíceni a okusili nebeského daru, kdo se stali účastníky Ducha svatého</verse>
        <verse osisID='Heb.6.5'>a zakusili pravdivost Božího slova i moc budoucího věku,</verse>
        <verse osisID='Heb.6.6'>a pak odpadli, s těmi není možno znovu začínat a vést je k pokání, protože znovu křižují Božího Syna a uvádějí ho v posměch.</verse>
        <verse osisID='Heb.6.7'>Země, která často přijímá déšť a rodí užitečnou rostlinu těm, kdo ji obdělávají, má účast na Božím požehnání.</verse>
        <verse osisID='Heb.6.8'>Rodí-li však jen trní a bodláčí, je nepotřebná a blízká prokletí a nakonec bývá vypálena.</verse>
        <verse osisID='Heb.6.9'>I když takto mluvíme, jsme o vás přesvědčeni, milovaní, že jste na dobré cestě ke spáse.</verse>
        <verse osisID='Heb.6.10'>Bůh není nespravedlivý, a proto nezapomene, jak jste se činem své lásky k němu přiznali, když jste sloužili a ještě sloužíte bratřím.</verse>
        <verse osisID='Heb.6.11'>Toužíme jen, aby na každém z vás bylo vidět neutuchající horlivost až do konce, kdy se naplní naše naděje;</verse>
        <verse osisID='Heb.6.12'>proto neochabujte, ale vezměte si za vzor ty, kdo pro víru a trpělivost mají podíl na zaslíbení.</verse>
        <verse osisID='Heb.6.13'>Tak dal Bůh zaslíbení Abrahamovi. Poněvadž při nikom vyšším přísahat nemohl, přísahal při sobě samém:</verse>
        <verse osisID='Heb.6.14'>'Hojně ti požehnám a dám ti mnoho potomků.'</verse>
        <verse osisID='Heb.6.15'>A protože byl Abraham trpělivý, dosáhl splnění Božího slibu.</verse>
        <verse osisID='Heb.6.16'>Lidé totiž přísahají při někom větším a přísaha je zárukou, kterou končí každý spor.</verse>
        <verse osisID='Heb.6.17'>Když Bůh chtěl účastníkům zaslíbení přesvědčivě prokázat nezměnitelnost svého rozhodnutí, potvrdil své zaslíbení ještě přísahou.</verse>
        <verse osisID='Heb.6.18'>A tak tyto dvě nezměnitelné věci, v nichž Bůh přece nemůže lhát, jsou mocným povzbuzením pro nás, kteří jsme nalezli útočiště v naději nám dané.</verse>
        <verse osisID='Heb.6.19'>V ní jsme bezpečně a pevně zakotveni, jí pronikáme až do nitra nebeské svatyně,</verse>
        <verse osisID='Heb.6.20'>kam jako první za nás vstoupil Ježíš, kněz na věky podle řádu Melchisedechova.</verse>
      </chapter>
      <chapter osisID='Heb.7'>
        <verse osisID='Heb.7.1'>Tento Melchisedech, král Sálemu a kněz nejvyššího Boha, vyšel vstříc Abrahamovi, když se vracel po vítězství nad králi. Požehnal mu</verse>
        <verse osisID='Heb.7.2'>a Abraham mu z veškeré kořisti dal desátý díl. Jméno Melchisedech se vykládá jako král spravedlnosti, král Sálemu pak znamená král pokoje.</verse>
        <verse osisID='Heb.7.3'>Je bez otce, bez matky, bez předků, jeho dny nemají počátek a jeho život je bez konce. A tak podoben Synu Božímu zůstává knězem navždy.</verse>
        <verse osisID='Heb.7.4'>Hleďte, jak vznešený je ten, jemuž sám praotec Abraham dal jako desátek nejlepší část své kořisti.</verse>
        <verse osisID='Heb.7.5'>Levité, pověření kněžskou službou, mají podle zákona příkaz brát desátky od Božího lidu, to jest od svých bratří, ačkoli všichni pocházejí z Abrahamova rodu.</verse>
        <verse osisID='Heb.7.6'>Od Abrahama však dostal desátek ten, který nepocházel z rodu Levi, a Abraham, který měl zaslíbení, přijal od něho požehnání.</verse>
        <verse osisID='Heb.7.7'>A není sporu, že větší žehná menšímu.</verse>
        <verse osisID='Heb.7.8'>Levité dostávají desátky jako smrtelní lidé, Melchisedech však jako ten, o kom Písmo svědčí, že žije.</verse>
        <verse osisID='Heb.7.9'>Prostřednictvím Abrahamovým dal tak desátky i Levi, který sám desátky přijímá.</verse>
        <verse osisID='Heb.7.10'>Ještě se totiž nenarodil a byl v těle svého praotce Abrahama, když mu Melchisedech vyšel vstříc.</verse>
        <verse osisID='Heb.7.11'>Kdyby služba levitských kněží, která vedla lid k poslušnosti zákona, přinesla dokonalost, nač by ještě bylo třeba ustanovovat jiného kněze podle řádu Melchisedechova, a nezůstat při kněžství podle řádu Áronova?</verse>
        <verse osisID='Heb.7.12'>Avšak mění-li se kněžství, nutně nastává i změna zákona.</verse>
        <verse osisID='Heb.7.13'>A ten, na nějž se to slovo vztahuje, pocházel z jiného pokolení, z něhož nikdo nekonal službu u oltáře.</verse>
        <verse osisID='Heb.7.14'>Je dobře známo, že náš Pán pocházel z Judy, a u Mojžíše není zmínky o kněžích z tohoto pokolení.</verse>
        <verse osisID='Heb.7.15'>To vše je ještě zřejmější, když podobně jako Melchisedech je ustanoven jiný kněz</verse>
        <verse osisID='Heb.7.16'>ne podle zákona o tělesném původu, nýbrž na základě svého nepomíjejícího života,</verse>
        <verse osisID='Heb.7.17'>jak se o něm svědčí: 'Ty jsi kněz navěky podle řádu Melchisedechova.'</verse>
        <verse osisID='Heb.7.18'>Tím se ovšem ruší předchozí příkaz jako neúčinný a neužitečný -</verse>
        <verse osisID='Heb.7.19'>zákon totiž nic nepřivedl k dokonalosti - avšak na jeho místo přichází lepší naděje, jejíž mocí přistupujeme až k Bohu.</verse>
        <verse osisID='Heb.7.20'>A navíc se to nestalo bez přísahy. Levité se totiž stávali kněžími bez Boží přísahy.</verse>
        <verse osisID='Heb.7.21'>Ježíš však se jím stal s přísahou; vždyť mu bylo řečeno: 'Hospodin přísahal a nebude toho litovat: Ty jsi kněz navěky.'</verse>
        <verse osisID='Heb.7.22'>Proto se Ježíš stal ručitelem lepší smlouvy.</verse>
        <verse osisID='Heb.7.23'>A dále: Levitských kněží muselo být mnoho, protože umírali a nemohli sloužit trvale.</verse>
        <verse osisID='Heb.7.24'>Ježíšovo kněžství však nepřechází na jiného, neboť on zůstává navěky.</verse>
        <verse osisID='Heb.7.25'>Proto přináší dokonalé spasení těm, kdo skrze něho přistupují k Bohu; je stále živ a přimlouvá se za ně.</verse>
        <verse osisID='Heb.7.26'>To je ten velekněz, jakého jsme potřebovali: svatý, nevinný, neposkvrněný, oddělený od hříšníků a vyvýšený nad nebesa,</verse>
        <verse osisID='Heb.7.27'>který nemusí jako dřívější velekněží denně přinášet oběti napřed za vlastní hříchy a pak teprve za hříchy lidu. Ježíš to učinil jednou provždy, když obětoval sebe sama.</verse>
        <verse osisID='Heb.7.28'>Zákon totiž ustanovuje za velekněze lidi, podléhající slabosti, ale slovo přísahy, dané až po zákonu, ustanovuje Syna navěky dokonalého.</verse>
      </chapter>
      <chapter osisID='Heb.8'>
        <verse osisID='Heb.8.1'>Z toho, co bylo řečeno, plyne: máme velekněze, který usedl po pravici Božího trůnu</verse>
        <verse osisID='Heb.8.2'>v nebesích jako služebník pravé svatyně a stánku, který zřídil sám Hospodin, a nikoli člověk.</verse>
        <verse osisID='Heb.8.3'>Každý velekněz bývá ustanoven k tomu, aby přinášel dary a oběti; proto musel i Ježíš nutně přinést oběť.</verse>
        <verse osisID='Heb.8.4'>Na zemi by nemohl být knězem, protože zde už byli kněží, kteří přinášeli dary podle zákona.</verse>
        <verse osisID='Heb.8.5'>Ti však sloužili ve svatyni, která je jen náznakem a stínem svatyně nebeské. Vždyť Bůh uložil Mojžíšovi, když měl zřídit stánek: 'Hleď, ať uděláš vše podle vzoru, který ti byl ukázán na hoře.'</verse>
        <verse osisID='Heb.8.6'>Avšak Ježíš dosáhl vznešenější služby, právě tak jako je prostředníkem vyšší smlouvy, založené na lepších zaslíbeních.</verse>
        <verse osisID='Heb.8.7'>Kdyby totiž ta první smlouva byla bez vady, nebylo by třeba připravovat druhou.</verse>
        <verse osisID='Heb.8.8'>Ale když Bůh kárá svůj lid, říká: 'Hle, přicházejí dny, praví Hospodin, kdy s domem izraelským i s domem judským uzavřu smlouvu novou,</verse>
        <verse osisID='Heb.8.9'>ne jako byla ta smlouva, kterou jsem uzavřel s jejich otci v den, kdy jsem je vzal za ruku, abych je vyvedl ze země egyptské. Neboť oni nezůstali v mé smlouvě, a já jsem se jich zřekl, praví Hospodin.</verse>
        <verse osisID='Heb.8.10'>A toto je smlouva, kterou uzavřu s domem izraelským po oněch dnech, praví Hospodin: Dám své zákony do jejich mysli a napíšu jim je na srdce. Budu jim Bohem a oni budou mým lidem.</verse>
        <verse osisID='Heb.8.11'>Pak už nebude učit druh druha a bratr bratra a nebude vybízet: 'Poznej Pána', protože mě budou znát všichni, od nejmenšího až do největšího.</verse>
        <verse osisID='Heb.8.12'>Slituji se nad jejich nepravostmi a na jejich hříchy už nevzpomenu.'</verse>
        <verse osisID='Heb.8.13'>Když Bůh mluví o nové smlouvě, říká tím, že první je zastaralá. Co je zastaralé a vetché, blíží se zániku.</verse>
      </chapter>
      <chapter osisID='Heb.9'>
        <verse osisID='Heb.9.1'>I ta první smlouva měla ovšem bohoslužebný řád i posvátné místo, ale pozemské.</verse>
        <verse osisID='Heb.9.2'>To byl stánek, v jehož přední části, zvané svatyně, byly svícny a stůl na předložené chleby.</verse>
        <verse osisID='Heb.9.3'>Za oponou byla druhá část stánku, nazývaná nejsvětější svatyně.</verse>
        <verse osisID='Heb.9.4'>Tam byl zlatý kadidlový oltář, truhla smlouvy, ze všech stran krytá zlatem, v ní pak byla zlatá nádoba s manou, Áronova hůl, která se kdysi zazelenala, a desky smlouvy.</verse>
        <verse osisID='Heb.9.5'>Nad ní byli cherubové Boží slávy, kteří zastiňovali slitovnici. O tom teď není třeba dopodrobna mluvit.</verse>
        <verse osisID='Heb.9.6'>Od té doby, kdy bylo všecko tak zařízeno, vcházeli stále do přední části stánku kněží a konali tam bohoslužbu.</verse>
        <verse osisID='Heb.9.7'>Do druhé části stánku vcházel jen jednou za rok sám velekněz, a to nikdy bez krve, kterou obětoval za sebe i za přestoupení lidu.</verse>
        <verse osisID='Heb.9.8'>Tím Duch svatý naznačuje, že ještě nebyla otevřena cesta do nejsvětější svatyně, pokud stála přední část stánku.</verse>
        <verse osisID='Heb.9.9'>To bylo podobenstvím pro nynější čas, neboť dary a oběti, které se tam přinášely, nemohly dokonale očistit svědomí toho, kdo je obětuje;</verse>
        <verse osisID='Heb.9.10'>jde jen o pokrmy, nápoje a různá omývání, tedy o vnější předpisy, platné jen do nového uspořádání.</verse>
        <verse osisID='Heb.9.11'>Ale když přišel Kristus, velekněz, který nám přináší skutečné dobro, neprošel stánkem zhotoveným rukama, to jest patřícím k tomuto světu, nýbrž stánkem větším a dokonalejším.</verse>
        <verse osisID='Heb.9.12'>A nevešel do svatyně s krví kozlů a telat, ale jednou provždy dal svou vlastní krev, a tak nám získal věčné vykoupení.</verse>
        <verse osisID='Heb.9.13'>Jestliže již pokropení krví kozlů a býků a popel z jalovice posvěcuje poskvrněné a zevně je očišťuje,</verse>
        <verse osisID='Heb.9.14'>čím více krev Kristova očistí naše svědomí od mrtvých skutků k službě živému Bohu! Vždyť on přinesl sebe sama jako neposkvrněnou oběť Bohu mocí Ducha, který nepomíjí.</verse>
        <verse osisID='Heb.9.15'>Proto je Kristus prostředníkem nové smlouvy, aby ti, kdo jsou od Boha povoláni, přijali věčné dědictví, které jim bylo zaslíbeno - neboť jeho smrt přinesla vykoupení z hříchů, spáchaných za první smlouvy.</verse>
        <verse osisID='Heb.9.16'>Při závěti se musí prokázat smrt toho, kdo ji ustanovil.</verse>
        <verse osisID='Heb.9.17'>Jen závěť zemřelých je totiž platná; nemá však platnost, dokud žije ten, kdo ji ustanovil.</verse>
        <verse osisID='Heb.9.18'>Proto ani první smlouva nebyla uzavřena bez vylití krve;</verse>
        <verse osisID='Heb.9.19'>když Mojžíš všemu lidu oznámil všecka přikázání podle zákona, vzal krev telat a kozlů, vodu, červenou vlnu s yzopem a pokropil knihu Zákona i všechen lid. A řekl jim:</verse>
        <verse osisID='Heb.9.20'>"Toto je krev smlouvy, kterou s vámi uzavřel Bůh."</verse>
        <verse osisID='Heb.9.21'>Podobně pokropil krví i stánek a všecko bohoslužebné náčiní.</verse>
        <verse osisID='Heb.9.22'>Podle zákona se skoro vše očišťuje krví, a bez vylití krve není odpuštění.</verse>
        <verse osisID='Heb.9.23'>To, co je jen náznakem nebeských věcí, bylo nutno očišťovat takovým způsobem; nebeské věci samy však vyžadují vzácnějších obětí.</verse>
        <verse osisID='Heb.9.24'>Vždyť Kristus nevešel do svatyně, kterou lidské ruce udělaly jen jako napodobení té pravé, nýbrž vešel do samého nebe, aby se za nás postavil před Boží tváří.</verse>
        <verse osisID='Heb.9.25'>Není třeba, aby sám sebe obětoval vždy znovu, jako když velekněz rok co rok s cizí krví vchází do svatyně;</verse>
        <verse osisID='Heb.9.26'>jinak by musel trpět mnohokrát od založení světa. On se však zjevil jen jednou na konci věků, aby svou obětí sňal hřích.</verse>
        <verse osisID='Heb.9.27'>A jako každý člověk jen jednou umírá, a potom bude soud,</verse>
        <verse osisID='Heb.9.28'>tak i Kristus byl jen jednou obětován, aby na sebe vzal hříchy mnohých; po druhé se zjeví ne už kvůli hříchu, ale ke spáse těm, kdo ho očekávají.</verse>
      </chapter>
      <chapter osisID='Heb.10'>
        <verse osisID='Heb.10.1'>V zákoně je pouze náznak budoucího dobra, ne sama jeho skutečnost. Proto stále stejné oběti, přinášené každoročně znovu a znovu, nemohou nikdy dokonale očistit ty, kdo s nimi přicházejí.</verse>
        <verse osisID='Heb.10.2'>Kdyby ti, kdo je přinášejí, neměli už vědomí hříchu, protože byli jednou provždy očištěni, dávno by byly tyto oběti přestaly.</verse>
        <verse osisID='Heb.10.3'>Ale těmito oběťmi se hříchy naopak každoročně připomínají,</verse>
        <verse osisID='Heb.10.4'>neboť krev býků a kozlů není s to hříchy odstranit.</verse>
        <verse osisID='Heb.10.5'>Proto Kristus říká, když přichází na svět: 'Oběti ani dary jsi nechtěl, ale dal jsi mi tělo.</verse>
        <verse osisID='Heb.10.6'>V zápalné oběti ani v oběti za hřích, Bože, jsi nenašel zalíbení.</verse>
        <verse osisID='Heb.10.7'>Proto jsem řekl: Zde jsem, abych konal, Bože, tvou vůli, jak je o mně v tvé knize psáno.'</verse>
        <verse osisID='Heb.10.8'>Předně říká: 'Oběti ani dary, oběti zápalné ani oběti za hřích jsi nechtěl a nenašel jsi v nich zalíbení' - totiž v takových, jaké se obětují podle zákona.</verse>
        <verse osisID='Heb.10.9'>Potom však řekne: 'Zde jsem, abych konal tvou vůli.' Tak ruší prvé, aby ustanovil druhé.</verse>
        <verse osisID='Heb.10.10'>Tou vůlí jsme posvěceni, neboť Ježíš Kristus jednou provždy obětoval své tělo.</verse>
        <verse osisID='Heb.10.11'>Každý kněz stojí a koná denně bohoslužbu, znovu a znovu přináší tytéž oběti, ale ty nikdy nemohou navždy zahladit hříchy.</verse>
        <verse osisID='Heb.10.12'>Kristus však přinesl za hříchy jedinou oběť, navěky usedl po pravici Boží</verse>
        <verse osisID='Heb.10.13'>a hledí vstříc tomu, 'až mu budou nepřátelé dáni za podnož jeho trůnu'.</verse>
        <verse osisID='Heb.10.14'>Tak jedinou obětí navždy přivedl k dokonalosti ty, které posvěcuje.</verse>
        <verse osisID='Heb.10.15'>Dosvědčuje nám to i Duch svatý, když říká:</verse>
        <verse osisID='Heb.10.16'>'Toto je smlouva, kterou s nimi uzavřu po oněch dnech, praví Pán; dám své zákony do jejich srdce a vepíšu jim je do mysli;</verse>
        <verse osisID='Heb.10.17'>na jejich hříchy a nepravosti už nikdy nevzpomenu.'</verse>
        <verse osisID='Heb.10.18'>Tam, kde jsou hříchy odpuštěny, není už třeba přinášet za ně oběti.</verse>
        <verse osisID='Heb.10.19'>Protože Ježíš obětoval svou krev, smíme se, bratří, odvážit vejít do svatyně</verse>
        <verse osisID='Heb.10.20'>cestou novou a živou, kterou nám otevřel zrušením opony - to jest obětováním svého těla.</verse>
        <verse osisID='Heb.10.21'>Máme-li tedy tak velikého kněze nad celým Božím domem,</verse>
        <verse osisID='Heb.10.22'>přistupujme před Boha s opravdovým srdcem a v plné jistotě víry, se srdcem očištěným od zlého svědomí a s tělem obmytým čistou vodou.</verse>
        <verse osisID='Heb.10.23'>Držme se neotřesitelné naděje, kterou vyznáváme, protože ten, kdo nám dal zaslíbení, je věrný.</verse>
        <verse osisID='Heb.10.24'>Mějme zájem jeden o druhého a povzbuzujme se k lásce a k dobrým skutkům.</verse>
        <verse osisID='Heb.10.25'>Nezanedbávejte společná shromáždění, jak to někteří mají ve zvyku, ale napomínejte se tím více, čím více vidíte, že se blíží den Kristův.</verse>
        <verse osisID='Heb.10.26'>Jestliže svévolně hřešíme i po tom, když jsme už poznali pravdu, nemůžeme počítat s žádnou obětí za hříchy,</verse>
        <verse osisID='Heb.10.27'>ale jen s hrozným soudem a 'žárem ohně, který stráví Boží odpůrce'.</verse>
        <verse osisID='Heb.10.28'>Už ten, kdo pohrdne zákonem Mojžíšovým, nedojde slitování a propadá smrti na základě svědectví dvou nebo tří svědků.</verse>
        <verse osisID='Heb.10.29'>Pomyslete, oč hroznějšího trestu si zaslouží ten, kdo zneuctí Božího Syna a za nic nemá krev smlouvy, jíž byl posvěcen, a tak se vysmívá Duchu milosti.</verse>
        <verse osisID='Heb.10.30'>Vždyť víme, kdo řekl: 'Já budu trestat, má je odplata.' A jinde: 'Pán bude soudit svůj lid.'</verse>
        <verse osisID='Heb.10.31'>Je hrozné upadnout do ruky živého Boha.</verse>
        <verse osisID='Heb.10.32'>Jen si vzpomeňte na dřívější dny! Sotva jste byli osvíceni, už jste museli podstoupit mnohý zápas s utrpením;</verse>
        <verse osisID='Heb.10.33'>někteří tím, že byli před očima všech uráženi a utiskováni, jiní tím, že stáli při postižených.</verse>
        <verse osisID='Heb.10.34'>Vždyť jste trpěli spolu s uvězněnými a s radostí jste snesli i to, že jste byli připraveni o majetek, neboť víte, že máte bohatství lepší a trvalé.</verse>
        <verse osisID='Heb.10.35'>Neztrácejte proto odvahu, neboť bude bohatě odměněna.</verse>
        <verse osisID='Heb.10.36'>Potřebujete však vytrvalost, abyste splnili Boží vůli a dosáhli toho, co bylo zaslíbeno.</verse>
        <verse osisID='Heb.10.37'>Vždyť už jen 'docela krátký čas, a přijde ten, který má přijít, a neopozdí se.</verse>
        <verse osisID='Heb.10.38'>Avšak můj spravedlivý - říká Bůh - bude žít, protože uvěřil. Kdo by však odpadl, v tom nenajdu zalíbení.'</verse>
        <verse osisID='Heb.10.39'>Ale my přece nepatříme k těm, kdo odpadají a zahynou, nýbrž k těm, kdo věří a dosáhnou života.</verse>
      </chapter>
      <chapter osisID='Heb.11'>
        <verse osisID='Heb.11.1'>Věřit Bohu znamená spolehnout se na to, v co doufáme, a být si jist tím, co nevidíme.</verse>
        <verse osisID='Heb.11.2'>K takové víře předků se Bůh přiznal svým svědectvím.</verse>
        <verse osisID='Heb.11.3'>Ve víře chápeme, že Božím slovem byly založeny světy, takže to, na co hledíme, nevzniklo z viditelného.</verse>
        <verse osisID='Heb.11.4'>Ábel věřil, a proto přinesl Bohu lepší oběť než Kain a dostalo se mu svědectví, že je spravedlivý, když Bůh přijal jeho dary; protože věřil, 'ještě mluví, ač zemřel'.</verse>
        <verse osisID='Heb.11.5'>Henoch věřil, a proto nespatřil smrt, ale Bůh ho vzal k sobě. 'Nebyl nalezen, protože ho Bůh přijal.' Ještě než ho přijal, dostalo se Henochovi svědectví, že v něm Bůh našel zalíbení.</verse>
        <verse osisID='Heb.11.6'>Bez víry však není možné zalíbit se Bohu. Kdo k němu přistupuje, musí věřit, že Bůh jest a že se odměňuje těm, kdo ho hledají.</verse>
        <verse osisID='Heb.11.7'>Noé věřil, a proto pokorně přijal, co mu Bůh oznámil a co ještě nebylo vidět, a připravil koráb k záchraně své rodiny. Svou vírou vynesl soud nad světem a získal podíl na spravedlnosti založené ve víře.</verse>
        <verse osisID='Heb.11.8'>Abraham věřil, a proto uposlechl, když byl povolán, aby šel do země, kterou měl dostat za úděl; a vydal se na cestu, ačkoli nevěděl, kam jde.</verse>
        <verse osisID='Heb.11.9'>Věřil, a proto žil v zemi zaslíbené jako cizinec, bydlil ve stanech s Izákem a Jákobem, pro které platilo totéž zaslíbení,</verse>
        <verse osisID='Heb.11.10'>a upínal naději k městu s pevnými základy, jehož stavitelem a tvůrcem je sám Bůh.</verse>
        <verse osisID='Heb.11.11'>Také Sára věřila, a proto přijala od Boha moc, aby se stala matkou, ačkoliv už překročila svůj čas; pevně věřila tomu, kdo jí dal zaslíbení.</verse>
        <verse osisID='Heb.11.12'>Tak z jednoho muže, a to už starce, vzešlo tolik potomků, 'jako bezpočtu je hvězd na nebi a jako je písku na mořském břehu'.</verse>
        <verse osisID='Heb.11.13'>Ve víře zemřeli ti všichni, i když se splnění slibů nedožili, nýbrž jen zdálky je zahlédli a pozdravili, vyznávajíce, že jsou na zemi jen cizinci a přistěhovalci.</verse>
        <verse osisID='Heb.11.14'>Tím dávají najevo, že po pravé vlasti teprve touží.</verse>
        <verse osisID='Heb.11.15'>Kdyby měli na mysli zemi, z níž vykročili, měli možnost se tam vrátit.</verse>
        <verse osisID='Heb.11.16'>Ale oni toužili po lepší vlasti, po vlasti nebeské. Proto sám Bůh se nestydí nazývat se jejich Bohem. Vždyť jim připravil své město.</verse>
        <verse osisID='Heb.11.17'>Abraham věřil, a proto šel obětovat Izáka, když byl podroben zkoušce. Svého jediného syna byl hotov obětovat, ačkoli se mu dostalo zaslíbení a bylo mu řečeno:</verse>
        <verse osisID='Heb.11.18'>'Z Izáka bude pocházet tvé potomstvo.'</verse>
        <verse osisID='Heb.11.19'>Počítal s tím, že Bůh je mocen vzkřísit i mrtvé. Proto dostal Izáka zpět jako předobraz budoucího vzkříšení.</verse>
        <verse osisID='Heb.11.20'>Izák věřil, a proto Jákobovi a Ezauovi dal požehnání v pohledu do budoucna.</verse>
        <verse osisID='Heb.11.21'>Jákob věřil, a když umíral, požehnal oběma Josefovým synům a poklonil se přitom k vrcholu své berly.</verse>
        <verse osisID='Heb.11.22'>Josef věřil, a na sklonku svého života řekl, že synové izraelští vyjdou z Egypta, a nařídil, co se má stát s jeho kostmi.</verse>
        <verse osisID='Heb.11.23'>Mojžíšovi rodiče věřili, a proto svého syna tři měsíce po narození ukrývali; viděli, že je to vyvolené dítě, a nezalekli se královského rozkazu.</verse>
        <verse osisID='Heb.11.24'>Mojžíš věřil, a proto, když dospěl, odepřel nazývat se synem faraónovy dcery.</verse>
        <verse osisID='Heb.11.25'>Raději chtěl snášet příkoří s Božím lidem, než na čas žít příjemně v hříchu;</verse>
        <verse osisID='Heb.11.26'>a Kristovo pohanění pokládal za větší bohatství než všechny poklady Egypta, neboť upíral svou mysl k budoucí odplatě.</verse>
        <verse osisID='Heb.11.27'>Věřil, a proto vyšel z Egypta a nedal se zastrašit královým hněvem; zůstal pevný, jako by Neviditelného viděl.</verse>
        <verse osisID='Heb.11.28'>Věřil, a proto ustanovil hod beránka a dal pokropit dveře jeho krví, aby se zhoubce nemohl dotknout prvorozených.</verse>
        <verse osisID='Heb.11.29'>Izraelští věřili, a proto prošli Rudým mořem jako po suché zemi, ale když se o to pokusili Egypťané, pohltily je vlny.</verse>
        <verse osisID='Heb.11.30'>Izraelští věřili, a proto před nimi padly hradby Jericha, když je obcházeli po sedm dní.</verse>
        <verse osisID='Heb.11.31'>Nevěstka Rachab věřila, a proto přátelsky přijala vyzvědače a nezahynula s nevěřícími.</verse>
        <verse osisID='Heb.11.32'>Mám ještě pokračovat? Vždyť by mi nestačil čas, kdybych měl vypravovat o Gedeónovi, Barákovi, Samsonovi, Jeftovi, Davidovi, Samuelovi a prorocích,</verse>
        <verse osisID='Heb.11.33'>kteří svou vírou dobývali království, uskutečňovali Boží spravedlnost, dosáhli toho, co jim bylo zaslíbeno;</verse>
        <verse osisID='Heb.11.34'>zavírali tlamy lvům, krotili plameny ohně, unikali ostří meče, v slabosti nabývali síly, vedli si hrdinsky v boji, zaháněli na útěk vojska cizinců;</verse>
        <verse osisID='Heb.11.35'>ženám se jejich mrtví vraceli vzkříšení. Jiní byli mučeni a odmítli se zachránit, protože chtěli dosáhnout něčeho lepšího, totiž vzkříšení.</verse>
        <verse osisID='Heb.11.36'>Jiní zakusili výsměch a bičování, ba i okovy a žalář.</verse>
        <verse osisID='Heb.11.37'>Byli kamenováni, mučeni, řezáni pilou, umírali pod ostřím meče. Chodili v ovčích a kozích kůžích, trpěli nouzi, zakoušeli útisk a soužení.</verse>
        <verse osisID='Heb.11.38'>Svět jich nebyl hoden, bloudili po pouštích a horách, skrývali se v jeskyních a roklinách země.</verse>
        <verse osisID='Heb.11.39'>A ti všichni, ačkoliv osvědčili svou víru, nedočkali se splnění toho, co bylo zaslíbeno,</verse>
        <verse osisID='Heb.11.40'>neboť Bůh, který zamýšlel pro nás něco lepšího, nechtěl, aby dosáhli cíle bez nás.</verse>
      </chapter>
      <chapter osisID='Heb.12'>
        <verse osisID='Heb.12.1'>Proto i my, obklopeni takovým zástupem svědků, odhoďme všecku přítěž i hřích, který se nás tak snadno přichytí, a vytrvejme v běhu, jak je nám uloženo,</verse>
        <verse osisID='Heb.12.2'>s pohledem upřeným na Ježíše, který vede naši víru od počátku až do cíle. Místo radosti, která se mu nabízela, podstoupil kříž, nedbaje na potupu; proto usedl po pravici Božího trůnu.</verse>
        <verse osisID='Heb.12.3'>Myslete na to, co všecko on musel snést od hříšníků, abyste neochabovali a neklesali na duchu.</verse>
        <verse osisID='Heb.12.4'>Ještě jste v zápase s hříchem nemuseli prolít svou krev.</verse>
        <verse osisID='Heb.12.5'>Což jste zapomněli na slova, jimiž vás Bůh povzbuzuje jako své syny: 'Synu můj, podrobuj se kázni Páně a neklesej na mysli, když tě kárá.</verse>
        <verse osisID='Heb.12.6'>Koho Pán miluje, toho přísně vychovává, a trestá každého, koho přijímá za syna.'</verse>
        <verse osisID='Heb.12.7'>Podvolujte se jeho výchově; Bůh s vámi jedná jako se svými syny. Byl by to vůbec syn, kdyby ho otec nevychovával?</verse>
        <verse osisID='Heb.12.8'>Jste-li bez takové výchovy, jaké se dostává všem synům, pak nejste synové, ale cizí děti.</verse>
        <verse osisID='Heb.12.9'>Naši tělesní otcové nás trestali, a přece jsme je měli v úctě; nemáme být mnohem víc poddáni tomu Otci, který dává Ducha a život?</verse>
        <verse osisID='Heb.12.10'>A to nás naši tělesní otcové vychovávali podle svého uvážení a jen pro krátký čas, kdežto nebeský Otec nás vychovává k vyššímu cíli, k podílu na své svatosti.</verse>
        <verse osisID='Heb.12.11'>Přísná výchova se ovšem v tu chvíli nikdy nezdá příjemná, nýbrž krušná, později však přináší ovoce pokoje a spravedlnost těm, kdo jí prošli.</verse>
        <verse osisID='Heb.12.12'>'Posilněte proto své zemdlené ruce i klesající kolena'</verse>
        <verse osisID='Heb.12.13'>a 'vykročte jistým krokem', aby to, co je chromé, docela nezchromlo, ale naopak se uzdravilo.</verse>
        <verse osisID='Heb.12.14'>Usilujte o pokoj se všemi a o svatost, bez níž nikdo nespatří Pána.</verse>
        <verse osisID='Heb.12.15'>Dbejte na to, ať nikdo nepromešká Boží milost; ať se nerozbují nějaký jedovatý kořen, který by nakazil mnohé.</verse>
        <verse osisID='Heb.12.16'>Ať nikdo není nevěrný a bezbožný jako Ezau, který prodal prvorozenství za jediný pokrm.</verse>
        <verse osisID='Heb.12.17'>Víte přece, že když se potom chtěl stát dědicem požehnání, byl odmítnut. Neměl už příležitost k nápravě, ačkoliv ji s pláčem hledal.</verse>
        <verse osisID='Heb.12.18'>Nestanuli jste jako Izrael před tím, co je hmatatelné: před 'hořícím ohněm, temnotou, mrákotou, bouří,</verse>
        <verse osisID='Heb.12.19'>zvukem polnice a před hlasem Božích slov', při němž posluchači prosili, aby toho byli ušetřeni.</verse>
        <verse osisID='Heb.12.20'>Nemohli totiž snést slova výstrahy: 'Dotkne-li se i jen zvíře té hory, bude ukamenováno.'</verse>
        <verse osisID='Heb.12.21'>Pohled na to, co viděli, byl tak hrozný, že Mojžíš řekl: 'Třesu se hrůzou a děsem.'</verse>
        <verse osisID='Heb.12.22'>Vy stojíte před horou Siónem a městem Boha živého, nebeským Jeruzalémem, před nesčetným zástupem andělů</verse>
        <verse osisID='Heb.12.23'>a slavnostním shromážděním církve prvorozených, jejichž jména jsou zapsána v nebi, a před Bohem, soudcem všech, a před zesnulými spravedlivými, kteří již dosáhli cíle,</verse>
        <verse osisID='Heb.12.24'>a před Ježíšem, prostředníkem nové smlouvy, a před jeho krví, která nás očišťuje, neboť volá naléhavěji než krev Ábelova.</verse>
        <verse osisID='Heb.12.25'>Varujte se tedy odmítnout toho, kdo k vám mluví. Jestliže neunikli trestu ti, kdo odmítli tlumočníka Božích příkazů na zemi, tím spíše neunikneme my, odvrátíme-li se od toho, který mluví z nebe.</verse>
        <verse osisID='Heb.12.26'>Jeho hlas tehdy zatřásl zemí, nyní však slibuje: 'Ještě jednou otřesu' nejen 'zemí', nýbrž i 'nebem'.</verse>
        <verse osisID='Heb.12.27'>Těmito slovy naznačuje, že otřese vším stvořením a promění je, aby zůstalo jen to, co je neotřesitelné.</verse>
        <verse osisID='Heb.12.28'>Buďme vděčni za to, že dostáváme neotřesitelné království, a služme proto Bohu tak, jak se jemu líbí, s bázní a úctou.</verse>
        <verse osisID='Heb.12.29'>Vždyť 'náš Bůh je oheň stravující'.</verse>
      </chapter>
      <chapter osisID='Heb.13'>
        <verse osisID='Heb.13.1'>Bratrská láska ať trvá;</verse>
        <verse osisID='Heb.13.2'>s láskou přijímejte i ty, kdo přicházejí odjinud - tak někteří, aniž to tušili, měli za hosty anděly.</verse>
        <verse osisID='Heb.13.3'>Pamatujte na vězně, jako byste byli uvězněni s nimi; pamatujte na ty, kdo trpí, vždyť i vás může potkat utrpení.</verse>
        <verse osisID='Heb.13.4'>Manželství ať mají všichni v úctě a manželé ať jsou si věrni, neboť neřestné a nevěrné bude soudit Bůh.</verse>
        <verse osisID='Heb.13.5'>Nedejte se vést láskou k penězům; buďte spokojeni s tím, co máte. Vždyť Bůh řekl: 'Nikdy tě neopustím a nikdy se tě nezřeknu.'</verse>
        <verse osisID='Heb.13.6'>Proto smíme říkat s důvěrou: 'Pán při mně stojí, nebudu se bát. Co mi může udělat člověk?'</verse>
        <verse osisID='Heb.13.7'>Mějte v paměti ty, kteří vás vedli a kázali vám slovo Boží. Myslete na to, jak dovršili svůj život, a následujte je ve víře!</verse>
        <verse osisID='Heb.13.8'>Ježíš Kristus je tentýž včera i dnes i na věky.</verse>
        <verse osisID='Heb.13.9'>Nedejte se strhnout všelijakými cizími naukami. Je dobré spolehnout se na milost a nikoli na předpisy o pokrmech; kdo je dodržoval, nic tím nezískal.</verse>
        <verse osisID='Heb.13.10'>Máme oltář, z něhož nemají právo jíst ti, kdo přinášejí oběti ve stánku.</verse>
        <verse osisID='Heb.13.11'>Vždyť těla zvířat, jejichž krev vnáší velekněz do svatyně jako oběť za hřích, spalují se za hradbami.</verse>
        <verse osisID='Heb.13.12'>Proto také Ježíš trpěl venku za branou, aby posvětil lid svou vlastní krví.</verse>
        <verse osisID='Heb.13.13'>Vyjděme tedy s ním za hradby, nesouce jeho potupu.</verse>
        <verse osisID='Heb.13.14'>Vždyť zde nemáme trvalý domov, nýbrž vyhlížíme město, které přijde.</verse>
        <verse osisID='Heb.13.15'>Přinášejme tedy skrze Ježíše stále oběť chvály Bohu; naše rty nechť vyznávají jeho jméno.</verse>
        <verse osisID='Heb.13.16'>Nezapomínejme také na dobročinnost a štědrost, takové oběti se Bohu líbí.</verse>
        <verse osisID='Heb.13.17'>Poslouchejte ty, kteří vás vedou, a podřizujte se jim, protože oni bdí nad vámi a budou se za vás zodpovídat. Kéž to mohou činit s radostí, a ne s nářkem; to by vám nebylo na prospěch.</verse>
        <verse osisID='Heb.13.18'>Modlete se za nás. Jsme sice jisti svým dobrým svědomím, neboť se snažíme jednat tak, aby nám nemohli nic vytknout;</verse>
        <verse osisID='Heb.13.19'>a přece vás důtklivě prosím, modlete se za mne, abych vám byl co nejdříve zase navrácen.</verse>
        <verse osisID='Heb.13.20'>A Bůh pokoje, který pro krev stvrzující věčnou smlouvu vyvedl z mrtvých velikého pastýře ovcí, našeho Pána Ježíše,</verse>
        <verse osisID='Heb.13.21'>nechť vás posílí ve všem dobrém, abyste plnili jeho vůli; on v nás působí to, co se mu líbí, skrze Ježíše Krista. Jemu buď sláva na věky věků! Amen.</verse>
        <verse osisID='Heb.13.22'>Prosím vás, bratří, přijměte toto slovo napomenutí; píšu vám jen krátce.</verse>
        <verse osisID='Heb.13.23'>Sděluji vám, že náš bratr Timoteus je na svobodě. Přijde-li sem brzo, navštívím vás s ním.</verse>
        <verse osisID='Heb.13.24'>Pozdravujte všecky své představené i všecky bratry. Pozdravují vás bratří z Itálie.</verse>
        <verse osisID='Heb.13.25'>Milost se všemi vámi!</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Thess'>
      <chapter osisID='1Thess.1'>
        <verse osisID='1Thess.1.1'>Pavel, Silvanus a Timoteus tesalonické církvi v Bohu Otci a v Pánu Ježíši Kristu: Milost vám a pokoj.</verse>
        <verse osisID='1Thess.1.2'>Stále vzdáváme díky Bohu za vás za všecky a ustavičně na vás pamatujeme ve svých modlitbách;</verse>
        <verse osisID='1Thess.1.3'>před Bohem a Otcem naším si připomínáme vaši činnou víru, usilovnou lásku a vytrvalou naději v našeho Pána Ježíše Krista.</verse>
        <verse osisID='1Thess.1.4'>Víme přece, bratří Bohem milovaní, že patříte k vyvoleným,</verse>
        <verse osisID='1Thess.1.5'>neboť naše evangelium k vám nepřišlo pouze v slovech, ale v moci Ducha svatého a v přesvědčivé plnosti. Víte, jak jsme si kvůli vám počínali, když jsme byli u vás.</verse>
        <verse osisID='1Thess.1.6'>A vy jste jednali jako my i Pán, když jste uprostřed mnohé tísně přijali slovo víry v radosti Ducha svatého.</verse>
        <verse osisID='1Thess.1.7'>Tak jste se stali příkladem všem věřícím v Makedonii a v Acháji.</verse>
        <verse osisID='1Thess.1.8'>Od vás pak se slovo Páně rozeznělo nejen po Makedonii a Acháji, ale o vaší víře v Boha se ví všude, takže není třeba, abychom o tom vůbec mluvili.</verse>
        <verse osisID='1Thess.1.9'>Lidé sami vypravují, jak jste nás přijali a jak jste se obrátili od model k Bohu, abyste sloužili Bohu živému a skutečnému</verse>
        <verse osisID='1Thess.1.10'>a očekávali z nebe jeho Syna, kterého vzkřísil z mrtvých, Ježíše, jenž nás vysvobozuje od přicházejícího hněvu.</verse>
      </chapter>
      <chapter osisID='1Thess.2'>
        <verse osisID='1Thess.2.1'>Sami víte, bratří, že náš příchod k vám nebyl marný.</verse>
        <verse osisID='1Thess.2.2'>Víte také, jak jsme předtím ve Filipech trpěli a byli pohaněni; a přece nám náš Bůh dal odvahu hlásat vám, přes mnohý těžký zápas, evangelium Boží.</verse>
        <verse osisID='1Thess.2.3'>Naše poselství nepochází z omylu ani z nekalých úmyslů, ani vás nechceme podvést.</verse>
        <verse osisID='1Thess.2.4'>Bůh nás uznal za hodné svěřit nám evangelium, a proto mluvíme tak, abychom se líbili ne lidem, ale Bohu, který zkoumá naše srdce.</verse>
        <verse osisID='1Thess.2.5'>Nikdy, jak víte, jsme nesáhli k lichocení, ani jsme pod nějakou záminkou nebyli chtiví majetku - Bůh je svědek!</verse>
        <verse osisID='1Thess.2.6'>Také jsme nehledali slávu u lidí, ani u vás, ani u jiných;</verse>
        <verse osisID='1Thess.2.7'>ač jsme mohli jako Kristovi poslové dát najevo svou důležitost, byli jsme mezi vámi laskaví, jako když matka chová své děti.</verse>
        <verse osisID='1Thess.2.8'>Tolik jsme po vás toužili, že jsme vám chtěli odevzdat nejen evangelium Boží, ale i svůj život. Tak jste se nám stali drahými!</verse>
        <verse osisID='1Thess.2.9'>Jistě si, bratří, vzpomínáte na naše úsilí a námahu, jak jsme ve dne v noci pracovali, abychom nikomu z vás nebyli na obtíž, když jsme vám přinesli Boží evangelium.</verse>
        <verse osisID='1Thess.2.10'>Vy i Bůh jste svědky, jak jsme se k vám věřícím zbožně, spravedlivě a bezúhonně chovali.</verse>
        <verse osisID='1Thess.2.11'>Víte přece, že jsme každého z vás jako otec své děti</verse>
        <verse osisID='1Thess.2.12'>napomínali, povzbuzovali a zapřísahali, abyste vedli život důstojný Boha, který vás povolal do slávy svého království.</verse>
        <verse osisID='1Thess.2.13'>Proto i my děkujeme Bohu neustále, že jste od nás přijali slovo Boží zvěsti ne jako slovo lidské, ale jako slovo Boží, jímž skutečně jest. Vždyť také projevuje svou sílu ve vás, kteří věříte.</verse>
        <verse osisID='1Thess.2.14'>Nesete podobný úděl jako církve Boží v Kristu Ježíši, které jsou v Judsku. Vytrpěli jste stejné věci od svých vlastních krajanů jako církve v Judsku od židů.</verse>
        <verse osisID='1Thess.2.15'>Ti zabili i Pána Ježíše a proroky a také nás pronásledovali; nelíbí se Bohu a jsou v nepřátelství se všemi lidmi,</verse>
        <verse osisID='1Thess.2.16'>když nám brání kázat pohanům cestu spásy. Tak jen dovršují míru svých hříchů. Už se však na nich ukazuje konečný hněv Boží.</verse>
        <verse osisID='1Thess.2.17'>Bez vás, bratří, byli jsme jako sirotci, i když to bylo nakrátko a jen tělem, ne srdcem; tím usilovněji jsme vás toužili spatřit.</verse>
        <verse osisID='1Thess.2.18'>Proto jsme vám chtěli přijít, já Pavel víc než jednou, ale satan nám v tom vždy zabránil.</verse>
        <verse osisID='1Thess.2.19'>Vždyť kdo je naše naděje, radost a vavřín chlouby před naším Pánem Ježíšem Kristem při jeho příchodu, ne-li právě vy?</verse>
        <verse osisID='1Thess.2.20'>Ano, vy jste naše sláva a radost.</verse>
      </chapter>
      <chapter osisID='1Thess.3'>
        <verse osisID='1Thess.3.1'>Když jsme to již nemohli déle vydržet, rozhodli jsme se zůstat v Athénách sami</verse>
        <verse osisID='1Thess.3.2'>a poslali jsme Timotea, našeho bratra a Božího spolupracovníka v evangeliu Kristově, aby vás utvrdil a povzbudil ve vaší víře,</verse>
        <verse osisID='1Thess.3.3'>aby se nikdo nedal zviklat v těchto souženích; neboť sami víte, že to je náš úděl.</verse>
        <verse osisID='1Thess.3.4'>Když jsme byli u vás, předpovídali jsme vám, že na nás přijdou soužení; a to se také, jak vidíte, stalo.</verse>
        <verse osisID='1Thess.3.5'>A tak když jsem to již déle nemohl vydržet, poslal jsem Timotea, abych poznal vaši víru, zdali vás snad pokušitel nesvedl, takže by naše námaha vyšla naprázdno.</verse>
        <verse osisID='1Thess.3.6'>Nyní však přišel Timoteus od vás a přinesl radostnou zprávu o vaší víře a lásce i o tom, jak na nás stále v dobrém vzpomínáte a toužíte nás spatřit stejně jako my vás.</verse>
        <verse osisID='1Thess.3.7'>Tak jste nás, bratří, ve vší naší tísni a soužení potěšili svou vírou.</verse>
        <verse osisID='1Thess.3.8'>Nyní jsme zase živi, když vy pevně stojíte v Pánu.</verse>
        <verse osisID='1Thess.3.9'>Jakou chválou se můžeme Bohu odvděčit za všecku tu radost, kterou z vás máme před jeho tváří?</verse>
        <verse osisID='1Thess.3.10'>Ve dne v noci vroucně prosíme, abychom vás mohli spatřit a doplnit, čeho se nedostává vaší víře.</verse>
        <verse osisID='1Thess.3.11'>Sám náš Bůh a Otec i Ježíš, náš Pán, kéž připraví naši cestu k vám!</verse>
        <verse osisID='1Thess.3.12'>Nechť Pán dá bohatě růst vaší vzájemné lásce i lásce ke všem, tak jako i my vás milujeme,</verse>
        <verse osisID='1Thess.3.13'>ať posílí vaše srdce, abyste byli bezúhonní a svatí před Bohem, naším Otcem, až přijde náš Pán Ježíš se všemi svými svatými.</verse>
      </chapter>
      <chapter osisID='1Thess.4'>
        <verse osisID='1Thess.4.1'>Konečně vás, bratří, prosíme a napomínáme v Pánu Ježíši, abyste vždy více prospívali v tom, co jste od nás přijali a co už také činíte: žijte tak, abyste se líbili Bohu.</verse>
        <verse osisID='1Thess.4.2'>Vždyť víte, které příkazy jsme vám dali od Pána Ježíše.</verse>
        <verse osisID='1Thess.4.3'>Neboť toto je vůle Boží, vaše posvěcení, abyste se zdržovali necudnosti</verse>
        <verse osisID='1Thess.4.4'>a každý z vás aby uměl žít se svou vlastní ženou svatě a s úctou,</verse>
        <verse osisID='1Thess.4.5'>ne ve vášnivé chtivosti jako pohané, kteří neznají Boha.</verse>
        <verse osisID='1Thess.4.6'>Ať nikdo v této věci nevybočuje z mezí a neklame svého bratra, protože Pán ztrestá takové jednání, jak jsme vám už dříve řekli a dosvědčili.</verse>
        <verse osisID='1Thess.4.7'>Vždyť Bůh nás nepovolal k nečistotě, nýbrž k posvěcení.</verse>
        <verse osisID='1Thess.4.8'>Kdo tím pohrdá, nepohrdá člověkem, nýbrž Bohem, jenž vám dává svého svatého Ducha.</verse>
        <verse osisID='1Thess.4.9'>O bratrské lásce není třeba, abych vám psal, neboť Bůh sám vás vyučil, jak se máte mít mezi sebou rádi.</verse>
        <verse osisID='1Thess.4.10'>A takoví opravdu jste ke všem bratřím v celé Makedonii; jen vás prosíme, bratří, abyste v tom byli stále horlivější.</verse>
        <verse osisID='1Thess.4.11'>Zakládejte si na tom, že budete žít pokojně, věnovat se své práci a získávat obživu vlastníma rukama, jak jsme vám již dříve uložili.</verse>
        <verse osisID='1Thess.4.12'>Tak získáte úctu těch, kdo stojí mimo, a na nikoho nebudete odkázáni.</verse>
        <verse osisID='1Thess.4.13'>Nechceme vás, bratří, nechat v nevědomosti o údělu těch, kdo zesnuli, abyste se nermoutili jako ti, kteří nemají naději.</verse>
        <verse osisID='1Thess.4.14'>Věříme-li, že Ježíš zemřel a vstal z mrtvých, pak také víme, že Bůh ty, kdo zemřeli ve víře v Ježíše, přivede spolu s ním k životu.</verse>
        <verse osisID='1Thess.4.15'>Toto vám říkáme podle slova Páně: My živí, kteří se dočkáme příchodu Páně, zesnulé nepředejdeme.</verse>
        <verse osisID='1Thess.4.16'>Zazní povel, hlas archanděla a zvuk Boží polnice, sám Pán sestoupí z nebe, a ti, kdo zemřeli v Kristu, vstanou nejdříve;</verse>
        <verse osisID='1Thess.4.17'>potom my živí, kteří se toho dočkáme, budeme spolu s nimi uchváceni v oblacích vzhůru vstříc Pánu. A pak už navždy budeme s Pánem.</verse>
        <verse osisID='1Thess.4.18'>Těmito slovy se vzájemně potěšujte.</verse>
      </chapter>
      <chapter osisID='1Thess.5'>
        <verse osisID='1Thess.5.1'>Není nutné, bratří, psát vám něco o době a hodině.</verse>
        <verse osisID='1Thess.5.2'>Sami přece dobře víte, že den Páně přijde jako přichází zloděj v noci.</verse>
        <verse osisID='1Thess.5.3'>Až budou říkat 'je pokoj, nic nehrozí', tu je náhle přepadne zhouba jako bolest rodičku, a neuniknou.</verse>
        <verse osisID='1Thess.5.4'>Vy však, bratří, nejste ve tmě, aby vás ten den mohl překvapit jako zloděj.</verse>
        <verse osisID='1Thess.5.5'>Vy všichni jste synové světla a synové dne. Nepatříme noci ani temnotě.</verse>
        <verse osisID='1Thess.5.6'>Nespěme tedy jako ostatní, nýbrž bděme a buďme střízliví.</verse>
        <verse osisID='1Thess.5.7'>Ti, kdo spí, spí v noci, a kdo se opíjejí, opíjejí se v noci.</verse>
        <verse osisID='1Thess.5.8'>My však, kteří patříme dni, buďme střízliví, oblecme si víru a lásku jako pancíř a naději na spásu jako přílbu.</verse>
        <verse osisID='1Thess.5.9'>Vždyť Bůh nás neurčil k tomu, abychom propadli jeho hněvu, nýbrž abychom došli spásy skrze našeho Pána Ježíše Krista.</verse>
        <verse osisID='1Thess.5.10'>On zemřel za nás, abychom my, ať živí či zemřelí, žili spolu s ním.</verse>
        <verse osisID='1Thess.5.11'>Proto se navzájem povzbuzujte a buďte jeden druhému oporou, jak to již činíte.</verse>
        <verse osisID='1Thess.5.12'>Žádáme vás, bratří, abyste uznávali ty, kteří mezi vámi pracují, jsou vašimi představenými v Kristu a napomínají vás.</verse>
        <verse osisID='1Thess.5.13'>Velmi si jich važte a milujte je pro jejich dílo. Žijte mezi sebou v pokoji.</verse>
        <verse osisID='1Thess.5.14'>Klademe vám na srdce, bratří, kárejte neukázněné, těšte malomyslné, ujímejte se slabých, se všemi mějte trpělivost.</verse>
        <verse osisID='1Thess.5.15'>Hleďte, aby nikdo neoplácel zlým za zlé, ale vždycky usilujte o dobré mezi sebou a vůči všem.</verse>
        <verse osisID='1Thess.5.16'>Stále se radujte,</verse>
        <verse osisID='1Thess.5.17'>v modlitbách neustávejte.</verse>
        <verse osisID='1Thess.5.18'>Za všech okolností děkujte, neboť to je vůle Boží v Kristu Ježíši pro vás.</verse>
        <verse osisID='1Thess.5.19'>Plamen Ducha nezhášejte,</verse>
        <verse osisID='1Thess.5.20'>prorockými dary nepohrdejte.</verse>
        <verse osisID='1Thess.5.21'>Všecko zkoumejte, dobrého se držte;</verse>
        <verse osisID='1Thess.5.22'>zlého se chraňte v každé podobě.</verse>
        <verse osisID='1Thess.5.23'>Sám Bůh pokoje nechť vás cele posvětí a zachová vašeho ducha, duši i tělo bez úrazu a poskvrny do příchodu našeho Pána Ježíše Krista.</verse>
        <verse osisID='1Thess.5.24'>Věrný je ten, který vás povolal; on to také učiní.</verse>
        <verse osisID='1Thess.5.25'>Bratří, modlete se i vy za nás!</verse>
        <verse osisID='1Thess.5.26'>Pozdravte všecky bratry svatým políbením.</verse>
        <verse osisID='1Thess.5.27'>Zavazuji vás v Pánu, abyste tento list dali přečíst všem bratřím.</verse>
        <verse osisID='1Thess.5.28'>Milost našeho Pána Ježíše Krista buď s vámi.</verse>
      </chapter>
    </div></osisText>
</osis>
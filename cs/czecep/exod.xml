<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Exod'>
      <chapter osisID='Exod.1'>
        <verse osisID='Exod.1.1'>Toto jsou jména synů Izraelových, kteří přišli do Egypta s Jákobem; každý přišel se svou rodinou:</verse>
        <verse osisID='Exod.1.2'>Rúben, Šimeón, Lévi a Juda,</verse>
        <verse osisID='Exod.1.3'>Isachar, Zabulón a Benjamín,</verse>
        <verse osisID='Exod.1.4'>Dan a Neftalí, Gád a Ašer.</verse>
        <verse osisID='Exod.1.5'>Všech, kdo vzešli z Jákobových beder, bylo sedmdesát. Josef už byl v Egyptě.</verse>
        <verse osisID='Exod.1.6'>Potom zemřel Josef a všichni jeho bratři i celé to pokolení.</verse>
        <verse osisID='Exod.1.7'>Ale Izraelci se rozplodili, až se to jimi hemžilo, převelice se rozmnožili a byli velice zdatní; byla jich plná země.</verse>
        <verse osisID='Exod.1.8'>V Egyptě však nastoupil nový král, který o Josefovi nevěděl.</verse>
        <verse osisID='Exod.1.9'>Ten řekl svému lidu: "Hle, izraelský lid je početnější a zdatnější než my.</verse>
        <verse osisID='Exod.1.10'>Musíme s ním nakládat moudře, aby se nerozmnožil. Kdyby došlo k válce, jistě by se připojil k těm, kdo nás nenávidí, bojoval by proti nám a odtáhl by ze země."</verse>
        <verse osisID='Exod.1.11'>Ustanovili tedy nad ním dráby, aby jej ujařmovali robotou. Musel stavět faraónovi města pro sklady, Pitom a Raamses.</verse>
        <verse osisID='Exod.1.12'>Avšak jakkoli jej ujařmovali, množil se a rozmáhal dále, takže měli z Izraelců hrůzu.</verse>
        <verse osisID='Exod.1.13'>Proto začali Egypťané Izraelce surově zotročovat.</verse>
        <verse osisID='Exod.1.14'>Ztrpčovali jim život tvrdou otročinou při výrobě cihel a všelijakou prací na poli. Všechnu otročinu, kterou na ně uvalili, jim ještě ztěžovali surovostí.</verse>
        <verse osisID='Exod.1.15'>Egyptský král poručil hebrejským porodním bábám, z nichž jedna se jmenovala Šifra a druhá Púa:</verse>
        <verse osisID='Exod.1.16'>"Když budete pomáhat Hebrejkám při porodu a při slehnutí zjistíte, že to je syn, usmrťte jej; bude-li to dcera, ať si je naživu."</verse>
        <verse osisID='Exod.1.17'>Avšak porodní báby se bály Boha a rozkazem egyptského krále se neřídily. Nechávaly hochy naživu.</verse>
        <verse osisID='Exod.1.18'>Egyptský král si porodní báby předvolal a řekl jim: "Co to děláte, že necháváte hochy naživu?"</verse>
        <verse osisID='Exod.1.19'>Porodní báby faraónovi odvětily: "Hebrejky nejsou jako ženy egyptské; jsou plné života. Porodí dříve, než k nim porodní bába přijde."</verse>
        <verse osisID='Exod.1.20'>Bůh pak těm porodním bábám prokazoval dobrodiní a lid se množil a byl velmi zdatný.</verse>
        <verse osisID='Exod.1.21'>Protože se porodní báby bály Boha, požehnal jejich domům.</verse>
        <verse osisID='Exod.1.22'>Ale farao všemu svému lidu rozkázal: "Každého syna, který se jim narodí, hoďte do Nilu; každou dceru nechte naživu."</verse>
      </chapter>
      <chapter osisID='Exod.2'>
        <verse osisID='Exod.2.1'>Muž z Léviova domu šel a vzal si lévijskou dceru.</verse>
        <verse osisID='Exod.2.2'>Žena otěhotněla a porodila syna. Když viděla, jak je půvabný, ukrývala ho po tři měsíce.</verse>
        <verse osisID='Exod.2.3'>Ale déle už ho ukrývat nemohla. Proto pro něho připravila ze třtiny ošatku, vymazala ji asfaltem a smolou, položila do ní dítě a vložila do rákosí při břehu Nilu.</verse>
        <verse osisID='Exod.2.4'>Jeho sestra se postavila opodál, aby zvěděla, co se s ním stane.</verse>
        <verse osisID='Exod.2.5'>Tu sestoupila faraónova dcera, aby se omývala v Nilu, a její dívky se procházely podél Nilu. Vtom uviděla v rákosí ošatku a poslala svou otrokyni, aby ji přinesla.</verse>
        <verse osisID='Exod.2.6'>Otevřela ji a spatřila dítě, plačícího chlapce. Bylo jí ho líto a řekla: "Je z hebrejských dětí."</verse>
        <verse osisID='Exod.2.7'>Jeho sestra se faraónovy dcery otázala: "Mám jít a zavolat kojnou z hebrejských žen, aby ti dítě odkojila?"</verse>
        <verse osisID='Exod.2.8'>Faraónova dcera jí řekla: "Jdi!" Děvče tedy šlo a zavolalo matku dítěte.</verse>
        <verse osisID='Exod.2.9'>Faraónova dcera jí poručila: "Odnes to dítě, odkoj mi je a já ti zaplatím." Žena vzala dítě a odkojila je.</verse>
        <verse osisID='Exod.2.10'>Když dítě odrostlo, přivedla je k faraónově dceři a ona je přijala za syna. Pojmenovala ho Mojžíš (to je Vytahující). Řekla: "Vždyť jsem ho vytáhla z vody."</verse>
        <verse osisID='Exod.2.11'>V oněch dnech, když Mojžíš dospěl, vyšel ke svým bratřím a viděl jejich robotu. Spatřil nějakého Egypťana, jak ubíjí Hebreje, jednoho z jeho bratří.</verse>
        <verse osisID='Exod.2.12'>Rozhlédl se na všechny strany, a když viděl, že tam nikdo není, ubil Egypťana a zahrabal do písku.</verse>
        <verse osisID='Exod.2.13'>Když vyšel druhého dne, spatřil dva Hebreje, jak se rvali. Řekl tomu, který nebyl v právu: "Proč chceš ubít svého druha?"</verse>
        <verse osisID='Exod.2.14'>Ohradil se: "Kdo tě ustanovil nad námi za velitele a soudce? Máš v úmyslu mě zavraždit, jako jsi zavraždil toho Egypťana?" Mojžíš se ulekl a řekl si: "Jistě se o věci už ví!"</verse>
        <verse osisID='Exod.2.15'>Farao o tom vskutku uslyšel a chtěl dát Mojžíše zavraždit. Ale Mojžíš před faraónem uprchl a usadil se v midjánské zemi; posadil se u studny.</verse>
        <verse osisID='Exod.2.16'>Midjánský kněz měl sedm dcer. Ty přišly, vážily vodu a plnily žlaby, aby napojily stádo svého otce.</verse>
        <verse osisID='Exod.2.17'>Tu přišli pastýři a odháněli je. Ale Mojžíš vstal, ochránil je a napojil jejich stádo.</verse>
        <verse osisID='Exod.2.18'>Když přišly ke svému otci Reúelovi, zeptal se: "Jak to, že jste dnes přišly tak brzo?"</verse>
        <verse osisID='Exod.2.19'>Odpověděly: "Nějaký Egypťan nás vysvobodil z rukou pastýřů. Také nám ochotně navážil vodu a napojil stádo."</verse>
        <verse osisID='Exod.2.20'>Reúel se zeptal svých dcer: "Kde je? Proč jste tam toho muže nechaly? Zavolejte ho, ať pojí chléb!"</verse>
        <verse osisID='Exod.2.21'>Mojžíš se rozhodl, že u toho muže zůstane, a on mu dal svou dceru Siporu za manželku.</verse>
        <verse osisID='Exod.2.22'>Ta porodila syna a Mojžíš mu dal jméno Geršom (to je Hostem-tam). Řekl: "Byl jsem hostem v cizí zemi."</verse>
        <verse osisID='Exod.2.23'>Po mnoha letech egyptský král zemřel, ale Izraelci vzdychali a úpěli v otročině dál. Jejich volání o pomoc vystupovalo z té otročiny k Bohu.</verse>
        <verse osisID='Exod.2.24'>Bůh vyslyšel jejich sténání, Bůh se rozpomněl na svou smlouvu s Abrahamem, Izákem a Jákobem,</verse>
        <verse osisID='Exod.2.25'>Bůh na syny Izraele pohleděl, Bůh se k nim přiznal.</verse>
      </chapter>
      <chapter osisID='Exod.3'>
        <verse osisID='Exod.3.1'>Mojžíš pásl ovce svého tchána Jitra, midjánského kněze. Jednou vedl ovce až za step a přišel k Boží hoře, k Chorébu.</verse>
        <verse osisID='Exod.3.2'>Tu se mu ukázal Hospodinův posel v plápolajícím ohni uprostřed trnitého keře. Mojžíš viděl, jak keř v ohni hoří, ale není jím stráven.</verse>
        <verse osisID='Exod.3.3'>Řekl si: "Zajdu se podívat na ten veliký úkaz, proč keř neshoří."</verse>
        <verse osisID='Exod.3.4'>Hospodin viděl, že odbočuje, aby se podíval. I zavolal na něho Bůh zprostředku keře: "Mojžíši, Mojžíši!" Odpověděl: "Tu jsem."</verse>
        <verse osisID='Exod.3.5'>Řekl: "Nepřibližuj se sem! Zuj si opánky, neboť místo, na kterém stojíš, je půda svatá."</verse>
        <verse osisID='Exod.3.6'>A pokračoval: "Já jsem Bůh tvého otce, Bůh Abrahamův, Bůh Izákův a Bůh Jákobův." Mojžíš si zakryl tvář, neboť se bál na Boha pohledět.</verse>
        <verse osisID='Exod.3.7'>Hospodin dále řekl: "Dobře jsem viděl ujařmení svého lidu, který je v Egyptě. Slyšel jsem jeho úpění pro bezohlednost jeho poháněčů. Znám jeho bolesti.</verse>
        <verse osisID='Exod.3.8'>Sestoupil jsem, abych jej vysvobodil z moci Egypta a vyvedl jej z oné země do země dobré a prostorné, do země oplývající mlékem a medem, na místo Kenaanců, Chetejců, Emorejců, Perizejců, Chivejců a Jebúsejců.</verse>
        <verse osisID='Exod.3.9'>Věru, úpění Izraelců dolehlo nyní ke mně. Viděl jsem také útlak, jak je Egypťané utlačují.</verse>
        <verse osisID='Exod.3.10'>Nuže pojď, pošlu tě k faraónovi a vyvedeš můj lid, Izraelce, z Egypta."</verse>
        <verse osisID='Exod.3.11'>Ale Mojžíš Bohu namítal: "Kdo jsem já, abych šel k faraónovi a vyvedl Izraelce z Egypta?"</verse>
        <verse osisID='Exod.3.12'>Odpověděl: "Já budu s tebou! A toto ti bude znamením, že jsem tě poslal: Až vyvedeš lid z Egypta, budete sloužit Bohu na této hoře."</verse>
        <verse osisID='Exod.3.13'>Avšak Mojžíš Bohu namítl: "Hle, já přijdu k Izraelcům a řeknu jim: Posílá mě k vám Bůh vašich otců. Až se mě však zeptají, jaké je jeho jméno, co jim odpovím?"</verse>
        <verse osisID='Exod.3.14'>Bůh řekl Mojžíšovi: "JSEM, KTERÝ JSEM." A pokračoval: "Řekni Izraelcům toto: JSEM posílá mě k vám."</verse>
        <verse osisID='Exod.3.15'>Bůh dále Mojžíšovi poručil: "Řekni Izraelcům toto: »Posílá mě k vám Hospodin, Bůh vašich otců, Bůh Abrahamův, Bůh Izákův a Bůh Jákobův.« To je navěky mé jméno, jím si mě budou připomínat od pokolení do pokolení.</verse>
        <verse osisID='Exod.3.16'>Jdi, shromažď izraelské starší a pověz jim: »Ukázal se mi Hospodin, Bůh vašich otců, Bůh Abrahamův, Izákův a Jákobův, a řekl: Rozhodl jsem se vás navštívit, vím, jak s vámi v Egyptě nakládají,</verse>
        <verse osisID='Exod.3.17'>a prohlásil jsem: Vyvedu vás z egyptského ujařmení do země Kenaanců, Chetejců, Emorejců, Perizejců, Chivejců a Jebúsejců, do země oplývající mlékem a medem.«</verse>
        <verse osisID='Exod.3.18'>Až tě vyslechnou, půjdeš ty a izraelští starší k egyptskému králi a řeknete mu: »Potkal se s námi Hospodin, Bůh Hebrejů. Dovol nám nyní odejít do pouště na vzdálenost tří dnů cesty a přinést oběť Hospodinu, našemu Bohu.«</verse>
        <verse osisID='Exod.3.19'>Vím, že vám egyptský král nedovolí jít, leda z donucení.</verse>
        <verse osisID='Exod.3.20'>Proto vztáhnu ruku a budu bít Egypt všemožnými svými divy, které učiním uprostřed něho. Potom vás propustí.</verse>
        <verse osisID='Exod.3.21'>Zjednám tomuto lidu u Egypťanů přízeň. Až budete odcházet, nepůjdete s prázdnou.</verse>
        <verse osisID='Exod.3.22'>Každá žena si vyžádá od sousedky a spolubydlící stříbrné a zlaté ozdoby a pláště. Vložíte je na své syny a dcery. Tak vypleníte Egypt."</verse>
      </chapter>
      <chapter osisID='Exod.4'>
        <verse osisID='Exod.4.1'>Mojžíš však znovu namítal: "Nikoli, neuvěří mi a neuposlechnou mě, ale řeknou: Hospodin se ti neukázal."</verse>
        <verse osisID='Exod.4.2'>Hospodin mu řekl: "Co to máš v ruce?" Odpověděl: "Hůl."</verse>
        <verse osisID='Exod.4.3'>Hospodin řekl: "Hoď ji na zem." Hodil ji na zem a stal se z ní had. Mojžíš se dal před ním na útěk.</verse>
        <verse osisID='Exod.4.4'>Ale Hospodin Mojžíšovi poručil: "Vztáhni ruku a chyť ho za ocas." Vztáhl tedy ruku, uchopil ho a v dlani se mu z něho stala hůl.</verse>
        <verse osisID='Exod.4.5'>"Aby uvěřili, že se ti ukázal Hospodin, Bůh jejich otců, Bůh Abrahamův, Bůh Izákův a Bůh Jákobův."</verse>
        <verse osisID='Exod.4.6'>Dále mu Hospodin řekl: "Vlož si ruku za ňadra." Vložil tedy ruku za ňadra. Když ruku vytáhl, byla malomocná, bílá jako sníh.</verse>
        <verse osisID='Exod.4.7'>Tu poručil: "Dej ruku zpět za ňadra." Dal ruku zpět za ňadra. Když ji ze záňadří vytáhl, byla opět jako ostatní tělo.</verse>
        <verse osisID='Exod.4.8'>"A tak jestliže ti neuvěří a nedají na první znamení, uvěří druhému znamení.</verse>
        <verse osisID='Exod.4.9'>Jestliže však neuvěří ani těmto dvěma znamením a neuposlechnou tě, nabereš vodu z Nilu a vyleješ ji na suchou zemi. Z vody, kterou nabereš z Nilu, se stane na suché zemi krev."</verse>
        <verse osisID='Exod.4.10'>Ale Mojžíš Hospodinu namítal: "Prosím, Panovníku, nejsem člověk výmluvný; nebyl jsem dříve, nejsem ani nyní, když ke svému služebníku mluvíš. Mám neobratná ústa a neobratný jazyk."</verse>
        <verse osisID='Exod.4.11'>Hospodin mu však řekl: "Kdo dal člověku ústa? Kdo působí, že je člověk němý nebo hluchý, vidící nebo slepý? Zdali ne já, Hospodin?</verse>
        <verse osisID='Exod.4.12'>Nyní jdi, já sám budu s tvými ústy a budu tě učit, co máš mluvit!"</verse>
        <verse osisID='Exod.4.13'>Ale Mojžíš odmítl: "Prosím, Panovníku, pošli si, koho chceš."</verse>
        <verse osisID='Exod.4.14'>Tu Hospodin vzplanul proti Mojžíšovi hněvem a řekl: "Což nemáš bratra Árona, toho lévijce? Znám ho, ten umí mluvit. Jde ti už naproti a bude se srdečně radovat, až tě uvidí.</verse>
        <verse osisID='Exod.4.15'>Budeš k němu mluvit a vkládat mu slova do úst. Já budu s tvými ústy i s jeho ústy a budu vás poučovat, co máte činit.</verse>
        <verse osisID='Exod.4.16'>On bude mluvit k lidu za tebe, on bude tobě ústy a ty budeš jemu Bohem.</verse>
        <verse osisID='Exod.4.17'>A tuto hůl vezmi do ruky; budeš jí konat znamení."</verse>
        <verse osisID='Exod.4.18'>Mojžíš odešel a vrátil se ke svému tchánu Jitrovi. Řekl mu: "Rád bych šel a vrátil se ke svým bratřím, kteří jsou v Egyptě, a podíval se, zda ještě žijí." Jitro Mojžíšovi odvětil: "Jdi v pokoji."</verse>
        <verse osisID='Exod.4.19'>Hospodin pak řekl Mojžíšovi ještě v Midjánu: "Jen se vrať do Egypta, neboť zemřeli všichni, kteří ti ukládali o život."</verse>
        <verse osisID='Exod.4.20'>Mojžíš tedy vzal svou ženu a syny, posadil je na osla a vracel se do egyptské země. A do ruky si vzal Boží hůl.</verse>
        <verse osisID='Exod.4.21'>Hospodin dále Mojžíšovi poručil: "Až se vrátíš do Egypta, hleď, abys před faraónem udělal všechny zázraky, jimiž jsem tě pověřil. Já však zatvrdím jeho srdce a on lid nepropustí.</verse>
        <verse osisID='Exod.4.22'>Potom faraónovi řekneš: Toto praví Hospodin: Izrael je můj prvorozený syn.</verse>
        <verse osisID='Exod.4.23'>Vzkázal jsem ti: Propusť mého syna, aby mi sloužil. Ale ty jsi jej propustit odmítl. Za to zabiji tvého prvorozeného syna."</verse>
        <verse osisID='Exod.4.24'>Když se na cestě chystali nocovat, střetl se s ním Hospodin a chtěl ho usmrtit.</verse>
        <verse osisID='Exod.4.25'>Tu vzala Sipora kamenný nůž, obřezala předkožku svého syna, dotkla se jeho nohou a řekla: "Jsi můj ženich, je to zpečetěno krví."</verse>
        <verse osisID='Exod.4.26'>A Hospodin ho nechal být. Tehdy se při obřízkách říkalo: "Jsi ženich, je to zpečetěno krví."</verse>
        <verse osisID='Exod.4.27'>Hospodin řekl Áronovi: "Jdi na poušť naproti Mojžíšovi." Áron šel, setkal se s ním u Boží hory a políbil ho.</verse>
        <verse osisID='Exod.4.28'>Mojžíš oznámil Áronovi všechna Hospodinova slova, s nimiž ho poslal, a všechna znamení, kterými ho pověřil.</verse>
        <verse osisID='Exod.4.29'>Pak šel Mojžíš s Áronem a shromáždili všechny izraelské starší.</verse>
        <verse osisID='Exod.4.30'>Áron vyřídil všechna slova, která mluvil Hospodin k Mojžíšovi, a Mojžíš učinil před očima lidu ona znamení.</verse>
        <verse osisID='Exod.4.31'>A lid uvěřil. Když slyšeli, že Hospodin navštívil Izraelce a že pohleděl na jejich ujařmení, padli na kolena a klaněli se.</verse>
      </chapter>
      <chapter osisID='Exod.5'>
        <verse osisID='Exod.5.1'>Mojžíš s Áronem pak předstoupili před faraóna a řekli: "Toto praví Hospodin, Bůh Izraele: Propusť můj lid, ať mi v poušti slaví slavnost."</verse>
        <verse osisID='Exod.5.2'>Farao však odpověděl: "Kdo je Hospodin, že bych ho měl uposlechnout a propustit Izraele? Hospodina neznám a Izraele nepropustím!"</verse>
        <verse osisID='Exod.5.3'>Řekli: "Potkal se s námi Bůh Hebrejů. Dovol nám nyní odejít do pouště na vzdálenost tří dnů cesty a přinést oběť Hospodinu, našemu Bohu, aby nás nenapadl morem nebo mečem."</verse>
        <verse osisID='Exod.5.4'>Egyptský král je okřikl: "Proč, Mojžíši a Árone, odvádíte lid od jeho prací? Jděte za svými robotami!"</verse>
        <verse osisID='Exod.5.5'>A farao pokračoval: "Hle, lidu země je teď mnoho, a vy chcete, aby nechali svých robot?"</verse>
        <verse osisID='Exod.5.6'>Onoho dne přikázal farao poháněčům lidu a dozorcům:</verse>
        <verse osisID='Exod.5.7'>"Propříště nebudete vydávat lidu slámu k výrobě cihel jako dříve. Ať si jdou slámu nasbírat sami!</verse>
        <verse osisID='Exod.5.8'>A uložíte jim dodat stejné množství cihel, jaké vyráběli dříve. Nic jim neslevujte, jsou líní. Proto křičí: Pojďme obětovat svému Bohu.</verse>
        <verse osisID='Exod.5.9'>Ať na ty muže těžce dolehne otročina, aby měli co dělat a nedali na lživé řeči."</verse>
        <verse osisID='Exod.5.10'>Poháněči lidu a dozorci vyšli a ohlásili lidu: "Toto praví farao: Nedám vám žádnou slámu.</verse>
        <verse osisID='Exod.5.11'>Sami si jděte nabrat slámu, kde ji najdete. Ale z vaší pracovní povinnosti se nic nesleví."</verse>
        <verse osisID='Exod.5.12'>Lid se rozběhl po celé egyptské zemi, aby na strništích sbíral slámu.</verse>
        <verse osisID='Exod.5.13'>Poháněči je honili: "Plňte svůj denní úkol, jako když sláma byla."</verse>
        <verse osisID='Exod.5.14'>Dozorci z řad Izraelců, které nad nimi ustanovili faraónovi poháněči, byli biti. Vytýkalo se jim: "Proč jste v těchto dnech nevyrobili tolik cihel jako dříve?"</verse>
        <verse osisID='Exod.5.15'>Dozorci z řad Izraelců tedy přišli a úpěli před faraónem: "Proč se svými otroky takhle jednáš?</verse>
        <verse osisID='Exod.5.16'>Tvým otrokům se nedodává sláma, ale pokud jde o cihly, poroučejí nám: »Dělejte!« Hle, tvoji otroci jsou biti a tvůj lid bude pykat za hřích".</verse>
        <verse osisID='Exod.5.17'>Farao odpověděl: "Jste lenoši líní, proto říkáte: »Pojďme obětovat Hospodinu.«</verse>
        <verse osisID='Exod.5.18'>Hned jděte dělat! Sláma vám dodávána nebude, ale dodávku cihel odvedete."</verse>
        <verse osisID='Exod.5.19'>Dozorci z řad Izraelců viděli, že je s nimi zle, když bylo řečeno: "Nesmíte snížit svůj denní úkol výroby cihel."</verse>
        <verse osisID='Exod.5.20'>Když vycházeli od faraóna, narazili na Mojžíše a Árona, kteří se s nimi chtěli setkat.</verse>
        <verse osisID='Exod.5.21'>Vyčítali jim: "Ať se nad vámi ukáže Hospodin a rozsoudí. Vy jste pokáleli naši pověst u faraóna a jeho služebníků. Dali jste jim do ruky meč, aby nás povraždili."</verse>
        <verse osisID='Exod.5.22'>Mojžíš se obrátil k Hospodinu a řekl: "Panovníku, proč jsi dopustil na tento lid zlo? Proč jsi mě vlastně poslal?</verse>
        <verse osisID='Exod.5.23'>Od chvíle, kdy jsem předstoupil před faraóna, abych mluvil tvým jménem, nakládá s tímto lidem ještě hůře. A ty svůj lid stále nevysvobozuješ."</verse>
      </chapter>
      <chapter osisID='Exod.6'>
        <verse osisID='Exod.6.1'>Hospodin Mojžíšovi odvětil: "Nyní uvidíš, co faraónovi udělám. Donutím ho, aby je propustil; donutím ho, aby je vypudil ze své země."</verse>
        <verse osisID='Exod.6.2'>Bůh promluvil k Mojžíšovi a ujistil ho: "Já jsem Hospodin.</verse>
        <verse osisID='Exod.6.3'>Ukázal jsem se Abrahamovi, Izákovi a Jákobovi jako Bůh všemohoucí. Ale své jméno Hospodin jsem jim nedal poznat.</verse>
        <verse osisID='Exod.6.4'>Ustavil jsem s nimi také svou smlouvu, že jim dám kenaanskou zemi, zemi jejich putování, kde pobývali jako hosté.</verse>
        <verse osisID='Exod.6.5'>Rovněž jsem uslyšel sténání Izraelců, které si Egypťané podrobili v otroctví, a rozpomenul jsem se na svou smlouvu.</verse>
        <verse osisID='Exod.6.6'>Proto řekni Izraelcům: Já jsem Hospodin. Vyvedu vás z egyptské roboty, vysvobodím vás z vašeho otroctví a vykoupím vás vztaženou paží a velkými soudy.</verse>
        <verse osisID='Exod.6.7'>Vezmu si vás za lid a budu vám Bohem. Poznáte, že já jsem Hospodin, váš Bůh, který vás vyvede z egyptské roboty.</verse>
        <verse osisID='Exod.6.8'>Dovedu vás do země, kterou jsem přísežně slíbil dát Abrahamovi, Izákovi a Jákobovi. Vám ji dám do vlastnictví. Já jsem Hospodin."</verse>
        <verse osisID='Exod.6.9'>Mojžíš to tak Izraelcům vyhlásil, ale ti nebyli pro malomyslnost a tvrdou otročinu s to Mojžíšovi naslouchat.</verse>
        <verse osisID='Exod.6.10'>Hospodin dále mluvil k Mojžíšovi:</verse>
        <verse osisID='Exod.6.11'>"Předstup před faraóna, krále egyptského, a vyřiď mu, ať propustí Izraelce ze své země."</verse>
        <verse osisID='Exod.6.12'>Mojžíš Hospodinu namítl: "Když mi nenaslouchají Izraelci, jak by mě poslechl farao! Nejsem způsobilý mluvit."</verse>
        <verse osisID='Exod.6.13'>Ale Hospodin Mojžíšovi a Áronovi domluvil a dal jim příkazy pro Izraelce i pro faraóna, krále egyptského, aby připravili odchod Izraelců z egyptské země.</verse>
        <verse osisID='Exod.6.14'>Toto jsou představitelé otcovských rodů: Rúbenovci, potomci Izraelova prvorozeného: Chanók a Palú, Chesrón a Karmí. To jsou čeledi Rúbenovy.</verse>
        <verse osisID='Exod.6.15'>Šimeónovci: Jemúel, Jámin, Ohad, Jákin, Sochar a Šaul, syn Kenaanky. To jsou čeledi Šimeónovy.</verse>
        <verse osisID='Exod.6.16'>Toto jsou jména Léviovců podle jejich rodopisu: Geršón, Kehat a Merarí. Lévi byl živ sto třicet sedm let.</verse>
        <verse osisID='Exod.6.17'>Geršónovci: Libní a Šimeí podle svých čeledí.</verse>
        <verse osisID='Exod.6.18'>Kehatovci: Amrám, Jishár, Chebrón a Uzíel. Kehat byl živ sto třicet tři léta.</verse>
        <verse osisID='Exod.6.19'>Meraríovci: Machlí a Muší. To jsou lévijské čeledi podle jejich rodopisu.</verse>
        <verse osisID='Exod.6.20'>Amrám si vzal za ženu Jókebedu, svou tetu. Ta mu porodila Árona a Mojžíše. Amrám byl živ sto třicet sedm let.</verse>
        <verse osisID='Exod.6.21'>Synové Jishárovi: Kórach, Nefeg a Zikrí.</verse>
        <verse osisID='Exod.6.22'>Synové Uzíelovi: Míšael, Elsáfan a Sitrí.</verse>
        <verse osisID='Exod.6.23'>Áron si vzal za ženu Elíšebu, dceru Amínadabovu, sestru Nachšónovu. Ta mu porodila Nádaba, Abíhúa, Eleazara a Ítamara.</verse>
        <verse osisID='Exod.6.24'>Synové Kórachovi: Asír, Elkána a Abíasaf. To jsou kórachovské čeledi.</verse>
        <verse osisID='Exod.6.25'>Eleazar, syn Áronův, si vzal za ženu jednu z dcer Pútíelových. Ta mu porodila Pinchasa. To jsou představitelé lévijských rodů podle svých čeledí.</verse>
        <verse osisID='Exod.6.26'>Z tohoto pokolení pocházejí ten Áron a Mojžíš, k nimž mluvil Hospodin: "Vyveďte z egyptské země Izraelce seřazené po oddílech."</verse>
        <verse osisID='Exod.6.27'>Oni to byli, kdo mluvili k faraónovi, králi egyptskému, že mají vyvést Izraelce z Egypta. To tedy byli Mojžíš a Áron.</verse>
        <verse osisID='Exod.6.28'>To bylo tehdy, když Hospodin mluvil k Mojžíšovi v egyptské zemi.</verse>
        <verse osisID='Exod.6.29'>Hospodin promluvil k Mojžíšovi: "Já jsem Hospodin! Řekni faraónovi, králi egyptskému, všechno, co k tobě mluvím."</verse>
        <verse osisID='Exod.6.30'>Mojžíš však Hospodinu namítl: "Nejsem způsobilý mluvit. Jak by mě farao poslechl?"</verse>
      </chapter>
      <chapter osisID='Exod.7'>
        <verse osisID='Exod.7.1'>Hospodin řekl Mojžíšovi: "Pohleď, ustanovil jsem tě, abys byl pro faraóna Bohem, a Áron, tvůj bratr, bude tvým prorokem.</verse>
        <verse osisID='Exod.7.2'>Ty mu povíš všechno, co ti přikážu, a Áron, tvůj bratr, bude mluvit s faraónem, aby propustil Izraelce ze své země.</verse>
        <verse osisID='Exod.7.3'>Já však zatvrdím faraónovo srdce a učiním v egyptské zemi mnoho svých znamení a zázraků.</verse>
        <verse osisID='Exod.7.4'>Farao vás neposlechne, ale já vložím na Egypt svou ruku. Vyvedu zástupy svého lidu, syny Izraele, z egyptské země, ale ji postihnu velkými soudy.</verse>
        <verse osisID='Exod.7.5'>Egypťané poznají, že já jsem Hospodin, až vztáhnu svou ruku na Egypt a vyvedu Izraelce z jejich středu."</verse>
        <verse osisID='Exod.7.6'>Mojžíš a Áron učinili přesně tak, jak jim Hospodin přikázal.</verse>
        <verse osisID='Exod.7.7'>Mojžíšovi bylo osmdesát let a Áronovi osmdesát tři léta, když mluvili s faraónem.</verse>
        <verse osisID='Exod.7.8'>Hospodin dále řekl Mojžíšovi a Áronovi:</verse>
        <verse osisID='Exod.7.9'>"Až k vám farao promluví: »Prokažte se nějakým zázrakem«, řekneš Áronovi: »Vezmi svou hůl a hoď ji před faraóna«, a stane se drakem."</verse>
        <verse osisID='Exod.7.10'>Mojžíš s Áronem tedy předstoupili před faraóna a učinili, jak Hospodin přikázal. Áron hodil svou hůl před faraóna i před jeho služebníky a ona se stala drakem.</verse>
        <verse osisID='Exod.7.11'>Farao však také povolal mudrce a čaroděje, a egyptští věštci učinili svými kejklemi totéž.</verse>
        <verse osisID='Exod.7.12'>Hodili každý svou hůl na zem a ony se staly draky. Ale Áronova hůl jejich hole pohltila.</verse>
        <verse osisID='Exod.7.13'>Srdce faraónovo se však zatvrdilo a neposlechl je, jak Hospodin předpověděl.</verse>
        <verse osisID='Exod.7.14'>Hospodin řekl Mojžíšovi: "Srdce faraónovo je neoblomné. Nechce lid propustit.</verse>
        <verse osisID='Exod.7.15'>Jdi k faraónovi ráno. Až půjde k vodě, postav se naproti němu na břehu Nilu a vezmi si do ruky hůl, která se proměnila v hada.</verse>
        <verse osisID='Exod.7.16'>Řekneš mu: Hospodin, Bůh Hebrejů, mě k tobě posílá se vzkazem: Propusť můj lid, aby mi na poušti sloužil. Ale ty jsi dosud neposlechl.</verse>
        <verse osisID='Exod.7.17'>Toto praví Hospodin: Podle toho poznáš, že já jsem Hospodin: Holí, kterou mám v ruce, teď udeřím do vody v Nilu, a ta se promění v krev.</verse>
        <verse osisID='Exod.7.18'>Ryby, které jsou v Nilu, leknou a Nil bude páchnout. Marně budou Egypťané usilovat, aby se mohli napít vody z Nilu."</verse>
        <verse osisID='Exod.7.19'>Hospodin dále řekl Mojžíšovi: "Vyzvi Árona: »Vezmi svou hůl a vztáhni ruku nad egyptské vody, nad průplavy, nad říční ramena, nad jezera, vůbec nad všechny nahromaděné vody.« Stanou se krví. V celé egyptské zemi bude krev, i ve džberech a džbánech."</verse>
        <verse osisID='Exod.7.20'>Mojžíš a Áron učinili, jak Hospodin přikázal. Áron pozdvihl hůl a před očima faraóna a jeho služebníků udeřil do vody v Nilu a všechna voda Nilu se proměnila v krev.</verse>
        <verse osisID='Exod.7.21'>Ryby v Nilu lekly, Nil začal páchnout a Egypťané nemohli vodu z Nilu pít. A krev byla v celé egyptské zemi.</verse>
        <verse osisID='Exod.7.22'>Ale totéž učinili egyptští věštci svými kejklemi. Faraónovo srdce se zatvrdilo a neposlechl je, jak Hospodin předpověděl.</verse>
        <verse osisID='Exod.7.23'>Farao se obrátil a vešel do svého domu, a ani toto si nevzal k srdci.</verse>
        <verse osisID='Exod.7.24'>Všichni Egypťané kopali kolem Nilu, aby přišli na pitnou vodu, protože vodu z Nilu pít nemohli.</verse>
        <verse osisID='Exod.7.25'>To trvalo plných sedm dní poté, co Hospodin zasáhl Nil. [ (Exodus 7:26) Potom Hospodin řekl Mojžíšovi: "Předstup před faraóna a řekni mu: Toto praví Hospodin: Propusť můj lid, aby mi sloužil. ] [ (Exodus 7:27) Budeš-li se zdráhat jej propustit, napadnu celé tvé území žábami. ] [ (Exodus 7:28) Nil se bude žábami hemžit, vylezou a vniknou do tvého domu, do tvé ložnice a na tvé lože i do domu tvých služebníků a mezi tvůj lid, do tvých pecí a díží. ] [ (Exodus 7:29) I po tobě, po tvém lidu a po všech tvých služebnících polezou žáby." ]</verse>
      </chapter>
      <chapter osisID='Exod.8'>
        <verse osisID='Exod.8.1'>Hospodin dále řekl Mojžíšovi: "Vyzvi Árona: »Vztáhni ruku se svou holí nad průplavy, nad říční ramena i nad jezera a vyveď na egyptskou zemi žáby.«"</verse>
        <verse osisID='Exod.8.2'>Áron vztáhl ruku nad egyptské vody a žáby vylézaly, až pokryly egyptskou zemi.</verse>
        <verse osisID='Exod.8.3'>Ale totéž učinili věštci svými kejklemi a i oni vyvedli na egyptskou zemi žáby.</verse>
        <verse osisID='Exod.8.4'>Tu povolal farao Mojžíše a Árona a řekl: "Proste Hospodina, aby mě i můj lid zbavil žab. Pak propustím lid, aby obětoval Hospodinu."</verse>
        <verse osisID='Exod.8.5'>Mojžíš faraónovi odvětil: "Rač mi sdělit, kdy mám prosit za tebe, za tvé služebníky a za tvůj lid, aby Hospodin vyhladil žáby u tebe i v tvých domech. Zůstanou jen v Nilu."</verse>
        <verse osisID='Exod.8.6'>Farao odpověděl: "Zítra." Mojžíš řekl: "Ať je podle tvého slova, abys poznal, že nikdo není jako Hospodin, náš Bůh.</verse>
        <verse osisID='Exod.8.7'>Žáby se stáhnou od tebe i z tvých domů, od tvých služebníků a od tvého lidu. Zůstanou jen v Nilu."</verse>
        <verse osisID='Exod.8.8'>Nato odešel Mojžíš s Áronem od faraóna a Mojžíš úpěnlivě volal k Hospodinu kvůli žábám, kterými faraóna postihl.</verse>
        <verse osisID='Exod.8.9'>Hospodin učinil podle Mojžíšovy prosby a žáby v domech, ve dvorcích i na polích pošly.</verse>
        <verse osisID='Exod.8.10'>Shrabali je na hromady a kupy a zápach z nich naplnil zemi.</verse>
        <verse osisID='Exod.8.11'>Když však farao viděl, že nastala úleva, zůstal v srdci neoblomný a neposlechl je, jak Hospodin předpověděl.</verse>
        <verse osisID='Exod.8.12'>Hospodin řekl Mojžíšovi: "Vyzvi Árona: »Vztáhni svou hůl a udeř do prachu na zemi!« Stanou se z něho po celé egyptské zemi komáři."</verse>
        <verse osisID='Exod.8.13'>I učinili tak. Áron vztáhl ruku s holí a udeřil do prachu na zemi a na lidech i na dobytku se objevili komáři. Po celé egyptské zemi se ze všeho prachu země stali komáři.</verse>
        <verse osisID='Exod.8.14'>Když totéž chtěli učinit věštci svými kejklemi, totiž vyvést komáry, nemohli. A komáři byli na lidech i na dobytku.</verse>
        <verse osisID='Exod.8.15'>Věštci tedy řekli faraónovi: "Je to prst Boží." Srdce faraónovo se však zatvrdilo a neposlechl je, jak Hospodin předpověděl.</verse>
        <verse osisID='Exod.8.16'>Hospodin řekl Mojžíšovi: "Za časného jitra se postav před faraóna, až vyjde k vodě. Řekneš mu: Toto praví Hospodin: Propusť můj lid, aby mi sloužil!</verse>
        <verse osisID='Exod.8.17'>Jestliže můj lid nepropustíš, pošlu na tebe, na tvé služebníky, na tvůj lid i na tvé domy mouchy. Domy Egypťanů budou plné much, i ta půda, na které žijí.</verse>
        <verse osisID='Exod.8.18'>Ale zemi Gošen, kde se zdržuje můj lid, v onen den podivuhodně odliším. Tam mouchy nebudou, abys poznal, že já jsem Hospodin i uprostřed této země.</verse>
        <verse osisID='Exod.8.19'>Učiním rozdíl mezi lidem svým a lidem tvým. Toto znamení se stane zítra."</verse>
        <verse osisID='Exod.8.20'>A Hospodin tak učinil. Dotěrné mouchy vnikly do domu faraónova, do domu jeho služebníků a na celou egyptskou zemi. Země byla těmi mouchami zamořena.</verse>
        <verse osisID='Exod.8.21'>Tu povolal farao Mojžíše a Árona a řekl: "Nuže, přineste oběť svému Bohu zde v zemi."</verse>
        <verse osisID='Exod.8.22'>Mojžíš odpověděl: "Nebylo by správné, abychom to učinili. To, co máme obětovat Hospodinu, svému Bohu, je Egypťanům ohavností. Copak by nás neukamenovali, kdybychom před nimi obětovali, co je jim ohavností?</verse>
        <verse osisID='Exod.8.23'>Odejdeme do pouště na vzdálenost tří dnů cesty a tam budeme obětovat Hospodinu, svému Bohu, jak nám nařídil."</verse>
        <verse osisID='Exod.8.24'>Farao řekl: "Propustím vás tedy, abyste obětovali Hospodinu, svému Bohu, na poušti. Jenom neodcházejte příliš daleko. Proste za mne."</verse>
        <verse osisID='Exod.8.25'>Mojžíš odvětil: "Až od tebe odejdu, budu prosit Hospodina a zítra odletí mouchy od faraóna, od jeho služebníků i od jeho lidu. Jen ať nás opět farao neobelstí, že by nechtěl propustit lid, aby obětoval Hospodinu."</verse>
        <verse osisID='Exod.8.26'>Pak Mojžíš od faraóna odešel a prosil Hospodina.</verse>
        <verse osisID='Exod.8.27'>A Hospodin učinil, jak Mojžíš řekl. Mouchy odletěly od faraóna, od jeho služebníků i od jeho lidu. Ani jediná nezůstala.</verse>
        <verse osisID='Exod.8.28'>Ale farao zůstal v srdci neoblomný i tentokrát a lid nepropustil.</verse>
      </chapter>
      <chapter osisID='Exod.9'>
        <verse osisID='Exod.9.1'>Hospodin řekl Mojžíšovi: "Předstup před faraóna a promluv k němu: Toto praví Hospodin, Bůh Hebrejů: Propusť můj lid, aby mi sloužil!</verse>
        <verse osisID='Exod.9.2'>Budeš-li se zdráhat jej propustit a zatvrdíš-li se proti nim ještě víc,</verse>
        <verse osisID='Exod.9.3'>tu na tvá stáda, která jsou na poli, na koně, na osly, na velbloudy, na skot i na brav, dolehne Hospodinova ruka velmi těžkým morem.</verse>
        <verse osisID='Exod.9.4'>Hospodin však bude podivuhodně rozlišovat mezi stády izraelskými a stády egyptskými, takže nezajde nic z toho, co patří Izraelcům.</verse>
        <verse osisID='Exod.9.5'>Hospodin také určil lhůtu: Zítra toto učiní Hospodin v celé zemi."</verse>
        <verse osisID='Exod.9.6'>A nazítří to Hospodin učinil. Všechna egyptská stáda pošla, ale z izraelských stád nepošel jediný kus.</verse>
        <verse osisID='Exod.9.7'>Farao si to dal zjistit, a vskutku z izraelských stád nepošel jediný kus; přesto zůstalo srdce faraónovo neoblomné a lid nepropustil.</verse>
        <verse osisID='Exod.9.8'>Hospodin řekl Mojžíšovi a Áronovi: "Naberte si plné hrsti sazí z pece a Mojžíš ať je rozhazuje faraónovi před očima směrem k nebi.</verse>
        <verse osisID='Exod.9.9'>Bude z nich po celé egyptské zemi poprašek, který způsobí na lidech i na dobytku po celé egyptské zemi vředy hnisavých neštovic."</verse>
        <verse osisID='Exod.9.10'>Nabrali tedy saze z pece, postavili se před faraóna a Mojžíš je rozhazoval směrem k nebi. Na lidech i na dobytku se objevily vředy hnisavých neštovic.</verse>
        <verse osisID='Exod.9.11'>Ani věštci se nemohli postavit před Mojžíše pro vředy, neboť vředy byly na věštcích i na všech Egypťanech.</verse>
        <verse osisID='Exod.9.12'>Hospodin však zatvrdil faraónovo srdce, takže je neposlechl, jak Hospodin Mojžíšovi předpověděl.</verse>
        <verse osisID='Exod.9.13'>Hospodin řekl Mojžíšovi: "Za časného jitra se postav před faraóna. Řekneš mu: Toto praví Hospodin, Bůh Hebrejů: Propusť můj lid, aby mi sloužil!</verse>
        <verse osisID='Exod.9.14'>Tentokrát zasáhnu do srdce všemi svými údery tebe i tvé služebníky a tvůj lid, abys poznal, že na celé zemi není nikdo jako já.</verse>
        <verse osisID='Exod.9.15'>Vždyť už tehdy, když jsem vztáhl ruku, abych bil tebe i tvůj lid morem, mohl jsi být vyhlazen ze země.</verse>
        <verse osisID='Exod.9.16'>Avšak proto jsem tě zachoval, abych na tobě ukázal svou moc a aby se po celé zemi vypravovalo o mém jménu.</verse>
        <verse osisID='Exod.9.17'>Stále jednáš proti mému lidu zpupně a nechceš jej propustit.</verse>
        <verse osisID='Exod.9.18'>Proto spustím zítra v tuto dobu tak hrozné krupobití, jaké v Egyptě nebylo ode dne jeho vzniku až do nynějška.</verse>
        <verse osisID='Exod.9.19'>Nuže, dej odvést do bezpečí svá stáda a všechno, co máš na poli. Všechny lidi i dobytek, vše, co bude zastiženo na poli a nebude shromážděno do domu, potluče krupobití, takže zemřou."</verse>
        <verse osisID='Exod.9.20'>Kdo z faraónových služebníků se Hospodinova slova ulekl, zahnal své otroky a svá stáda do domů.</verse>
        <verse osisID='Exod.9.21'>Kdo si slovo Hospodinovo nevzal k srdci, nechal své otroky a svá stáda na poli.</verse>
        <verse osisID='Exod.9.22'>Hospodin řekl Mojžíšovi: "Vztáhni svou ruku k nebi. Na celou egyptskou zemi dolehne krupobití, na lidi, na dobytek i na všecky polní byliny v egyptské zemi."</verse>
        <verse osisID='Exod.9.23'>Když Mojžíš vztáhl svou hůl k nebi, dopustil Hospodin hromobití a krupobití. Na zemi padal oheň. Tak Hospodin spustil krupobití na egyptskou zemi.</verse>
        <verse osisID='Exod.9.24'>Nastalo krupobití a uprostřed krupobití šlehal oheň; něco tak hrozného nebylo v celé zemi egyptské od dob, kdy se dostala do moci tohoto pronároda.</verse>
        <verse osisID='Exod.9.25'>Krupobití potlouklo v celé egyptské zemi všechno, co bylo na poli, od lidí po dobytek; krupobití potlouklo také všechny polní byliny a polámalo všechno polní stromoví.</verse>
        <verse osisID='Exod.9.26'>Jenom v zemi Gošenu, kde sídlili Izraelci, krupobití nebylo.</verse>
        <verse osisID='Exod.9.27'>Tu si farao dal předvolat Mojžíše a Árona a řekl jim: "Opět jsem zhřešil. Hospodin je spravedlivý, a já i můj lid jsme svévolníci.</verse>
        <verse osisID='Exod.9.28'>Proste Hospodina. Božího hromobití a krupobití je už dost. Propustím vás, nemusíte tu už dál zůstat."</verse>
        <verse osisID='Exod.9.29'>Mojžíš mu odvětil: "Jen co vyjdu z města, rozprostřu své dlaně k Hospodinu. Hromobití přestane a krupobití skončí, abys poznal, že země je Hospodinova.</verse>
        <verse osisID='Exod.9.30'>Vím ovšem, že ty ani tvoji služebníci se stále ještě nebudete Hospodina Boha bát."</verse>
        <verse osisID='Exod.9.31'>Potlučen byl len a ječmen, protože ječmen byl už v klasech a len nasazoval tobolky.</verse>
        <verse osisID='Exod.9.32'>Pšenice a špalda však potlučeny nebyly, protože jsou pozdní.</verse>
        <verse osisID='Exod.9.33'>Mojžíš vyšel od faraóna z města a rozprostřel dlaně k Hospodinu. Hromobití a krupobití přestalo a déšť už nezaplavoval zemi.</verse>
        <verse osisID='Exod.9.34'>Když farao viděl, že přestal déšť a krupobití i hromobití, hřešil dále. Zůstal v srdci neoblomný, on i jeho služebníci.</verse>
        <verse osisID='Exod.9.35'>Srdce faraónovo se zatvrdilo a Izraelce nepropustil, jak Hospodin skrze Mojžíše předpověděl.</verse>
      </chapter>
      <chapter osisID='Exod.10'>
        <verse osisID='Exod.10.1'>Hospodin řekl Mojžíšovi: "Předstup před faraóna. Já jsem totiž učinil jeho srdce i srdce jeho služebníků neoblomné, abych mohl uprostřed nich provést tato svá znamení</verse>
        <verse osisID='Exod.10.2'>a ty abys mohl vypravovat svým synům i vnukům o tom, co jsem v Egyptě dokázal, i o znameních, která jsem mezi nimi udělal, ať víte, že já jsem Hospodin."</verse>
        <verse osisID='Exod.10.3'>Mojžíš a Áron tedy předstoupili před faraóna a řekli mu: "Toto praví Hospodin, Bůh Hebrejů: Jak dlouho se budeš zdráhat pokořit se přede mnou? Propusť můj lid, aby mi sloužil.</verse>
        <verse osisID='Exod.10.4'>Budeš-li se zdráhat propustit můj lid, pak na tvé území uvedu zítra kobylky.</verse>
        <verse osisID='Exod.10.5'>Přikryjí povrch země, takže nebude možno zemi ani vidět, a sežerou zbytek toho, co vyvázlo, co vám zůstalo po krupobití. Ožerou také všechny stromy, které vám na polích znovu raší.</verse>
        <verse osisID='Exod.10.6'>Naplní tvé domy, domy všech tvých služebníků i domy všech Egypťanů. Něco takového neviděli tvoji otcové ani dědové od doby, kdy začali obdělávat půdu, až dodnes." Nato se Mojžíš obrátil a odešel od faraóna.</verse>
        <verse osisID='Exod.10.7'>Faraónovi služebníci řekli: "Jak dlouho nám bude tento člověk léčkou? Propusť ty muže, ať slouží Hospodinu, svému Bohu. Což jsi dosud nepoznal, že hrozí Egyptu zánik?"</verse>
        <verse osisID='Exod.10.8'>Mojžíš a Áron byli přivedeni zpět k faraónovi. Ten jim řekl: "Nuže, služte Hospodinu, svému Bohu. Kdo všechno má jít?"</verse>
        <verse osisID='Exod.10.9'>Mojžíš odvětil: "Půjdeme se svou mládeží i se starci, půjdeme se svými syny i dcerami, se svým bravem i skotem, neboť máme slavnost Hospodinovu."</verse>
        <verse osisID='Exod.10.10'>Farao jim však řekl: "To tak! Myslíte si, že Hospodin bude s vámi, když vás propustím s dětmi? To jste si zamanuli špatnou věc.</verse>
        <verse osisID='Exod.10.11'>Kdepak! Vy muži si jděte a služte Hospodinu, když o to tak stojíte." A vyhnali je od faraóna.</verse>
        <verse osisID='Exod.10.12'>Hospodin řekl Mojžíšovi: "Vztáhni nad egyptskou zemi ruku, aby přilétly na egyptskou zemi kobylky a sežraly všechny byliny země, všechno, co zůstalo po krupobití."</verse>
        <verse osisID='Exod.10.13'>Mojžíš tedy vztáhl nad egyptskou zemi hůl a Hospodin přihnal na zemi východní vítr. Ten vál po celý den a celou noc. Když nastalo jitro, přinesl východní vítr kobylky.</verse>
        <verse osisID='Exod.10.14'>Kobylky přilétly na celou egyptskou zemi a spustily se na celé území Egypta v takovém množství, že tolik kobylek nebylo nikdy předtím ani potom.</verse>
        <verse osisID='Exod.10.15'>Přikryly povrch celé země, až se na zemi zatmělo, a sežraly všechny byliny na zemi i všechno ovoce na stromech, co zbylo po krupobití. Na stromech a na polních bylinách po celé egyptské zemi nezbylo nic zeleného.</verse>
        <verse osisID='Exod.10.16'>Farao rychle povolal Mojžíše a Árona. Řekl jim: "Zhřešil jsem proti Hospodinu, vašemu Bohu, i proti vám.</verse>
        <verse osisID='Exod.10.17'>Sejmi prosím můj hřích ještě tentokrát a proste Hospodina, svého Boha, aby jen odvrátil ode mne tuto smrt."</verse>
        <verse osisID='Exod.10.18'>Mojžíš od faraóna odešel a prosil Hospodina.</verse>
        <verse osisID='Exod.10.19'>Tu Hospodin obrátil vítr a velmi silný mořský vítr odnesl kobylky a prudce je vrhl do Rákosového moře, takže na celém egyptském území nezůstala jediná kobylka.</verse>
        <verse osisID='Exod.10.20'>Avšak Hospodin zatvrdil faraónovo srdce, takže Izraelce nepropustil.</verse>
        <verse osisID='Exod.10.21'>Hospodin řekl Mojžíšovi: "Vztáhni svou ruku k nebi a egyptskou zemi zahalí temnota, taková temnota, že se dá nahmatat."</verse>
        <verse osisID='Exod.10.22'>Mojžíš vztáhl ruku k nebi. Tu nastala po celé egyptské zemi tma tmoucí a trvala po tři dny.</verse>
        <verse osisID='Exod.10.23'>Lidé neviděli jeden druhého; po tři dny se nikdo neodvážil hnout ze svého místa. Ale všichni Izraelci měli ve svých obydlích světlo.</verse>
        <verse osisID='Exod.10.24'>Farao povolal Mojžíše a řekl: "Odejděte! Služte Hospodinu! Zanechte tu jenom svůj brav a skot. Také vaše děti mohou jít s vámi."</verse>
        <verse osisID='Exod.10.25'>Mojžíš odpověděl: "Ty sám nám dáš potřebné k obětním hodům a k zápalným obětem, abychom je připravili Hospodinu, svému Bohu.</verse>
        <verse osisID='Exod.10.26'>Půjdou s námi i naše stáda, ani pazneht tu nezůstane. Budeme z nich brát k službě Hospodinu, svému Bohu. My ještě nevíme, čím budeme Hospodinu sloužit, dokud tam nepřijdeme."</verse>
        <verse osisID='Exod.10.27'>Avšak Hospodin zatvrdil faraónovo srdce a on je nedovolil propustit.</verse>
        <verse osisID='Exod.10.28'>Farao řekl: "Odejdi ode mne. Dej si pozor, ať mi už nepřijdeš na oči. Neboť v den, kdy mi přijdeš na oči, zemřeš!"</verse>
        <verse osisID='Exod.10.29'>Mojžíš odpověděl: "Jak jsi řekl. Už ti na oči nepřijdu."</verse>
      </chapter>
      <chapter osisID='Exod.11'>
        <verse osisID='Exod.11.1'>Hospodin řekl Mojžíšovi: "Ještě jednu ránu uvedu na faraóna a na Egypt. Potom vás odtud propustí, nadobro vyhostí, přímo vás odtud vyžene.</verse>
        <verse osisID='Exod.11.2'>Vybídni lid, ať si vyžádá každý muž od svého souseda a každá žena od své sousedky stříbrné a zlaté šperky."</verse>
        <verse osisID='Exod.11.3'>A Hospodin zjednal lidu v očích Egypťanů přízeň. Také sám Mojžíš platil v egyptské zemi za velice významného v očích faraónových služebníků i v očích lidu.</verse>
        <verse osisID='Exod.11.4'>Mojžíš řekl faraónovi: "Toto praví Hospodin: O půlnoci projdu Egyptem.</verse>
        <verse osisID='Exod.11.5'>Všichni prvorození v egyptské zemi zemřou, od prvorozeného syna faraónova, který sedí na jeho trůnu, po prvorozeného syna otrokyně, která mele na mlýnku, i všechno prvorozené z dobytka.</verse>
        <verse osisID='Exod.11.6'>Po celé egyptské zemi se bude rozléhat veliký křik, jakého nebylo a už nebude.</verse>
        <verse osisID='Exod.11.7'>Ale na žádného Izraelce ani pes nezavrčí, ani na člověka ani na dobytče, abyste poznali, že Hospodin podivuhodně rozlišuje mezi Egyptem a Izraelem.</verse>
        <verse osisID='Exod.11.8'>Všichni tito tvoji služebníci sestoupí ke mně, budou se mi klanět a říkat: Odejdi ty i všechen lid, který jde za tebou! Teprve potom odejdu." Nato Mojžíš, planoucí hněvem, od faraóna odešel.</verse>
        <verse osisID='Exod.11.9'>Hospodin řekl Mojžíšovi: "Farao vás neposlechne, a tak mých zázraků v egyptské zemi ještě přibude."</verse>
        <verse osisID='Exod.11.10'>Mojžíš a Áron všechny ty zázraky před faraónem učinili, ale Hospodin zatvrdil faraónovo srdce, takže Izraelce ze své země nepropustil.</verse>
      </chapter>
      <chapter osisID='Exod.12'>
        <verse osisID='Exod.12.1'>Hospodin řekl Mojžíšovi a Áronovi v egyptské zemi:</verse>
        <verse osisID='Exod.12.2'>"Tento měsíc bude pro vás začátkem měsíců. Bude pro vás prvním měsícem v roce.</verse>
        <verse osisID='Exod.12.3'>Vyhlaste celé izraelské pospolitosti: Desátého dne tohoto měsíce si každý vezmete beránka podle svých rodů, beránka na rodinu.</verse>
        <verse osisID='Exod.12.4'>Kdyby byla rodina malá a na beránka by nestačila, přibere si každý souseda, který bydlí nejblíže jeho rodiny, aby doplnil počet osob. Podle toho, kolik kdo sní, stanovíte počet na beránka.</verse>
        <verse osisID='Exod.12.5'>Budete mít beránka bez vady, ročního samce. Vezmete jej z ovcí nebo z koz.</verse>
        <verse osisID='Exod.12.6'>Budete jej opatrovat až do čtrnáctého dne tohoto měsíce. Navečer bude celé shromáždění izraelské pospolitosti beránky zabíjet.</verse>
        <verse osisID='Exod.12.7'>Pak vezmou trochu krve a potřou jí obě veřeje i nadpraží u domů, v nichž jej budou jíst.</verse>
        <verse osisID='Exod.12.8'>Tu noc budou jíst maso upečené na ohni a k němu budou jíst nekvašené chleby s hořkými bylinami.</verse>
        <verse osisID='Exod.12.9'>Nebudete z něho jíst nic syrového ani vařeného ve vodě, nýbrž jen upečené na ohni s hlavou i s nohama a vnitřnostmi.</verse>
        <verse osisID='Exod.12.10'>Nic z něho nenecháte do rána. Co z něho zůstane do rána, spálíte ohněm.</verse>
        <verse osisID='Exod.12.11'>Budete jej jíst takto: Budete mít přepásaná bedra, opánky na nohou a hůl v ruce. Sníte jej ve chvatu. To bude Hospodinův hod beránka.</verse>
        <verse osisID='Exod.12.12'>Tu noc projdu egyptskou zemí a všecko prvorozené v egyptské zemi pobiji, od lidí až po dobytek. Všechna egyptská božstva postihnu svými soudy. Já jsem Hospodin.</verse>
        <verse osisID='Exod.12.13'>Na domech, v nichž budete, budete mít na znamení krev. Když tu krev uvidím, pominu vás a nedolehne na vás zhoubný úder, až budu bít egyptskou zemi.</verse>
        <verse osisID='Exod.12.14'>Ten den vám bude dnem pamětním, budete jej slavit jako slavnost Hospodinovu. Budete jej slavit po všechna svá pokolení. To je provždy platné nařízení.</verse>
        <verse osisID='Exod.12.15'>Po sedm dní budete jíst nekvašené chleby. Hned prvního dne odstraníte ze svých domů kvas. Každý, kdo by od prvního do sedmého dne jedl něco kvašeného, bude z Izraele vyobcován.</verse>
        <verse osisID='Exod.12.16'>Prvního dne budete mít bohoslužebné shromáždění. I sedmého dne budete mít bohoslužebné shromáždění. V těch dnech se nebude konat žádné dílo. Smíte si připravit jen to, co každý potřebuje k jídlu.</verse>
        <verse osisID='Exod.12.17'>Budete dbát na ustanovení o nekvašených chlebech, neboť právě toho dne jsem vyvedl vaše oddíly z egyptské země. Na tento den budete bedlivě dbát. To je provždy platné nařízení pro všechna vaše pokolení.</verse>
        <verse osisID='Exod.12.18'>Od večera čtrnáctého dne prvního měsíce budete jíst nekvašené chleby až do večera jedenadvacátého dne téhož měsíce.</verse>
        <verse osisID='Exod.12.19'>Po sedm dní se nenajde ve vašich domech kvas. Každý, kdo by jedl něco kvašeného, bude vyobcován z pospolitosti Izraele, i host a domorodec.</verse>
        <verse osisID='Exod.12.20'>Nebudete jíst nic kvašeného. Ve všech svých obydlích budete jíst nekvašené chleby."</verse>
        <verse osisID='Exod.12.21'>Mojžíš svolal všechny izraelské starší a řekl jim: "Jděte si vzít kus z bravu podle vašich čeledí a zabijte velikonočního beránka.</verse>
        <verse osisID='Exod.12.22'>Potom vezměte svazek yzopu, namočte jej v misce s krví a krví z misky potřete nadpraží a obě veřeje. Ať nikdo z vás až do rána nevychází ze dveří svého domu.</verse>
        <verse osisID='Exod.12.23'>Až Hospodin bude procházet zemí, aby udeřil na Egypt, uvidí krev na nadpraží a na obou veřejích. Hospodin ty dveře pomine a nedopustí, aby do vašeho domu vešel zhoubce a udeřil na vás.</verse>
        <verse osisID='Exod.12.24'>Dbejte na toto ustanovení. To je provždy platné nařízení pro tebe i pro tvé syny.</verse>
        <verse osisID='Exod.12.25'>Až přijdete do země, kterou vám Hospodin dá, jak přislíbil, dbejte na tuto službu.</verse>
        <verse osisID='Exod.12.26'>Až se vás pak vaši synové budou ptát, co pro vás tato služba znamená,</verse>
        <verse osisID='Exod.12.27'>odpovíte: »Je to velikonoční obětní hod Hospodinův. On v Egyptě pominul domy synů Izraele. Když udeřil na Egypt, naše domy vysvobodil.«" Lid padl na kolena a klaněl se.</verse>
        <verse osisID='Exod.12.28'>Izraelci pak odešli a učinili přesně tak, jak Hospodin Mojžíšovi a Áronovi přikázal.</verse>
        <verse osisID='Exod.12.29'>Když nastala půlnoc, pobil Hospodin v egyptské zemi všechno prvorozené, od prvorozeného syna faraónova, který seděl na jeho trůnu, až po prvorozeného syna zajatce v žalářní kobce, i všechno prvorozené z dobytka.</verse>
        <verse osisID='Exod.12.30'>Tu farao v noci vstal, i všichni jeho služebníci a všichni Egypťané, a v celém Egyptě nastal veliký křik, protože nebylo domu, kde by nebyl mrtvý.</verse>
        <verse osisID='Exod.12.31'>Ještě v noci povolal Mojžíše a Árona a řekl: "Seberte se a odejděte z mého lidu, vy i Izraelci. Jděte, služte Hospodinu, jak jste žádali.</verse>
        <verse osisID='Exod.12.32'>Vezměte také svůj brav i skot, jak jste žádali, a jděte. Vyproste požehnání i pro mne."</verse>
        <verse osisID='Exod.12.33'>Egypťané naléhali na lid a spěchali s jeho propuštěním ze země, protože si říkali: "Všichni pomřeme!"</verse>
        <verse osisID='Exod.12.34'>Lid tedy vzal těsto ještě nevykynuté, zabalil díže do plášťů a nesl na ramenou.</verse>
        <verse osisID='Exod.12.35'>Izraelci jednali podle Mojžíšova rozkazu; vyžádali si též od Egypťanů stříbrné a zlaté šperky a pláště.</verse>
        <verse osisID='Exod.12.36'>A Hospodin zjednal lidu přízeň v očích Egypťanů a oni jim vyhověli. Tak vyplenili Egypt.</verse>
        <verse osisID='Exod.12.37'>Izraelci vytáhli z Ramesesu do Sukótu, kolem šesti set tisíc pěších mužů kromě dětí.</verse>
        <verse osisID='Exod.12.38'>Vyšlo s nimi také mnoho přimíšeného lidu a obrovská stáda bravu a skotu.</verse>
        <verse osisID='Exod.12.39'>Z těsta, které vynesli z Egypta, napekli nekvašené podpopelné chleby, protože ještě nevykynulo. Byli totiž z Egypta vyhnáni a nemohli otálet. Ani potravu na cestu si nestačili připravit.</verse>
        <verse osisID='Exod.12.40'>Doba pobytu, kterou Izraelci v Egyptě strávili, byla čtyři sta třicet let.</verse>
        <verse osisID='Exod.12.41'>Když uplynulo čtyři sta třicet let, přesně na den vyšly všechny Hospodinovy zástupy z egyptské země.</verse>
        <verse osisID='Exod.12.42'>Byla to noc jejich bdění pro Hospodina, když je vyváděl z egyptské země. Tato noc je všem synům Izraele po všechna pokolení nocí bdění pro Hospodina.</verse>
        <verse osisID='Exod.12.43'>Hospodin řekl Mojžíšovi a Áronovi: "Toto je nařízení o hodu beránka: Nebude z něho jíst žádný cizinec.</verse>
        <verse osisID='Exod.12.44'>Ale bude jej jíst každý služebník koupený za stříbro, bude-li obřezán.</verse>
        <verse osisID='Exod.12.45'>Přistěhovalec ani nádeník jej jíst nebude.</verse>
        <verse osisID='Exod.12.46'>Musí být sněden v témž domě. Z jeho masa nevyneseš nic z domu; žádnou jeho kost nezlámete.</verse>
        <verse osisID='Exod.12.47'>Tak to bude dělat celá izraelská pospolitost.</verse>
        <verse osisID='Exod.12.48'>Jestliže by u tebe pobýval host a chtěl by připravit Hospodinu hod beránka, nechť je u něho obřezán každý mužského pohlaví a potom bude smět přistoupit a tak učinit a bude jako domorodec v zemi. Ale žádný neobřezanec jej jíst nebude.</verse>
        <verse osisID='Exod.12.49'>Stejný řád bude platit pro domorodce i pro hosta, který bude pobývat mezi vámi."</verse>
        <verse osisID='Exod.12.50'>Všichni Izraelci učinili přesně tak, jak Hospodin Mojžíšovi a Áronovi přikázal.</verse>
        <verse osisID='Exod.12.51'>Právě v ten den vyvedl Hospodin Izraelce seřazené po oddílech z egyptské země.</verse>
      </chapter>
      <chapter osisID='Exod.13'>
        <verse osisID='Exod.13.1'>Hospodin promluvil k Mojžíšovi:</verse>
        <verse osisID='Exod.13.2'>"Posvěť mi všechno prvorozené, co mezi Izraelci otvírá lůno, ať z lidí či z dobytka. Je to moje!"</verse>
        <verse osisID='Exod.13.3'>Mojžíš řekl lidu: "Pamatujte na tento den, kdy jste vyšli z Egypta, z domu otroctví. Hospodin vás odtud vyvedl pevnou rukou. Proto se nesmí jíst nic kvašeného.</verse>
        <verse osisID='Exod.13.4'>Vycházíte dnes, v měsíci ábíbu.</verse>
        <verse osisID='Exod.13.5'>Až tě Hospodin uvede do země Kenaanců, Chetejců, Emorejců, Chivejců a Jebúsejců, o níž se zavázal tvým otcům přísahou, že ji dá tobě, zemi oplývající mlékem a medem, budeš v ní tohoto měsíce konat tuto službu:</verse>
        <verse osisID='Exod.13.6'>Sedm dní budeš jíst nekvašené chleby. Sedmého dne bude slavnost Hospodinova.</verse>
        <verse osisID='Exod.13.7'>Nekvašené chleby se budou jíst po sedm dní. Nespatří se u tebe nic kvašeného, na celém tvém území se u tebe nespatří žádný kvas.</verse>
        <verse osisID='Exod.13.8'>V onen den svému synovi oznámíš: »To je pro to, co mi prokázal Hospodin, když jsem vycházel z Egypta«.</verse>
        <verse osisID='Exod.13.9'>A budeš to mít jako znamení na své ruce a jako připomínku mezi svýma očima, aby v tvých ústech zůstal Hospodinův zákon, neboť pevnou rukou tě vyvedl Hospodin z Egypta.</verse>
        <verse osisID='Exod.13.10'>Budeš dbát na toto nařízení ve stanovený čas rok co rok.</verse>
        <verse osisID='Exod.13.11'>Až tě Hospodin uvede do země Kenaanců, jak přísežně zaslíbil tobě i tvým otcům, a až ti ji dá,</verse>
        <verse osisID='Exod.13.12'>všechno, co otvírá lůno, odevzdáš Hospodinu. Všichni samečci, které tvůj dobytek vrhne nejprve, budou patřit Hospodinu.</verse>
        <verse osisID='Exod.13.13'>Každého osla, který se narodil jako první, vyplatíš jehnětem. Kdybys jej nemohl vyplatit, zlomíš mu vaz. Také každého prvorozeného ze svých synů vyplatíš.</verse>
        <verse osisID='Exod.13.14'>Až se tě tvůj syn v budoucnu zeptá, co to znamená, odpovíš mu: »Hospodin nás vyvedl pevnou rukou z Egypta, z domu otroctví.</verse>
        <verse osisID='Exod.13.15'>Když se farao zatvrdil a nechtěl nás propustit, pobil Hospodin v egyptské zemi všechno prvorozené, od prvorozeného z lidí až po prvorozené z dobytka. Proto obětuji Hospodinu všechny samce, kteří otvírají lůno, a každého prvorozeného ze svých synů vyplácím.«</verse>
        <verse osisID='Exod.13.16'>To bude jako znamení na tvé ruce a jako pásek na čele mezi tvýma očima. Neboť pevnou rukou nás vyvedl Hospodin z Egypta."</verse>
        <verse osisID='Exod.13.17'>Když farao lid propustil, nevedl je Bůh cestou směřující do země Pelištejců, i když byla kratší. Bůh totiž řekl: "Aby lid nelitoval, když uvidí, že mu hrozí válka, a nevrátil se do Egypta."</verse>
        <verse osisID='Exod.13.18'>Proto Bůh vedl lid oklikou, cestou přes poušť k Rákosovému moři. Izraelci vytáhli z egyptské země rozděleni do bojových útvarů.</verse>
        <verse osisID='Exod.13.19'>Mojžíš vzal s sebou Josefovy kosti. Ten totiž zavázal Izraelce přísahou: "Až vás Bůh navštíví, vynesete odtud s sebou mé kosti."</verse>
        <verse osisID='Exod.13.20'>I vytáhli ze Sukótu a utábořili se v Étamu na pokraji pouště.</verse>
        <verse osisID='Exod.13.21'>Hospodin šel před nimi ve dne v sloupu oblakovém, a tak je cestou vedl, v noci ve sloupu ohnivém, a tak jim svítil, že mohli jít ve dne i v noci.</verse>
        <verse osisID='Exod.13.22'>Sloup oblakový se nevzdálil od lidu ve dne, ani sloup ohnivý v noci.</verse>
      </chapter>
      <chapter osisID='Exod.14'>
        <verse osisID='Exod.14.1'>Hospodin promluvil k Mojžíšovi:</verse>
        <verse osisID='Exod.14.2'>"Rozkaž Izraelcům, aby se obrátili a utábořili před Pí-chírotem mezi Migdólem a mořem; utáboříte se před Baal-sefónem, přímo proti němu při moři.</verse>
        <verse osisID='Exod.14.3'>Farao si o Izraelcích řekne: Bloudí v zemi, zavřela se za nimi poušť.</verse>
        <verse osisID='Exod.14.4'>Tu zatvrdím faraónovo srdce a on vás bude pronásledovat. Já se však na faraónovi a na všem jeho vojsku oslavím, takže Egypťané poznají, že já jsem Hospodin." I učinili tak.</verse>
        <verse osisID='Exod.14.5'>Egyptskému králi bylo oznámeno, že lid uprchl. Srdce faraóna a jeho služebníků se obrátilo proti lidu. Řekli: "Co jsme to udělali, že jsme Izraele propustili z otroctví?"</verse>
        <verse osisID='Exod.14.6'>Farao dal zapřáhnout do svého válečného vozu a vzal s sebou svůj lid.</verse>
        <verse osisID='Exod.14.7'>Vzal též šest set vybraných vozů, totiž všechny vozy egyptské. Na všech byla tříčlenná osádka.</verse>
        <verse osisID='Exod.14.8'>Hospodin zatvrdil srdce faraóna, krále egyptského, a ten Izraelce pronásledoval. Ale Izraelci navzdory všemu vyšli.</verse>
        <verse osisID='Exod.14.9'>Egypťané je pronásledovali a dostihli je, když tábořili při moři, dostihli je všichni faraónovi koně, vozy, jeho jízda a vojsko, při Pí-chírotu před Baal-sefónem.</verse>
        <verse osisID='Exod.14.10'>Když se farao přiblížil, Izraelci se rozhlédli a viděli, že Egypťané táhnou za nimi. Tu se Izraelci velmi polekali a úpěli k Hospodinu.</verse>
        <verse osisID='Exod.14.11'>A osopili se na Mojžíše: "Což nebylo v Egyptě dost hrobů, že jsi nás odvedl, abychom zemřeli na poušti? Cos nám to udělal, že jsi nás vyvedl z Egypta?</verse>
        <verse osisID='Exod.14.12'>Došlo na to, o čem jsme s tebou mluvili v Egyptě: Nech nás být, ať sloužíme Egyptu. Vždyť pro nás bylo lépe sloužit Egyptu než zemřít na poušti."</verse>
        <verse osisID='Exod.14.13'>Mojžíš řekl lidu: "Nebojte se! Vydržte a uvidíte, jak vás dnes Hospodin zachrání. Jak vidíte Egypťany dnes, tak je už nikdy neuvidíte.</verse>
        <verse osisID='Exod.14.14'>Hospodin bude bojovat za vás a vy budete mlčky přihlížet."</verse>
        <verse osisID='Exod.14.15'>Hospodin řekl Mojžíšovi: "Proč ke mně úpíš? Pobídni Izraelce, ať táhnou dál.</verse>
        <verse osisID='Exod.14.16'>Ty pak pozdvihni svou hůl, vztáhni ruku nad moře a rozpoltíš je, a tak Izraelci půjdou prostředkem moře po suchu.</verse>
        <verse osisID='Exod.14.17'>Já zatvrdím srdce Egypťanů, takže půjdou za nimi. Oslavím se na faraónovi a na všem jeho vojsku, na jeho vozech i jízdě.</verse>
        <verse osisID='Exod.14.18'>Egypťané poznají, že já jsem Hospodin, až budu oslaven tím, co učiním s faraónem, s jeho vozy a jízdou."</verse>
        <verse osisID='Exod.14.19'>Tu se zvedl Boží posel, který šel před izraelským táborem, a šel teď za nimi. Oblakový sloup se před nimi totiž zvedl, postavil se za ně</verse>
        <verse osisID='Exod.14.20'>a vstoupil mezi tábor egyptský a izraelský. Jedněm byl oblakem a temnotou, druhým osvěcoval noc; po celou noc se jedni k druhým nepřiblížili.</verse>
        <verse osisID='Exod.14.21'>Mojžíš vztáhl ruku nad moře a Hospodin hnal moře silným východním větrem, který vál po celou noc, až proměnil moře v souš. Vody byly rozpolceny.</verse>
        <verse osisID='Exod.14.22'>Izraelci šli prostředkem moře po suchu. Vody jim byly hradbou zprava i zleva.</verse>
        <verse osisID='Exod.14.23'>Egypťané je pronásledovali a vešli za nimi doprostřed moře, všichni faraónovi koně, vozy i jízda.</verse>
        <verse osisID='Exod.14.24'>Za jitřního bdění vyhlédl Hospodin ze sloupu ohnivého a oblakového na egyptský tábor a vyvolal v egyptském táboře zmatek.</verse>
        <verse osisID='Exod.14.25'>Způsobil, že se uvolnila kola jejich vozů, takže je stěží mohli ovládat. Tu si Egypťané řekli: "Utecme před Izraelem, neboť za ně bojuje proti Egyptu Hospodin."</verse>
        <verse osisID='Exod.14.26'>Hospodin řekl Mojžíšovi: "Vztáhni ruku nad moře! Vody se obrátí na Egypťany, na jejich vozy a jízdu."</verse>
        <verse osisID='Exod.14.27'>Mojžíš vztáhl ruku nad moře, a když nastávalo jitro, moře opět nabylo své moci. Egypťané utíkali proti němu a Hospodin je vehnal doprostřed moře.</verse>
        <verse osisID='Exod.14.28'>Vody se vrátily, přikryly vozy i jízdu celého faraónova vojska, které vešlo za Izraelci do moře. Nezůstal z nich ani jediný.</verse>
        <verse osisID='Exod.14.29'>Ale Izraelci přešli prostředkem moře po suchu a vody jim byly hradbou zprava i zleva.</verse>
        <verse osisID='Exod.14.30'>Onoho dne zachránil Hospodin Izraele z moci Egypta. Izrael viděl na břehu moře mrtvé Egypťany.</verse>
        <verse osisID='Exod.14.31'>Tak uviděl Izrael velikou moc, kterou osvědčil Hospodin na Egyptu. Lid se bál Hospodina a uvěřili Hospodinu i jeho služebníku Mojžíšovi.</verse>
      </chapter>
      <chapter osisID='Exod.15'>
        <verse osisID='Exod.15.1'>Tehdy zpíval Mojžíš a synové Izraele Hospodinu tuto píseň. Vyznávali: "Hospodinu chci zpívat, neboť se slavně vyvýšil, smetl do moře koně i s jezdcem.</verse>
        <verse osisID='Exod.15.2'>Hospodin je má záštita a píseň, stal se mou spásou. On je můj Bůh, a já ho velebím, Bůh mého otce, a já ho vyvyšuji.</verse>
        <verse osisID='Exod.15.3'>Hospodin je bojovný rek; Hospodin je jeho jméno.</verse>
        <verse osisID='Exod.15.4'>Vozy faraónovy i jeho vojsko svrhl v moře, v moři Rákosovém utonul výkvět jeho vozatajstva.</verse>
        <verse osisID='Exod.15.5'>Tůně propastné je zavalily, klesli do hlubin jak kámen.</verse>
        <verse osisID='Exod.15.6'>Tvá pravice, Hospodine, velkolepá v síle, tvá pravice, Hospodine, zdrtí nepřítele.</verse>
        <verse osisID='Exod.15.7'>Nesmírně vyvýšen rozmetáš útočníky, vysíláš své rozhorlení, jako oheň strniště je pozře.</verse>
        <verse osisID='Exod.15.8'>Dechem tvého chřípí počaly se kupit vody, příboje zůstaly stát jako hráze, sesedly se tůně propastné v klín moře.</verse>
        <verse osisID='Exod.15.9'>Nepřítel si řekl: »Pustím se za nimi, doženu je, rozdělím kořist, ukojím jimi svou duši, meč vytasím, podrobí si je má ruka.«</verse>
        <verse osisID='Exod.15.10'>Zadul jsi svým dechem a moře je zavalilo, potopili se jak olovo v nesmírných vodách.</verse>
        <verse osisID='Exod.15.11'>Kdo je mezi bohy jako ty, Hospodine? Kdo je jako ty, tak velkolepý ve svatosti, hrozný v chvályhodných skutcích, konající divy?</verse>
        <verse osisID='Exod.15.12'>Vztáhl jsi pravici a země je pohltila.</verse>
        <verse osisID='Exod.15.13'>Svým milosrdenstvím jsi vedl tento lid, který jsi vykoupil, provázel jsi jej svou mocí ke své svaté nivě.</verse>
        <verse osisID='Exod.15.14'>Uslyšely o tom národy a zmocnil se jich neklid, bolest sevřela obyvatele Pelišteje.</verse>
        <verse osisID='Exod.15.15'>Tehdy se zhrozili edómští pohlaváři, moábské vůdce zachvátilo chvění, všichni obyvatelé Kenaanu propadli zmatku.</verse>
        <verse osisID='Exod.15.16'>Padla na ně hrůza a strach; pro velikost tvé paže zmlknou jako kámen, dokud, Hospodine, neprojde tvůj lid, dokud neprojde ten lid, který sis získal.</verse>
        <verse osisID='Exod.15.17'>Přivedeš a zasadíš je na hoře svého dědictví, kde jsi, Hospodine, připravil své sídlo k přebývání, kde tvé ruce, Panovníku, svatyni si přichystaly.</verse>
        <verse osisID='Exod.15.18'>Hospodin kraluje navěky a navždy."</verse>
        <verse osisID='Exod.15.19'>Když totiž faraónovi koně s jeho vozy a jízdou vešli do moře, Hospodin na ně obrátil mořské vody. Ale Izraelci šli po suchu prostředkem moře.</verse>
        <verse osisID='Exod.15.20'>Tu vzala prorokyně Mirjam, sestra Áronova, do ruky bubínek a všechny ženy vyšly za ní s bubínky v tanečním reji.</verse>
        <verse osisID='Exod.15.21'>A Mirjam střídavě s muži prozpěvovala: "Zpívejte Hospodinu, neboť se slavně vyvýšil, smetl do moře koně i s jezdcem."</verse>
        <verse osisID='Exod.15.22'>Mojžíš vedl Izraele od Rákosového moře dál. Vyšli na poušť Šúr a táhli pouští po tři dny, aniž narazili na vodu.</verse>
        <verse osisID='Exod.15.23'>Došli až do Mary, ale nemohli vodu z Mary pít, protože byla hořká. Pojmenovali ji proto Mara (to je Hořká).</verse>
        <verse osisID='Exod.15.24'>Tu lid proti Mojžíšovi reptal: "Co budeme pít?"</verse>
        <verse osisID='Exod.15.25'>Mojžíš úpěl k Hospodinu a Hospodin mu ukázal dřevo. Když je hodil do vody, voda zesládla. Tam dal Hospodin lidu nařízení a právní ustanovení a podrobil jej tam zkoušce.</verse>
        <verse osisID='Exod.15.26'>Řekl: "Jestliže opravdu budeš poslouchat Hospodina, svého Boha, dělat, co je v jeho očích správné, naslouchat jeho přikázáním a dbát na všechna jeho nařízení, nepostihnu tě žádnou nemocí, kterou jsem postihl Egypt. Neboť já jsem Hospodin, já tě uzdravuji."</verse>
        <verse osisID='Exod.15.27'>Pak přišli do Élimu. Tam bylo dvanáct vodních pramenů a sedmdesát palem. Tam při vodách se utábořili.</verse>
      </chapter>
      <chapter osisID='Exod.16'>
        <verse osisID='Exod.16.1'>Pak vytáhli z Élimu. Celá pospolitost Izraelců přišla na poušť Sín, která je mezi Élimem a Sínajem, patnáctý den druhého měsíce poté, co vyšli z egyptské země.</verse>
        <verse osisID='Exod.16.2'>Celá pospolitost Izraelců na poušti opět reptala proti Mojžíšovi a Áronovi.</verse>
        <verse osisID='Exod.16.3'>Izraelci jim vyčítali: "Kéž bychom byli zemřeli Hospodinovou rukou v egyptské zemi, když jsme sedávali nad hrnci masa, když jsme jídávali chléb do sytosti. Vždyť jste nás vyvedli na tuto poušť, jen abyste celé toto shromáždění umořili hladem."</verse>
        <verse osisID='Exod.16.4'>Hospodin řekl Mojžíšovi: "Já vám sešlu chléb jako déšť z nebe. Ať lid vychází a sbírá, co denně spotřebují. Tak je podrobím zkoušce, budou-li se řídit mým zákonem, či nikoli.</verse>
        <verse osisID='Exod.16.5'>Když budou připravovat, co přinesou, ať je toho šestého dne dvakrát tolik, než co nasbírají každodenně."</verse>
        <verse osisID='Exod.16.6'>Mojžíš a Áron řekli všem Izraelcům: "Večer poznáte, že vás z egyptské země vyvedl Hospodin.</verse>
        <verse osisID='Exod.16.7'>A ráno spatříte Hospodinovu slávu, ačkoli slyšel vaše reptání proti sobě. Co jsme my, že reptáte proti nám?"</verse>
        <verse osisID='Exod.16.8'>Pak Mojžíš dodal: "Poznáte to podle toho, že vám Hospodin dá večer k jídlu maso a ráno k nasycení chléb, ačkoli slyšel reptání, jak jste proti němu reptali. Co jsme my? Nereptáte proti nám, ale proti Hospodinu."</verse>
        <verse osisID='Exod.16.9'>Áronovi Mojžíš řekl: "Vyzvi celou pospolitost Izraelců: »Přistupte před Hospodina, neboť slyšel vaše reptání.«"</verse>
        <verse osisID='Exod.16.10'>Když mluvil Áron k celé pospolitosti Izraelců, obrátili se k poušti, a vtom se ukázala v oblaku Hospodinova sláva.</verse>
        <verse osisID='Exod.16.11'>Tu Hospodin promluvil k Mojžíšovi:</verse>
        <verse osisID='Exod.16.12'>"Slyšel jsem reptání Izraelců. Vyhlas jim: »Navečer se najíte masa a ráno se nasytíte chlebem, abyste poznali, že já jsem Hospodin, váš Bůh.«"</verse>
        <verse osisID='Exod.16.13'>Když pak nastal večer, přiletěly křepelky a snesly se na tábor. A ráno padala kolem tábora rosa.</verse>
        <verse osisID='Exod.16.14'>Když rosa přestala padat, hle, na povrchu pouště leželo po zemi cosi jemně šupinatého, jemného jako jíní.</verse>
        <verse osisID='Exod.16.15'>Když to Izraelci viděli, říkali jeden druhému: "Man hú?" (to je: "Co je to?") Nevěděli totiž, co to je. Mojžíš jim řekl: "To je chléb, který vám dal Hospodin za pokrm.</verse>
        <verse osisID='Exod.16.16'>Hospodin přikázal toto: Nasbírejte si ho každý, kolik potřebujete k jídlu. Každý vezmete podle počtu osob ve svém stanu ómer na hlavu."</verse>
        <verse osisID='Exod.16.17'>Izraelci tak učinili a nasbírali někdo více, někdo méně.</verse>
        <verse osisID='Exod.16.18'>Pak odměřovali po ómeru. Ten, kdo nasbíral mnoho, neměl nadbytek, a kdo nasbíral málo, neměl nedostatek. Nasbírali tolik, kolik každý k jídlu potřeboval.</verse>
        <verse osisID='Exod.16.19'>Mojžíš jim řekl: "Nikdo ať si nenechává nic do rána!"</verse>
        <verse osisID='Exod.16.20'>Ale oni Mojžíše neposlechli a někteří si něco do rána nechali. To však zčervivělo a páchlo. Mojžíš se na ně rozlítil.</verse>
        <verse osisID='Exod.16.21'>Sbírali to tak ráno co ráno, kolik každý k jídlu potřeboval. Když však začalo hřát slunce, rozpustilo se to.</verse>
        <verse osisID='Exod.16.22'>Šestého dne nasbírali toho chleba dvakrát tolik, totiž dva ómery na osobu. Tu přišli všichni předáci pospolitosti a oznámili to Mojžíšovi.</verse>
        <verse osisID='Exod.16.23'>Ten jim řekl: "Toto praví Hospodin: Zítra je slavnost odpočinutí, Hospodinův svatý den odpočinku. Co je třeba napéci, napečte, a co je třeba uvařit, uvařte. A vše, co přebývá, uložte a opatrujte do rána."</verse>
        <verse osisID='Exod.16.24'>Uložili to tedy do rána, jak Mojžíš přikázal. A nezapáchalo to, ani se do toho nedali červi.</verse>
        <verse osisID='Exod.16.25'>Mojžíš pak řekl: "Snězte to dnes, protože dnes je Hospodinův den odpočinku. Dnes nenajdete na poli nic.</verse>
        <verse osisID='Exod.16.26'>Šest dní budete sbírat, ale sedmý den je den odpočinku. Ten den nebude nic padat."</verse>
        <verse osisID='Exod.16.27'>Když přesto někteří z lidu sedmého dne vyšli, aby sbírali, nic nenašli.</verse>
        <verse osisID='Exod.16.28'>Hospodin řekl Mojžíšovi: "Jak dlouho se budete zpěčovat a nebudete dbát mých příkazů a řádů?</verse>
        <verse osisID='Exod.16.29'>Hleďte, vždyť Hospodin vám dal den odpočinku. Proto vám dává šestého dne chléb na dva dny. Zůstaňte každý, kde jste, ať nikdo sedmého dne nevychází ze svého místa."</verse>
        <verse osisID='Exod.16.30'>Lid tedy sedmého dne odpočíval.</verse>
        <verse osisID='Exod.16.31'>Dům izraelský pojmenoval ten pokrm mana. Byl jako koriandrové semeno, bílý, a chutnal jako medový koláč.</verse>
        <verse osisID='Exod.16.32'>Mojžíš řekl: "Hospodin přikázal toto: Naplň tím ómer, aby to bylo opatrováno po všechna vaše pokolení, aby viděla chléb, kterým jsem vás na poušti živil, když jsem vás vyvedl z egyptské země."</verse>
        <verse osisID='Exod.16.33'>Áronovi Mojžíš řekl: "Vezmi jeden džbán, nasyp do něho plný ómer many a ulož to před Hospodinem, aby to bylo opatrováno po všechna vaše pokolení."</verse>
        <verse osisID='Exod.16.34'>Áron to tedy uložil před schránou svědectví, aby to bylo opatrováno, jak Hospodin Mojžíšovi přikázal.</verse>
        <verse osisID='Exod.16.35'>Izraelci jedli manu po čtyřicet let, dokud nepřišli do země, v níž se měli usadit; jedli manu, dokud nepřišli na pokraj kenaanské země.</verse>
        <verse osisID='Exod.16.36'>Ómer je desetina éfy.</verse>
      </chapter>
      <chapter osisID='Exod.17'>
        <verse osisID='Exod.17.1'>Celá pospolitost synů Izraele táhla z pouště Sínu od stanoviště ke stanovišti podle Hospodinova rozkazu. Utábořili se v Refídimu, ale lid neměl vodu k pití.</verse>
        <verse osisID='Exod.17.2'>Tu se lid dostal do sváru s Mojžíšem a naléhali: "Dejte nám vodu, chceme pít!" Mojžíš se jich zeptal: "Proč se se mnou přete? Proč pokoušíte Hospodina?"</verse>
        <verse osisID='Exod.17.3'>Lid tam žíznil po vodě a reptal proti Mojžíšovi. Vyčítali: "Proto jsi nás vyvedl z Egypta, abys nás, naše syny a stáda umořil žízní?"</verse>
        <verse osisID='Exod.17.4'>Mojžíš úpěl k Hospodinu: "Jak se mám vůči tomuto lidu zachovat? Taktak že mě neukamenují."</verse>
        <verse osisID='Exod.17.5'>Hospodin Mojžíšovi řekl: "Vyjdi před lid. Vezmi s sebou některé z izraelských starších. Také hůl, kterou jsi udeřil do Nilu, si vezmi do ruky a jdi.</verse>
        <verse osisID='Exod.17.6'>Já tam budu stát před tebou na skále na Chorébu. Udeříš do skály a vyjde z ní voda, aby lid mohl pít." Mojžíš to udělal před očima izraelských starších.</verse>
        <verse osisID='Exod.17.7'>To místo pojmenoval Massa a Meriba (to je Pokušení a Svár) podle sváru Izraelců a proto, že pokoušeli Hospodina pochybováním: "Je mezi námi Hospodin nebo není?"</verse>
        <verse osisID='Exod.17.8'>Tu přitáhl Amálek, aby v Refídimu bojoval s Izraelem.</verse>
        <verse osisID='Exod.17.9'>Mojžíš rozkázal Jozuovi: "Vyber nám muže a vyjdi do boje proti Amálekovi. Já se zítra postavím na vrchol pahorku s Hospodinovou holí v ruce."</verse>
        <verse osisID='Exod.17.10'>Jozue učinil, jak mu Mojžíš rozkázal, a dal se s Amálekem do boje. Mojžíš, Áron a Chúr vystoupili na vrchol pahorku.</verse>
        <verse osisID='Exod.17.11'>Dokud Mojžíš držel ruku nahoře, vítězil Izrael, když ruku spustil, vítězil Amálek.</verse>
        <verse osisID='Exod.17.12'>Když Mojžíšovi umdlévaly ruce, vzali kámen a podložili jej pod Mojžíše, aby se na něj posadil. Áron a Chúr, každý z jedné strany, mu podpírali ruce, takže vytrval s rukama nahoře až do západu slunce.</verse>
        <verse osisID='Exod.17.13'>I porazil Jozue Amáleka a jeho lid ostřím meče.</verse>
        <verse osisID='Exod.17.14'>Hospodin řekl Mojžíšovi: "Zapiš na památku do knihy a předej Jozuovi, že zcela vymažu zpod nebes památku na Amáleka."</verse>
        <verse osisID='Exod.17.15'>I vybudoval Mojžíš oltář a pojmenoval jej: »Hospodin je má korouhev.«</verse>
        <verse osisID='Exod.17.16'>Řekl totiž: "Je vztažena ruka nad Hospodinovým trůnem. Hospodin vyhlašuje boj proti Amálekovi do posledního pokolení."</verse>
      </chapter>
      <chapter osisID='Exod.18'>
        <verse osisID='Exod.18.1'>Jitro, midjánský kněz, Mojžíšův tchán, uslyšel o všem, co Bůh učinil Mojžíšovi a svému izraelskému lidu, že Hospodin vyvedl Izraele z Egypta.</verse>
        <verse osisID='Exod.18.2'>Tu vzal Jitro, Mojžíšův tchán, Siporu, Mojžíšovu manželku, kterou on poslal zpět,</verse>
        <verse osisID='Exod.18.3'>a dva její syny; první se jmenoval Geršom (to je Hostem-tam), neboť Mojžíš řekl: "Byl jsem hostem v cizí zemi",</verse>
        <verse osisID='Exod.18.4'>a druhý se jmenoval Elíezer (to je Bůh-je-pomoc), neboť řekl: "Bůh mého otce je má pomoc, vysvobodil mě od faraónova meče".</verse>
        <verse osisID='Exod.18.5'>Jitro, Mojžíšův tchán, přišel k němu s jeho syny a manželkou na poušť, kde on tábořil, k hoře Boží.</verse>
        <verse osisID='Exod.18.6'>Vzkázal Mojžíšovi: "Já, tvůj tchán Jitro, jsem přišel k tobě, i tvoje manželka a s ní oba její synové."</verse>
        <verse osisID='Exod.18.7'>Mojžíš tedy vyšel svému tchánovi vstříc, poklonil se a políbil ho. Popřáli si navzájem pokoje a vešli do stanu.</verse>
        <verse osisID='Exod.18.8'>Mojžíš vypravoval svému tchánovi o všem, co Hospodin kvůli Izraeli učinil faraónovi a Egypťanům, a o všech útrapách, které je potkaly na cestě, a jak je Hospodin vysvobodil.</verse>
        <verse osisID='Exod.18.9'>Jitro měl radost ze všeho dobrého, co Hospodin Izraeli prokázal, a že jej vysvobodil z moci Egypta.</verse>
        <verse osisID='Exod.18.10'>Řekl: "Požehnán buď Hospodin, že vás vysvobodil z moci Egypta a z ruky faraónovy, že vysvobodil tento lid z područí Egypta.</verse>
        <verse osisID='Exod.18.11'>Nyní jsem poznal, že Hospodin je větší než všichni bohové; odplatil jim podle toho, jak se vypínali nad Izraele."</verse>
        <verse osisID='Exod.18.12'>Jitro, tchán Mojžíšův, pak připravil Bohu zápalnou oběť a obětní hod. Áron a všichni izraelští starší přistoupili, aby s Mojžíšovým tchánem pojedli před Bohem chléb.</verse>
        <verse osisID='Exod.18.13'>Nazítří se Mojžíš posadil, aby soudil lid. Lid musel stát před Mojžíšem od rána do večera.</verse>
        <verse osisID='Exod.18.14'>Mojžíšův tchán se díval na celé jeho jednání s lidem a řekl: "Jakým způsobem to s lidem jednáš? Proč sám sedíš a všechen lid kolem tebe stojí od rána do večera?"</verse>
        <verse osisID='Exod.18.15'>Mojžíš tchánovi odpověděl: "Lid ke mně přichází dotazovat se Boha.</verse>
        <verse osisID='Exod.18.16'>Když něco mají, přijde ta záležitost přede mne a já rozsoudím mezi oběma stranami; učím je znát Boží nařízení a řády."</verse>
        <verse osisID='Exod.18.17'>Mojžíšův tchán mu odpověděl: "Není to dobrý způsob, jak to děláš.</verse>
        <verse osisID='Exod.18.18'>Úplně se vyčerpáš, stejně jako tento lid, který je s tebou. Je to pro tebe příliš obtížné. Sám to nezvládneš.</verse>
        <verse osisID='Exod.18.19'>Poslechni mě, poradím ti a Bůh bude s tebou: Ty zastupuj lid před Bohem a přednášej jejich záležitosti Bohu.</verse>
        <verse osisID='Exod.18.20'>Budeš jim vysvětlovat nařízení a řády a učit je znát cestu, po které mají chodit, i skutky, které mají činit.</verse>
        <verse osisID='Exod.18.21'>Vyhlédni si pak ze všeho lidu schopné muže, kteří se bojí Boha, muže důvěryhodné, kteří nenávidí úplatek. Dosaď je nad nimi za správce nad tisíci, sty, padesáti a deseti.</verse>
        <verse osisID='Exod.18.22'>Oni budou soudit lid, kdykoli bude třeba. Každou důležitou záležitost přednesou tobě, každou menší záležitost rozsoudí sami. Ulehči si své břímě, ať je nesou s tebou.</verse>
        <verse osisID='Exod.18.23'>Jestliže se podle toho zařídíš, budeš moci obstát, až ti Bůh vydá další příkazy. Také všechen tento lid dojde na své místo v pokoji."</verse>
        <verse osisID='Exod.18.24'>Mojžíš svého tchána uposlechl a učinil všechno, co řekl.</verse>
        <verse osisID='Exod.18.25'>Vybral schopné muže ze všeho Izraele a ustanovil je za představitele lidu, za správce nad tisíci, sty, padesáti a deseti.</verse>
        <verse osisID='Exod.18.26'>Ti soudili lid, kdykoli bylo třeba; obtížné záležitosti přednášeli Mojžíšovi a všechny menší záležitosti soudili sami.</verse>
        <verse osisID='Exod.18.27'>Potom Mojžíš svého tchána propustil a ten se ubíral do své země.</verse>
      </chapter>
      <chapter osisID='Exod.19'>
        <verse osisID='Exod.19.1'>Třetího měsíce potom, co Izraelci vyšli z egyptské země, téhož dne, přišli na Sínajskou poušť.</verse>
        <verse osisID='Exod.19.2'>Vytáhli z Refídimu, přišli na Sínajskou poušť a utábořili se v poušti; Izrael se tam utábořil naproti hoře.</verse>
        <verse osisID='Exod.19.3'>Mojžíš vystoupil k Bohu. Hospodin k němu zavolal z hory: "Toto povíš domu Jákobovu a oznámíš synům Izraele:</verse>
        <verse osisID='Exod.19.4'>Vy sami jste viděli, co jsem učinil Egyptu. Nesl jsem vás na orlích křídlech a přivedl vás k sobě.</verse>
        <verse osisID='Exod.19.5'>Nyní tedy, budete-li mě skutečně poslouchat a dodržovat mou smlouvu, budete mi zvláštním vlastnictvím jako žádný jiný lid, třebaže má je celá země.</verse>
        <verse osisID='Exod.19.6'>Budete mi královstvím kněží, pronárodem svatým. To jsou slova, která promluvíš k synům Izraele."</verse>
        <verse osisID='Exod.19.7'>Mojžíš přišel, zavolal starší lidu a předložil jim všechno, co mu Hospodin přikázal.</verse>
        <verse osisID='Exod.19.8'>Všechen lid odpověděl jednomyslně: "Budeme dělat všechno, co nám Hospodin uložil." Mojžíš tlumočil odpověď lidu Hospodinu.</verse>
        <verse osisID='Exod.19.9'>Hospodin řekl Mojžíšovi: "Hle, přijdu k tobě v hustém oblaku, aby lid slyšel, až s tebou budu mluvit, a aby ti provždy věřili." Mojžíš totiž Hospodinu oznámil slova lidu.</verse>
        <verse osisID='Exod.19.10'>Hospodin dále Mojžíšovi řekl: "Jdi k lidu a dnes i zítra je posvěcuj; ať si vyperou pláště</verse>
        <verse osisID='Exod.19.11'>a ať jsou připraveni na třetí den, neboť třetího dne sestoupí Hospodin před zraky všeho lidu na horu Sínaj.</verse>
        <verse osisID='Exod.19.12'>Vymezíš kolem lidu hranici a řekneš: Střezte se vystoupit na horu nebo i dotknout se jejího okraje. Kdokoli se hory dotkne, musí zemřít;</verse>
        <verse osisID='Exod.19.13'>nedotkne se ho žádná ruka, bude ukamenován nebo zastřelen. Ať je to dobytče nebo člověk, nezůstane naživu. Teprve až se dlouze zatroubí na roh, smějí na horu vystoupit."</verse>
        <verse osisID='Exod.19.14'>Mojžíš sestoupil z hory k lidu, posvětil lid a oni si vyprali pláště.</verse>
        <verse osisID='Exod.19.15'>Řekl také lidu: "Buďte připraveni na třetí den; nepřistupujte k ženě."</verse>
        <verse osisID='Exod.19.16'>Když nadešel třetí den a nastalo jitro, hřmělo a blýskalo se, na hoře byl těžký oblak a zazněl velmi pronikavý zvuk polnice. Všechen lid, který byl v táboře, se třásl.</verse>
        <verse osisID='Exod.19.17'>Mojžíš vyvedl lid z tábora vstříc Bohu a postavili se při úpatí hory.</verse>
        <verse osisID='Exod.19.18'>Celá hora Sínaj byla zahalena kouřem, protože Hospodin na ni sestoupil v ohni. Kouř z ní stoupal jako z hutě a celá hora se silně chvěla.</verse>
        <verse osisID='Exod.19.19'>Zvuk polnice víc a více sílil. Mojžíš mluvil a Bůh mu hlasitě odpovídal.</verse>
        <verse osisID='Exod.19.20'>Hospodin totiž sestoupil na horu Sínaj, na vrchol hory. Zavolal Mojžíše na vrchol hory a Mojžíš tam vystoupil.</verse>
        <verse osisID='Exod.19.21'>Hospodin Mojžíšovi řekl: "Sestup a varuj lid, aby se nikdo nepokoušel proniknout k Hospodinu ve snaze ho uvidět. Mnoho by jich padlo.</verse>
        <verse osisID='Exod.19.22'>Také kněží, kteří přistupují k Hospodinu, se musí posvětit, aby se na ně Hospodin neobořil."</verse>
        <verse osisID='Exod.19.23'>Mojžíš řekl Hospodinu: "Lid nemůže vystoupit na horu Sínaj, neboť ty sám jsi nás varoval slovy: Vymez podél hory hranici a horu posvěť."</verse>
        <verse osisID='Exod.19.24'>Hospodin mu řekl: "Teď sestup, potom vystoupíš spolu s Áronem; ale kněží ani lid nesmějí proniknout a vystoupit k Hospodinu, aby se na ně neobořil."</verse>
        <verse osisID='Exod.19.25'>Mojžíš tedy sestoupil k lidu a řekl jim to.</verse>
      </chapter>
      <chapter osisID='Exod.20'>
        <verse osisID='Exod.20.1'>Bůh vyhlásil všechna tato přikázání:</verse>
        <verse osisID='Exod.20.2'>"Já jsem Hospodin, tvůj Bůh; já jsem tě vyvedl z egyptské země, z domu otroctví.</verse>
        <verse osisID='Exod.20.3'>Nebudeš mít jiného boha mimo mne.</verse>
        <verse osisID='Exod.20.4'>Nezobrazíš si Boha zpodobením ničeho, co je nahoře na nebi, dole na zemi nebo ve vodách pod zemí.</verse>
        <verse osisID='Exod.20.5'>Nebudeš se ničemu takovému klanět ani tomu sloužit. Já jsem Hospodin, tvůj Bůh, Bůh žárlivě milující. Stíhám vinu otců na synech do třetího i čtvrtého pokolení těch, kteří mě nenávidí,</verse>
        <verse osisID='Exod.20.6'>ale prokazuji milosrdenství tisícům pokolení těch, kteří mě milují a má přikázání zachovávají.</verse>
        <verse osisID='Exod.20.7'>Nezneužiješ jména Hospodina, svého Boha. Hospodin nenechá bez trestu toho, kdo by jeho jména zneužíval.</verse>
        <verse osisID='Exod.20.8'>Pamatuj na den odpočinku, že ti má být svatý.</verse>
        <verse osisID='Exod.20.9'>Šest dní budeš pracovat a dělat všechnu svou práci.</verse>
        <verse osisID='Exod.20.10'>Ale sedmý den je den odpočinutí Hospodina, tvého Boha. Nebudeš dělat žádnou práci ani ty ani tvůj syn a tvá dcera ani tvůj otrok a tvá otrokyně ani tvé dobytče ani tvůj host, který žije v tvých branách.</verse>
        <verse osisID='Exod.20.11'>V šesti dnech učinil Hospodin nebe i zemi, moře a všechno, co je v nich, a sedmého dne odpočinul. Proto požehnal Hospodin den odpočinku a oddělil jej jako svatý.</verse>
        <verse osisID='Exod.20.12'>Cti svého otce i matku, abys byl dlouho živ na zemi, kterou ti dává Hospodin, tvůj Bůh.</verse>
        <verse osisID='Exod.20.13'>Nezabiješ. fehlt/missing</verse>
        <verse osisID='Exod.20.14'>Nesesmilníš. fehlt/missing</verse>
        <verse osisID='Exod.20.15'>Nepokradeš. fehlt/missing</verse>
        <verse osisID='Exod.20.16'>Nevydáš proti svému bližnímu křivé svědectví.</verse>
        <verse osisID='Exod.20.17'>Nebudeš dychtit po domě svého bližního. Nebudeš dychtit po ženě svého bližního ani po jeho otroku ani po jeho otrokyni ani po jeho býku ani po jeho oslu, vůbec po ničem, co patří tvému bližnímu."</verse>
        <verse osisID='Exod.20.18'>Všechen lid pozoroval hřmění a blýskání, zvuk polnice a kouřící se horu. Lid to pozoroval, chvěl se a zůstal stát opodál.</verse>
        <verse osisID='Exod.20.19'>Řekli Mojžíšovi: "Mluv s námi ty a budeme poslouchat. Bůh ať s námi nemluví, abychom nezemřeli."</verse>
        <verse osisID='Exod.20.20'>Mojžíš lidu odpověděl: "Nebojte se! Bůh přišel proto, aby vás vyzkoušel, aby bylo zřejmé, že se ho budete bát a přestanete hřešit."</verse>
        <verse osisID='Exod.20.21'>Lid zůstal stát opodál a Mojžíš přistoupil k mračnu, v němž byl Bůh.</verse>
        <verse osisID='Exod.20.22'>Hospodin řekl Mojžíšovi: "Toto řekneš synům Izraele: Viděli jste, že jsem s vámi mluvil z nebe.</verse>
        <verse osisID='Exod.20.23'>Neuděláte si mé zpodobení, neuděláte si bohy stříbrné ani zlaté.</verse>
        <verse osisID='Exod.20.24'>Uděláš mi oltář z hlíny a budeš na něm obětovat ze svého bravu a skotu své oběti zápalné i pokojné. Na každém místě, kde určím, aby se připomínalo mé jméno, přijdu k tobě a požehnám ti.</verse>
        <verse osisID='Exod.20.25'>Jestliže mi budeš dělat oltář z kamenů, neotesávej je; kdybys je opracoval dlátem, znesvětil bys je.</verse>
        <verse osisID='Exod.20.26'>Nebudeš vystupovat k mému oltáři po stupních, abys u něho neodkrýval svou nahotu."</verse>
      </chapter>
      <chapter osisID='Exod.21'>
        <verse osisID='Exod.21.1'>Toto jsou právní ustanovení, která jim předložíš:</verse>
        <verse osisID='Exod.21.2'>Když koupíš hebrejského otroka, bude sloužit šest let; sedmého roku odejde jako propuštěnec bez výkupného.</verse>
        <verse osisID='Exod.21.3'>Jestliže přišel sám, odejde sám, měl-li ženu, odejde jeho žena s ním.</verse>
        <verse osisID='Exod.21.4'>Jestliže mu dal jeho pán ženu, která mu porodila syny nebo dcery, zůstane žena a její děti u svého pána, a on odejde sám.</verse>
        <verse osisID='Exod.21.5'>Prohlásí-li otrok výslovně: "Zamiloval jsem si svého pána, svou ženu a syny, nechci odejít jako propuštěnec",</verse>
        <verse osisID='Exod.21.6'>přivede ho jeho pán před Boha, totiž přivede ho ke dveřím nebo k veřejím, probodne mu ucho šídlem a on zůstane provždy jeho otrokem.</verse>
        <verse osisID='Exod.21.7'>Když někdo prodá svou dceru za otrokyni, nebude s ní nakládáno jako s jinými otroky.</verse>
        <verse osisID='Exod.21.8'>Jestliže se znelíbí svému pánu, který si ji vzal za družku, dovolí ji vyplatit, ale nemá právo prodat ji cizímu lidu a naložit s ní věrolomně.</verse>
        <verse osisID='Exod.21.9'>Jestliže ji dal za družku svému synovi, bude s ní jednat podle práva dcer.</verse>
        <verse osisID='Exod.21.10'>Jestliže on si vezme ještě jinou, nesmí ji zkrátit na stravě, ošacení a manželském právu.</verse>
        <verse osisID='Exod.21.11'>Jestliže jí nezajistí tyto tři věci, smí ona odejít bez zaplacení výkupného.</verse>
        <verse osisID='Exod.21.12'>Kdo někoho uhodí a ten zemře, musí zemřít.</verse>
        <verse osisID='Exod.21.13'>Neměl-li to v úmyslu, ale Bůh dopustil, aby to jeho ruka způsobila, určím ti místo, kam se uteče.</verse>
        <verse osisID='Exod.21.14'>Když se však někdo opováží lstivě zavraždit svého bližního, vezmeš ho i od mého oltáře, aby zemřel.</verse>
        <verse osisID='Exod.21.15'>Kdo uhodí svého otce nebo matku, musí zemřít.</verse>
        <verse osisID='Exod.21.16'>Kdo někoho ukradne, ať už jej prodá nebo jej u něho naleznou, musí zemřít.</verse>
        <verse osisID='Exod.21.17'>Kdo zlořečí svému otci nebo matce, musí zemřít.</verse>
        <verse osisID='Exod.21.18'>Když se muži dostanou do sporu a jeden druhého uhodí kamenem nebo pěstí, ale on nezemře, nýbrž je upoután na lůžko</verse>
        <verse osisID='Exod.21.19'>a zase vstane a může vycházet o holi, bude pachatel bez viny; poskytne pouze náhradu za jeho vyřazení z práce a zajistí mu léčení.</verse>
        <verse osisID='Exod.21.20'>Jestliže někdo uhodí svého otroka nebo otrokyni holí, takže mu zemřou pod rukou, musí být usmrcený pomstěn.</verse>
        <verse osisID='Exod.21.21'>Jestliže však vydrží den či dva, nebude pomstěn, neboť byl jeho majetkem.</verse>
        <verse osisID='Exod.21.22'>Když se muži budou rvát a udeří těhotnou ženu, takže potratí, ale nepřijde o život, musí pachatel zaplatit pokutu, jakou mu uloží muž té ženy; odevzdá ji prostřednictvím rozhodčích.</verse>
        <verse osisID='Exod.21.23'>Jestliže o život přijde, dáš život za život.</verse>
        <verse osisID='Exod.21.24'>Oko za oko, zub za zub, ruku za ruku, nohu za nohu,</verse>
        <verse osisID='Exod.21.25'>spáleninu za spáleninu, modřinu za modřinu, jizvu za jizvu.</verse>
        <verse osisID='Exod.21.26'>Když někdo udeří do oka svého otroka nebo otrokyni a vyrazí mu je, v náhradu za oko ho propustí na svobodu.</verse>
        <verse osisID='Exod.21.27'>Jestliže vyrazí zub svému otroku nebo otrokyni, v náhradu za zub ho propustí na svobodu.</verse>
        <verse osisID='Exod.21.28'>Když býk potrká muže nebo ženu, takže zemřou, musí být býk ukamenován a jeho maso se nesmí jíst; majitel býka však bude bez viny.</verse>
        <verse osisID='Exod.21.29'>Jestliže však jde o býka trkavého již od dřívějška a jeho majitel byl varován, ale nehlídal ho, a býk usmrtí muže nebo ženu, bude býk ukamenován a také jeho majitel zemře.</verse>
        <verse osisID='Exod.21.30'>Jestliže mu bude uloženo výkupné, dá jako výplatu za svůj život všechno, co mu bude uloženo.</verse>
        <verse osisID='Exod.21.31'>Jestliže býk potrká syna nebo dceru, bude s ním naloženo podle téhož právního ustanovení.</verse>
        <verse osisID='Exod.21.32'>Jestliže býk potrká otroka nebo otrokyni, dá majitel býka třicet šekelů stříbra jejich pánu a býk bude ukamenován.</verse>
        <verse osisID='Exod.21.33'>Když někdo odkryje nebo vyhloubí studnu a nepřikryje ji, takže do ní spadne býk nebo osel,</verse>
        <verse osisID='Exod.21.34'>majitel studny poskytne jeho majiteli náhradu ve stříbře a mrtvé zvíře bude patřit jemu.</verse>
        <verse osisID='Exod.21.35'>Když něčí býk utrká k smrti sousedova býka, živého býka prodají a rozdělí se na polovinu o stříbro i o mrtvé zvíře.</verse>
        <verse osisID='Exod.21.36'>Bylo-li však známo, že jde o býka trkavého od dřívějška a jeho majitel ho nehlídal, poskytne plnou náhradu, býka za býka, a mrtvé zvíře bude jeho. [ (Exodus 21:37) Když někdo ukradne býka nebo beránka a porazí jej nebo prodá, dá náhradou za býka pět kusů hovězího dobytka a za beránka čtyři ovce. ]</verse>
      </chapter>
      <chapter osisID='Exod.22'>
        <verse osisID='Exod.22.1'>Jestliže je zloděj přistižen při vloupání a je zbit, takže zemře, nebude lpět krev na tom, kdo ho ubil.</verse>
        <verse osisID='Exod.22.2'>Jestliže se to však stane po východu slunce, krev na něm bude lpět. Zloděj musí poskytnout plnou náhradu. Jestliže nic nemá, bude prodán za hodnotu ukradeného.</verse>
        <verse osisID='Exod.22.3'>Jestliže se u něho vskutku nalezne to, co ukradl, živé, ať je to býk či osel nebo ovce, poskytne dvojnásobnou náhradu.</verse>
        <verse osisID='Exod.22.4'>Když někdo nechá spást cizí pole nebo vinici tím, že pustí svůj dobytek, aby se pásl na jiném poli, poskytne náhradu z nejlepšího, co je na jeho poli a na jeho vinici.</verse>
        <verse osisID='Exod.22.5'>Když vypukne oheň a zachvátí trní a sežehne požaté nebo ještě stojící obilí nebo pole, poskytne ten, kdo požár zavinil, plnou náhradu.</verse>
        <verse osisID='Exod.22.6'>Když někdo svěří svému bližnímu k opatrování stříbro nebo předměty a ty budou z domu toho muže ukradeny, poskytne zloděj, bude-li přistižen, dvojnásobnou náhradu.</verse>
        <verse osisID='Exod.22.7'>Jestliže zloděj nebude přistižen, bude majitel toho domu předveden před Boha, zda sám nevztáhl ruku po výtěžku práce svého bližního.</verse>
        <verse osisID='Exod.22.8'>Ve všech majetkových přestupcích, ať jde o býka, osla, ovci, plášť či cokoli ztraceného, o čem někdo řekne: "To je ono", přijde záležitost obou před Boha; koho Bůh označí jako svévolníka, ten poskytne svému bližnímu dvojnásobnou náhradu.</verse>
        <verse osisID='Exod.22.9'>Když někdo někomu svěří do opatrování osla, býka, ovci nebo jakékoli dobytče a ono pojde nebo utrpí úraz nebo bude odehnáno, aniž to kdo viděl,</verse>
        <verse osisID='Exod.22.10'>rozhodne mezi oběma přísaha při Hospodinu, že nevztáhl ruku po výtěžku práce svého bližního; majitel zvířete to přijme a druhý nemusí poskytnout náhradu.</verse>
        <verse osisID='Exod.22.11'>Jestliže mu však bylo skutečně ukradeno, poskytne majiteli náhradu.</verse>
        <verse osisID='Exod.22.12'>Jestliže bylo vskutku rozsápáno, přinese je na svědectví; za rozsápané náhradu poskytovat nebude.</verse>
        <verse osisID='Exod.22.13'>Když si někdo vyžádá od svého bližního dobytče a ono utrpí úraz nebo uhyne, poskytne plnou náhradu, nebyl-li majitel přítomen.</verse>
        <verse osisID='Exod.22.14'>Jestliže majitel byl přítomen, nemusí poskytnout náhradu; jde-li o námezdného dělníka, jde škoda na vrub jeho mzdy.</verse>
        <verse osisID='Exod.22.15'>Když někdo svede pannu, která nebyla zasnoubena, a vyspí se s ní, vezme si ji za ženu a dá za ni plné věno.</verse>
        <verse osisID='Exod.22.16'>Jestliže by se její otec rozhodně zdráhal mu ji dát, zaplatí svůdce obnos ve výši věna panen.</verse>
        <verse osisID='Exod.22.17'>Čarodějnici nenecháš naživu.</verse>
        <verse osisID='Exod.22.18'>Kdokoli by obcoval s dobytčetem, musí zemřít.</verse>
        <verse osisID='Exod.22.19'>Kdo by obětoval bohům a ne samotnému Hospodinu, propadne klatbě.</verse>
        <verse osisID='Exod.22.20'>Hostu nebudeš škodit ani ho utlačovat, neboť i vy jste byli hosty v egyptské zemi.</verse>
        <verse osisID='Exod.22.21'>Žádnou vdovu a sirotka nebudete utiskovat.</verse>
        <verse osisID='Exod.22.22'>Jestliže je přece budeš utiskovat a oni budou ke mně úpět, jistě jejich úpění vyslyším.</verse>
        <verse osisID='Exod.22.23'>Vzplanu hněvem a pobiji vás mečem, takže z vašich žen budou vdovy a z vašich synů sirotci.</verse>
        <verse osisID='Exod.22.24'>Jestliže půjčíš stříbro někomu z mého lidu, zchudlému, který je s tebou, nebudeš se k němu chovat jako lichvář, neuložíš mu úrok.</verse>
        <verse osisID='Exod.22.25'>Jestliže se rozhodneš vzít do zástavy plášť svého bližního, do západu slunce mu jej vrátíš,</verse>
        <verse osisID='Exod.22.26'>neboť jeho plášť, kterým si chrání tělo, je jeho jedinou přikrývkou. V čem by spal? Stane se, že bude ke mně úpět a já ho vyslyším, poněvadž jsem milostivý.</verse>
        <verse osisID='Exod.22.27'>Nebudeš zlořečit Bohu ani nebudeš proklínat předáka ve svém lidu.</verse>
        <verse osisID='Exod.22.28'>Neopozdíš se s dávkami z hojnosti svých úrod a vylisované šťávy svých hroznů a oliv. Dáš mi prvorozeného ze svých synů.</verse>
        <verse osisID='Exod.22.29'>Se svým skotem a bravem naložíš tak, že zůstane sedm dní u matky, osmého dne jej dáš mně.</verse>
        <verse osisID='Exod.22.30'>Buďte mými muži svatými. Maso zvířete rozsápaného na poli nebudete jíst, hodíte je psovi.</verse>
      </chapter>
      <chapter osisID='Exod.23'>
        <verse osisID='Exod.23.1'>Nebudeš šířit falešnou pověst. Nespřáhneš se se svévolníkem, aby ses stal zlovolným svědkem.</verse>
        <verse osisID='Exod.23.2'>Nepřidáš se k většině, páchá-li zlo. Nebudeš vypovídat ve sporu s ohledem na většinu a převracet právo.</verse>
        <verse osisID='Exod.23.3'>Ani nemajetnému nebudeš v jeho sporu nadržovat.</verse>
        <verse osisID='Exod.23.4'>Když narazíš na býka svého nepřítele nebo na jeho zatoulaného osla, musíš mu jej vrátit.</verse>
        <verse osisID='Exod.23.5'>Když uvidíš, že osel toho, kdo tě nenávidí, klesá pod svým břemenem, zanecháš ho snad, aniž ho vyprostíš? Spolu s ním ho vyprostíš.</verse>
        <verse osisID='Exod.23.6'>Nebudeš převracet právo ubožáka v jeho sporu.</verse>
        <verse osisID='Exod.23.7'>Buď dalek každého podvodu; nepřipustíš, aby byl zabit nevinný a spravedlivý, neboť svévolníka neospravedlním.</verse>
        <verse osisID='Exod.23.8'>Nebudeš brát úplatek, neboť úplatek oslepuje i ty, kdo mají oči otevřené, a vede k překrucování záležitostí spravedlivých.</verse>
        <verse osisID='Exod.23.9'>Nebudeš utlačovat hosta; víte přece, jak bývá hostu v duši, neboť jste byli hosty v egyptské zemi.</verse>
        <verse osisID='Exod.23.10'>Po šest let budeš osévat svou zemi a sklízet z ní úrodu.</verse>
        <verse osisID='Exod.23.11'>Sedmého roku ji necháš ležet ladem. Nebudeš ji obdělávat, aby jedli ubožáci z tvého lidu, a co zbude, spase polní zvěř. Tak naložíš i se svou vinicí a se svým olivovím.</verse>
        <verse osisID='Exod.23.12'>Po šest dnů budeš konat svou práci, ale sedmého dne přestaneš, aby odpočinul tvůj býk i osel a aby si mohl oddechnout syn tvé otrokyně i host.</verse>
        <verse osisID='Exod.23.13'>Na všechno, co jsem vám řekl, budete bedlivě dbát. Jméno jiného boha nebudete připomínat; ať je není slyšet z tvých úst.</verse>
        <verse osisID='Exod.23.14'>Třikrát v roce budeš slavit mé slavnosti:</verse>
        <verse osisID='Exod.23.15'>Budeš zachovávat slavnost nekvašených chlebů. Po sedm dní budeš jíst nekvašené chleby, jak jsem ti přikázal, a to v určený čas měsíce ábíbu (to je měsíce klasů), neboť tehdy jsi vyšel z Egypta. Nikdo se neukáže před mou tváří s prázdnou.</verse>
        <verse osisID='Exod.23.16'>Budeš zachovávat též slavnost žně, prvních snopků z výtěžku toho, co jsi zasel na poli, a slavnost sklizně plodin na konci roku, kdy sklízíš z pole výsledek své práce.</verse>
        <verse osisID='Exod.23.17'>Třikrát v roce se ukáže každý, kdo je mužského pohlaví, před Pánem Hospodinem.</verse>
        <verse osisID='Exod.23.18'>Nebudeš obětovat dobytče tak, aby krev mého obětního hodu vytekla na něco kvašeného. Nebudeš přechovávat tuk z mé slavnosti přes noc až do rána.</verse>
        <verse osisID='Exod.23.19'>Prvotiny raných plodů své role přineseš do domu Hospodina, svého Boha. Nebudeš vařit kůzle v mléku jeho matky.</verse>
        <verse osisID='Exod.23.20'>Hle, posílám před tebou posla, aby tě opatroval na cestě a aby tě uvedl na místo, které jsem připravil.</verse>
        <verse osisID='Exod.23.21'>Měj se před ním na pozoru a poslouchej ho, nevzdoruj mu, neboť přestupky vám nepromine, poněvadž v něm je mé jméno.</verse>
        <verse osisID='Exod.23.22'>Když jej však budeš opravdu poslouchat a činit všechno, co mluvím, stanu se nepřítelem tvých nepřátel a protivníkem tvých protivníků.</verse>
        <verse osisID='Exod.23.23'>Můj posel půjde před tebou a uvede tě k Emorejcům, Chetejcům a Perizejcům, ke Kenaancům, Chivejcům a Jebúsejcům, a já je zničím.</verse>
        <verse osisID='Exod.23.24'>Nebudeš se klanět jejich bohům a nebudeš jim sloužit. Nebudeš se dopouštět toho, co páchají. Úplně je rozmetáš a na kusy roztříštíš jejich posvátné sloupy.</verse>
        <verse osisID='Exod.23.25'>Budete sloužit Hospodinu, svému Bohu, a on požehná tvému chlebu a tvé vodě. Vzdálím od tebe nemoc;</verse>
        <verse osisID='Exod.23.26'>ve tvé zemi nebude ženy, která by potratila nebo která by byla neplodná; obdařím tě plností let.</verse>
        <verse osisID='Exod.23.27'>Pošlu před tebou svou hrůzu a uvedu ve zmatek všechen lid, k němuž přicházíš; obrátím před tebou všechny tvé nepřátele na útěk.</verse>
        <verse osisID='Exod.23.28'>Pošlu před tebou děsy, aby před tebou vypudili Chivejce, Kenaance a Chetejce.</verse>
        <verse osisID='Exod.23.29'>Nevypudím je však před tebou za jeden rok, aby země nezpustla a aby se k tvé škodě nerozmnožila polní zvěř.</verse>
        <verse osisID='Exod.23.30'>Vypudím je před tebou postupně, dokud se nerozplodíš a nepřevezmeš zemi do dědictví.</verse>
        <verse osisID='Exod.23.31'>A určím tvé pomezí od Rákosového moře až k moři Pelištejců a od pouště až k řece Eufratu. Dám totiž do vašich rukou obyvatele země a vypudíš je před sebou.</verse>
        <verse osisID='Exod.23.32'>Neuzavřeš smlouvu s nimi nebo s jejich bohy.</verse>
        <verse osisID='Exod.23.33'>Nebudou v tvé zemi sídlit, aby tě nesvedli ke hříchu proti mně. Kdybys sloužil jejich bohům, stalo by se ti to léčkou.</verse>
      </chapter>
      <chapter osisID='Exod.24'>
        <verse osisID='Exod.24.1'>Potom Mojžíšovi řekl: "Vystup k Hospodinu, ty i Áron, Nádab a Abíhú a sedmdesát z izraelských starších. Budete se zdálky klanět.</verse>
        <verse osisID='Exod.24.2'>K Hospodinu přistoupí jen Mojžíš. Ostatní se přibližovat nebudou. Lid nesmí vystoupit vzhůru spolu s ním."</verse>
        <verse osisID='Exod.24.3'>Když Mojžíš přišel nazpět, vypravoval lidu všechna slova Hospodinova a předložil mu všechna právní ustanovení. Všechen lid odpověděl jako jedněmi ústy. Řekli: "Budeme dělat všechno, o čem Hospodin mluvil."</verse>
        <verse osisID='Exod.24.4'>Nato Mojžíš zapsal všechna Hospodinova slova. Za časného jitra postavil pod horou oltář a dvanáct posvátných sloupů podle dvanácti izraelských kmenů.</verse>
        <verse osisID='Exod.24.5'>Pak pověřil izraelské mládence, aby přinesli oběti zápalné a obětovali Hospodinu býčky k hodům oběti pokojné.</verse>
        <verse osisID='Exod.24.6'>Mojžíš vzal polovinu krve a vlil ji do mís a druhou polovinou pokropil oltář.</verse>
        <verse osisID='Exod.24.7'>Potom vzal Knihu smlouvy a předčítal lidu. Prohlásili: "Poslušně budeme dělat všechno, o čem Hospodin mluvil."</verse>
        <verse osisID='Exod.24.8'>Mojžíš vzal krev, pokropil lid a řekl: "Hle, krev smlouvy, kterou s vámi uzavírá Hospodin na základě všech těchto slov."</verse>
        <verse osisID='Exod.24.9'>Pak Mojžíš a Áron, Nádab a Abíhú a sedmdesát z izraelských starších vystoupili vzhůru.</verse>
        <verse osisID='Exod.24.10'>Uviděli Boha Izraele. Pod jeho nohama bylo cosi jako průzračný safír, jako čisté nebe.</verse>
        <verse osisID='Exod.24.11'>Ale nevztáhl ruku na nejpřednější z Izraelců, ačkoli uzřeli Boha; i jedli a pili.</verse>
        <verse osisID='Exod.24.12'>Hospodin řekl Mojžíšovi: "Vystup ke mně na horu a pobuď tam. Dám ti kamenné desky - zákon a přikázání, které jsem napsal, abys jim vyučoval."</verse>
        <verse osisID='Exod.24.13'>I povstal Mojžíš a Jozue, který mu přisluhoval, a Mojžíš vystoupil na Boží horu.</verse>
        <verse osisID='Exod.24.14'>Starším řekl: "Zůstaňte zde, dokud se k vám nevrátíme. Budou tu s vámi Áron a Chúr. Kdo něco má, ať se obrací na ně."</verse>
        <verse osisID='Exod.24.15'>Mojžíš tedy vystoupil na horu a horu přikryl oblak.</verse>
        <verse osisID='Exod.24.16'>A Hospodinova sláva přebývala na hoře Sínaji a oblak ji přikrýval po šest dní. Sedmého dne zavolal Hospodin na Mojžíše zprostřed oblaku.</verse>
        <verse osisID='Exod.24.17'>Hospodinova sláva se jevila pohledu Izraelců jako stravující oheň na vrcholku hory.</verse>
        <verse osisID='Exod.24.18'>Mojžíš vstoupil doprostřed oblaku. Vystoupil na horu a byl na hoře čtyřicet dní a čtyřicet nocí.</verse>
      </chapter>
      <chapter osisID='Exod.25'>
        <verse osisID='Exod.25.1'>Hospodin promluvil k Mojžíšovi:</verse>
        <verse osisID='Exod.25.2'>"Mluv k synům Izraele, ať pro mne vyberou oběť pozdvihování. Vyberete oběť pozdvihování pro mne od každého, kdo ji ze srdce dobrovolně odevzdá.</verse>
        <verse osisID='Exod.25.3'>Toto bude oběť pozdvihování, kterou od nich vyberete; zlato, stříbro a měď;</verse>
        <verse osisID='Exod.25.4'>látka purpurově fialová, nachová a karmínová, jemné plátno a kozí srst;</verse>
        <verse osisID='Exod.25.5'>načerveno zbarvené beraní kůže, tachaší kůže a akáciové dřevo;</verse>
        <verse osisID='Exod.25.6'>olej na svícení, balzámy na olej k pomazání a na kadidlo z vonných látek;</verse>
        <verse osisID='Exod.25.7'>karneolové drahokamy a kameny pro zasazení do nárameníku a náprsníku.</verse>
        <verse osisID='Exod.25.8'>Ať mi udělají svatyni a já budu bydlit uprostřed nich.</verse>
        <verse osisID='Exod.25.9'>Uděláte všechno přesně podle toho, co ti ukazuji jako vzor svatého příbytku i vzor všech bohoslužebných předmětů.</verse>
        <verse osisID='Exod.25.10'>Udělají z akáciového dřeva schránu dva a půl lokte dlouhou, jeden a půl lokte širokou a jeden a půl lokte vysokou.</verse>
        <verse osisID='Exod.25.11'>Obložíš ji čistým zlatem, uvnitř i zvnějšku ji obložíš a opatříš ji dokola zlatou obrubou.</verse>
        <verse osisID='Exod.25.12'>Uliješ pro ni čtyři zlaté kruhy a připevníš je k čtyřem jejím hranám: dva kruhy na jednom boku a dva kruhy na druhém.</verse>
        <verse osisID='Exod.25.13'>Zhotovíš tyče z akáciového dřeva a potáhneš je zlatem.</verse>
        <verse osisID='Exod.25.14'>Tyče prostrčíš skrz kruhy po stranách schrány, aby bylo možno na nich schránu nést.</verse>
        <verse osisID='Exod.25.15'>Tyče zůstanou v kruzích, nebudou vytahovány.</verse>
        <verse osisID='Exod.25.16'>Do schrány uložíš svědectví, které ti dám.</verse>
        <verse osisID='Exod.25.17'>Zhotovíš příkrov z čistého zlata dlouhý dva a půl lokte a široký jeden a půl lokte.</verse>
        <verse osisID='Exod.25.18'>Potom zhotovíš dva cheruby ze zlata; dáš je vytepat na oba konce příkrovu.</verse>
        <verse osisID='Exod.25.19'>Jednoho cheruba uděláš na jednom konci a druhého cheruba na druhém konci. Uděláte cheruby na příkrov, na oba jeho konce.</verse>
        <verse osisID='Exod.25.20'>Cherubové budou mít křídla rozpjatá vzhůru; svými křídly budou zastírat příkrov. Tvářemi budou obráceni k sobě; budou hledět na příkrov.</verse>
        <verse osisID='Exod.25.21'>Příkrov dáš nahoru na schránu a do schrány uložíš svědectví, které ti dám.</verse>
        <verse osisID='Exod.25.22'>Tam se budu s tebou setkávat a z místa nad příkrovem mezi oběma cheruby, kteří budou na schráně svědectví, budu s tebou mluvit o všem, co ti pro Izraelce přikážu.</verse>
        <verse osisID='Exod.25.23'>Zhotovíš stůl z akáciového dřeva dlouhý dva lokte, široký jeden loket a vysoký jeden a půl lokte.</verse>
        <verse osisID='Exod.25.24'>Obložíš jej čistým zlatem a opatříš jej dokola zlatou obrubou.</verse>
        <verse osisID='Exod.25.25'>Uděláš mu také dokola na dlaň širokou lištu a k liště uděláš dokola zlatou obrubu.</verse>
        <verse osisID='Exod.25.26'>Opatříš jej čtyřmi zlatými kruhy a připevníš je ke čtyřem rohům při jeho čtyřech nohách.</verse>
        <verse osisID='Exod.25.27'>Kruhy budou těsně pod lištou, aby držely tyče na nošení stolu.</verse>
        <verse osisID='Exod.25.28'>Tyče zhotovíš z akáciového dřeva a potáhneš je zlatem; na nich se stůl bude nosit.</verse>
        <verse osisID='Exod.25.29'>Zhotovíš k němu též mísy, pánvičky, konvice a obětní misky používané k úlitbě; zhotovíš je z čistého zlata.</verse>
        <verse osisID='Exod.25.30'>Pravidelně budeš klást přede mne na stůl předkladný chléb.</verse>
        <verse osisID='Exod.25.31'>Zhotovíš svícen z čistého zlata. Svícen bude mít vytepaný dřík a prut; jeho kalichy, číšky a květy budou s ním zhotoveny z jednoho kusu.</verse>
        <verse osisID='Exod.25.32'>Z jeho stran bude vycházet šest prutů, tři pruty svícnu po jedné straně a tři pruty svícnu po druhé straně.</verse>
        <verse osisID='Exod.25.33'>Na jednom prutu budou tři kalichy podobné mandloňovému květu: číška a květ. A tři kalichy podobné mandloňovému květu na druhém prutu: číška a květ. Tak to bude na všech šesti prutech vycházejících ze svícnu.</verse>
        <verse osisID='Exod.25.34'>Na svícnu budou čtyři kalichy podobné mandloňovému květu s číškami a květy.</verse>
        <verse osisID='Exod.25.35'>Jedna číška bude pod jednou dvojicí prutů, druhá číška bude pod druhou dvojicí prutů a třetí číška bude pod třetí dvojicí prutů; tak to bude u všech šesti prutů vycházejících ze svícnu.</verse>
        <verse osisID='Exod.25.36'>Příslušné číšky a pruty budou s ním zhotoveny z jednoho kusu; všechno bude vytepané z čistého zlata.</verse>
        <verse osisID='Exod.25.37'>Ke svícnu zhotovíš také sedm kahánků; kahánky ať jsou nasazeny tak, aby osvětlovaly prostor před ním.</verse>
        <verse osisID='Exod.25.38'>Zhotovíš k němu z čistého zlata i nůžky na knoty a pánve na oharky.</verse>
        <verse osisID='Exod.25.39'>Bude zhotoven se všemi těmito předměty z jednoho talentu čistého zlata.</verse>
        <verse osisID='Exod.25.40'>Hleď, abys všechno udělal podle vzoru, který ti byl ukázán na hoře.</verse>
      </chapter>
      <chapter osisID='Exod.26'>
        <verse osisID='Exod.26.1'>Zhotovíš příbytek z deseti pruhů jemně tkaného plátna a z látky purpurově fialové, nachové a karmínové; zhotovíš je s umně vetkanými cheruby.</verse>
        <verse osisID='Exod.26.2'>Jeden pruh bude dlouhý dvacet osm loket a široký čtyři lokte. Takový bude jeden pruh. Všechny pruhy budou mít stejné rozměry.</verse>
        <verse osisID='Exod.26.3'>Pět pruhů bude navzájem po délce spojeno, a právě tak bude navzájem spojeno druhých pět.</verse>
        <verse osisID='Exod.26.4'>Z fialového purpuru zhotovíš poutka na lemu toho pruhu, který bude na konci spojeného kusu. Stejně to uděláš na lemu krajního pruhu druhého spojeného kusu.</verse>
        <verse osisID='Exod.26.5'>Uděláš také padesát poutek na jednom koncovém pruhu a padesát poutek uděláš na koncovém pruhu druhého spojeného kusu. Jednotlivá poutka budou naproti sobě.</verse>
        <verse osisID='Exod.26.6'>Zhotovíš i padesát zlatých spon a sepneš jimi pruhy dohromady, takže příbytek bude spojen v jeden celek.</verse>
        <verse osisID='Exod.26.7'>Zhotovíš též houně z kozí srsti pro stan nad příbytkem; jedenáct takových houní uděláš.</verse>
        <verse osisID='Exod.26.8'>Jedna houně bude dlouhá třicet loket a široká čtyři lokte. Taková bude jedna houně. Všech jedenáct houní bude mít stejné rozměry.</verse>
        <verse osisID='Exod.26.9'>Zvlášť spojíš pět houní a zvlášť šest houní. Šestou houni na přední straně stanu přeložíš.</verse>
        <verse osisID='Exod.26.10'>Uděláš také padesát poutek na lemu jedné houně, která bude na kraji spojeného kusu, a padesát poutek uděláš na lemu koncové houně druhého spojeného kusu.</verse>
        <verse osisID='Exod.26.11'>Zhotovíš i padesát bronzových spon, provlékneš je poutky a stan sepneš, takže bude spojen v jeden celek.</verse>
        <verse osisID='Exod.26.12'>Z toho, co bude ze stanových houní přesahovat, bude přesahující polovina houně viset přes zadní stranu příbytku.</verse>
        <verse osisID='Exod.26.13'>Loket z té i oné strany, o nějž budou stanové houně větší, bude tvořit na bočních stranách příbytku převis, aby byl cele přikryt.</verse>
        <verse osisID='Exod.26.14'>Zhotovíš pro stan též přikrývku z beraních kůží zbarvených načerveno a navrch přikrývku z tachaších kůží.</verse>
        <verse osisID='Exod.26.15'>Pro příbytek zhotovíš také desky z akáciového dřeva, aby se daly postavit.</verse>
        <verse osisID='Exod.26.16'>Každá deska bude dlouhá deset loket a široká půldruhého lokte.</verse>
        <verse osisID='Exod.26.17'>Každá bude mít dva čepy a jedna bude připojena k druhé; tak to provedeš na všech deskách pro příbytek.</verse>
        <verse osisID='Exod.26.18'>Zhotovíš pro příbytek tyto desky: dvacet desek pro pravou jižní stranu.</verse>
        <verse osisID='Exod.26.19'>Těch dvacet desek opatříš dole čtyřiceti stříbrnými patkami, po dvou patkách pod každou desku, k oběma jejím čepům.</verse>
        <verse osisID='Exod.26.20'>I pro druhý bok příbytku, k severní straně, dvacet desek</verse>
        <verse osisID='Exod.26.21'>a čtyřicet stříbrných patek, po dvou patkách pod každou desku.</verse>
        <verse osisID='Exod.26.22'>Pro zadní stranu příbytku, k západu, zhotovíš šest desek.</verse>
        <verse osisID='Exod.26.23'>Navíc zhotovíš dvě desky pro oba úhly příbytku při zadní straně.</verse>
        <verse osisID='Exod.26.24'>Zdola budou přiloženy k sobě, navrchu budou těsně spojeny jedním kruhem. Tak tomu bude s oběma deskami v obou úhlech.</verse>
        <verse osisID='Exod.26.25'>Bude tam tedy osm desek se stříbrnými patkami, celkem šestnáct patek, po dvou patkách pod každou deskou.</verse>
        <verse osisID='Exod.26.26'>Zhotovíš také svlaky z akáciového dřeva, pět pro desky na jednom boku příbytku,</verse>
        <verse osisID='Exod.26.27'>pět na druhém boku příbytku a dalších pět svlaků pro desky na zadní straně příbytku, k západu.</verse>
        <verse osisID='Exod.26.28'>Prostřední svlak bude probíhat v poloviční výši desek od jednoho konce k druhému.</verse>
        <verse osisID='Exod.26.29'>Desky potáhneš zlatem a zhotovíš k nim zlaté kruhy pro vsunutí svlaků; také svlaky potáhneš zlatem.</verse>
        <verse osisID='Exod.26.30'>Příbytek postavíš podle ustanovení, jak ti bylo ukázáno na hoře.</verse>
        <verse osisID='Exod.26.31'>Zhotovíš také oponu z látky purpurově fialové, nachové a karmínové a z jemně tkaného plátna. Zhotovíš ji s umně vetkanými cheruby.</verse>
        <verse osisID='Exod.26.32'>Zavěsíš ji na čtyřech sloupech z akáciového dřeva, potažených zlatem; háčky na nich budou ze zlata. Sloupy budou na čtyřech stříbrných patkách.</verse>
        <verse osisID='Exod.26.33'>Zavěsíš oponu na spony a dovnitř tam za oponu vneseš schránu svědectví. Opona vám bude oddělovat svatyni od velesvatyně.</verse>
        <verse osisID='Exod.26.34'>Ve velesvatyni vložíš na schránu svědectví příkrov.</verse>
        <verse osisID='Exod.26.35'>Vně před oponu postavíš stůl a naproti stolu svícen při jižním boku příbytku; stůl dáš k severnímu boku.</verse>
        <verse osisID='Exod.26.36'>Ke vchodu do stanu zhotovíš pestře vyšitý závěs z látky fialově purpurové, nachové a karmínové a z jemně tkaného plátna.</verse>
        <verse osisID='Exod.26.37'>K závěsu zhotovíš pět sloupů z akáciového dřeva a potáhneš je zlatem; háčky na nich budou ze zlata; odliješ pro ně také pět bronzových patek.</verse>
      </chapter>
      <chapter osisID='Exod.27'>
        <verse osisID='Exod.27.1'>Zhotovíš oltář z akáciového dřeva pět loket dlouhý a pět loket široký. Oltář bude čtyřhranný, vysoký tři lokte.</verse>
        <verse osisID='Exod.27.2'>Jeho čtyři úhly opatříš rohy; ty budou s ním zhotoveny z jednoho kusu. Potáhneš jej bronzem.</verse>
        <verse osisID='Exod.27.3'>Zhotovíš k němu i hrnce na vybírání popela, lopaty a kropenky, vidlice a pánve na oheň. Všechno příslušné náčiní zhotovíš z bronzu.</verse>
        <verse osisID='Exod.27.4'>Zhotovíš k němu také mřížový rošt z bronzu. Na čtyřech koncích mříže připevníš čtyři bronzové kruhy.</verse>
        <verse osisID='Exod.27.5'>A zasadíš ji zdola pod obložení oltáře; mříž bude dosahovat až do poloviny oltáře.</verse>
        <verse osisID='Exod.27.6'>Zhotovíš pro oltář i tyče; budou z akáciového dřeva a potáhneš je bronzem.</verse>
        <verse osisID='Exod.27.7'>Tyče budou provléknuty skrze kruhy. Když bude oltář přenášen, budou tyče po obou jeho bocích.</verse>
        <verse osisID='Exod.27.8'>Uděláš jej dutý z desek, jak ti bylo ukázáno na hoře; přesně tak jej udělají.</verse>
        <verse osisID='Exod.27.9'>K příbytku uděláš také nádvoří. Na jižní, pravé straně nádvoří budou zástěny z jemně tkaného plátna, pro jednu stranu dlouhé sto loket.</verse>
        <verse osisID='Exod.27.10'>Bude tam dvacet sloupů na dvaceti bronzových patkách; háčky ke sloupům a příčné tyče budou stříbrné.</verse>
        <verse osisID='Exod.27.11'>Stejně tak budou zástěny i na severní straně v délce sto loket; i tam bude dvacet sloupů na dvaceti bronzových patkách; háčky ke sloupům a příčné tyče budou stříbrné.</verse>
        <verse osisID='Exod.27.12'>Našíř nádvoří na západní straně budou zástěny v délce padesáti loket. A bude tam deset sloupů na deseti patkách.</verse>
        <verse osisID='Exod.27.13'>Šířka nádvoří na přední, východní straně bude padesát loket.</verse>
        <verse osisID='Exod.27.14'>Na jednom křídle bude patnáct loket zástěn; budou tam tři sloupy na třech patkách.</verse>
        <verse osisID='Exod.27.15'>I na druhém křídle bude patnáct loket zástěn; budou tam také tři sloupy na třech patkách.</verse>
        <verse osisID='Exod.27.16'>V bráně nádvoří bude pestře vyšitý závěs široký dvacet loket z látky fialově purpurové, nachové a karmínové a z jemně tkaného plátna. Budou tam čtyři sloupy na čtyřech patkách.</verse>
        <verse osisID='Exod.27.17'>Všechny sloupy na nádvoří budou dokola spojeny stříbrnými příčnými tyčemi; jejich háčky budou stříbrné a patky bronzové.</verse>
        <verse osisID='Exod.27.18'>Délka nádvoří bude sto loket, šířka padesát a výška zástěn pět loket; budou z jemně tkaného plátna; patky sloupů budou bronzové.</verse>
        <verse osisID='Exod.27.19'>Všechno náčiní příbytku pro veškerou bohoslužbu v něm i všechny jeho kolíky a všechny kolíky pro nádvoří budou z bronzu.</verse>
        <verse osisID='Exod.27.20'>Ty pak přikážeš Izraelcům, aby ti přinášeli čistý vytlačený olivový olej ke svícení, aby bylo možno udržovat ustavičně svítící kahan.</verse>
        <verse osisID='Exod.27.21'>Ve stanu setkávání před oponou, která bude zakrývat svědectví, bude o něj pečovat Áron se svými syny před Hospodinem od večera do rána. To je mezi Izraelci provždy platné nařízení pro všechna pokolení.</verse>
      </chapter>
      <chapter osisID='Exod.28'>
        <verse osisID='Exod.28.1'>Přikaž, aby předstoupil tvůj bratr Áron a s ním jeho synové z řad Izraelců, aby mi sloužili jako kněží: Áron a Áronovi synové Nádab, Abíhú, Eleazar a Ítamar.</verse>
        <verse osisID='Exod.28.2'>Uděláš pro svého bratra Árona svaté roucho k slávě a ozdobě.</verse>
        <verse osisID='Exod.28.3'>Promluvíš se všemi dovednými řemeslníky, které jsem naplnil duchem moudrosti; ti zhotoví Áronovi roucho, aby byl posvěcen a mohl mi sloužit jako kněz.</verse>
        <verse osisID='Exod.28.4'>Toto budou roucha, která udělají: náprsník a nárameník, říza a tkaná suknice, turban a šerpa; taková svatá roucha udělají tvému bratru Áronovi a jeho synům, aby mi sloužili jako kněží.</verse>
        <verse osisID='Exod.28.5'>Použijí zlata, látky fialově purpurové, nachové a karmínové a jemného plátna.</verse>
        <verse osisID='Exod.28.6'>Zhotoví umně utkaný nárameník ze zlata, z látky fialově purpurové, nachové a karmínové a z jemně tkaného plátna.</verse>
        <verse osisID='Exod.28.7'>Obě vrchní části budou na obou koncích spojeny; nárameník musí být spojen.</verse>
        <verse osisID='Exod.28.8'>Tkaný pás, jímž bude nárameník upevňován, bude zhotoven týmž způsobem ze zlata, z látky fialově purpurové, nachové a karmínové a z jemně tkaného plátna.</verse>
        <verse osisID='Exod.28.9'>Vezmeš dva kameny karneoly a vyryješ do nich jména synů Izraele:</verse>
        <verse osisID='Exod.28.10'>šest jmen do jednoho kamene a zbývajících šest jmen do druhého kamene podle pořadí narození.</verse>
        <verse osisID='Exod.28.11'>Jako kamenorytec vyrývá pečeť, tak vyryješ do obou kamenů jména synů Izraele. Vsadíš je do zlatých obrouček</verse>
        <verse osisID='Exod.28.12'>a umístíš oba kameny na vrchních částech nárameníku, aby byly připomínkou synů Izraele. Áron bude jejich jména nosit na obou ramenou před Hospodinem, aby je připomínal.</verse>
        <verse osisID='Exod.28.13'>Zhotovíš i zlaté obroučky</verse>
        <verse osisID='Exod.28.14'>a dva řetízky z čistého zlata. Uděláš je jako stočené šňůry a upevníš tyto stočené řetízky na obroučky.</verse>
        <verse osisID='Exod.28.15'>Zhotovíš také umně utkaný náprsník Božích rozhodnutí. Uděláš jej týmž způsobem jako nárameník; ze zlata, z látky fialově purpurové, nachové a karmínové a z jemně tkaného plátna.</verse>
        <verse osisID='Exod.28.16'>Bude čtvercový a dvojitý, jednu píď dlouhý a jednu píď široký.</verse>
        <verse osisID='Exod.28.17'>Vysadíš jej drahými kameny ve čtyřech řadách: v první řadě rubín, topas a smaragd;</verse>
        <verse osisID='Exod.28.18'>v druhé řadě malachit, safír a jaspis;</verse>
        <verse osisID='Exod.28.19'>v třetí řadě opál, achát a ametyst;</verse>
        <verse osisID='Exod.28.20'>ve čtvrté řadě chrysolit, karneol a onyx. Všechny budou zasazeny do zlaté obruby.</verse>
        <verse osisID='Exod.28.21'>Kameny budou označeny jmény synů Izraele; bude jich dvanáct podle jejich jmen; na každém bude vyryto jeho jméno jako na pečeti podle dvanáctera kmenů.</verse>
        <verse osisID='Exod.28.22'>Uděláš k náprsníku řetízky z čistého zlata jako stočenou šňůru.</verse>
        <verse osisID='Exod.28.23'>K náprsníku zhotovíš též dva zlaté kroužky a připevníš oba kroužky k oběma horním okrajům náprsníku.</verse>
        <verse osisID='Exod.28.24'>Obě zlaté šňůry připevníš k oběma kroužkům na horních okrajích náprsníku.</verse>
        <verse osisID='Exod.28.25'>Oba druhé konce obou šňůr připevníš ke dvěma obroučkám a umístíš vpředu na vrchních částech nárameníku.</verse>
        <verse osisID='Exod.28.26'>Potom zhotovíš jiné dva zlaté kroužky a připevníš je k oběma okrajům náprsníku, na lem jeho vnitřní strany při nárameníku.</verse>
        <verse osisID='Exod.28.27'>Zhotovíš i další dva zlaté kroužky a připevníš je k oběma vrchním částem nárameníku dole na jeho přední straně těsně u švu, nad tkaným pásem nárameníku.</verse>
        <verse osisID='Exod.28.28'>Náprsník opatřený kroužky přivážou ke kroužkům nárameníku purpurově fialovou šňůrkou, aby byl nad tkaným pásem nárameníku; náprsník nebude od nárameníku odstávat.</verse>
        <verse osisID='Exod.28.29'>Áron tak bude nosit jména synů Izraele na náprsníku Božích rozhodnutí na svém srdci, kdykoli bude vstupovat do svatyně, aby je ustavičně připomínal před Hospodinem.</verse>
        <verse osisID='Exod.28.30'>A ty vložíš do náprsníku Božích rozhodnutí posvátné losy urím a tumím; budou na srdci Áronově, kdykoli bude předstupovat před Hospodina. Áron bude ustavičně nosit Boží rozhodnutí pro syny Izraele na svém srdci před Hospodinem.</verse>
        <verse osisID='Exod.28.31'>K nárameníku zhotovíš řízu, celou z fialového purpuru.</verse>
        <verse osisID='Exod.28.32'>Uprostřed bude otvor pro hlavu, dokola opatřený tkaným lemem jako otvor v krunýři, aby se neroztrhl.</verse>
        <verse osisID='Exod.28.33'>Dole na obrubě připevníš granátová jablka z látky fialově purpurové, nachové a karmínové dokola na obrubě a mezi nimi zlaté zvonečky.</verse>
        <verse osisID='Exod.28.34'>Zlatý zvoneček a granátové jablko, zlatý zvoneček a granátové jablko budou střídavě dokola na obrubě řízy.</verse>
        <verse osisID='Exod.28.35'>To bude mít Áron na sobě, když bude konat službu. Kdykoli bude vstupovat do svatyně před Hospodina a kdykoli bude vycházet, bude se ozývat jejich zvuk, aby nezemřel.</verse>
        <verse osisID='Exod.28.36'>Zhotovíš také květ z čistého zlata a vyryješ na něj, jako se vyrývá pečeť: "Svatý Hospodinu".</verse>
        <verse osisID='Exod.28.37'>Připevníš jej purpurově fialovou šňůrkou na turban; bude vpředu na turbanu.</verse>
        <verse osisID='Exod.28.38'>Bude na Áronově čele. Áron bude odpovědný za nepravost při přinášení svatých věcí, které Izraelci oddělí jako svaté, za všechny jejich svaté dary. Květ bude na jeho čele trvale, aby nalezli zalíbení před Hospodinem.</verse>
        <verse osisID='Exod.28.39'>Utkáš také suknici z jemného plátna a zhotovíš turban z jemného plátna a pestře vyšitou šerpu.</verse>
        <verse osisID='Exod.28.40'>I Áronovým synům uděláš suknice a zhotovíš pro ně šerpy. Zhotovíš jim také mitry k slávě a ozdobě.</verse>
        <verse osisID='Exod.28.41'>Oblékneš do toho svého bratra Árona a s ním jeho syny. Dáš jim pomazání a uvedeš je v úřad. Posvětíš je, aby mi sloužili jako kněží.</verse>
        <verse osisID='Exod.28.42'>Rovněž jim uděláš lněné spodky, aby zakryly nahotu jejich těla. Budou sahat od beder po stehna.</verse>
        <verse osisID='Exod.28.43'>Áron a jeho synové je budou nosit, kdykoli budou vstupovat do stanu setkávání nebo kdykoli budou přistupovat k oltáři, aby konali službu ve svatyni; tak neponesou následky nepravosti a nezemřou. To je provždy platné nařízení pro něho i pro jeho potomky.</verse>
      </chapter>
      <chapter osisID='Exod.29'>
        <verse osisID='Exod.29.1'>Toto s nimi uděláš, až je budeš světit, aby mi sloužili jako kněží: Vezmeš jednoho mladého býčka a dva berany bez vady,</verse>
        <verse osisID='Exod.29.2'>nekvašené chleby, nekvašené bochánky zadělané olejem a nekvašené oplatky pomazané olejem; uděláš je z bílé pšeničné mouky.</verse>
        <verse osisID='Exod.29.3'>Dáš to do jednoho koše a přineseš to v tom koši jako dar; přivedeš i býčka a oba berany.</verse>
        <verse osisID='Exod.29.4'>Potom předvedeš Árona a jeho syny ke vchodu do stanu setkávání a omyješ je vodou.</verse>
        <verse osisID='Exod.29.5'>Vezmeš kněžská roucha, oblékneš Áronovi suknici a řízu pod nárameník, i nárameník a náprsník. Pak ho opásáš umně utkaným nárameníkovým pásem.</verse>
        <verse osisID='Exod.29.6'>Na hlavu mu vložíš turban a na turban připevníš svatou čelenku.</verse>
        <verse osisID='Exod.29.7'>Nato vezmeš olej pomazání, vyleješ jej na jeho hlavu a pomažeš ho.</verse>
        <verse osisID='Exod.29.8'>Pak předvedeš jeho syny, oblékneš jim suknice,</verse>
        <verse osisID='Exod.29.9'>přepášeš je šerpou, Árona i jeho syny, a vstavíš jim na hlavu mitry. I stane se jim kněžství provždy platným nařízením. Tak uvedeš v úřad Árona a jeho syny.</verse>
        <verse osisID='Exod.29.10'>Přivedeš býčka jako dar před stan setkávání a Áron se svými syny vloží ruce na jeho hlavu.</verse>
        <verse osisID='Exod.29.11'>Býčka porazíš před Hospodinem u vchodu do stanu setkávání.</verse>
        <verse osisID='Exod.29.12'>Vezmeš trochu krve z býčka a potřeš prstem rohy oltáře; všechnu ostatní krev vyleješ ke spodku oltáře.</verse>
        <verse osisID='Exod.29.13'>Pak vezmeš všechen tuk pokrývající vnitřnosti, jaterní lalok, obě ledviny i s tukem, který je na nich, a obrátíš je na oltáři v obětní dým.</verse>
        <verse osisID='Exod.29.14'>Maso býčka, jeho kůži a jeho výměty spálíš na ohni venku za táborem. To je oběť za hřích.</verse>
        <verse osisID='Exod.29.15'>Potom vezmeš jednoho berana. Áron se svými syny vloží ruce na jeho hlavu.</verse>
        <verse osisID='Exod.29.16'>Berana porazíš. Vezmeš trochu jeho krve a pokropíš oltář dokola.</verse>
        <verse osisID='Exod.29.17'>Pak rozsekáš berana na díly. Omyješ jeho vnitřnosti a hnáty a přiložíš to k ostatním dílům a k hlavě.</verse>
        <verse osisID='Exod.29.18'>Celého berana obrátíš na oltáři v obětní dým. To je zápalná oběť Hospodinu, libá vůně, ohnivá oběť pro Hospodina.</verse>
        <verse osisID='Exod.29.19'>Potom vezmeš druhého berana. Áron se svými syny vloží ruce na jeho hlavu.</verse>
        <verse osisID='Exod.29.20'>Berana porazíš. Vezmeš trochu jeho krve a potřeš jí lalůček Áronova ucha a lalůček pravého ucha jeho synů i palec jejich pravé ruky a palec jejich pravé nohy. Zbylou krví pokropíš oltář dokola.</verse>
        <verse osisID='Exod.29.21'>Pak vezmeš trochu krve z oltáře a trochu oleje pomazání a postříkáš Árona i jeho roucha a s ním jeho syny i roucha jeho synů. Tím bude posvěcen Áron i jeho roucha a s ním jeho synové a roucha jeho synů.</verse>
        <verse osisID='Exod.29.22'>Potom vezmeš z berana tuk a tučný ocas, tuk přikrývající vnitřnosti, jaterní lalok, obě ledviny i s tukem, který je na nich, a pravou kýtu. To je beran vysvěcení.</verse>
        <verse osisID='Exod.29.23'>Vezmeš také z koše s nekvašenými věcmi, který je před Hospodinem, jeden pecen chleba, jeden bochánek připravený na oleji a jeden oplatek.</verse>
        <verse osisID='Exod.29.24'>Vše vložíš do dlaní Áronových a do dlaní jeho synů a podáváním to nabídneš Hospodinu jako oběť podávání.</verse>
        <verse osisID='Exod.29.25'>Potom to vezmeš z jejich rukou a obrátíš na oltáři v obětní dým nad zápalnou obětí jako libou vůni před Hospodinem. To je ohnivá oběť pro Hospodina.</verse>
        <verse osisID='Exod.29.26'>Vezmeš pak hrudí z Áronova berana vysvěcení a podáváním je nabídneš Hospodinu jako oběť podávání. To je tvůj podíl.</verse>
        <verse osisID='Exod.29.27'>Posvětíš hrudí z oběti podávání a kýtu z oběti pozdvihování, tedy ty části, které byly nabídnuty Hospodinu podáváním a pozdvihováním z berana vysvěcení za Árona a jeho syny.</verse>
        <verse osisID='Exod.29.28'>To je mezi Izraelci provždy platné nařízení pro Árona a jeho syny; je to oběť pozdvihování. Oběť pozdvihování bude mezi Izraelci přinášena při jejich hodech oběti pokojné, jejich oběť pozdvihování pro Hospodina.</verse>
        <verse osisID='Exod.29.29'>Svatá roucha Áronova zůstanou po něm jeho synům, aby v nich byli pomazáváni a uváděni v úřad.</verse>
        <verse osisID='Exod.29.30'>Po sedm dní je bude oblékat ten z jeho synů, který po něm bude knězem, který bude přicházet ke stanu setkávání, aby konal službu ve svatyni.</verse>
        <verse osisID='Exod.29.31'>Pak vezmeš berana vysvěcení a uvaříš jeho maso na svatém místě.</verse>
        <verse osisID='Exod.29.32'>Áron a jeho synové budou jíst maso toho berana s chlebem, který bude v koši u vchodu do stanu setkávání.</verse>
        <verse osisID='Exod.29.33'>Budou jíst ti, kteří byli zproštěni vin, aby byli uvedeni v úřad a posvěceni; nepovolaný jíst nesmí, poněvadž to je svaté.</verse>
        <verse osisID='Exod.29.34'>Zůstane-li něco z masa berana vysvěcení a z chleba až do rána, spálíš zbytek na ohni; nesmí se jíst, poněvadž to je svaté.</verse>
        <verse osisID='Exod.29.35'>S Áronem a jeho syny uděláš všechno podle toho, co jsem ti přikázal. Po sedm dní je budeš uvádět v úřad.</verse>
        <verse osisID='Exod.29.36'>Denně budeš připravovat býčka jako oběť za hřích kromě smírčích obětí. Očistíš oltář od hříchu tím, že na něm vykonáš smírčí obřady. Pak jej pomažeš a posvětíš.</verse>
        <verse osisID='Exod.29.37'>Po sedm dní budeš vykonávat na oltáři smírčí obřady; tak jej posvětíš a oltář bude velesvatý. Cokoli se dotkne oltáře, bude svaté.</verse>
        <verse osisID='Exod.29.38'>Toto pak budeš přinášet na oltáři: každodenně dva jednoroční beránky.</verse>
        <verse osisID='Exod.29.39'>Jednoho beránka přineseš ráno a druhého beránka přineseš navečer.</verse>
        <verse osisID='Exod.29.40'>A k prvnímu beránkovi též desetinu éfy bílé mouky zadělané čtvrtinou hínu vytlačeného oleje a jako úlitbu čtvrtinu hínu vína.</verse>
        <verse osisID='Exod.29.41'>Druhého beránka přineseš navečer; podobně jako jitřní obětní dar a příslušnou úlitbu jej přineseš v libou vůni, ohnivou oběť pro Hospodina.</verse>
        <verse osisID='Exod.29.42'>Tuto každodenní zápalnou oběť budete přinášet u vchodu do stanu setkávání před Hospodinem po všechna vaše pokolení. Tam se s vámi budu setkávat, abych tam k tobě mluvil.</verse>
        <verse osisID='Exod.29.43'>Budu se tam setkávat se syny Izraele a místo bude posvěceno mou slávou.</verse>
        <verse osisID='Exod.29.44'>Posvětím stan setkávání a oltář; také Árona a jeho syny posvětím, aby mi sloužili jako kněží.</verse>
        <verse osisID='Exod.29.45'>Budu přebývat uprostřed Izraelců a budu jejich Bohem.</verse>
        <verse osisID='Exod.29.46'>Poznají, že já jsem Hospodin, jejich Bůh, že já jsem je vyvedl z egyptské země, abych přebýval uprostřed nich. Já jsem Hospodin, jejich Bůh.</verse>
      </chapter>
      <chapter osisID='Exod.30'>
        <verse osisID='Exod.30.1'>Zhotovíš také oltář k pálení kadidla. Z akáciového dřeva jej zhotovíš.</verse>
        <verse osisID='Exod.30.2'>Bude čtyřhranný: loket dlouhý, loket široký a dva lokte vysoký. Jeho rohy budou z jednoho kusu s ním.</verse>
        <verse osisID='Exod.30.3'>Potáhneš jej čistým zlatem, jeho vršek i jeho stěny dokola a jeho rohy, a opatříš jej dokola zlatou obrubou.</verse>
        <verse osisID='Exod.30.4'>Zhotovíš pro něj rovněž dva zlaté kruhy, a to pod obrubou na obou jeho bocích; k oběma bočnicím je zhotovíš, aby držely tyče, na nichž bude nošen.</verse>
        <verse osisID='Exod.30.5'>Tyče zhotovíš z akáciového dřeva a potáhneš je zlatem.</verse>
        <verse osisID='Exod.30.6'>Oltář postavíš před oponu, která je před schránou svědectví, před příkrov, přikrývající schránu svědectví, kde se s tebou budu setkávat.</verse>
        <verse osisID='Exod.30.7'>Na něm bude Áron pálit kadidlo z vonných látek. Bude je pálit každého rána, když bude ošetřovat kahany.</verse>
        <verse osisID='Exod.30.8'>Bude je pálit i navečer, když bude kahany rozsvěcovat. Každodenně bude před Hospodinem pálit kadidlo po všechna vaše pokolení.</verse>
        <verse osisID='Exod.30.9'>Nebudete na něm obětovat jiné kadidlo ani oběť zápalnou nebo přídavnou ani na něm nebudete přinášet úlitbu.</verse>
        <verse osisID='Exod.30.10'>Jednou za rok vykoná Áron na jeho rozích smírčí obřady. Z krve smírčí oběti za hřích bude na něm vykonávat smírčí obřady jednou za rok po všechna vaše pokolení. Oltář bude velesvatý Hospodinu."</verse>
        <verse osisID='Exod.30.11'>Hospodin promluvil k Mojžíšovi:</verse>
        <verse osisID='Exod.30.12'>"Když budeš pořizovat soupis Izraelců povolaných do služby, dá každý při sčítání výkupné Hospodinu za svůj život, aby je při sčítání nestihla nenadálá pohroma.</verse>
        <verse osisID='Exod.30.13'>Toto dá každý, kdo přejde mezi povolané do služby: půl šekelu podle váhy určené svatyní; šekel je dvacet zrn. Tato půlka šekelu je oběť pozdvihování pro Hospodina.</verse>
        <verse osisID='Exod.30.14'>Každý, kdo přejde mezi povolané do služby, od dvacetiletých výše, odvede Hospodinu oběť pozdvihování.</verse>
        <verse osisID='Exod.30.15'>Bohatý nebude dávat více a nemajetný nedá méně než půl šekelu, když se bude odvádět Hospodinu oběť pozdvihování na vykonání smírčích obřadů za vaše životy.</verse>
        <verse osisID='Exod.30.16'>Vezmeš od Izraelců obnos na smírčí oběti a věnuješ jej na službu při stanu setkávání. To bude pro Izraelce jako připomínka před Hospodinem, když se za vás budou vykonávat smírčí obřady."</verse>
        <verse osisID='Exod.30.17'>Hospodin dále mluvil k Mojžíšovi:</verse>
        <verse osisID='Exod.30.18'>"Zhotovíš také bronzovou nádrž k omývání s bronzovým podstavcem a umístíš ji mezi stanem setkávání a oltářem a naleješ tam vodu.</verse>
        <verse osisID='Exod.30.19'>Áron a jeho synové si jí budou omývat ruce a nohy.</verse>
        <verse osisID='Exod.30.20'>Když budou přicházet ke stanu setkávání nebo když budou přistupovat k oltáři, aby konali službu a obraceli ohnivou oběť Hospodinu v obětní dým, budou se omývat vodou, aby nezemřeli.</verse>
        <verse osisID='Exod.30.21'>Budou si omývat ruce i nohy, aby nezemřeli. To je provždy platné nařízení pro něho i pro jeho potomstvo po všechna jejich pokolení."</verse>
        <verse osisID='Exod.30.22'>Hospodin dále mluvil k Mojžíšovi:</verse>
        <verse osisID='Exod.30.23'>"Ty si pak vezmi nejvzácnější balzámy: pět set šekelů tekuté myrhy, poloviční množství, totiž dvě stě padesát šekelů balzámové skořice, dvě stě padesát šekelů puškvorce,</verse>
        <verse osisID='Exod.30.24'>pět set šekelů kasie podle váhy šekelu svatyně a jeden hín olivového oleje.</verse>
        <verse osisID='Exod.30.25'>Z toho připravíš olej svatého pomazání, vonnou mast odborně smísenou. To je olej svatého pomazání.</verse>
        <verse osisID='Exod.30.26'>Pomažeš jím stan setkávání a schránu svědectví,</verse>
        <verse osisID='Exod.30.27'>stůl se vším náčiním, svícen s náčiním a kadidlový oltář,</verse>
        <verse osisID='Exod.30.28'>rovněž oltář pro zápalnou oběť se vším náčiním a nádrž s podstavcem.</verse>
        <verse osisID='Exod.30.29'>Posvětíš je a budou velesvaté. Cokoli se jich dotkne, bude svaté.</verse>
        <verse osisID='Exod.30.30'>Pomažeš Árona a jeho syny a posvětíš je, aby mi sloužili jako kněží.</verse>
        <verse osisID='Exod.30.31'>Izraelcům pak vyhlásíš: To je olej svatého pomazání pro mne po všechna vaše pokolení.</verse>
        <verse osisID='Exod.30.32'>Nesmí se vylít na tělo nepovolaného člověka. Nepřipravíte podobný olej stejného složení. Je svatý a zůstane pro vás svatý.</verse>
        <verse osisID='Exod.30.33'>Každý, kdo namíchá podobnou mast nebo z ní dá nepovolanému, bude vyobcován ze svého lidu."</verse>
        <verse osisID='Exod.30.34'>Hospodin řekl Mojžíšovi: "Vezmi si vonné látky, totiž čerstvou pryskyřici, vonné lastury, klovatinu galbanum a čisté kadidlo, od všeho stejný díl.</verse>
        <verse osisID='Exod.30.35'>Z toho připravíš kadidlovou směs, odborně smísenou, posolenou, čistou a svatou.</verse>
        <verse osisID='Exod.30.36'>Část jemně rozetři a přines před svědectví ve stanu setkávání, kde se s tebou budu setkávat. To vám bude velesvaté.</verse>
        <verse osisID='Exod.30.37'>Kadidlo, které uděláš - ve stejném složení si podobné neuděláte - bude ti svaté, je jen pro Hospodina.</verse>
        <verse osisID='Exod.30.38'>Kdokoli by zhotovil podobné, aby vdechoval jeho vůni, bude vyobcován ze svého lidu."</verse>
      </chapter>
      <chapter osisID='Exod.31'>
        <verse osisID='Exod.31.1'>Hospodin promluvil k Mojžíšovi:</verse>
        <verse osisID='Exod.31.2'>"Hleď, povolal jsem jménem Besaleela, syna Urího, vnuka Chúrova, z pokolení Judova.</verse>
        <verse osisID='Exod.31.3'>Naplnil jsem ho Božím duchem, totiž moudrostí, důvtipem a znalostí každého díla,</verse>
        <verse osisID='Exod.31.4'>aby uměl dovedně pracovat se zlatem, stříbrem a mědí,</verse>
        <verse osisID='Exod.31.5'>opracovávat kameny pro vsazování a obrábět dřevo k zhotovení jakéhokoli díla.</verse>
        <verse osisID='Exod.31.6'>Dal jsem mu také k ruce Oholíaba, syna Achísamakova z pokolení Danova. A do srdce každého dovedného řemeslníka jsem vložil moudrost, aby zhotovili všecko, co jsem ti přikázal:</verse>
        <verse osisID='Exod.31.7'>stan setkávání a schránu svědectví, též příkrov na ni a všecko náčiní stanu,</verse>
        <verse osisID='Exod.31.8'>stůl s náčiním, svícen z čistého zlata s veškerým náčiním a kadidlový oltář;</verse>
        <verse osisID='Exod.31.9'>i oltář pro zápalné oběti s veškerým náčiním a nádrž s podstavcem;</verse>
        <verse osisID='Exod.31.10'>také jemně tkaná roucha, totiž svatá roucha pro kněze Árona a roucha jeho synů ke kněžské službě;</verse>
        <verse osisID='Exod.31.11'>i olej k pomazání a kadidlo z vonných látek pro svatyni. Ať učiní všechno, jak jsem ti přikázal."</verse>
        <verse osisID='Exod.31.12'>Hospodin řekl Mojžíšovi:</verse>
        <verse osisID='Exod.31.13'>"Promluv k Izraelcům: Dbejte na mé dny odpočinku; to je znamení mezi mnou a vámi pro všechna vaše pokolení, abyste věděli, že já Hospodin vás posvěcuji.</verse>
        <verse osisID='Exod.31.14'>Budete dbát na den odpočinku; má být pro vás svatý. Kdo jej znesvětí, musí zemřít. Každý, kdo by v něm dělal nějakou práci, bude vyobcován ze společenství svého lidu.</verse>
        <verse osisID='Exod.31.15'>Šest dní se bude pracovat, ale sedmého dne bude slavnost odpočinutí, Hospodinův svatý den odpočinku. Každý, kdo by dělal nějakou práci v den odpočinku, musí zemřít.</verse>
        <verse osisID='Exod.31.16'>Ať tedy Izraelci dbají na den odpočinku a dodržují jej po všechna svá pokolení jako věčnou smlouvu.</verse>
        <verse osisID='Exod.31.17'>To je provždy platné znamení mezi mnou a syny Izraele. V šesti dnech totiž učinil Hospodin nebe a zemi, ale sedmého dne odpočinul a oddechl si."</verse>
        <verse osisID='Exod.31.18'>Když přestal k Mojžíšovi na hoře Sínaji mluvit, dal mu dvě desky svědectví; byly to kamenné desky psané Božím prstem.</verse>
      </chapter>
      <chapter osisID='Exod.32'>
        <verse osisID='Exod.32.1'>Když lid viděl, že Mojžíš dlouho nesestupuje z hory, shromáždil se k Áronovi a naléhali na něho: "Vstaň a udělej nám boha, který by šel před námi. Vždyť nevíme, co se stalo s Mojžíšem, s tím člověkem, který nás vyvedl z egyptské země."</verse>
        <verse osisID='Exod.32.2'>Áron jim řekl: "Strhněte zlaté náušnice z uší svých žen, synů a dcer a přineste je ke mně!"</verse>
        <verse osisID='Exod.32.3'>I strhal si všechen lid z uší zlaté náušnice a přinesli je k Áronovi.</verse>
        <verse osisID='Exod.32.4'>On je od nich vzal, připravil formu a odlil z toho sochu býčka. A oni řekli: "To je tvůj bůh, Izraeli, který tě vyvedl z egyptské země."</verse>
        <verse osisID='Exod.32.5'>Když to Áron viděl, vybudoval před ním oltář. Potom Áron provolal: "Zítra bude Hospodinova slavnost."</verse>
        <verse osisID='Exod.32.6'>Nazítří za časného jitra obětovali oběti zápalné a přinesli oběti pokojné. Pak se lid usadil k jídlu a pití. Nakonec se dali do nevázaných her.</verse>
        <verse osisID='Exod.32.7'>I promluvil Hospodin k Mojžíšovi: "Sestup dolů. Tvůj lid, který jsi vyvedl z egyptské země, se vrhá do zkázy.</verse>
        <verse osisID='Exod.32.8'>Brzy uhnuli z cesty, kterou jsem jim přikázal. Odlili si sochu býčka a klanějí se mu, obětují mu a říkají: »To je tvůj bůh, Izraeli, který tě vyvedl z egyptské země.«"</verse>
        <verse osisID='Exod.32.9'>Hospodin dále Mojžíšovi řekl: "Viděl jsem tento lid, je to lid tvrdé šíje.</verse>
        <verse osisID='Exod.32.10'>Teď mě nech, ať proti nim vzplane můj hněv a skoncuji s nimi; z tebe však udělám veliký národ."</verse>
        <verse osisID='Exod.32.11'>Mojžíš však prosil Hospodina, svého Boha, o shovívavost: "Hospodine, proč plane tvůj hněv proti tvému lidu, který jsi vyvedl velikou silou a pevnou rukou z egyptské země?</verse>
        <verse osisID='Exod.32.12'>Proč mají Egypťané říkat: »Vyvedl je se zlým úmyslem, aby je v horách povraždil a nadobro je smetl z povrchu země.« Upusť od svého planoucího hněvu. Dej se pohnout k lítosti nad zlem, jež proti svému lidu zamýšlíš.</verse>
        <verse osisID='Exod.32.13'>Rozpomeň se na Abrahama, na Izáka a na Izraele, své služebníky, kterým jsi sám při sobě přísahal a vyhlásil: Rozmnožím vaše potomstvo jako nebeské hvězdy a celou tuto zemi, jak jsem řekl, dám vašemu potomstvu, aby ji navěky mělo v dědictví."</verse>
        <verse osisID='Exod.32.14'>A Hospodin se dal pohnout k lítosti nad zlem, o němž mluvil, že je dopustí na svůj lid.</verse>
        <verse osisID='Exod.32.15'>Mojžíš se obrátil a sestupoval z hory s dvěma deskami svědectví v ruce. Desky byly psány po obou stranách, byly popsané po líci i po rubu.</verse>
        <verse osisID='Exod.32.16'>Ty desky byly dílo Boží, i písmo vyryté na deskách bylo Boží.</verse>
        <verse osisID='Exod.32.17'>Tu Jozue uslyšel, jak lid hlučí, a řekl Mojžíšovi: "V táboře je válečný ryk."</verse>
        <verse osisID='Exod.32.18'>Ale on odvětil: "To nezní zpěvy vítězů, to nezní zpěvy poražených, já slyším halas rozpustilých písní."</verse>
        <verse osisID='Exod.32.19'>Když se Mojžíš přiblížil k táboru a uviděl býčka a křepčení, vzplanul hněvem, odhodil desky z rukou a pod horou je roztříštil.</verse>
        <verse osisID='Exod.32.20'>Pak vzal býčka, kterého udělali, spálil jej ohněm, rozemlel na prach, nasypal do vody a dal Izraelcům pít.</verse>
        <verse osisID='Exod.32.21'>Áronovi Mojžíš řekl: "Co ti tento lid udělal, že jsi naň uvedl tak veliký hřích?"</verse>
        <verse osisID='Exod.32.22'>Áron odvětil: "Nechť můj pán tolik neplane hněvem! Ty víš, že tento lid je nakloněn ke zlému.</verse>
        <verse osisID='Exod.32.23'>Řekli mi: »Udělej nám boha, který by šel před námi. Vždyť nevíme, co se stalo s Mojžíšem, s tím člověkem, který nás vyvedl z egyptské země.«</verse>
        <verse osisID='Exod.32.24'>Řekl jsem jim: Kdo má zlaté náušnice, ať si je strhne a donese mi je. Hodil jsem to do ohně, a tak vznikl tento býček."</verse>
        <verse osisID='Exod.32.25'>Mojžíš viděl, jak si lid bezuzdně počíná; to Áron jej nechal počínat si bezuzdně ke škodolibosti jejich protivníků.</verse>
        <verse osisID='Exod.32.26'>Tu se Mojžíš postavil do brány tábora a zvolal: "Kdo je Hospodinův, ke mně!" Seběhli se k němu všichni Léviovci.</verse>
        <verse osisID='Exod.32.27'>Řekl jim: "Toto praví Hospodin, Bůh Izraele: Všichni si připněte k boku meč, projděte táborem tam i zpět od brány k bráně a zabijte každý svého bratra, každý svého přítele, každý svého nejbližšího."</verse>
        <verse osisID='Exod.32.28'>Léviovci vykonali, co jim Mojžíš rozkázal; toho dne padlo z lidu na tři tisíce mužů.</verse>
        <verse osisID='Exod.32.29'>Potom Mojžíš řekl: "Ujměte se dnes svého úřadu pro Hospodina každý, kdo povstal proti svému synovi či bratru, aby vám dnes dal požehnání."</verse>
        <verse osisID='Exod.32.30'>Nazítří pak Mojžíš řekl lidu: "Dopustili jste se velikého hříchu; avšak nyní vystoupím k Hospodinu, snad jej za váš hřích usmířím."</verse>
        <verse osisID='Exod.32.31'>Mojžíš se tedy vrátil k Hospodinu a řekl: "Ach, tento lid se dopustil velikého hříchu, udělali si zlatého boha.</verse>
        <verse osisID='Exod.32.32'>Můžeš jim ten hřích ještě odpustit? Ne-li, vymaž mě ze své knihy, kterou píšeš!"</verse>
        <verse osisID='Exod.32.33'>Ale Hospodin Mojžíšovi odpověděl: "Vymažu ze své knihy toho, kdo proti mně zhřešil.</verse>
        <verse osisID='Exod.32.34'>A ty nyní jdi a veď lid, jak jsem ti řekl. Hle, můj posel půjde před tebou. A až přijde den mého trestu, potrestám jejich hřích na nich."</verse>
        <verse osisID='Exod.32.35'>Hospodin udeřil na lid, protože si dali udělat býčka, kterého zhotovil Áron.</verse>
      </chapter>
      <chapter osisID='Exod.33'>
        <verse osisID='Exod.33.1'>Hospodin promluvil k Mojžíšovi: "Vyjdi odtud, ty i lid, který jsi vyvedl ze země egyptské, do země, kterou jsem přísežně slíbil Abrahamovi, Izákovi a Jákobovi: Dám ji tvému potomstvu.</verse>
        <verse osisID='Exod.33.2'>Pošlu před tebou svého posla a vypudím Kenaance, Emorejce, Chetejce, Perizejce, Chivejce i Jebúsejce.</verse>
        <verse osisID='Exod.33.3'>Půjdete do země oplývající mlékem a medem. Já však nepůjdu uprostřed vás, abych vás cestou nevyhubil, neboť jste lid tvrdošíjný."</verse>
        <verse osisID='Exod.33.4'>Když lid uslyšel tuto zlou zprávu, začali truchlit a nikdo na sebe nevzal žádnou ozdobu.</verse>
        <verse osisID='Exod.33.5'>Potom řekl Hospodin Mojžíšovi: "Řekni Izraelcům: Jste tvrdošíjný lid. Kdybych šel jediný okamžik uprostřed vás, musel bych vás vyhladit. Nyní však ze sebe složte své ozdoby, ať vím, jak mám s vámi naložit."</verse>
        <verse osisID='Exod.33.6'>Od hory Chorébu se tedy Izraelci zbavili všech ozdob.</verse>
        <verse osisID='Exod.33.7'>Mojžíš vzal stan a postavil si jej venku za táborem opodál tábora a nazval jej stanem setkávání. Když někdo hledal Hospodina, vycházel ke stanu setkávání, který byl venku za táborem.</verse>
        <verse osisID='Exod.33.8'>A když Mojžíš vycházel ke stanu, všechen lid povstával; zůstali stát, každý u vchodu do svého stanu, a hleděli za Mojžíšem, dokud nevešel do stanu.</verse>
        <verse osisID='Exod.33.9'>Kdykoli Mojžíš vcházel do stanu, sestupoval oblakový sloup a stál u vchodu do stanu. A Hospodin rozmlouval s Mojžíšem.</verse>
        <verse osisID='Exod.33.10'>Všechen lid viděl oblakový sloup, stojící u vchodu do stanu; tu všechen lid povstával a klaněli se, každý u vchodu do svého stanu.</verse>
        <verse osisID='Exod.33.11'>A Hospodin mluvil s Mojžíšem tváří v tvář, jako když někdo mluví se svým přítelem. Potom se Mojžíš vracel do tábora. Ale mládenec Jozue, syn Núnův, který mu přisluhoval, se ze stanu nevzdaloval.</verse>
        <verse osisID='Exod.33.12'>Mojžíš řekl Hospodinu: "Hleď, ty mi říkáš: Vyveď tento lid. Ale nesdělil jsi mi, koho chceš se mnou poslat, ačkoli jsi řekl: »Já tě znám jménem, našel jsi u mne milost.«</verse>
        <verse osisID='Exod.33.13'>Jestliže jsem tedy nyní u tebe našel milost, dej mi poznat svou cestu, abych poznal tebe a našel u tebe milost; pohleď, vždyť tento pronárod je tvůj lid."</verse>
        <verse osisID='Exod.33.14'>Odvětil: "Já sám půjdu s vámi a dám vám odpočinutí."</verse>
        <verse osisID='Exod.33.15'>Mojžíš mu řekl: "Kdyby s námi neměla být tvá přítomnost, pak nás odtud nevyváděj!</verse>
        <verse osisID='Exod.33.16'>Podle čeho jiného by se poznalo, že jsem u tebe našel milost já i tvůj lid, ne-li podle toho, že s námi půjdeš; tím budeme odlišeni, já i tvůj lid, od každého lidu na tváři země."</verse>
        <verse osisID='Exod.33.17'>Hospodin Mojžíšovi odvětil: "Učiním i tuto věc, o které mluvíš, protože jsi u mne našel milost a já tě znám jménem."</verse>
        <verse osisID='Exod.33.18'>I řekl: "Dovol mi spatřit tvou slávu!"</verse>
        <verse osisID='Exod.33.19'>Hospodin odpověděl: "Všechna má dobrota přejde před tebou a vyslovím před tebou jméno Hospodin. Smiluji se však, nad kým se smiluji, a slituji se, nad kým se slituji."</verse>
        <verse osisID='Exod.33.20'>Dále pravil: "Nemůžeš spatřit mou tvář, neboť člověk mě nesmí spatřit, má-li zůstat naživu."</verse>
        <verse osisID='Exod.33.21'>Hospodin pravil: "Hle, u mne je místo; postav se na skálu.</verse>
        <verse osisID='Exod.33.22'>Až tudy půjde moje sláva, postavím tě do skalní rozsedliny a zakryji tě svou dlaní, dokud nepřejdu.</verse>
        <verse osisID='Exod.33.23'>Až dlaň odtáhnu, spatříš mě zezadu, ale mou tvář nespatří nikdo."</verse>
      </chapter>
      <chapter osisID='Exod.34'>
        <verse osisID='Exod.34.1'>Hospodin řekl Mojžíšovi: "Vytesej si dvě kamenné desky jako ty první, já na ty desky napíšu slova, která byla na prvních deskách, jež jsi roztříštil.</verse>
        <verse osisID='Exod.34.2'>Připrav se na ráno; vystoupíš zrána na horu Sínaj a postavíš se tam na vrcholku hory ke mně.</verse>
        <verse osisID='Exod.34.3'>Nikdo s tebou nevystoupí, a též ať se na celé hoře nikdo neukáže, ani brav nebo skot ať se nepase poblíž té hory."</verse>
        <verse osisID='Exod.34.4'>Mojžíš tedy vytesal dvě kamenné desky, jako ty první. Za časného jitra vystoupil na horu Sínaj, jak mu Hospodin přikázal, a do rukou vzal obě kamenné desky.</verse>
        <verse osisID='Exod.34.5'>Tu sestoupil Hospodin v oblaku. Mojžíš tam zůstal stát s ním a vzýval Hospodinovo jméno.</verse>
        <verse osisID='Exod.34.6'>Když Hospodin kolem něho přecházel, zavolal: "Hospodin, Hospodin! Bůh plný slitování a milostivý, shovívavý, nejvýš milosrdný a věrný,</verse>
        <verse osisID='Exod.34.7'>který osvědčuje milosrdenství tisícům pokolení, který odpouští vinu, přestoupení a hřích; avšak viníka nenechává bez trestu, stíhá vinu otců na synech i na vnucích do třetího a čtvrtého pokolení."</verse>
        <verse osisID='Exod.34.8'>Mojžíš rychle padl na kolena tváří k zemi, klaněl se</verse>
        <verse osisID='Exod.34.9'>a řekl: "Jestliže jsem, Panovníku, nalezl u tebe milost, putuj prosím, Panovníku, uprostřed nás. Je to lid tvrdošíjný; promiň nám však vinu a hřích a přijmi nás jako dědictví."</verse>
        <verse osisID='Exod.34.10'>Hospodin odpověděl: "Hle, uzavírám s vámi smlouvu. Před veškerým tvým lidem učiním podivuhodné věci, jaké nebyly stvořeny na celé zemi ani mezi všemi pronárody. Všechen lid, uprostřed něhož jsi, uvidí Hospodinovo dílo; neboť to, co já s tebou učiním, bude vzbuzovat bázeň.</verse>
        <verse osisID='Exod.34.11'>Bedlivě dbej na to, co ti dnes přikazuji. Hle, vypudím před tebou Emorejce, Kenaance, Chetejce, Perizejce, Chivejce a Jebúsejce.</verse>
        <verse osisID='Exod.34.12'>Dej si pozor, abys neuzavíral smlouvu s obyvateli té země, do které vejdeš, aby se nestali uprostřed tebe léčkou.</verse>
        <verse osisID='Exod.34.13'>Proto jejich oltáře poboříte, jejich posvátné sloupy roztříštíte a jejich posvátné kůly pokácíte.</verse>
        <verse osisID='Exod.34.14'>Nebudeš se klanět jinému bohu, protože Hospodin, jehož jméno je Žárlivý, je Bůh žárlivě milující.</verse>
        <verse osisID='Exod.34.15'>Neuzavřeš smlouvu s obyvateli té země. Budou se svými bohy smilnit a svým bohům obětovat a tebe pozvou, abys jedl z jejich obětního hodu;</verse>
        <verse osisID='Exod.34.16'>a ty budeš brát z jejich dcer manželky pro své syny a jejich dcery budou se svými bohy smilnit a svádět tvé syny, aby smilnili s jejich bohy.</verse>
        <verse osisID='Exod.34.17'>Nebudeš si odlévat sochy bohů.</verse>
        <verse osisID='Exod.34.18'>Budeš dbát na slavnost nekvašených chlebů. Sedm dní budeš jíst nekvašené chleby, jak jsem ti přikázal, ve stanovený čas v měsíci ábíbu; neboť v měsíci ábíbu jsi vyšel z Egypta.</verse>
        <verse osisID='Exod.34.19'>Všechno, co otvírá lůno, bude patřit mně, i každý samec z prvého vrhu tvého stáda, skotu i bravu.</verse>
        <verse osisID='Exod.34.20'>Osla, který se narodil jako první, vyplatíš ovcí; jestliže jej nevyplatíš, zlomíš mu vaz. Vyplatíš každého svého prvorozeného syna. Nikdo se neukáže před mou tváří s prázdnou.</verse>
        <verse osisID='Exod.34.21'>Šest dní budeš pracovat, ale sedmého dne odpočineš; i při orbě a při žni odpočineš.</verse>
        <verse osisID='Exod.34.22'>Budeš slavit slavnost týdnů, prvních snopků pšeničné žně, a slavnost sklizně na přelomu roku.</verse>
        <verse osisID='Exod.34.23'>Třikrát v roce se každý z vás, kdo je mužského pohlaví, ukáže před Pánem Hospodinem, Bohem Izraele.</verse>
        <verse osisID='Exod.34.24'>Vyženu před tebou pronárody a rozšířím tvé pomezí. Nikdo nebude žádostiv tvé země, když se půjdeš třikrát v roce ukázat před Hospodinem, svým Bohem.</verse>
        <verse osisID='Exod.34.25'>Nebudeš porážet dobytče tak, aby krev mého obětního hodu vytekla na něco kvašeného. Nebudeš přechovávat přes noc do rána nic z oběti při slavnosti hodu beránka.</verse>
        <verse osisID='Exod.34.26'>Prvotiny raných plodů své role přineseš do domu Hospodina, svého Boha. Nebudeš vařit kůzle v mléku jeho matky."</verse>
        <verse osisID='Exod.34.27'>Hospodin řekl Mojžíšovi: "Napiš si tato slova, neboť podle těchto slov uzavírám s tebou a s Izraelem smlouvu."</verse>
        <verse osisID='Exod.34.28'>A byl tam s Hospodinem čtyřicet dní a čtyřicet nocí; chleba nepojedl a vody se nenapil, nýbrž psal na desky slova smlouvy, desatero přikázání.</verse>
        <verse osisID='Exod.34.29'>Když pak Mojžíš sestupoval z hory Sínaje, měl při sestupu z hory desky svědectví v rukou. Mojžíš nevěděl, že mu od rozhovoru s Hospodinem září kůže na tváři.</verse>
        <verse osisID='Exod.34.30'>Když Áron a všichni Izraelci uviděli, jak Mojžíšovi září kůže na tváři, báli se k němu přistoupit.</verse>
        <verse osisID='Exod.34.31'>Ale Mojžíš je zavolal, i vrátili se k němu Áron a všichni předáci pospolitosti a Mojžíš k nim promluvil.</verse>
        <verse osisID='Exod.34.32'>Potom přistoupili všichni Izraelci a on jim přikázal všechno, o čem s ním Hospodin mluvil na hoře Sínaji.</verse>
        <verse osisID='Exod.34.33'>Když k nim Mojžíš přestal mluvit, dal si na tvář závoj.</verse>
        <verse osisID='Exod.34.34'>Kdykoli Mojžíš vstupoval před Hospodina, aby s ním mluvil, odkládal závoj, dokud nevyšel. Pak vycházel, aby k Izraelcům mluvil, co mu bylo přikázáno.</verse>
        <verse osisID='Exod.34.35'>Izraelci spatřili Mojžíšovu tvář a viděli, jak mu kůže na tváři září. Proto si Mojžíš dával na tvář závoj, pokud nešel mluvit s Hospodinem.</verse>
      </chapter>
      <chapter osisID='Exod.35'>
        <verse osisID='Exod.35.1'>Mojžíš shromáždil celou pospolitost Izraelců a řekl jim: "Hospodin přikázal, abyste dodržovali toto:</verse>
        <verse osisID='Exod.35.2'>Šest dní se bude pracovat, ale sedmého dne budete mít slavnost odpočinutí, Hospodinův svatý den odpočinku; kdo by v ten den dělal nějakou práci, zemře.</verse>
        <verse osisID='Exod.35.3'>V den odpočinku nerozděláte oheň v žádném svém obydlí."</verse>
        <verse osisID='Exod.35.4'>Mojžíš řekl celé pospolitosti Izraelců: "Toto přikázal Hospodin:</verse>
        <verse osisID='Exod.35.5'>Vyberte mezi sebou pro Hospodina oběť pozdvihování. Každý ať ze srdce dobrovolně přinese jako Hospodinovu oběť pozdvihování zlato, stříbro a měď,</verse>
        <verse osisID='Exod.35.6'>látku purpurově fialovou, nachovou nebo karmínovou, jemné plátno, kozí srst,</verse>
        <verse osisID='Exod.35.7'>načerveno zbarvené beraní kůže, tachaší kůže, akáciové dřevo,</verse>
        <verse osisID='Exod.35.8'>olej na svícení, balzámy na olej k pomazání a na kadidlo z vonných látek,</verse>
        <verse osisID='Exod.35.9'>karneolové drahokamy a kameny pro zasazení do nárameníku a náprsníku.</verse>
        <verse osisID='Exod.35.10'>A každý, kdo je mezi vámi dovedný, ať přijde a dělá vše, co Hospodin přikázal:</verse>
        <verse osisID='Exod.35.11'>příbytek, jeho stan a přikrývku, spony a desky, svlaky, sloupy a patky,</verse>
        <verse osisID='Exod.35.12'>schránu a tyče k ní, příkrov a vnitřní oponu,</verse>
        <verse osisID='Exod.35.13'>stůl a tyče k němu i veškeré náčiní, také předkladné chleby,</verse>
        <verse osisID='Exod.35.14'>svícen k svícení a náčiní k němu i kahánky a olej k svícení,</verse>
        <verse osisID='Exod.35.15'>kadidlový oltář a tyče k němu, olej k pomazání a kadidlo z vonných látek i vstupní závěs ke vchodu do příbytku,</verse>
        <verse osisID='Exod.35.16'>oltář pro zápalnou oběť s bronzovým roštem, tyče k němu a veškeré náčiní, nádrž a podstavec k ní,</verse>
        <verse osisID='Exod.35.17'>zástěny pro nádvoří, jeho sloupy a patky i závěs pro bránu do nádvoří,</verse>
        <verse osisID='Exod.35.18'>kolíky pro příbytek, kolíky pro nádvoří a příslušná lana,</verse>
        <verse osisID='Exod.35.19'>tkaná roucha pro přisluhování ve svatyni, svatá roucha pro kněze Árona a roucha jeho synům pro kněžskou službu."</verse>
        <verse osisID='Exod.35.20'>Celá pospolitost Izraelců vyšla od Mojžíše</verse>
        <verse osisID='Exod.35.21'>a každý, koho srdce pudilo a kdo byl ochotné mysli, přicházel a přinášel Hospodinovu oběť pozdvihování pro dílo na stanu setkávání a pro veškerou službu v něm i pro svatá roucha.</verse>
        <verse osisID='Exod.35.22'>Přicházeli muži i ženy a všichni ze srdce dobrovolně přinášeli spínadla, kroužky, prsteny a přívěsky, všelijaké zlaté předměty, totiž každý, kdo nabídl Hospodinu zlato jako oběť podávání.</verse>
        <verse osisID='Exod.35.23'>Každý, kdo měl látku purpurově fialovou, nachovou a karmínovou, jemné plátno a kozí srst, načerveno zbarvené beraní kůže a tachaší kůže, přinášel je.</verse>
        <verse osisID='Exod.35.24'>Každý, kdo chtěl přinést oběť pozdvihování ve stříbře a v mědi, přinesl to Hospodinu jako oběť pozdvihování. Každý, kdo měl akáciové dřevo k jakémukoli bohoslužebnému dílu, přinášel je.</verse>
        <verse osisID='Exod.35.25'>I všechny dovedné ženy vlastnoručně předly a přinášely, co napředly, látku purpurově fialovou, nachovou a karmínovou a jemné plátno.</verse>
        <verse osisID='Exod.35.26'>Všechny ženy, které srdce pudilo a které to dovedly, předly kozí srst.</verse>
        <verse osisID='Exod.35.27'>Předáci přinášeli karneoly a kameny pro zasazení do nárameníku a náprsníku</verse>
        <verse osisID='Exod.35.28'>i balzám a olej na svícení i na olej k pomazání a na kadidlo z vonných látek.</verse>
        <verse osisID='Exod.35.29'>I přinášeli Izraelci dobrovolný dar Hospodinu, každý muž a žena, které pudilo srdce, dobrovolně přinášeli všechno potřebné k dílu, které skrze Mojžíše přikázal Hospodin vykonat.</verse>
        <verse osisID='Exod.35.30'>Mojžíš řekl Izraelcům: "Hleďte, Hospodin povolal jménem Besaleela, syna Urího, vnuka Chúrova, z pokolení Judova.</verse>
        <verse osisID='Exod.35.31'>Naplnil ho Božím duchem, aby měl moudrost, důvtip a znalost pro každé dílo</verse>
        <verse osisID='Exod.35.32'>a uměl dovedně pracovat se zlatem, stříbrem a mědí,</verse>
        <verse osisID='Exod.35.33'>opracovávat kameny pro vsazování a obrábět dřevo, aby dovedl udělat každé navržené dílo.</verse>
        <verse osisID='Exod.35.34'>Dal mu i schopnost vyučovat, jemu i Oholíabovi, synu Achísamakovu z pokolení Danova.</verse>
        <verse osisID='Exod.35.35'>Obdařil je dovedností zhotovovat jakékoli dílo řemeslnické, umělecké, výšivkářské, na látce purpurově fialové, nachové a karmínové a na jemném plátně, i dílo tkalcovské; aby dovedli udělat jakékoli dílo a pracovat s vynalézavostí."</verse>
      </chapter>
      <chapter osisID='Exod.36'>
        <verse osisID='Exod.36.1'>Besaleel s Oholíabem a všichni, kdo byli dovední a jimž dal Hospodin moudrost a důvtip, aby se vyznali ve veškerém díle pro službu ve svatyni, dali se tedy do práce podle toho, jak Hospodin přikázal.</verse>
        <verse osisID='Exod.36.2'>Mojžíš povolal Besaleela s Oholíabem a všechny dovedné, jež Hospodin obdařil moudrostí, všechny, jež srdce pudilo, aby přistoupili k práci na tom díle.</verse>
        <verse osisID='Exod.36.3'>Převzali od Mojžíše každou oběť pozdvihování, kterou Izraelci přinesli, aby bylo zhotoveno dílo pro službu ve svatyni. Lid mu přinášel i dále každé ráno dobrovolné dary.</verse>
        <verse osisID='Exod.36.4'>Všichni moudří, konající veškeré dílo pro svatyni, přicházeli jeden za druhým od práce, kterou konali,</verse>
        <verse osisID='Exod.36.5'>a říkali Mojžíšovi: "Lid přináší víc, než je třeba k provedení díla, které Hospodin přikázal vykonat."</verse>
        <verse osisID='Exod.36.6'>Mojžíš tedy přikázal a jeho vzkaz roznesli po táboře: "Muži a ženy, nechystejte už nic pro oběť pozdvihování ve prospěch svatyně." Tak zabránili lidu, aby přinášel další dary.</verse>
        <verse osisID='Exod.36.7'>Měli dostatek potřeb pro veškeré dílo, které se mělo udělat, a ještě zbývalo.</verse>
        <verse osisID='Exod.36.8'>Všichni, kdo byli dovední mezi těmi, kdo na díle pracovali, zhotovili příbytek z desíti pruhů jemně tkaného plátna a látky purpurově fialové, nachové a karmínové; zhotovili je s umně vetkanými cheruby.</verse>
        <verse osisID='Exod.36.9'>Jeden pruh byl dvacet osm loket dlouhý a čtyři lokte široký. Všechny pruhy měly stejné rozměry.</verse>
        <verse osisID='Exod.36.10'>Pět pruhů spojil po délce jeden s druhým a druhých pět pruhů spojil právě tak jeden s druhým.</verse>
        <verse osisID='Exod.36.11'>Z fialového purpuru zhotovil poutka na lemu toho pruhu, který byl na konci spojeného kusu. Stejně to udělal na lemu krajního pruhu druhého spojeného kusu.</verse>
        <verse osisID='Exod.36.12'>Udělal také padesát poutek na jednom koncovém pruhu a padesát poutek na koncovém pruhu druhého spojeného kusu, vždy jedno proti druhému.</verse>
        <verse osisID='Exod.36.13'>Zhotovil i padesát zlatých spon a sepnul jimi pruhy jeden s druhým, takže příbytek byl spojen v jeden celek.</verse>
        <verse osisID='Exod.36.14'>Zhotovil též houně z kozí srsti pro stan nad příbytkem; těch houní udělal jedenáct.</verse>
        <verse osisID='Exod.36.15'>Jedna houně byla třicet loket dlouhá a čtyři lokte široká. Všech jedenáct houní mělo stejné rozměry.</verse>
        <verse osisID='Exod.36.16'>Zvlášť spojil pět houní a zvlášť šest houní.</verse>
        <verse osisID='Exod.36.17'>Udělal také padesát poutek na lemu houně, která byla na kraji spojeného kusu, a padesát poutek udělal na lemu koncové houně druhého spojeného kusu.</verse>
        <verse osisID='Exod.36.18'>Zhotovil také padesát bronzových spon a spojil stan v jeden celek.</verse>
        <verse osisID='Exod.36.19'>Zhotovil pro stan též přikrývku z beraních kůží zbarvených načerveno a navrch příkrývku z tachaších kůží.</verse>
        <verse osisID='Exod.36.20'>Pro příbytek zhotovil také desky z akáciového dřeva, aby se daly postavit.</verse>
        <verse osisID='Exod.36.21'>Každá deska byla deset loket dlouhá a půldruhého lokte široká.</verse>
        <verse osisID='Exod.36.22'>Každá měla dva čepy a jedna byla připojena k druhé; tak to provedl na všech deskách pro příbytek.</verse>
        <verse osisID='Exod.36.23'>Zhotovil pro příbytek tyto desky: dvacet desek pro jižní, pravou stranu.</verse>
        <verse osisID='Exod.36.24'>Těch dvacet desek opatřil dole čtyřiceti stříbrnými patkami, po dvou patkách pod každou desku, k oběma jejím čepům.</verse>
        <verse osisID='Exod.36.25'>I pro druhý bok příbytku, k severní straně, zhotovil dvacet desek</verse>
        <verse osisID='Exod.36.26'>a k nim čtyřicet stříbrných patek, po dvou patkách pod každou desku.</verse>
        <verse osisID='Exod.36.27'>Pro zadní stranu příbytku, k západu, zhotovil šest desek.</verse>
        <verse osisID='Exod.36.28'>Navíc zhotovil dvě desky pro oba úhly příbytku při zadní straně.</verse>
        <verse osisID='Exod.36.29'>Zdola byly přiloženy k sobě, navrchu byly těsně spojeny jedním kruhem. Tak učinil s oběma deskami v obou úhlech.</verse>
        <verse osisID='Exod.36.30'>Bylo tam tedy osm desek se stříbrnými patkami, celkem šestnáct patek, po dvou patkách pod každou deskou.</verse>
        <verse osisID='Exod.36.31'>Zhotovil také svlaky z akáciového dřeva, pět pro desky na jednom boku příbytku,</verse>
        <verse osisID='Exod.36.32'>pět na druhém boku příbytku a dalších pět svlaků pro desky na zadní straně příbytku, k západu.</verse>
        <verse osisID='Exod.36.33'>Udělal i prostřední svlak, aby probíhal v poloviční výši desek od jednoho konce k druhému.</verse>
        <verse osisID='Exod.36.34'>Desky potáhl zlatem a zhotovil k nim zlaté kruhy pro vsunutí svlaků; rovněž svlaky potáhl zlatem.</verse>
        <verse osisID='Exod.36.35'>Zhotovil také oponu z látky purpurově fialové, nachové a karmínové a z jemně tkaného plátna. Zhotovil ji s umně vetkanými cheruby.</verse>
        <verse osisID='Exod.36.36'>Udělal pro ni čtyři sloupy z akáciového dřeva a potáhl je zlatem; háčky na nich byly ze zlata; odlil pro ně také čtyři stříbrné patky.</verse>
        <verse osisID='Exod.36.37'>Ke vchodu do stanu zhotovil pestře vyšitý závěs z látky purpurově fialové, nachové a karmínové a z jemně tkaného plátna.</verse>
        <verse osisID='Exod.36.38'>K tomu pět sloupů s háčky; jejich hlavice a příčné tyče potáhl zlatem. Jejich pět patek bylo z bronzu.</verse>
      </chapter>
      <chapter osisID='Exod.37'>
        <verse osisID='Exod.37.1'>Besaleel zhotovil schránu z akáciového dřeva dva a půl lokte dlouhou, jeden a půl lokte širokou a jeden a půl lokte vysokou.</verse>
        <verse osisID='Exod.37.2'>Obložil ji uvnitř i zvnějšku čistým zlatem a opatřil ji dokola zlatou obrubou.</verse>
        <verse osisID='Exod.37.3'>Odlil pro ni čtyři zlaté kruhy a připevnil je k čtyřem jejím hranám; dva kruhy na jednom boku a dva kruhy na druhém.</verse>
        <verse osisID='Exod.37.4'>Zhotovil tyče z akáciového dřeva a potáhl je zlatem.</verse>
        <verse osisID='Exod.37.5'>Tyče prostrčil kruhy po stranách schrány, aby bylo možno schránu nést.</verse>
        <verse osisID='Exod.37.6'>Zhotovil příkrov z čistého zlata dva a půl lokte dlouhý a jeden a půl lokte široký.</verse>
        <verse osisID='Exod.37.7'>Potom zhotovil dva cheruby ze zlata; dal je vytepat na oba konce příkrovu.</verse>
        <verse osisID='Exod.37.8'>Jeden cherub byl na jednom konci a druhý cherub na druhém konci. Udělal cheruby na příkrov, na oba jeho konce.</verse>
        <verse osisID='Exod.37.9'>Cherubové měli křídla rozpjatá vzhůru; svými křídly zastírali příkrov. Tvářemi byli obráceni k sobě; hleděli na příkrov.</verse>
        <verse osisID='Exod.37.10'>Zhotovil stůl z akáciového dřeva dva lokte dlouhý, jeden loket široký a jeden a půl lokte vysoký.</verse>
        <verse osisID='Exod.37.11'>Obložil jej čistým zlatem a opatřil jej dokola zlatou obrubou.</verse>
        <verse osisID='Exod.37.12'>Udělal mu také dokola na dlaň širokou lištu a k liště udělal dokola zlatou obrubu.</verse>
        <verse osisID='Exod.37.13'>Odlil pro něj čtyři zlaté kruhy a připevnil je ke čtyřem rohům při jeho čtyřech nohách.</verse>
        <verse osisID='Exod.37.14'>Kruhy byly těsně u lišty, aby držely tyče na nošení stolu.</verse>
        <verse osisID='Exod.37.15'>Tyče zhotovil z akáciového dřeva a potáhl je zlatem; sloužily k nošení stolu.</verse>
        <verse osisID='Exod.37.16'>Zhotovil také nádoby, které patří na stůl, mísy, pánvičky, obětní misky a konvice, používané k úlitbě, vše z čistého zlata.</verse>
        <verse osisID='Exod.37.17'>Zhotovil svícen z čistého zlata. Svícen měl vytepaný dřík a prut; jeho kalichy, číšky a květy byly s ním zhotoveny z jednoho kusu.</verse>
        <verse osisID='Exod.37.18'>Z jeho stran vycházelo šest prutů, tři pruty svícnu po jedné straně a tři pruty svícnu po druhé straně.</verse>
        <verse osisID='Exod.37.19'>Na jednom prutu byly tři kalichy podobné mandloňovému květu: číška a květ. A tři kalichy podobné mandloňovému květu na druhém prutu: číška a květ. Tak to bylo na všech šesti prutech vycházejících ze svícnu.</verse>
        <verse osisID='Exod.37.20'>Na svícnu byly čtyři kalichy podobné mandloňovému květu s číškami a květy.</verse>
        <verse osisID='Exod.37.21'>Jedna číška byla pod jednou dvojicí prutů, druhá číška byla pod druhou dvojicí prutů a třetí číška byla pod třetí dvojicí prutů; tak to bylo u všech šesti prutů vycházejících ze svícnu.</verse>
        <verse osisID='Exod.37.22'>Příslušné číšky a pruty byly s ním zhotoveny z jednoho kusu; všechno bylo v celku vytepáno z čistého zlata.</verse>
        <verse osisID='Exod.37.23'>Ke svícnu zhotovil také sedm kahánků, nůžky na knoty a pánve z čistého zlata na oharky.</verse>
        <verse osisID='Exod.37.24'>Svícen se všemi předměty zhotovil z jednoho talentu čistého zlata.</verse>
        <verse osisID='Exod.37.25'>Zhotovil kadidlový oltář z akáciového dřeva, čtyřhranný, loket dlouhý, loket široký a dva lokte vysoký; jeho rohy byly z jednoho kusu s ním.</verse>
        <verse osisID='Exod.37.26'>Potáhl jej čistým zlatem, jeho vršek i jeho stěny dokola a jeho rohy, a opatřil jej dokola zlatou obrubou.</verse>
        <verse osisID='Exod.37.27'>Zhotovil pro něj též dva zlaté kruhy, a to pod obrubou při jeho bocích, k oběma bočnicím, aby držely tyče, na nichž byl nošen.</verse>
        <verse osisID='Exod.37.28'>Tyče zhotovil z akáciového dřeva a potáhl je zlatem.</verse>
        <verse osisID='Exod.37.29'>Připravil také olej svatého pomazání a kadidlo z vonných látek, čisté, odborně smísené.</verse>
      </chapter>
      <chapter osisID='Exod.38'>
        <verse osisID='Exod.38.1'>Zhotovil oltář pro zápalnou oběť z akáciového dřeva, čtyřhranný, pět loket dlouhý, pět loket široký a tři lokte vysoký.</verse>
        <verse osisID='Exod.38.2'>Jeho čtyři úhly opatřil rohy; ty s ním byly zhotoveny z jednoho kusu. Potáhl jej bronzem.</verse>
        <verse osisID='Exod.38.3'>Zhotovil také všechno oltářní náčiní: hrnce, lopaty, kropenky, vidlice a pánve na oheň. Všechno náčiní zhotovil z bronzu.</verse>
        <verse osisID='Exod.38.4'>Zhotovil pro oltář také mřížový rošt z bronzu pod obložení oltáře, sahající do jeho poloviny.</verse>
        <verse osisID='Exod.38.5'>Na čtyřech koncích bronzového roštu odlil čtyři kruhy na prostrčení tyčí.</verse>
        <verse osisID='Exod.38.6'>Zhotovil i tyče z akáciového dřeva a potáhl je bronzem.</verse>
        <verse osisID='Exod.38.7'>Tyče provlékl kruhy po bocích oltáře, aby jej bylo možno na nich přenášet. Udělal jej dutý z desek.</verse>
        <verse osisID='Exod.38.8'>Zhotovil bronzovou nádrž s bronzovým podstavcem ze zrcadel žen, které konaly službu u vchodu do stanu setkávání.</verse>
        <verse osisID='Exod.38.9'>Udělal také nádvoří. Na jižní, pravé straně nádvoří byly zástěny z jemně tkaného plátna, v délce sto loket.</verse>
        <verse osisID='Exod.38.10'>Bylo tam dvacet sloupů na dvaceti bronzových patkách; háčky ke sloupům a příčné tyče k nim byly stříbrné.</verse>
        <verse osisID='Exod.38.11'>Na severní straně v délce sto loket bylo dvacet sloupů na dvaceti bronzových patkách; háčky ke sloupům a příčné tyče k nim byly stříbrné.</verse>
        <verse osisID='Exod.38.12'>Na západní straně byly zástěny v délce padesáti loket. Bylo tam deset sloupů na deseti patkách; háčky ke sloupům a příčné tyče k nim byly stříbrné.</verse>
        <verse osisID='Exod.38.13'>Na přední, východní straně byla šířka padesát loket.</verse>
        <verse osisID='Exod.38.14'>Na jednom křídle bylo patnáct loket zástěn; byly tam tři sloupy na třech patkách.</verse>
        <verse osisID='Exod.38.15'>I na druhém křídle, z této strany brány do nádvoří jako z oné, bylo patnáct loket zástěn; byly tam také tři sloupy na třech patkách.</verse>
        <verse osisID='Exod.38.16'>Všechny zástěny kolem nádvoří byly z jemně tkaného plátna.</verse>
        <verse osisID='Exod.38.17'>Patky ke sloupům byly bronzové, háčky ke sloupům a příčné tyče k nim byly stříbrné, i obložení jejich hlavic bylo stříbrné; všechny sloupy na nádvoří byly spojeny stříbrnými příčnými tyčemi.</verse>
        <verse osisID='Exod.38.18'>Závěs v bráně na nádvoří byl pestře vyšit z látky fialově purpurové, nachové a karmínové a z jemně tkaného plátna v délce dvaceti loket, vysoký či široký pět loket, právě tak jako zástěny na nádvoří.</verse>
        <verse osisID='Exod.38.19'>Byly tu čtyři sloupy na čtyřech bronzových patkách, jejich háčky byly stříbrné, i obložení jejich hlavic a příčné tyče byly stříbrné.</verse>
        <verse osisID='Exod.38.20'>Všechny kolíky pro příbytek a pro nádvoří dokola byly z bronzu.</verse>
        <verse osisID='Exod.38.21'>Toto jsou ti, kdo byli povoláni k službě u příbytku, u příbytku svědectví, pověření na Mojžíšův rozkaz lévijskou službou, za dozoru Ítamara, syna kněze Árona:</verse>
        <verse osisID='Exod.38.22'>Besaleel, syn Uríův, vnuk Chúrův z pokolení Judova, zhotovil všechno, co Hospodin Mojžíšovi přikázal.</verse>
        <verse osisID='Exod.38.23'>S ním Oholíab, syn Achísamakův z pokolení Danova, řemeslník, umělec, zhotovující výšivky z látky purpurově fialové, nachové a karmínové a z jemného plátna.</verse>
        <verse osisID='Exod.38.24'>Všechno zlato, zpracované při tom díle, při celém díle na svatyni, bylo zlato obětované podáváním, dvacet devět talentů a sedm set třicet šekelů podle váhy určené svatyní.</verse>
        <verse osisID='Exod.38.25'>Stříbra bylo od těch, kdo byli z pospolitosti povoláni k službě, sto talentů a tisíc sedm set sedmdesát pět šekelů podle váhy určené svatyní.</verse>
        <verse osisID='Exod.38.26'>Půl šekelu na hlavu, polovina šekelu podle váhy určené svatyní, za každého, kdo přešel mezi ty, kteří byli povoláni do služby od dvacetiletých výše, za šest set tři tisíce a pět set padesát mužů.</verse>
        <verse osisID='Exod.38.27'>Sto talentů stříbra bylo použito k odlití patek pro svatyni a patek k oponě, sto patek z jednoho sta talentů, jeden talent na jednu patku.</verse>
        <verse osisID='Exod.38.28'>Z tisíce sedmi set sedmdesáti pěti šekelů udělal háčky ke sloupům, obložil jejich hlavice a spojil je příčkami.</verse>
        <verse osisID='Exod.38.29'>Mědi obětované podáváním bylo sedmdesát talentů a dva tisíce čtyři sta šekelů.</verse>
        <verse osisID='Exod.38.30'>Z toho udělal patky ke vchodu do stanu setkávání, bronzový oltář a k němu bronzový rošt a všechno náčiní k oltáři,</verse>
        <verse osisID='Exod.38.31'>patky kolem nádvoří, patky k bráně do nádvoří i všechny kolíky pro příbytek a všechny kolíky pro nádvoří dokola.</verse>
      </chapter>
      <chapter osisID='Exod.39'>
        <verse osisID='Exod.39.1'>Z látky fialově purpurové, nachové a karmínové zhotovili tkaná roucha pro přisluhování ve svatyni; zhotovili též svatá roucha pro Árona, jak Hospodin Mojžíšovi přikázal.</verse>
        <verse osisID='Exod.39.2'>Zhotovil nárameník ze zlata, z látky fialově purpurové, nachové a karmínové a z jemně tkaného plátna.</verse>
        <verse osisID='Exod.39.3'>Vytepali zlaté plátky a z nich nastříhal nitky, aby je umně vetkali do látky fialově purpurové, nachové a karmínové a do jemného plátna.</verse>
        <verse osisID='Exod.39.4'>Vrchní části mu udělali spojené; na obou koncích byl spojen.</verse>
        <verse osisID='Exod.39.5'>Tkaný pás, jímž byl nárameník upevňován, byl zhotoven týmž způsobem ze zlata, z látky fialově purpurové, nachové a karmínové a z jemně tkaného plátna, jak Hospodin Mojžíšovi přikázal.</verse>
        <verse osisID='Exod.39.6'>Vsadili též kameny karneoly do zlatých obrouček a vyryli do nich jména synů Izraele, jako se ryjí pečeti.</verse>
        <verse osisID='Exod.39.7'>Kameny umístil na vrchních částech nárameníku, aby byly připomínkou na syny Izraele, jak Hospodin Mojžíšovi přikázal.</verse>
        <verse osisID='Exod.39.8'>Týmž způsobem jako nárameník zhotovil umně utkaný náprsník ze zlata, z látky fialově purpurové, nachové a karmínové a z jemně tkaného plátna.</verse>
        <verse osisID='Exod.39.9'>Byl čtvercový a dvojitý; náprsník udělali jednu píď dlouhý a jednu píď široký, dvojitý.</verse>
        <verse osisID='Exod.39.10'>Vysadili jej čtyřmi řadami kamenů: v první řadě rubín, topas a smaragd;</verse>
        <verse osisID='Exod.39.11'>v druhé řadě malachit, safír a jaspis;</verse>
        <verse osisID='Exod.39.12'>v třetí řadě opál, achát a ametyst;</verse>
        <verse osisID='Exod.39.13'>ve čtvrté řadě chrysolit, karneol a onyx. Všechny byly vsazeny do zlatých obrouček.</verse>
        <verse osisID='Exod.39.14'>Kameny byly označeny jmény synů Izraele; bylo jich dvanáct podle jejich jmen; na každém bylo vyryto jeho jméno jako na pečeti podle dvanácti kmenů.</verse>
        <verse osisID='Exod.39.15'>K náprsníku udělali řetízky z čistého zlata jako stočenou šňůru.</verse>
        <verse osisID='Exod.39.16'>Zhotovili též dvě zlaté obroučky a dva zlaté kroužky; oba kroužky pak připevnili k oběma horním okrajům náprsníku.</verse>
        <verse osisID='Exod.39.17'>Obě zlaté šňůry připevnili k oběma kroužkům na horních okrajích náprsníku.</verse>
        <verse osisID='Exod.39.18'>Oba druhé konce obou šňůr připevnili k oběma obroučkám a umístili je vpředu na vrchních částech nárameníku.</verse>
        <verse osisID='Exod.39.19'>Potom zhotovili jiné dva zlaté kroužky a připevnili je k oběma okrajům náprsníku, na lem jeho vnitřní strany při nárameníku.</verse>
        <verse osisID='Exod.39.20'>Zhotovili i další dva zlaté kroužky a připevnili je k oběma vrchním částem nárameníku dole na jeho přední straně těsně u švu, nad tkaným pásem nárameníku.</verse>
        <verse osisID='Exod.39.21'>Náprsník opatřený kroužky přivázali ke kroužkům nárameníku purpurově fialovou šňůrkou, aby byl nad tkaným pásem nárameníku; aby náprsník od nárameníku neodstával, jak Hospodin Mojžíšovi přikázal.</verse>
        <verse osisID='Exod.39.22'>K nárameníku zhotovil řízu, tkanou práci, celou z fialového purpuru.</verse>
        <verse osisID='Exod.39.23'>Uprostřed řízy byl otvor jako otvor v krunýři a otvor byl dokola olemován, aby se neroztrhl.</verse>
        <verse osisID='Exod.39.24'>K dolní obrubě řízy připevnili granátová jablka z látky fialově purpurové, nachové a karmínové a z jemně tkaného plátna.</verse>
        <verse osisID='Exod.39.25'>Zhotovili i zvonečky z čistého zlata a zvonečky upevnili mezi granátová jablka na dolní obrubu řízy dokola, mezi granátová jablka.</verse>
        <verse osisID='Exod.39.26'>Zvoneček a granátové jablko, zvoneček a granátové jablko byly střídavě dokola na obrubě řízy, když Áron konal službu, jak Hospodin Mojžíšovi přikázal.</verse>
        <verse osisID='Exod.39.27'>Zhotovili suknice z jemného plátna, tkanou práci, pro Árona a jeho syny;</verse>
        <verse osisID='Exod.39.28'>dále turban z jemného plátna a ozdobné mitry z jemného plátna i lněné spodky z jemně tkaného plátna;</verse>
        <verse osisID='Exod.39.29'>také pestře vyšitou šerpu z jemně tkaného plátna a z látky fialově purpurové, nachové a karmínové, jak Hospodin Mojžíšovi přikázal.</verse>
        <verse osisID='Exod.39.30'>Zhotovili květ z čistého zlata, svatou čelenku, a vepsali na něj nápis, jako se vyrývá pečeť: "Svatý Hospodinu."</verse>
        <verse osisID='Exod.39.31'>Připevnili jej purpurově fialovou šňůrkou nahoře na turbanu, jak Hospodin Mojžíšovi přikázal.</verse>
        <verse osisID='Exod.39.32'>Tak byla všechna práce na příbytku stanu setkávání ukončena. Izraelci provedli všechno přesně tak, jak Hospodin Mojžíšovi přikázal.</verse>
        <verse osisID='Exod.39.33'>Přinesli k Mojžíšovi příbytek: stan s veškerým náčiním, sponami, deskami, svlaky, sloupy a patkami;</verse>
        <verse osisID='Exod.39.34'>přikrývku z beraních kůží, zbarvených načerveno, přikrývku z kůží tachaších a vnitřní oponu;</verse>
        <verse osisID='Exod.39.35'>schránu svědectví s tyčemi a příkrovem;</verse>
        <verse osisID='Exod.39.36'>stůl s veškerým náčiním a předkladné chleby;</verse>
        <verse osisID='Exod.39.37'>svícen z čistého zlata s kahánky připravenými k nasazení a s veškerým náčiním, i olej k svícení;</verse>
        <verse osisID='Exod.39.38'>zlatý oltář a olej k pomazání i kadidlo z vonných látek a závěs ke vchodu do stanu;</verse>
        <verse osisID='Exod.39.39'>bronzový oltář a jeho bronzový rošt, s tyčemi a s veškerým náčiním, nádrž s podstavcem;</verse>
        <verse osisID='Exod.39.40'>zástěny pro nádvoří, sloupy s patkami, závěs pro bránu do nádvoří s lany a kolíky i všecko náčiní pro službu v příbytku, pro stan setkávání;</verse>
        <verse osisID='Exod.39.41'>tkaná roucha pro přisluhování ve svatyni, svatá roucha pro kněze Árona a roucha jeho synům pro kněžskou službu.</verse>
        <verse osisID='Exod.39.42'>Všechnu práci vykonali Izraelci přesně tak, jak Hospodin Mojžíšovi přikázal.</verse>
        <verse osisID='Exod.39.43'>Mojžíš celé dílo prohlédl; ano, vykonali je přesně tak, jak Hospodin přikázal. A Mojžíš jim požehnal.</verse>
      </chapter>
      <chapter osisID='Exod.40'>
        <verse osisID='Exod.40.1'>Hospodin promluvil k Mojžíšovi:</verse>
        <verse osisID='Exod.40.2'>"Prvního dne prvního měsíce postavíš příbytek stanu setkávání.</verse>
        <verse osisID='Exod.40.3'>Tam umístíš schránu svědectví a zastřeš schránu oponou.</verse>
        <verse osisID='Exod.40.4'>Přineseš také stůl a všechno na něm uspořádáš, přineseš i svícen a nasadíš na něj kahánky.</verse>
        <verse osisID='Exod.40.5'>Zlatý kadidlový oltář dáš před schránu svědectví a pověsíš závěs ke vchodu do příbytku.</verse>
        <verse osisID='Exod.40.6'>Oltář pro zápalnou oběť postavíš před vchod do příbytku stanu setkávání.</verse>
        <verse osisID='Exod.40.7'>Mezi stan setkávání a oltář umístíš nádrž a naleješ do ní vodu.</verse>
        <verse osisID='Exod.40.8'>Dokola postavíš nádvoří a do brány k nádvoří pověsíš závěs.</verse>
        <verse osisID='Exod.40.9'>Potom vezmeš olej pomazání a pomažeš příbytek a všechno, co je v něm, a posvětíš jej i s veškerým náčiním, a bude svatý.</verse>
        <verse osisID='Exod.40.10'>Pomažeš také oltář pro zápalnou oběť i s veškerým náčiním a posvětíš jej; a oltář bude velesvatý.</verse>
        <verse osisID='Exod.40.11'>Pomažeš také nádrž s podstavcem a posvětíš ji.</verse>
        <verse osisID='Exod.40.12'>Pak přivedeš Árona a jeho syny ke vchodu do stanu setkávání a omyješ je vodou.</verse>
        <verse osisID='Exod.40.13'>Nato oblékneš Áronovi svatá roucha, pomažeš ho a posvětíš a bude mi sloužit jako kněz.</verse>
        <verse osisID='Exod.40.14'>Přivedeš i jeho syny a oblékneš do suknic.</verse>
        <verse osisID='Exod.40.15'>Pomažeš je, jako jsi pomazal jejich otce, a budou mi sloužit jako kněží. Toto pomazání je uvede v trvalé kněžství po všechna pokolení."</verse>
        <verse osisID='Exod.40.16'>Mojžíš učinil všechno přesně tak, jak mu Hospodin přikázal.</verse>
        <verse osisID='Exod.40.17'>Příbytek byl postaven první den prvního měsíce druhého roku.</verse>
        <verse osisID='Exod.40.18'>Mojžíš postavil příbytek: rozmístil jeho patky, zasadil desky, přiložil svlaky a postavil sloupy.</verse>
        <verse osisID='Exod.40.19'>Nad příbytkem rozprostřel stan a nahoru na stan položil příkrývku, jak Hospodin Mojžíšovi přikázal.</verse>
        <verse osisID='Exod.40.20'>Potom vzal svědectví a dal je do schrány; podél schrány zasunul tyče a nahoru na schránu položil příkrov.</verse>
        <verse osisID='Exod.40.21'>Schránu vnesl do příbytku, zavěsil vnitřní oponu a zastřel schránu svědectví, jak Hospodin Mojžíšovi přikázal.</verse>
        <verse osisID='Exod.40.22'>Stůl postavil do stanu setkávání ke straně příbytku na sever, vně před oponu.</verse>
        <verse osisID='Exod.40.23'>Uspořádal na něm chléb před Hospodinem, jak Hospodin Mojžíšovi přikázal.</verse>
        <verse osisID='Exod.40.24'>Svícen postavil do stanu setkávání naproti stolu ke straně příbytku na jih</verse>
        <verse osisID='Exod.40.25'>a nasadil kahánky před Hospodinem, jak Hospodin Mojžíšovi přikázal.</verse>
        <verse osisID='Exod.40.26'>Zlatý oltář umístil ve stanu setkávání před oponu.</verse>
        <verse osisID='Exod.40.27'>Pálil na něm kadidlo z vonných látek, jak Hospodin Mojžíšovi přikázal.</verse>
        <verse osisID='Exod.40.28'>Na vchod do příbytku pověsil závěs.</verse>
        <verse osisID='Exod.40.29'>Oltář pro zápalnou oběť postavil u vchodu do příbytku stanu setkávání. Na něm obětoval zápalnou a přídavnou oběť, jak Hospodin Mojžíšovi přikázal.</verse>
        <verse osisID='Exod.40.30'>Mezi stan setkávání a oltář umístil nádrž a nalil do ní vodu k omývání.</verse>
        <verse osisID='Exod.40.31'>Mojžíš, Áron a jeho synové si z ní omyli ruce a nohy.</verse>
        <verse osisID='Exod.40.32'>Když přistupovali ke stanu setkávání a když se přibližovali k oltáři, omývali se, jak Hospodin Mojžíšovi přikázal.</verse>
        <verse osisID='Exod.40.33'>Kolem příbytku a oltáře postavil nádvoří a do brány nádvoří pověsil závěs. Tak Mojžíš dokončil celé to dílo.</verse>
        <verse osisID='Exod.40.34'>Tu oblak zahalil stan setkávání a příbytek naplnila Hospodinova sláva.</verse>
        <verse osisID='Exod.40.35'>Mojžíš nemohl přistoupit ke stanu setkávání, neboť nad ním přebýval oblak a příbytek naplňovala Hospodinova sláva.</verse>
        <verse osisID='Exod.40.36'>Kdykoli se oblak z příbytku zvedl, vytáhli Izraelci ze všech svých stanovišť.</verse>
        <verse osisID='Exod.40.37'>Jestliže se oblak nezvedal, nevytáhli, dokud se nezvedl.</verse>
        <verse osisID='Exod.40.38'>Hospodinův oblak býval nad příbytkem ve dne a v noci v něm planul oheň před očima celého domu izraelského na všech jejich stanovištích.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Joel'>
      <chapter osisID='Joel.1'>
        <verse osisID='Joel.1.1'>Slovo Hospodinovo, které se dostalo k Jóelovi, synu Petúelovu.</verse>
        <verse osisID='Joel.1.2'>Slyšte to, starší, pozorně naslouchejte, všichni obyvatelé země: Stalo se něco takového za vašich dnů anebo za dnů vašich otců?</verse>
        <verse osisID='Joel.1.3'>Vypravujte o tom svým synům a vaši synové svým synům a jejich synové dalšímu pokolení:</verse>
        <verse osisID='Joel.1.4'>Co zbylo po housenkách, sežraly kobylky, co zbylo po kobylkách, sežrali brouci, co zbylo po broucích, sežrala jiná havěť.</verse>
        <verse osisID='Joel.1.5'>Vystřízlivějte, opilci, a plačte! Kvílejte, všichni pijani vína, že je vám mladé víno odtrženo od úst.</verse>
        <verse osisID='Joel.1.6'>Vždyť na mou zemi vytáhl pronárod mocný a nesčíslný; má zuby lví, tesáky jako lvice.</verse>
        <verse osisID='Joel.1.7'>Zpustošil mou vinnou révu, polámal můj fíkovník, kůru z něho sloupal a pohodil, způsobil, že vinné výhonky zežloutly.</verse>
        <verse osisID='Joel.1.8'>Kvílej, jako panna oděná žíněnou suknicí kvílí pro ženicha svého mládí.</verse>
        <verse osisID='Joel.1.9'>Obětní dary a úlitby jsou odtrženy od Hospodinova domu; truchlí kněží, sluhové Hospodinovi.</verse>
        <verse osisID='Joel.1.10'>Pole je popleněno, truchlí role; je popleněno obilí, vyschl mošt, došel čerstvý olej.</verse>
        <verse osisID='Joel.1.11'>Oráči se hanbí, vinaři kvílejí pro pšenici a ječmen; sklizeň na poli přišla nazmar.</verse>
        <verse osisID='Joel.1.12'>Vinná réva uschla, zvadl fíkovník, granátový strom i datlovník a jabloň, všechno polní stromoví je suché. Lidským synům vyschl zdroj veselí.</verse>
        <verse osisID='Joel.1.13'>Kněží, opásejte se k naříkání, kvílejte, sluhové oltáře, vejděte, nocujte v žíněných suknicích, sluhové mého Boha, neboť dům vašeho Boha je zbaven obětních darů a úliteb.</verse>
        <verse osisID='Joel.1.14'>Uložte půst, svolejte slavnostní shromáždění, shromážděte starší, všechny obyvatele země, do domu Hospodina, svého Boha, a úpěte k Hospodinu.</verse>
        <verse osisID='Joel.1.15'>Běda, ten den! Blízko je den Hospodinův! Přivalí se jako zhouba od Všemohoucího.</verse>
        <verse osisID='Joel.1.16'>Což nám není přímo před očima odtržen pokrm, od domu našeho Boha radost a jásot?</verse>
        <verse osisID='Joel.1.17'>Zrno zaschlo pod hroudami, sklady jsou zpustošené, sýpky rozbořené, obilí uschlo.</verse>
        <verse osisID='Joel.1.18'>Jak těžce oddychuje dobytek! Stáda skotu se plaší, nemají pastvu; stáda bravu se plouží.</verse>
        <verse osisID='Joel.1.19'>K tobě, Hospodine, volám. Stepní pastviny pozřel oheň, všechno polní stromoví sežehl plamen.</verse>
        <verse osisID='Joel.1.20'>Dobytek na poli po tobě prahne, v potocích vyschla voda, stepní pastviny pozřel oheň.</verse>
      </chapter>
      <chapter osisID='Joel.2'>
        <verse osisID='Joel.2.1'>Trubte na polnici na Sijónu, křičte na poplach na mé svaté hoře, ať se třesou všichni obyvatelé země, neboť přichází den Hospodinův. Je blízko</verse>
        <verse osisID='Joel.2.2'>den tmy a temnot, den oblaku a mrákoty. Jako úsvit na horách se rozprostírá lid četný a mocný, jakého nebylo od věků, aniž kdy bude po něm až do let posledního pokolení.</verse>
        <verse osisID='Joel.2.3'>Před ním je oheň sžírající, za ním sežehující plamen; před ním je země jak zahrada Eden, za ním poušť, zpustošený kraj. A vyváznout před ním nelze.</verse>
        <verse osisID='Joel.2.4'>Vzhledem připomíná koně, je jako jízda v divém cvalu.</verse>
        <verse osisID='Joel.2.5'>Jako hřmící válečná vozba poskakuje po vrcholcích hor, praská jak ohnivý plamen, když sžírá strniště. Je jako mocný lid seřazený k boji.</verse>
        <verse osisID='Joel.2.6'>Národy se před ním svíjejí v křeči, tváře všech blednou.</verse>
        <verse osisID='Joel.2.7'>Běží jako bohatýři, jako bojovníci ztéká hradby. Každý jde svou cestou, neodbočí od své dráhy.</verse>
        <verse osisID='Joel.2.8'>Jeden druhému nepřekáží, každý jde určeným směrem. Když narazí na oštěpy, neprořidnou,</verse>
        <verse osisID='Joel.2.9'>vnikají do města, běhají po hradbách, na domy vystupují, lezou okny jak zloděj.</verse>
        <verse osisID='Joel.2.10'>Před ním se roztřese země, zachvějí nebesa, slunce a měsíc se zachmuří a hvězdy ztratí svou zář.</verse>
        <verse osisID='Joel.2.11'>Sám Hospodin dá povel svému vojsku. Jeho šiky jsou nesčíslné. Mocný je ten, kdo vykoná jeho rozkaz. Hospodinův den je veliký a přehrozný! Kdo mu odolá?</verse>
        <verse osisID='Joel.2.12'>Nyní tedy, je výrok Hospodinův, navraťte se ke mně celým srdcem, v postu, pláči a nářku.</verse>
        <verse osisID='Joel.2.13'>Roztrhněte svá srdce, ne oděv, navraťte se k Hospodinu, svému Bohu, neboť je milostivý a plný slitování, shovívavý a nejvýš milosrdný. Jímá ho lítost nad každým zlem.</verse>
        <verse osisID='Joel.2.14'>Kdo ví, nepojme-li ho opět lítost a nezanechá-li za sebou požehnání, a zase budou obětní dary a úlitby pro Hospodina, vašeho Boha.</verse>
        <verse osisID='Joel.2.15'>Trubte na polnici na Sijónu, uložte půst, svolejte slavnostní shromáždění!</verse>
        <verse osisID='Joel.2.16'>Shromážděte lid, posvěťte sbor, sezvěte starce, shromážděte pacholátka i kojence od prsů, ať vyjde ženich ze svého pokojíku a nevěsta ze své komůrky.</verse>
        <verse osisID='Joel.2.17'>Ať mezi chrámovou předsíní a oltářem pláčou kněží, sluhové Hospodinovi, ať prosí: "Ušetři, Hospodine, svůj lid, nevydávej své dědictví potupě, ať nad nimi nevládnou pronárody. Proč se má mezi národy říkat: »Kde je jejich Bůh?«"</verse>
        <verse osisID='Joel.2.18'>Horlivě se ujme Hospodin své země a se svým lidem bude mít soucit.</verse>
        <verse osisID='Joel.2.19'>Hospodin se ozve a řekne svému lidu: Hle, posílám vám obilí, mošt i čerstvý olej, abyste se nasytili, a už vás nevydám potupě mezi pronárody.</verse>
        <verse osisID='Joel.2.20'>Vzdálím od vás Seveřana, zaženu ho do vyprahlé, zpustošené země, jeho předvoj do moře východního, jeho zadní voj do moře západního. A bude z něho vystupovat zápach, hnilobný puch, neboť chtěl vykonat veliké věci.</verse>
        <verse osisID='Joel.2.21'>Neboj se, země, jásej a raduj se, neboť veliké věci vykoná Hospodin.</verse>
        <verse osisID='Joel.2.22'>Neboj se, dobytku na poli, stepní pastviny se zazelenají, strom zase ponese ovoce, fíkovník a réva vydají úrodu.</verse>
        <verse osisID='Joel.2.23'>Jásejte, synové Sijónu, radujte se z Hospodina, svého Boha, neboť vám dá učitele spravedlnosti a jako na začátku vám sešle hojnost dešťů podzimních i jarních.</verse>
        <verse osisID='Joel.2.24'>Humna budou plná obilí, lisy budou přetékat moštem a čerstvým olejem.</verse>
        <verse osisID='Joel.2.25'>Tak vám nahradím, co po léta požíraly kobylky a brouci, různá havěť a housenky, mé veliké vojsko, které jsem na vás posílal.</verse>
        <verse osisID='Joel.2.26'>Budete jíst dosyta a budete chválit jméno Hospodina, svého Boha, který s vámi tak podivuhodně jednal. A můj lid nebude navěky zahanben.</verse>
        <verse osisID='Joel.2.27'>Poznáte, že jsem uprostřed Izraele. Já jsem Hospodin, váš Bůh, a jiného Boha není. A můj lid nebude navěky zahanben.</verse>
      </chapter>
      <chapter osisID='Joel.3'>
        <verse osisID='Joel.3.1'>I stane se potom: Vyleji svého ducha na každé tělo. Vaši synové i vaše dcery budou prorokovat, vaši starci budou mít sny, vaši jinoši budou mít prorocká vidění.</verse>
        <verse osisID='Joel.3.2'>Rovněž na otroky a otrokyně vyleji v oněch dnech svého ducha.</verse>
        <verse osisID='Joel.3.3'>Způsobím, že budou na nebi i na zemi divné úkazy: krev a oheň a sloupy dýmu.</verse>
        <verse osisID='Joel.3.4'>Slunce se zastře tmou a měsíc krví, dříve než přijde den Hospodinův, veliký a hrozný.</verse>
        <verse osisID='Joel.3.5'>Avšak každý, kdo vzývá Hospodinovo jméno, se zachrání. Na hoře Sijónu a v Jeruzalémě budou ti, kdo vyvázli, jak řekl Hospodin, spolu s těmi, kdo přežili, jež Hospodin povolá.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Gal'>
      <chapter osisID='Gal.1'>
        <verse osisID='Gal.1.1'>Pavel, apoštol povolaný a pověřený nikoliv lidmi, ale Ježíšem Kristem a Bohem Otcem, který Ježíše vzkřísil z mrtvých,</verse>
        <verse osisID='Gal.1.2'>i všichni bratří, kteří jsou zde se mnou, církvím v Galacii:</verse>
        <verse osisID='Gal.1.3'>Milost vám a pokoj od Boha Otce našeho i Pána Ježíše Krista,</verse>
        <verse osisID='Gal.1.4'>který sám sebe vydal za naše hříchy, aby nás vysvobodil z nynějšího zlého věku podle vůle našeho Boha a Otce.</verse>
        <verse osisID='Gal.1.5'>Jemu buď sláva na věky věků. Amen.</verse>
        <verse osisID='Gal.1.6'>Divím se, že se od toho, který vás povolal milostí Kristovou, tak rychle odvracíte k jinému evangeliu.</verse>
        <verse osisID='Gal.1.7'>Jiné evangelium ovšem není; jsou jen někteří lidé, kteří vás zneklidňují a chtějí evangelium Kristovo obrátit v pravý opak.</verse>
        <verse osisID='Gal.1.8'>Ale i kdybychom my nebo sám anděl z nebe přišel hlásat jiné evangelium než to, které jsme vám zvěstovali, budiž proklet!</verse>
        <verse osisID='Gal.1.9'>Jak jsem právě řekl, a znovu to opakuji: Jestliže vám někdo hlásá jiné evangelium než to, které jste přijali, budiž proklet!</verse>
        <verse osisID='Gal.1.10'>Jde mi o přízeň u lidí, anebo u Boha? Snažím se zalíbit lidem? Kdybych se stále ještě chtěl líbit lidem, nebyl bych služebníkem Kristovým.</verse>
        <verse osisID='Gal.1.11'>Ujišťuji vás, bratří, že evangelium, které jste ode mne slyšeli, není z člověka.</verse>
        <verse osisID='Gal.1.12'>Vždyť já jsem je nepřevzal od žádného člověka ani se mu nenaučil od lidí, nýbrž zjevil mi je sám Ježíš Kristus.</verse>
        <verse osisID='Gal.1.13'>Slyšeli jste přece o tom, jak jsem si kdysi vedl, když jsem ještě byl oddán židovství, jak horlivě jsem pronásledoval církev Boží a snažil se ji vyhubit.</verse>
        <verse osisID='Gal.1.14'>Vynikal jsem ve věrnosti k židovství nad mnoho vrstevníků v našem lidu a nadmíru jsem horlil pro tradice našich otců.</verse>
        <verse osisID='Gal.1.15'>Ale ten, který mě vyvolil už v těle mé matky a povolal mě svou milostí, rozhodl se</verse>
        <verse osisID='Gal.1.16'>zjeviti mně svého Syna, abych radostnou zvěst o něm nesl všem národům. Tehdy jsem nešel o radu k žádnému člověku,</verse>
        <verse osisID='Gal.1.17'>ani jsem se nevypravil do Jeruzaléma k těm, kteří byli apoštoly dříve než já, nýbrž odešel jsem do Arábie a potom jsem se zase vrátil do Damašku.</verse>
        <verse osisID='Gal.1.18'>Teprve o tři léta později jsem se vydal do Jeruzaléma, abych se seznámil s Petrem, a zůstal jsem u něho dva týdny.</verse>
        <verse osisID='Gal.1.19'>Nikoho jiného z apoštolů jsem neviděl, jen Jakuba, bratra Páně.</verse>
        <verse osisID='Gal.1.20'>Před tváří Boží vás ujišťuji, že to, co vám píšu, není lež.</verse>
        <verse osisID='Gal.1.21'>Potom jsem odešel do končin Sýrie a Kilikie.</verse>
        <verse osisID='Gal.1.22'>V církvích Kristových v Judsku mne osobně neznali;</verse>
        <verse osisID='Gal.1.23'>jen slyšeli, že ten, který dříve pronásledoval církev, nyní zvěstuje víru, kterou předtím chtěl vyhubit;</verse>
        <verse osisID='Gal.1.24'>a děkovali za mne Bohu.</verse>
      </chapter>
      <chapter osisID='Gal.2'>
        <verse osisID='Gal.2.1'>Potom jsem se po čtrnácti letech znovu vypravil do Jeruzaléma spolu s Barnabášem a vzal jsem s sebou i Tita.</verse>
        <verse osisID='Gal.2.2'>Šel jsem tam na Boží pokyn a těm, kteří jsou ve zvláštní vážnosti, jsem v soukromí předložil evangelium, které zvěstuji pohanům, aby snad moje nynější i dřívější úsilí nebylo nadarmo.</verse>
        <verse osisID='Gal.2.3'>Ale ani Titus, který tam byl se mnou a je Řek, nebyl přinucen, aby se dal obřezat,</verse>
        <verse osisID='Gal.2.4'>jak chtěli ti, kteří předstírali, že jsou bratří, a pokoutně se mezi nás vetřeli s úmyslem slídit po naší svobodě, kterou máme v Kristu, aby nás uvedli do otroctví zákona.</verse>
        <verse osisID='Gal.2.5'>Před těmi jsme však ani na okamžik necouvli a nepodrobili jsme se jim, aby vám byla zachována pravda evangelia.</verse>
        <verse osisID='Gal.2.6'>Od těch však, kteří se těšili zvláštní vážnosti - čím kdysi byli, na tom mi nic nezáleží, Bůh přece nikomu nestraní - ti tedy, kteří se těšili zvláštní vážnosti, mi nic dalšího neuložili;</verse>
        <verse osisID='Gal.2.7'>naopak nahlédli, že mně bylo svěřeno zvěstovat evangelium pohanům tak jako Petrovi židům.</verse>
        <verse osisID='Gal.2.8'>Vždyť ten, který dal Petrovi sílu k apoštolství mezi židy, dal ji také mně k službě mezi pohany.</verse>
        <verse osisID='Gal.2.9'>Když poznali milost, která mi byla dána - Jakub a Petr a Jan, kteří byli uznáváni za sloupy církve - podali mně a Barnabášovi pravici na stvrzení naší dohody, že my půjdeme mezi pohany a oni mezi židy.</verse>
        <verse osisID='Gal.2.10'>Jen žádali, abychom pamatovali na jejich chudé, a právě o to jsem vždy horlivě usiloval.</verse>
        <verse osisID='Gal.2.11'>Když pak Petr přišel do Antiochie, postavil jsem se otevřeně proti němu, protože byl zřejmě v neprávu.</verse>
        <verse osisID='Gal.2.12'>Nejprve jídal totiž společně s pohany; když však přišli někteří lidé z okolí Jakubova, začal couvat a oddělovat se, protože se bál zastánců obřízky.</verse>
        <verse osisID='Gal.2.13'>A spolu s ním se takto pokrytecky chovali i ostatní Židé, takže jejich pokrytectvím se dal strhnout i Barnabáš.</verse>
        <verse osisID='Gal.2.14'>Když jsem však viděl, že nejdou přímo za pravdou evangelia, řekl jsem Petrovi přede všemi: "Jestliže ty, který jsi Žid, nedodržuješ mezi námi židovský zákon, jak to, že nutíš pohany, aby ho dodržovali?"</verse>
        <verse osisID='Gal.2.15'>My jsme od narození Židé a ne 'hříšní pohané',</verse>
        <verse osisID='Gal.2.16'>víme však, že člověk se nestává spravedlivým před Bohem na základě skutků přikázaných zákonem, nýbrž vírou v Krista Ježíše. I my jsme uvěřili v Ježíše Krista, abychom došli spravedlnosti z víry v Krista, a ne ze skutků zákona. Vždyť ze skutků zákona 'nebude nikdo ospravedlněn'.</verse>
        <verse osisID='Gal.2.17'>Jestliže hledáme ospravedlnění v Kristu a jsme tedy zřejmě i my hříšníci, je snad proto Kristus služebníkem hříchu? Naprosto ne!</verse>
        <verse osisID='Gal.2.18'>Jestliže chci znovu stavět, co jsem dříve zbořil, usvědčuji sám sebe jako viníka před zákonem.</verse>
        <verse osisID='Gal.2.19'>Já však, odsouzen zákonem, jsem mrtev pro zákon, abych živ byl pro Boha. Jsem ukřižován spolu s Kristem,</verse>
        <verse osisID='Gal.2.20'>nežiji už já, ale žije ve mně Kristus. A život, který zde nyní žiji, žiji ve víře v Syna Božího, který si mne zamiloval a vydal sebe samého za mne.</verse>
        <verse osisID='Gal.2.21'>Nepohrdám Boží milostí: Kdybychom mohli dosáhnout spravedlnosti skrze zákon, byla by Kristova smrt zbytečná.</verse>
      </chapter>
      <chapter osisID='Gal.3'>
        <verse osisID='Gal.3.1'>Vy pošetilí Galatští, kdo vás to obloudil - vždyť vám byl tak jasně postaven před oči Ježíš Kristus ukřižovaný!</verse>
        <verse osisID='Gal.3.2'>Chtěl bych se vás zeptat jen na jedno: dal vám Bůh svého Ducha proto, že jste činili skutky zákona, nebo proto, že jste uvěřili zvěsti, kterou jste slyšeli?</verse>
        <verse osisID='Gal.3.3'>To jste tak pošetilí? Začali jste žít z Ducha Božího, a teď spoléháte sami na sebe?</verse>
        <verse osisID='Gal.3.4'>Tak veliké věci jste prožili nadarmo? A kdyby jen nadarmo!</verse>
        <verse osisID='Gal.3.5'>Ten, který vám udílí Ducha a působí mezi vámi mocné činy, činí tak proto, že plníte zákon, nebo proto, že jste slyšeli a uvěřili?</verse>
        <verse osisID='Gal.3.6'>Pohleďte na Abrahama: 'uvěřil Bohu, a bylo mu to počítáno za spravedlnost.'</verse>
        <verse osisID='Gal.3.7'>Pochopte tedy, že syny Abrahamovými jsou lidé víry.</verse>
        <verse osisID='Gal.3.8'>Protože se v Písmu předvídá, že Bůh na základě víry ospravedlní pohanské národy, dostal už Abraham zaslíbení: 'V tobě dojdou požehnání všechny národy.'</verse>
        <verse osisID='Gal.3.9'>A tak lidé víry docházejí požehnání spolu s věřícím Abrahamem.</verse>
        <verse osisID='Gal.3.10'>Ti však, kteří spoléhají na skutky zákona, jsou pod kletbou, neboť stojí psáno: 'Proklet je každý, kdo nezůstává věren všemu, co je psáno v zákoně, a nečiní to.'</verse>
        <verse osisID='Gal.3.11'>Je jasné, že nikdo není před Bohem ospravedlněn na základě zákona, neboť čteme: 'Spravedlivý bude živ z víry.'</verse>
        <verse osisID='Gal.3.12'>Zákon však nevychází z víry, nýbrž praví: 'Kdo bude tyto věci činit, získá tím život.'</verse>
        <verse osisID='Gal.3.13'>Ale Kristus nás vykoupil z kletby zákona tím, že za nás vzal prokletí na sebe, neboť je psáno: 'Proklet je každý, kdo visí na dřevě'.</verse>
        <verse osisID='Gal.3.14'>To proto, aby požehnání dané Abrahamovi dostaly v Ježíši Kristu i pohanské národy, abychom zaslíbeného Ducha přijali skrze víru.</verse>
        <verse osisID='Gal.3.15'>Bratří, znázorním to příkladem: ani lidskou závěť jednou pravoplatně potvrzenou nemůže nikdo zrušit nebo k ní něco přidat.</verse>
        <verse osisID='Gal.3.16'>Slib byl dán Abrahamovi a 'jeho potomku'; nemluví se o potomcích, nýbrž o potomku: je jím Kristus.</verse>
        <verse osisID='Gal.3.17'>Chci tím říci: Smlouvu, od Boha dávno pravoplatně potvrzenou, nemůže učinit neplatnou zákon, vydaný teprve po čtyřech stech třiceti letech, a tak zrušit slib.</verse>
        <verse osisID='Gal.3.18'>Kdyby totiž dědictví plynulo ze zákona, nebylo by založeno na slibu. Abrahamovi je však z milosti Bůh přiřkl svým slibem.</verse>
        <verse osisID='Gal.3.19'>Jak je to potom se zákonem? Byl přidán kvůli proviněním jen do doby, než přijde ten zaslíbený potomek; byl vyhlášen anděly a svěřen lidskému prostředníku.</verse>
        <verse osisID='Gal.3.20'>Prostředníka není potřebí tam, kde jedná jen jeden, a Bůh je jeden.</verse>
        <verse osisID='Gal.3.21'>Je tedy zákon proti Božím slibům? Naprosto ne! Kdyby tu byl zákon, který by mohl dát život, pak by vskutku spravedlnost byla ze zákona.</verse>
        <verse osisID='Gal.3.22'>Ale podle Písma je všechno v zajetí hříchu, aby se zaslíbení, dané víře v Ježíše Krista, splnilo těm, kdo věří.</verse>
        <verse osisID='Gal.3.23'>Dokud nepřišla víra, byli jsme zajatci, které zákon střežil pro chvíli, kdy víra měla být zjevena.</verse>
        <verse osisID='Gal.3.24'>Zákon byl tedy naším dozorcem až do příchodu Kristova, až do ospravedlnění z víry.</verse>
        <verse osisID='Gal.3.25'>Když však přišla víra, nemáme již nad sebou dozorce.</verse>
        <verse osisID='Gal.3.26'>Vy všichni jste přece skrze víru syny Božími v Kristu Ježíši.</verse>
        <verse osisID='Gal.3.27'>Neboť vy všichni, kteří jste byli pokřtěni v Krista, také jste Krista oblékli.</verse>
        <verse osisID='Gal.3.28'>Není už rozdíl mezi židem a pohanem, otrokem a svobodným, mužem a ženou.</verse>
        <verse osisID='Gal.3.29'>Vy všichni jste jedno v Kristu Ježíši. Jste-li Kristovi, jste potomstvo Abrahamovo a dědicové toho, co Bůh zaslíbil.</verse>
      </chapter>
      <chapter osisID='Gal.4'>
        <verse osisID='Gal.4.1'>Chci říci: Pokud je dědic nezletilý, ničím se neliší od otroka, ač je pánem všeho.</verse>
        <verse osisID='Gal.4.2'>Je podřízen poručníkům a správcům až do doby, kterou otec předem stanovil.</verse>
        <verse osisID='Gal.4.3'>Tak i my, když jsme byli nedospělí, byli jsme otroky vesmírných mocí.</verse>
        <verse osisID='Gal.4.4'>Když se však naplnil stanovený čas, poslal Bůh svého Syna, narozeného z ženy, podrobeného zákonu,</verse>
        <verse osisID='Gal.4.5'>aby vykoupil ty, kteří jsou zákonu podrobeni, tak abychom byli přijati za syny.</verse>
        <verse osisID='Gal.4.6'>Protože jste synové, poslal Bůh do našich srdcí Ducha svého Syna, Ducha volajícího Abba, Otče.</verse>
        <verse osisID='Gal.4.7'>A tak už nejsi otrok, nýbrž syn, a když syn, tedy z moci Boží i dědic.</verse>
        <verse osisID='Gal.4.8'>Dříve jste však neznali Boha a byli jste otroky bohů, kteří ve skutečnosti bohy nejsou.</verse>
        <verse osisID='Gal.4.9'>Nyní jste však Boha poznali; lépe řečeno: byli jste od Boha poznáni. Jak to, že se zase navracíte k těm bezmocným a ubohým mocnostem a chcete se jim dát znovu do otroctví?</verse>
        <verse osisID='Gal.4.10'>Dodržujete ustanovení pro dny a měsíce, období a roky!</verse>
        <verse osisID='Gal.4.11'>Bojím se, aby úsilí, které jsem vám věnoval, nebylo nakonec nadarmo.</verse>
        <verse osisID='Gal.4.12'>Snažte se mi porozumět, bratří, jako já mám porozumění pro vás; prosím vás o to. Nic jste mi neublížili.</verse>
        <verse osisID='Gal.4.13'>Víte, že jsem byl nemocen, když jsem u vás poprvé zvěstoval evangelium.</verse>
        <verse osisID='Gal.4.14'>Vy jste se však ode mne neodvrátili s ošklivostí, ačkoli to pro vás bylo pokušením, ale přijali jste mne jako posla Božího, jako Krista Ježíše.</verse>
        <verse osisID='Gal.4.15'>Kam se podělo to vaše nadšení? Mohu vám dosvědčit, že kdyby to bylo možné, byli byste pro mne obětovali vlastní oči.</verse>
        <verse osisID='Gal.4.16'>Stal jsem se vaším nepřítelem tím, že vám říkám pravdu?</verse>
        <verse osisID='Gal.4.17'>Oni se o vás horlivě ucházejí, ale nemyslí to dobře; chtějí vás připravit o spásu a strhnout vás na svou stranu.</verse>
        <verse osisID='Gal.4.18'>Je správné horlit, ale pro dobrou věc a vždycky, nejen tehdy, když jsem u vás, moje děti.</verse>
        <verse osisID='Gal.4.19'>Znovu vás v bolestech rodím, dokud nebudete dotvořeni v podobu Kristovu.</verse>
        <verse osisID='Gal.4.20'>Jak bych teď chtěl být u vás a najít pro svou řeč pravý tón, vždyť si s vámi nevím rady!</verse>
        <verse osisID='Gal.4.21'>Odpovězte mi vy, kteří chcete být pod zákonem: Co slyšíte v zákoně?</verse>
        <verse osisID='Gal.4.22'>Čteme tam, že Abraham měl dva syny, jednoho z otrokyně a druhého ze ženy svobodné.</verse>
        <verse osisID='Gal.4.23'>Ten z otrokyně se narodil jen z vůle člověka, ten ze svobodné podle zaslíbení.</verse>
        <verse osisID='Gal.4.24'>Je to řečeno obrazně. Ty dvě ženy jsou dvě smlouvy, jedna z hory Sínaj, která rodí děti do otroctví; to je Hagar.</verse>
        <verse osisID='Gal.4.25'>Hagar znamená horu Sínaj v Arábii a odpovídá nynějšímu Jeruzalému, neboť žije v otroctví i se svými dětmi.</verse>
        <verse osisID='Gal.4.26'>Ale budoucí Jeruzalém je svobodný, a to je naše matka.</verse>
        <verse osisID='Gal.4.27'>Vždyť stojí psáno: 'Raduj se, neplodná, která nerodíš, jásej a volej, která nemáš bolesti, neboť mnoho dětí bude mít osamělá, více než ta, která má muže.'</verse>
        <verse osisID='Gal.4.28'>Vy, bratří, jste dětmi zaslíbení jako Izák.</verse>
        <verse osisID='Gal.4.29'>Ale jako tenkrát ten, který se narodil pouze z těla, pronásledoval toho, který se narodil z moci Ducha, tak je tomu i nyní.</verse>
        <verse osisID='Gal.4.30'>Co však říká Písmo? 'Vyžeň otrokyni i jejího syna, neboť syn otrokyně nebude dědicem spolu se synem svobodné.'</verse>
        <verse osisID='Gal.4.31'>A proto, bratří, nejsme syny otrokyně, nýbrž ženy svobodné.</verse>
      </chapter>
      <chapter osisID='Gal.5'>
        <verse osisID='Gal.5.1'>Tu svobodu nám vydobyl Kristus. Stůjte proto pevně a nedejte si na sebe znovu vložit otrocké jho.</verse>
        <verse osisID='Gal.5.2'>Slyšte, co vám já Pavel říkám: Dáváte-li se obřezat, Kristus vám nic neprospěje.</verse>
        <verse osisID='Gal.5.3'>Znovu dosvědčuji každému, kdo se dá obřezat, že je zavázán zachovávat celý zákon.</verse>
        <verse osisID='Gal.5.4'>Odloučili jste se od Krista vy všichni, kteří chcete dojít ospravedlnění na základě zákona, pozbyli jste milosti.</verse>
        <verse osisID='Gal.5.5'>My však z moci Ducha a ve víře očekáváme spravedlnost, která je naší nadějí.</verse>
        <verse osisID='Gal.5.6'>V Kristu Ježíši nezáleží na tom, je-li někdo obřezán či ne; rozhodující je víra, která se uplatňuje láskou.</verse>
        <verse osisID='Gal.5.7'>Běželi jste dobře! Kdo vám zabránil, abyste se drželi pravdy?</verse>
        <verse osisID='Gal.5.8'>Jistě to nevyšlo od toho, který vás povolává.</verse>
        <verse osisID='Gal.5.9'>Málo kvasu celé těsto prokvasí.</verse>
        <verse osisID='Gal.5.10'>Ale já k vám v Pánu mám důvěru, že se neuchýlíte k jinému smýšlení. Ten však, kdo vás uvádí do zmatku, neujde soudu, ať je to kdokoli.</verse>
        <verse osisID='Gal.5.11'>Kdybych já, bratří, dosud kázal, že obřízka je nutná, proč bych byl vlastně pronásledován? Vždyť by tím bylo odstraněno pohoršení, jímž je kříž.</verse>
        <verse osisID='Gal.5.12'>Ti, kteří mezi vás kvůli obřízce vnášejí neklid, ať se rovnou vyklestí!</verse>
        <verse osisID='Gal.5.13'>Vy jste byli povoláni ke svobodě, bratří. Jen nemějte svobodu za příležitost k prosazování sebe, ale služte v lásce jedni druhým.</verse>
        <verse osisID='Gal.5.14'>Vždyť celý zákon je shrnut v jednom slově: Milovati budeš bližního svého jako sebe samého!</verse>
        <verse osisID='Gal.5.15'>Jestliže však jeden druhého koušete a požíráte, dejte si pozor, abyste se navzájem nezahubili.</verse>
        <verse osisID='Gal.5.16'>Chci říci: Žijte z moci Božího Ducha, a nepodlehnete tomu, k čemu vás táhne vaše přirozenost.</verse>
        <verse osisID='Gal.5.17'>Touhy lidské přirozenosti směřují proti Duchu Božímu, a Boží Duch proti nim. Jde tu o naprostý protiklad, takže děláte to, co dělat nechcete.</verse>
        <verse osisID='Gal.5.18'>Dáte-li se však vést Božím Duchem, nejste už pod zákonem.</verse>
        <verse osisID='Gal.5.19'>Skutky lidské svévole jsou zřejmé: necudnost, nečistota, bezuzdnost,</verse>
        <verse osisID='Gal.5.20'>modlářství, čarodějství, rozbroje, hádky, žárlivost, vášeň, podlost, rozpory, rozkoly,</verse>
        <verse osisID='Gal.5.21'>závist, opilství, nestřídmost a podobné věci. Řekl jsem už dříve a říkám znovu, že ti, kteří takové věci dělají, nebudou mít podíl na království Božím.</verse>
        <verse osisID='Gal.5.22'>Ovoce Božího Ducha však je láska, radost, pokoj, trpělivost, laskavost, dobrota, věrnost,</verse>
        <verse osisID='Gal.5.23'>tichost a sebeovládání. Proti tomu se zákon neobrací.</verse>
        <verse osisID='Gal.5.24'>Ti, kteří náležejí Kristu Ježíši, ukřižovali sami sebe se svými vášněmi a sklony.</verse>
        <verse osisID='Gal.5.25'>Jsme-li živi Božím Duchem, dejme se Duchem také řídit.</verse>
        <verse osisID='Gal.5.26'>Nehledejme prázdnou slávu, nebuďme jeden k druhému vyzývaví, nezáviďme jeden druhému.</verse>
      </chapter>
      <chapter osisID='Gal.6'>
        <verse osisID='Gal.6.1'>Bratří, upadne-li někdo z vás do nějakého provinění, vy, kteří jste vedeni Božím Duchem, přivádějte ho na pravou cestu v duchu mírnosti a každý si dej pozor sám na sebe, abys také nepodlehl pokušení.</verse>
        <verse osisID='Gal.6.2'>Berte na sebe břemena jedni druhých, tak naplníte zákon Kristův.</verse>
        <verse osisID='Gal.6.3'>Myslí-li si někdo, že je něco, a přitom není nic, klame sám sebe.</verse>
        <verse osisID='Gal.6.4'>Každý ať zkoumá své vlastní jednání; pak bude mít čím se chlubit, bude-li hledět jen na sebe a nebude se porovnávat s druhými.</verse>
        <verse osisID='Gal.6.5'>Každý bude odpovídat sám za sebe.</verse>
        <verse osisID='Gal.6.6'>Kdo je vyučován v slovu, nechť se s vyučujícím dělí o všechno potřebné k životu.</verse>
        <verse osisID='Gal.6.7'>Neklamte se, Bohu se nikdo nebude posmívat. Co člověk zaseje, to také sklidí.</verse>
        <verse osisID='Gal.6.8'>Kdo zasévá pro své sobectví, sklidí zánik, kdo však zasévá pro Ducha, sklidí život věčný.</verse>
        <verse osisID='Gal.6.9'>V konání dobra neumdlévejme; neochabneme-li, budeme sklízet v ustanovený čas.</verse>
        <verse osisID='Gal.6.10'>A tak dokud je čas, čiňme dobře všem, nejvíce však těm, kteří patří do rodiny víry.</verse>
        <verse osisID='Gal.6.11'>Teď vám píši vlastní rukou; všimněte si velkého písma.</verse>
        <verse osisID='Gal.6.12'>Ti, kteří chtějí dobře vypadat před lidmi, nutí vás, abyste se dávali obřezat, jen aby nebyli pronásledováni pro kříž Krista Ježíše.</verse>
        <verse osisID='Gal.6.13'>Vždyť ani ti, kdo jsou obřezáni, zákon nezachovávají; chtějí, abyste se dali obřezat jen proto, aby se mohli pochlubit tím, co se stalo na vašem těle.</verse>
        <verse osisID='Gal.6.14'>Já však se zanic nechci chlubit ničím, leč křížem našeho Pána Ježíše Krista, jímž je pro mne svět ukřižován a já pro svět.</verse>
        <verse osisID='Gal.6.15'>Neboť nezáleží na obřezanosti ani neobřezanosti, nýbrž jen na novém stvoření.</verse>
        <verse osisID='Gal.6.16'>A všem, kdo se budou řídit tímto pravidlem, Izraeli Božímu, pokoj a slitování.</verse>
        <verse osisID='Gal.6.17'>Ať už mi nikdo nepůsobí těžkosti, vždyť já nosím na svém těle jizvy Ježíšovy.</verse>
        <verse osisID='Gal.6.18'>Milost našeho Pána Ježíše Krista buď s vámi, bratří. Amen.</verse>
      </chapter>
    </div></osisText>
</osis>
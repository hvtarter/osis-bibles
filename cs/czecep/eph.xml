<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>Pavel, z Boží vůle apoštol Ježíše Krista, bratřím věrným v Kristu Ježíši:</verse>
        <verse osisID='Eph.1.2'>Milost vám a pokoj od Boha Otce našeho a Pána Ježíše Krista.</verse>
        <verse osisID='Eph.1.3'>Pochválen buď Bůh a Otec našeho Pána Ježíše Krista, který nás v Kristu obdařil vším duchovním požehnáním nebeských darů;</verse>
        <verse osisID='Eph.1.4'>v něm nás již před stvořením světa vyvolil, abychom byli svatí a bez poskvrny před jeho tváří.</verse>
        <verse osisID='Eph.1.5'>Ve své lásce nás předem určil, abychom rozhodnutím jeho dobroty byli skrze Ježíše Krista přijati za syny</verse>
        <verse osisID='Eph.1.6'>a chválili slávu jeho milosti, kterou nám udělil ve svém Nejmilejším.</verse>
        <verse osisID='Eph.1.7'>V něm jsme vykoupeni jeho obětí a naše hříchy jsou nám odpuštěny pro přebohatou milost,</verse>
        <verse osisID='Eph.1.8'>kterou nás zahrnul ve vší moudrosti a prozíravosti,</verse>
        <verse osisID='Eph.1.9'>když nám dal poznat tajemství svého záměru, svého milostivého rozhodnutí, jímž si předsevzal,</verse>
        <verse osisID='Eph.1.10'>že podle svého plánu, až se naplní čas, přivede všechno na nebi i na zemi k jednotě v Kristu.</verse>
        <verse osisID='Eph.1.11'>On je ten, v němž se nám od Boha, jenž všechno působí rozhodnutím své vůle, dostalo podílu na předem daném poslání,</verse>
        <verse osisID='Eph.1.12'>abychom my, kteří jsme na Krista upnuli svou naději, stali se chválou jeho slávy.</verse>
        <verse osisID='Eph.1.13'>V něm byla i vám, když jste uslyšeli slovo pravdy, evangelium o svém spasení, a uvěřili mu, vtisknuta pečeť zaslíbeného Ducha svatého</verse>
        <verse osisID='Eph.1.14'>jako závdavek našeho dědictví na vykoupení těch, které si Bůh vydobyl k chvále své slávy.</verse>
        <verse osisID='Eph.1.15'>Proto i já, když jsem uslyšel o vaší víře v Pána Ježíše a lásce ke všem bratřím,</verse>
        <verse osisID='Eph.1.16'>nepřestávám za vás děkovat a stále na vás pamatuji ve svých modlitbách.</verse>
        <verse osisID='Eph.1.17'>Prosím, aby vám Bůh našeho Pána Ježíše Krista, Otec slávy, dal ducha moudrosti a zjevení, abyste ho poznali</verse>
        <verse osisID='Eph.1.18'>a osvíceným vnitřním zrakem viděli, k jaké naději vás povolal, jak bohaté a slavné je vaše dědictví v jeho svatém lidu</verse>
        <verse osisID='Eph.1.19'>a jak nesmírně veliký je ve své moci k nám, kteří věříme.</verse>
        <verse osisID='Eph.1.20'>Sílu svého mocného působení prokázal přece na Kristu: Vzkřísil ho z mrtvých a posadil po své pravici v nebesích,</verse>
        <verse osisID='Eph.1.21'>vysoko nad všechny vlády, mocnosti, síly i panstva, nad všechna jména, která jsou vzývána, jak v tomto věku, tak i v budoucím.</verse>
        <verse osisID='Eph.1.22'>'Všechno podrobil pod jeho nohy' a ustanovil jej svrchovanou hlavou církve,</verse>
        <verse osisID='Eph.1.23'>která je jeho tělem, plností toho, jenž přivádí k naplnění všechno, co jest.</verse>
      </chapter>
      <chapter osisID='Eph.2'>
        <verse osisID='Eph.2.1'>I vy jste byli mrtvi pro své viny a hříchy,</verse>
        <verse osisID='Eph.2.2'>v nichž jste dříve žili podle běhu tohoto světa, poslušni vládce nadzemských mocí, ducha, působícího dosud v těch, kteří vzdorují Bohu.</verse>
        <verse osisID='Eph.2.3'>I my všichni jsme k nim kdysi patřili; žili jsme sklonům svého těla, dali jsme se vést svými sobeckými zájmy, a tím jsme nutně propadli Božímu soudu tak jako ostatní.</verse>
        <verse osisID='Eph.2.4'>Ale Bůh, bohatý v milosrdenství, z velké lásky, jíž si nás zamiloval,</verse>
        <verse osisID='Eph.2.5'>probudil nás k životu spolu s Kristem, když jsme byli mrtvi pro své hříchy. Milostí jste spaseni!</verse>
        <verse osisID='Eph.2.6'>Spolu s ním nás vzkřísil a spolu s ním uvedl na nebeský trůn v Kristu Ježíši,</verse>
        <verse osisID='Eph.2.7'>aby se nadcházejícím věkům prokázalo, jak nesmírné bohatství milosti je v jeho dobrotě k nám v Kristu Ježíši.</verse>
        <verse osisID='Eph.2.8'>Milostí tedy jste spaseni skrze víru.</verse>
        <verse osisID='Eph.2.9'>Spasení není z vás, je to Boží dar; není z vašich skutků, takže se nikdo nemůže chlubit.</verse>
        <verse osisID='Eph.2.10'>Jsme přece jeho dílo, v Kristu Ježíši stvořeni k tomu, abychom konali dobré skutky, které nám Bůh připravil.</verse>
        <verse osisID='Eph.2.11'>Pamatujte proto vy, kteří jste svým původem pohané a kterým ti, kdo jsou obřezaní na těle a lidskou rukou, říkají neobřezanci,</verse>
        <verse osisID='Eph.2.12'>že jste v té době opravdu byli bez Krista, odloučeni od společenství Izraele, bez účasti na smlouvách Božího zaslíbení, bez naděje a bez Boha na světě.</verse>
        <verse osisID='Eph.2.13'>Ale v Kristu Ježíši jste se nyní vy, kdysi vzdálení, stali blízkými pro Kristovu prolitou krev.</verse>
        <verse osisID='Eph.2.14'>V něm je náš mír, on dvojí spojil v jedno, když zbořil zeď, která rozděluje a působí svár. Svou obětí odstranil</verse>
        <verse osisID='Eph.2.15'>zákon ustanovení a předpisů, aby z těch dvou, z žida i pohana, stvořil jednoho nového člověka, a tak nastolil mír.</verse>
        <verse osisID='Eph.2.16'>Oba dva usmířil s Bohem v jednom těle, na kříži usmrtil jejich nepřátelství.</verse>
        <verse osisID='Eph.2.17'>Přišel a zvěstoval mír, mír vám, kteří jste dalecí, i těm, kteří jsou blízcí.</verse>
        <verse osisID='Eph.2.18'>A tak v něm smíme obojí, židé i pohané, v jednotě Ducha stanout před Otcem.</verse>
        <verse osisID='Eph.2.19'>Nejste již tedy cizinci a přistěhovalci, máte právo Božího lidu a patříte k Boží rodině.</verse>
        <verse osisID='Eph.2.20'>Jste stavbou, jejímž základem jsou apoštolové a proroci a úhelným kamenem sám Kristus Ježíš.</verse>
        <verse osisID='Eph.2.21'>V něm je celá stavba pevně spojena a roste v chrám, posvěcený v Pánu;</verse>
        <verse osisID='Eph.2.22'>v něm jste i vy společně budováni v duchovní příbytek Boží.</verse>
      </chapter>
      <chapter osisID='Eph.3'>
        <verse osisID='Eph.3.1'>Proto jsem já, Pavel, vězněm Krista Ježíše pro vás pohany.</verse>
        <verse osisID='Eph.3.2'>Slyšeli jste přece o milosti, kterou mi Bůh podle svého plánu udělil kvůli vám:</verse>
        <verse osisID='Eph.3.3'>dal mi ve zjevení poznat tajemství, které jsem vám právě několika slovy vypsal.</verse>
        <verse osisID='Eph.3.4'>Z toho můžete vyčíst, že jsem porozuměl Kristovu tajemství,</verse>
        <verse osisID='Eph.3.5'>které v dřívějších pokoleních nebylo lidem známo, ale nyní je Duchem zjeveno jeho svatým apoštolům a prorokům:</verse>
        <verse osisID='Eph.3.6'>že pohané jsou spoludědicové, část společného těla, a mají v Kristu Ježíši podíl na zaslíbeních evangelia.</verse>
        <verse osisID='Eph.3.7'>Jeho služebníkem jsem se stal, když mě Bůh obdaroval svou milostí a působí ve mně svou mocí:</verse>
        <verse osisID='Eph.3.8'>mně, daleko nejmenšímu ze všech bratří, byla dána ta milost, abych pohanům zvěstoval nevystižitelné Kristovo bohatství</verse>
        <verse osisID='Eph.3.9'>a vynesl na světlo smysl tajemství od věků ukrytého v Bohu, jenž vše stvořil:</verse>
        <verse osisID='Eph.3.10'>Bůh chce, aby nebeským vládám a mocnostem bylo nyní skrze církev dáno poznat jeho mnohotvarou moudrost,</verse>
        <verse osisID='Eph.3.11'>podle odvěkého určení, které naplnil v Kristu Ježíši, našem Pánu.</verse>
        <verse osisID='Eph.3.12'>V něm smíme i my ve víře přistupovat k Bohu svobodně a s důvěrou.</verse>
        <verse osisID='Eph.3.13'>Proto prosím, abyste se nedali odradit tím, že pro vás musím trpět; vždyť se to obrátí k vaší slávě.</verse>
        <verse osisID='Eph.3.14'>Proto klekám na kolena před Otcem,</verse>
        <verse osisID='Eph.3.15'>od něhož pochází každý nebeský i pozemský rod, a prosím,</verse>
        <verse osisID='Eph.3.16'>aby se pro bohatství Boží slávy ve vás jeho Duchem posílil a upevnil 'vnitřní člověk'</verse>
        <verse osisID='Eph.3.17'>a aby Kristus skrze víru přebýval ve vašich srdcích; a tak abyste zakořeněni a zakotveni v lásce</verse>
        <verse osisID='Eph.3.18'>mohli spolu se všemi bratřími pochopit, co je skutečná šířka a délka, výška i hloubka:</verse>
        <verse osisID='Eph.3.19'>poznat Kristovu lásku, která přesahuje každé poznání, a dát se prostoupit vší plností Boží.</verse>
        <verse osisID='Eph.3.20'>Tomu pak, který působením své moci mezi námi může učinit neskonale víc, než zač prosíme a co si dovedeme představit,</verse>
        <verse osisID='Eph.3.21'>jemu samému buď sláva v církvi a v Kristu Ježíši po všecka pokolení na věky věků! Amen.</verse>
      </chapter>
      <chapter osisID='Eph.4'>
        <verse osisID='Eph.4.1'>Proto vás já, vězeň kvůli Pánu, prosím, abyste tomu povolání, kterého se vám dostalo,</verse>
        <verse osisID='Eph.4.2'>dělali čest svým životem, vždy skromní, tiší a trpěliví. Snášejte se navzájem v lásce</verse>
        <verse osisID='Eph.4.3'>a usilovně hleďte zachovat jednotu Ducha, spojeni svazkem pokoje.</verse>
        <verse osisID='Eph.4.4'>Jedno tělo a jeden Duch, k jedné naději jste byli povoláni;</verse>
        <verse osisID='Eph.4.5'>jeden je Pán, jedna víra, jeden křest,</verse>
        <verse osisID='Eph.4.6'>jeden Bůh a Otec všech, který je nade všemi, skrze všechny působí a je ve všech.</verse>
        <verse osisID='Eph.4.7'>Každému z nás byla dána milost podle míry Kristova obdarování.</verse>
        <verse osisID='Eph.4.8'>Proto je řečeno: 'Vystoupil vzhůru, zajal nepřátele, dal dary lidem.'</verse>
        <verse osisID='Eph.4.9'>Co jiného znamená 'vystoupil', než že předtím sestoupil dolů na zem?</verse>
        <verse osisID='Eph.4.10'>Ten, který sestoupil, je tedy tentýž, který také vystoupil nade všechna nebesa, aby naplnil všechno, co jest.</verse>
        <verse osisID='Eph.4.11'>A toto jsou jeho dary: jedny povolal za apoštoly, jiné za proroky, jiné za zvěstovatele evangelia, jiné za pastýře a učitele,</verse>
        <verse osisID='Eph.4.12'>aby své vyvolené dokonale připravil k dílu služby - k budování Kristova těla,</verse>
        <verse osisID='Eph.4.13'>až bychom všichni dosáhli jednoty víry a poznání Syna Božího, a tak dorostli zralého lidství, měřeno mírou Kristovy plnosti.</verse>
        <verse osisID='Eph.4.14'>Pak už nebudeme nedospělí, nebudeme zmítáni a unášeni závanem kdejakého učení - lidskou falší, chytráctvím a lstivým sváděním k bludu.</verse>
        <verse osisID='Eph.4.15'>Buďme pravdiví v lásce, ať ve všem dorůstáme v Krista. On je hlava,</verse>
        <verse osisID='Eph.4.16'>z něho roste celé tělo, pevně spojené klouby navzájem se podpírajícími, a buduje se v lásce podle toho, jak je každé části dáno.</verse>
        <verse osisID='Eph.4.17'>To vám říkám a dotvrzuji jménem Páně: nežijte tak, jako žijí pohané podle svých marných představ.</verse>
        <verse osisID='Eph.4.18'>Mají zatemnělou mysl a odcizili se Božímu životu pro svou nevědomost a zatvrzelé srdce.</verse>
        <verse osisID='Eph.4.19'>Otupěli, propadli bezuzdnosti a s chtivostí dělají hanebné věci.</verse>
        <verse osisID='Eph.4.20'>Vy jste se však u Krista takovým věcem neučili -</verse>
        <verse osisID='Eph.4.21'>pokud jste ovšem o něm slyšeli a byli v něm vyučeni podle pravdy, která je v Ježíši.</verse>
        <verse osisID='Eph.4.22'>Odložte dřívější způsob života, staré lidství, které hyne klamnými vášněmi,</verse>
        <verse osisID='Eph.4.23'>obnovte se duchovním smýšlením,</verse>
        <verse osisID='Eph.4.24'>oblecte nové lidství, stvořené k Božímu obrazu ve spravedlnosti a svatosti pravdy.</verse>
        <verse osisID='Eph.4.25'>Proto zanechte lži a 'mluvte pravdu každý se svým bližním', vždyť jste údy téhož těla.</verse>
        <verse osisID='Eph.4.26'>'Hněváte-li se, nehřešte.' Nenechte nad svým hněvem zapadnout slunce</verse>
        <verse osisID='Eph.4.27'>a nedopřejte místa ďáblu.</verse>
        <verse osisID='Eph.4.28'>Kdo kradl, ať už nekrade, ale ať raději přiloží ruce k pořádné práci, aby se měl o co rozdělit s potřebnými.</verse>
        <verse osisID='Eph.4.29'>Z vašich úst ať nevyjde ani jedno špatné slovo, ale vždy jen dobré, které by pomohlo, kde je třeba, a tak posluchačům přineslo milost.</verse>
        <verse osisID='Eph.4.30'>A nezarmucujte svatého Ducha Božího, jehož pečeť nesete pro den vykoupení.</verse>
        <verse osisID='Eph.4.31'>Ať je vám vzdálena všechna tvrdost, zloba, hněv, křik, utrhání a s tím i každá špatnost;</verse>
        <verse osisID='Eph.4.32'>buďte k sobě navzájem laskaví, milosrdní, odpouštějte si navzájem, jako i Bůh v Kristu odpustil vám.</verse>
      </chapter>
      <chapter osisID='Eph.5'>
        <verse osisID='Eph.5.1'>Jako milované děti následujte Božího příkladu</verse>
        <verse osisID='Eph.5.2'>a žijte v lásce, tak jako Kristus miloval nás a sám sebe dal za nás jako dar a oběť, jejíž vůně je Bohu milá.</verse>
        <verse osisID='Eph.5.3'>O smilstvu, jakékoliv nezřízenosti nebo chamtivosti ať se mezi vámi ani nemluví, jak se sluší na ty, kdo patří Bohu.</verse>
        <verse osisID='Eph.5.4'>Vést sprosté, hloupé a dvojsmyslné řeči se nepatří; vy máte vzdávat Bohu díky!</verse>
        <verse osisID='Eph.5.5'>Dobře si pamatujte, že žádný smilník, prostopášník ani lakomec, jehož bohem jsou peníze, nemá podíl v království Kristovu a Božím.</verse>
        <verse osisID='Eph.5.6'>Nenechte se od nikoho svést prázdnými slovy, aby vás nestihl Boží hněv jako ty, kdo ho neposlouchají.</verse>
        <verse osisID='Eph.5.7'>Proto s nimi nemějte nic společného.</verse>
        <verse osisID='Eph.5.8'>I vy jste kdysi byli tmou, ale nyní vás Pán učinil světlem.</verse>
        <verse osisID='Eph.5.9'>Žijte proto jako děti světla - ovocem světla je vždy dobrota, spravedlnost a pravda;</verse>
        <verse osisID='Eph.5.10'>zkoumejte, co se líbí Pánu.</verse>
        <verse osisID='Eph.5.11'>Nepodílejte se na neužitečných skutcích tmy, naopak je nazývejte pravým jménem.</verse>
        <verse osisID='Eph.5.12'>O tom, co oni dělají potají, je odporné i jen mluvit.</verse>
        <verse osisID='Eph.5.13'>Když se však ty věci správně pojmenují, je jasné, oč jde.</verse>
        <verse osisID='Eph.5.14'>A kde se rozjasní, tam je světlo. Proto je řečeno: Probuď se, kdo spíš, vstaň z mrtvých, a zazáří ti Kristus.</verse>
        <verse osisID='Eph.5.15'>Dávejte si dobrý pozor na to, jak žijete, abyste si nepočínali jako nemoudří, ale jako moudří;</verse>
        <verse osisID='Eph.5.16'>nepromarněte tento čas, neboť nastaly dny zlé.</verse>
        <verse osisID='Eph.5.17'>Proto nebuďte nerozumní, ale hleďte pochopit, co je vůle Páně.</verse>
        <verse osisID='Eph.5.18'>A neopíjejte se vínem, což je prostopášnost,</verse>
        <verse osisID='Eph.5.19'>ale plni Ducha zpívejte společně žalmy, chvalozpěvy a duchovní písně. Zpívejte Pánu, chvalte ho z celého srdce</verse>
        <verse osisID='Eph.5.20'>a vždycky za všecko vzdávejte díky Bohu a Otci ve jménu našeho Pána Ježíše Krista.</verse>
        <verse osisID='Eph.5.21'>V poddanosti Kristu se podřizujte jedni druhým:</verse>
        <verse osisID='Eph.5.22'>ženy svým mužům jako Pánu,</verse>
        <verse osisID='Eph.5.23'>protože muž je hlavou ženy, jako Kristus je hlavou církve, těla, které spasil.</verse>
        <verse osisID='Eph.5.24'>Ale jako církev je podřízena Kristu, tak ženy mají být ve všem podřízeny svým mužům.</verse>
        <verse osisID='Eph.5.25'>Muži, milujte své ženy, jako si Kristus zamiloval církev a sám se za ni obětoval,</verse>
        <verse osisID='Eph.5.26'>aby ji posvětil a očistil křtem vody a slovem;</verse>
        <verse osisID='Eph.5.27'>tak si on sám připravil církev slavnou, bez poskvrny, vrásky a čehokoli podobného, aby byla svatá a bezúhonná.</verse>
        <verse osisID='Eph.5.28'>Proto i muži mají milovat své ženy jako své vlastní tělo. Kdo miluje svou ženu, miluje sebe.</verse>
        <verse osisID='Eph.5.29'>Nikdo přece nemá v nenávisti své tělo, ale živí je a stará se o ně. Tak i Kristus pečuje o církev;</verse>
        <verse osisID='Eph.5.30'>vždyť jsme údy jeho těla.</verse>
        <verse osisID='Eph.5.31'>'Proto opustí muž otce i matku a připojí se k své manželce, a budou ti dva jedno tělo'.</verse>
        <verse osisID='Eph.5.32'>Je to velké tajemství, které vztahuji na Krista a na církev.</verse>
        <verse osisID='Eph.5.33'>A tak i každý z vás bez výjimky ať miluje svou ženu jako sebe sama a žena ať má před mužem úctu.</verse>
      </chapter>
      <chapter osisID='Eph.6'>
        <verse osisID='Eph.6.1'>Děti, poslouchejte své rodiče, protože to je spravedlivé před Bohem.</verse>
        <verse osisID='Eph.6.2'>'Cti otce svého i matku svou' je přece jediné přikázání, které má zaslíbení:</verse>
        <verse osisID='Eph.6.3'>'aby se ti dobře vedlo a abys byl dlouho živ na zemi.'</verse>
        <verse osisID='Eph.6.4'>Otcové, nedrážděte své děti ke vzdoru, ale vychovávejte je v kázni a napomenutích našeho Pána.</verse>
        <verse osisID='Eph.6.5'>Otroci, poslouchejte své pozemské pány s uctivou pokorou a z upřímného přesvědčení jako Krista.</verse>
        <verse osisID='Eph.6.6'>Nejen naoko, abyste se zalíbili lidem, ale jako služebníci Kristovi, kteří rádi plní Boží vůli</verse>
        <verse osisID='Eph.6.7'>a lidem slouží ochotně, jako by sloužili Pánu.</verse>
        <verse osisID='Eph.6.8'>Víte, že Pán odmění každého, kdo něco dobrého učiní, ať je to otrok nebo svobodný.</verse>
        <verse osisID='Eph.6.9'>Vy páni, jednejte s otroky také tak a zanechte vyhrůžek. Víte přece, že jejich i váš Pán je v nebesích, a ten nikomu nestraní.</verse>
        <verse osisID='Eph.6.10'>A tak, bratří, svou sílu hledejte u Pána, v jeho veliké moci.</verse>
        <verse osisID='Eph.6.11'>Oblecte plnou Boží zbroj, abyste mohli odolat ďáblovým svodům.</verse>
        <verse osisID='Eph.6.12'>Nevedeme svůj boj proti lidským nepřátelům, ale proti mocnostem, silám a všemu, co ovládá tento věk tmy, proti nadzemským duchům zla.</verse>
        <verse osisID='Eph.6.13'>Proto vezměte na sebe plnou Boží zbroj abyste se mohli v den zlý postavit na odpor, všechno překonat a obstát.</verse>
        <verse osisID='Eph.6.14'>Stůjte tedy 'opásáni kolem beder pravdou, obrněni pancířem spravedlnosti,</verse>
        <verse osisID='Eph.6.15'>obuti k pohotové službě evangeliu pokoje'</verse>
        <verse osisID='Eph.6.16'>a vždycky se štítem víry, jímž byste uhasili všechny ohnivé střely toho Zlého.</verse>
        <verse osisID='Eph.6.17'>Přijměte také 'přílbu spasení' a 'meč Ducha, jímž je slovo Boží'.</verse>
        <verse osisID='Eph.6.18'>V každý čas se v Duchu svatém modlete a proste, bděte na modlitbách a vytrvale se přimlouvejte za všechny bratry i za mne,</verse>
        <verse osisID='Eph.6.19'>aby mi bylo dáno pravé slovo, kdykoliv promluvím. Tak budu moci směle oznamovat tajemství evangelia,</verse>
        <verse osisID='Eph.6.20'>jehož jsem vyslancem i v okovech, a svobodně je zvěstovat, jak je mi uloženo.</verse>
        <verse osisID='Eph.6.21'>Chci, abyste i vy věděli, co je se mnou a co dělám. Všechno vám to vypoví Tychikus, milovaný bratr a věrný pomocník v díle našeho Pána.</verse>
        <verse osisID='Eph.6.22'>Poslal jsem ho k vám, abyste se dověděli, co je s námi, a aby povzbudil vaše srdce.</verse>
        <verse osisID='Eph.6.23'>Pokoj bratřím i láska a víra od Boha Otce a Pána Ježíše Krista.</verse>
        <verse osisID='Eph.6.24'>Milost všem, kdo nepomíjející láskou milují našeho Pána Ježíše Krista.</verse>
      </chapter>
    </div></osisText>
</osis>
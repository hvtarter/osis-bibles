<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Dan'>
      <chapter osisID='Dan.1'>
        <verse osisID='Dan.1.1'>Ve třetím roce kralování Jójakíma, krále judského, přitáhl Nebúkadnesar, babylónský král, k Jeruzalému a oblehl jej.</verse>
        <verse osisID='Dan.1.2'>Panovník Hospodin mu vydal do rukou judského krále Jójakíma a část nádob z Božího domu. Nebúkadnesar je dopravil do země Šineáru, do domu svého božstva; nádoby dal dopravit do klenotnice svého boha.</verse>
        <verse osisID='Dan.1.3'>Pak rozkázal král Ašpenazovi, vrchnímu nad dvořany, aby přivedl z Izraelců, a to z královského potomstva a ze šlechty,</verse>
        <verse osisID='Dan.1.4'>jinochy bez jakékoli vady, pěkného vzhledu, zběhlé ve veškeré moudrosti, kteří si osvojili poznání, rozumějí všemu vědění a jsou schopni stávat v královském paláci a naučit se kaldejskému písemnictví a jazyku.</verse>
        <verse osisID='Dan.1.5'>Král pro ně určil každodenní příděl z královských lahůdek a z vína, které pil při svých hodech, a dal je vychovávat po tři roky. Po jejich uplynutí měli stávat před králem.</verse>
        <verse osisID='Dan.1.6'>Z Judejců byli mezi nimi Daniel, Chananjáš, Míšael a Azarjáš.</verse>
        <verse osisID='Dan.1.7'>Velitel dvořanů jim změnil jména: Danielovi dal jméno Beltšasar, Chananjášovi Šadrak, Míšaelovi Méšak a Azarjášovi Abed-nego.</verse>
        <verse osisID='Dan.1.8'>Ale Daniel si předsevzal, že se neposkvrní královskými lahůdkami a vínem, které pil král při svých hodech. Požádal velitele dvořanů, aby se nemusel poskvrňovat.</verse>
        <verse osisID='Dan.1.9'>A Bůh dal Danielovi dojít u velitele dvořanů milosrdenství a slitování.</verse>
        <verse osisID='Dan.1.10'>Velitel dvořanů však Danielovi řekl: "Bojím se krále, svého pána, který vám určil pokrm a nápoj. Když uvidí, že jste v tváři přepadlejší než jinoši z vašich řad, připravíte mě u krále o hlavu."</verse>
        <verse osisID='Dan.1.11'>Daniel tedy navrhl opatrovníkovi, kterého určil velitel dvořanů nad Danielem, Chananjášem, Míšaelem a Azarjášem:</verse>
        <verse osisID='Dan.1.12'>"Zkus to se svými služebníky po deset dní. Ať nám dávají k jídlu zeleninu a k pití vodu.</verse>
        <verse osisID='Dan.1.13'>Potom porovnáš vzhled náš a vzhled jinochů, kteří jedli královské lahůdky, a učiň se svými služebníky podle toho, co uvidíš."</verse>
        <verse osisID='Dan.1.14'>Opatrovník je v té věci vyslyšel a zkusil to s nimi po deset dní.</verse>
        <verse osisID='Dan.1.15'>Po uplynutí deseti dnů se ukázalo, že jejich vzhled je lepší; byli statnější než ostatní jinoši, kteří jedli královské lahůdky.</verse>
        <verse osisID='Dan.1.16'>Opatrovník tedy odnášel jejich lahůdky a víno, které měli pít, a dával jim zeleninu.</verse>
        <verse osisID='Dan.1.17'>A Bůh dal těm čtyřem jinochům vědění a zběhlost ve veškerém písemnictví a moudrosti. Danielovi dal nadto porozumět všem viděním a snům.</verse>
        <verse osisID='Dan.1.18'>Po uplynutí doby, kdy podle králova nařízení měli být předvedeni, přivedl je velitel dvořanů před Nebúkadnesara.</verse>
        <verse osisID='Dan.1.19'>Král s nimi rozmlouval a žádný mezi nimi nebyl shledán takový jako Daniel, Chananjáš, Míšael a Azarjáš. Proto stávali před králem.</verse>
        <verse osisID='Dan.1.20'>Pokud šlo o porozumění moudrosti, které od nich král vyžadoval, shledal, že desetkrát předčí všechny věštce a zaklínače, kteří byli v celém jeho království.</verse>
        <verse osisID='Dan.1.21'>A Daniel tam zůstal až do prvního roku vlády krále Kýra.</verse>
      </chapter>
      <chapter osisID='Dan.2'>
        <verse osisID='Dan.2.1'>Ve druhém roce svého kralování měl Nebúkadnesar sen. Rozrušil se a nemohl spát.</verse>
        <verse osisID='Dan.2.2'>Král tedy rozkázal zavolat věštce, zaklínače, čaroděje a hvězdopravce, aby mu pověděli, co se mu zdálo. I přišli a postavili se před králem.</verse>
        <verse osisID='Dan.2.3'>Král jim řekl: "Měl jsem sen a jsem rozrušen; chci ten sen znát."</verse>
        <verse osisID='Dan.2.4'>Hvězdopravci promluvili ke králi aramejsky: "Králi, navěky buď živ! Pověz svým služebníkům ten sen a my ti sdělíme výklad."</verse>
        <verse osisID='Dan.2.5'>Král hvězdopravcům odpověděl: "Mé slovo je příkaz: Jestliže mi neoznámíte sen a jeho výklad, budete rozsekáni na kusy a z vašich domů se stane hnojiště.</verse>
        <verse osisID='Dan.2.6'>Jestliže mi však sen a jeho výklad sdělíte, dostane se vám ode mne darů, odměny a velké pocty. Sdělte mi tedy sen a jeho výklad!"</verse>
        <verse osisID='Dan.2.7'>Odpověděli znovu: "Ať král poví svým služebníkům sen a my sdělíme výklad."</verse>
        <verse osisID='Dan.2.8'>Král odpověděl: "Já vím jistě, že chcete získat čas, protože vidíte, že mé slovo je příkazem:</verse>
        <verse osisID='Dan.2.9'>Jestliže mi ten sen neoznámíte, čeká vás jediný rozsudek. Domluvili jste se, že mi budete říkat lživé a zlé věci, dokud se nezmění čas. A proto mi řekněte ten sen a poznám, že jste schopni sdělit mi i výklad."</verse>
        <verse osisID='Dan.2.10'>Hvězdopravci králi odpověděli: "Není na zemi člověka, který by dovedl sdělit to, co král rozkázal. Nadto žádný velký a mocný král nežádal od žádného věštce, zaklínače nebo hvězdopravce takovou věc.</verse>
        <verse osisID='Dan.2.11'>Věc, kterou král žádá, je těžká a není nikoho jiného, kdo by ji králi sdělil, mimo bohy, kteří nepřebývají mezi smrtelníky."</verse>
        <verse osisID='Dan.2.12'>Král se proto rozhněval, velice se rozzlobil a rozkázal všechny babylónské mudrce zahubit.</verse>
        <verse osisID='Dan.2.13'>Když byl vydán rozkaz a mudrci byli zabíjeni, hledali též Daniela a jeho druhy, aby byli zabiti.</verse>
        <verse osisID='Dan.2.14'>Tehdy se Daniel rozvážně a uvážlivě obrátil na Arjóka, velitele královy tělesné stráže, který vyšel zabíjet babylónské mudrce.</verse>
        <verse osisID='Dan.2.15'>Otázal se Arjóka, králova zmocněnce: "Proč je králův rozkaz tak přísný?" Arjók Danielovi tu věc oznámil.</verse>
        <verse osisID='Dan.2.16'>Daniel vešel ke králi a prosil ho, aby mu dal určitou dobu, že králi ten výklad sdělí.</verse>
        <verse osisID='Dan.2.17'>Pak Daniel odešel do svého domu a oznámil tu věc svým druhům, Chananjášovi, Míšaelovi a Azarjášovi.</verse>
        <verse osisID='Dan.2.18'>Vyzval je, aby prosili Boha nebes o slitování ve věci toho tajemství, aby Daniel a jeho druhové nebyli zahubeni se zbytkem babylónských mudrců.</verse>
        <verse osisID='Dan.2.19'>I bylo to tajemství Danielovi zjeveno v nočním vidění. Daniel dobrořečil Bohu nebes.</verse>
        <verse osisID='Dan.2.20'>Promlouval takto: "Požehnáno buď jméno Boží od věků až na věky. Jeho moudrost i bohatýrská síla.</verse>
        <verse osisID='Dan.2.21'>On mění časy i doby, krále sesazuje, krále ustanovuje, dává moudrost moudrým, poznání těm, kdo mají rozum.</verse>
        <verse osisID='Dan.2.22'>Odhaluje hlubiny a skryté věci, poznává to, co je ve tmě, a světlo s ním bydlí.</verse>
        <verse osisID='Dan.2.23'>Tobě, Bože otců mých, chci vzdávat čest a chválu, neboť jsi mi dal moudrost a bohatýrskou sílu. Oznámils mi nyní, oč jsme tě prosili, oznámil jsi nám královu záležitost."</verse>
        <verse osisID='Dan.2.24'>Daniel tedy vešel k Arjókovi, kterého král ustanovil, aby zahubil babylónské mudrce. Přišel a řekl mu toto: "Babylónské mudrce nehub! Uveď mě před krále, sdělím králi výklad."</verse>
        <verse osisID='Dan.2.25'>Arjók neprodleně uvedl Daniela před krále a řekl mu: "Našel jsem muže z judských přesídlenců, který králi oznámí výklad."</verse>
        <verse osisID='Dan.2.26'>Král oslovil Daniela, který měl jméno Beltšasar: "Jsi schopen oznámit mi sen, který jsem měl, a jeho výklad?"</verse>
        <verse osisID='Dan.2.27'>Daniel králi odpověděl: "Tajemství, na které se král ptá, nemohou králi sdělit ani mudrci ani zaklínači ani věštci ani planetáři.</verse>
        <verse osisID='Dan.2.28'>Ale je Bůh v nebesích, který odhaluje tajemství. On dal králi Nebúkadnesarovi poznat, co se stane v posledních dnech. Toto je sen, totiž vidění, která ti prošla hlavou na tvém lůžku:</verse>
        <verse osisID='Dan.2.29'>Tobě, králi vyvstaly na lůžku starosti o to, co se v budoucnu stane, a ten, který odhaluje tajemství, ti oznámil, co se stane.</verse>
        <verse osisID='Dan.2.30'>Já pak to nemám z moudrosti, které bych měl více než ostatní živé bytosti, ale to tajemství mi bylo odhaleno, aby výklad byl králi oznámen a abys poznal myšlení svého srdce.</verse>
        <verse osisID='Dan.2.31'>Ty jsi, králi, viděl jakousi velikou sochu. Byla to obrovská socha a její lesk byl mimořádný. Stála proti tobě a měla strašný vzhled.</verse>
        <verse osisID='Dan.2.32'>Hlava té sochy byla z ryzího zlata, její hruď a paže ze stříbra, břicho a boky z mědi,</verse>
        <verse osisID='Dan.2.33'>stehna ze železa, nohy dílem ze železa a dílem z hlíny.</verse>
        <verse osisID='Dan.2.34'>Viděl jsi, jak se bez zásahu rukou utrhl kámen a udeřil do železných a hliněných nohou sochy a rozdrtil je,</verse>
        <verse osisID='Dan.2.35'>a rázem bylo rozdrceno železo, hlína, měď, stříbro i zlato, a byly jako plevy na mlatě v letní době. Odnesl je vítr a nezbylo po nich ani stopy. A ten kámen, který do sochy udeřil, se stal obrovskou skálou a zaplnil celou zemi.</verse>
        <verse osisID='Dan.2.36'>Toto je sen. Též jeho výklad řekneme králi:</verse>
        <verse osisID='Dan.2.37'>Ty, králi, jsi král králů. Bůh nebes ti dal království, moc, sílu a slávu.</verse>
        <verse osisID='Dan.2.38'>A všechna místa, kde bydlí lidé, polní zvěř a nebeské ptactvo, dal ti do rukou a dal ti moc nad tím vším. Ty jsi ta zlatá hlava.</verse>
        <verse osisID='Dan.2.39'>Po tobě povstane další království, nižší než tvé, a pak další, třetí království, měděné, které bude mít moc nad celou zemí.</verse>
        <verse osisID='Dan.2.40'>Čtvrté království bude tvrdé jako železo, neboť železo drtí a drolí vše, a to království jako železo, které tříští všechno, bude drtit a tříštit.</verse>
        <verse osisID='Dan.2.41'>Že jsi viděl nohy a prsty dílem z hrnčířské hlíny a dílem ze železa, znamená, že království bude rozdělené a bude v něm něco z pevnosti železa, neboť jsi viděl železo smíšené s jílovitou hlínou.</verse>
        <verse osisID='Dan.2.42'>Prsty nohou dílem ze železa a dílem z hlíny znamenají, že království bude zčásti tvrdé a dílem křehké.</verse>
        <verse osisID='Dan.2.43'>Že jsi viděl železo smíšené s jílovitou hlínou, znamená, že se bude lidské pokolení mísit, avšak nepřilnou k sobě navzájem, jako se nesmísí železo s hlínou.</verse>
        <verse osisID='Dan.2.44'>Ve dnech těch králů dá Bůh nebes povstat království, které nebude zničeno navěky, a to království nebude předáno jinému lidu. Rozdrtí a učiní konec všem těm královstvím, avšak samo zůstane navěky,</verse>
        <verse osisID='Dan.2.45'>neboť jsi viděl, že se utrhl ze skály kámen bez zásahu rukou a rozdrtil železo, měď, hlínu, stříbro i zlato. Veliký Bůh dal králi poznat, co se v budoucnu stane. Sen je pravdivý a výklad spolehlivý."</verse>
        <verse osisID='Dan.2.46'>Tu král Nebúkadnesar padl na tvář, poklonil se před Danielem a rozkázal, aby mu byla obětována oběť přídavná s vonnými dary.</verse>
        <verse osisID='Dan.2.47'>Král Daniela oslovil: "Vpravdě, váš Bůh je Bohem bohů a Pán králů, který odhaluje tajemství, neboť jsi mi dokázal toto tajemství odhalit."</verse>
        <verse osisID='Dan.2.48'>Král pak Daniela povýšil, dal mu mnoho velikých darů i moc nad celou babylónskou krajinou a učinil ho nejvyšším správcem všech babylónských mudrců.</verse>
        <verse osisID='Dan.2.49'>Ale Daniel prosil krále, aby správou babylónské krajiny pověřil Šadraka, Méšaka a Abed-nega. Daniel sám zůstal na královském dvoře.</verse>
      </chapter>
      <chapter osisID='Dan.3'>
        <verse osisID='Dan.3.1'>Král Nebúkadnesar dal zhotovit zlatou sochu, jejíž výška byla šedesát loket a šířka šest loket. Postavil ji na pláni Dúra v babylónské krajině.</verse>
        <verse osisID='Dan.3.2'>Král Nebúkadnesar poslal pro satrapy, zemské správce a místodržitele, poradce, správce pokladu, soudce, vysoké úředníky a všechny zmocněnce nad krajinami, aby přišli k posvěcení sochy, kterou král Nebúkadnesar postavil.</verse>
        <verse osisID='Dan.3.3'>Tehdy se shromáždili satrapové, zemští správcové a místodržitelé, poradci, správcové pokladu, soudcové, vysocí úředníci a všichni zmocněnci nad krajinami k posvěcení sochy, kterou král Nebúkadnesar postavil. Stáli proti soše, kterou postavil Nebúkadnesar.</verse>
        <verse osisID='Dan.3.4'>Hlasatel mocně volal: "Poroučí se vám, lidé různých národností a jazyků:</verse>
        <verse osisID='Dan.3.5'>Jakmile uslyšíte hlas rohu, flétny, citary, harfy, loutny, dud a rozmanitých strunných nástrojů, padnete a pokloníte se před zlatou sochou, kterou postavil král Nebúkadnesar.</verse>
        <verse osisID='Dan.3.6'>Kdo nepadne a nepokloní se, bude v tu hodinu vhozen do rozpálené ohnivé pece."</verse>
        <verse osisID='Dan.3.7'>Proto v určenou dobu, jakmile všichni lidé uslyšeli hlas rohu, flétny, citary, harfy, loutny a rozmanitých strunných nástrojů, všichni lidé různých národností a jazyků padli a klaněli se před zlatou sochou, kterou král Nebúkadnesar postavil.</verse>
        <verse osisID='Dan.3.8'>V té době přišli muži hvězdopravci a udali Judejce.</verse>
        <verse osisID='Dan.3.9'>Hlásili králi Nebúkadnesarovi: "Králi, navěky buď živ!</verse>
        <verse osisID='Dan.3.10'>Ty jsi, králi, vydal rozkaz, aby každý člověk, až uslyší hlas rohu, flétny, citary, harfy, loutny a dud a rozmanitých strunných nástrojů, padl a poklonil se před zlatou sochou.</verse>
        <verse osisID='Dan.3.11'>Kdo nepadne a nepokloní se, má být vhozen do rozpálené ohnivé pece.</verse>
        <verse osisID='Dan.3.12'>Jsou zde muži Judejci, které jsi pověřil správou babylónské krajiny, Šadrak, Méšak a Abed-nego. Tito muži nedbají, králi, na tvůj rozkaz, tvé bohy neuctívají a před zlatou sochou, kterou jsi postavil, se neklanějí."</verse>
        <verse osisID='Dan.3.13'>Tehdy Nebúkadnesar, rozlícen a rozhořčen, rozkázal přivést Šadraka, Méšaka a Abed-nega. Tito muži byli hned přivedeni před krále.</verse>
        <verse osisID='Dan.3.14'>Nebúkadnesar se jich otázal: "Je to tak, Šadraku, Méšaku a Abed-nego, že mé bohy neuctíváte a před zlatou sochou, kterou jsem postavil, jste se nepoklonili?</verse>
        <verse osisID='Dan.3.15'>Nuže, jste ochotni v čase, kdy uslyšíte hlas rohu, flétny, citary, harfy, loutny a dud a rozmanitých strunných nástrojů, padnout a poklonit se před sochou, kterou jsem udělal? Jestliže se nepokloníte, v tu hodinu budete vhozeni do rozpálené ohnivé pece. A kdo je ten Bůh, který by vás vysvobodil z mých rukou!"</verse>
        <verse osisID='Dan.3.16'>Šadrak, Méšak a Abed-nego odpověděli králi: "Nebúkadnesare, nám není třeba dávat ti odpověď.</verse>
        <verse osisID='Dan.3.17'>Jestliže náš Bůh, kterého my uctíváme, nás bude chtít vysvobodit z rozpálené ohnivé pece i z tvých rukou, králi, vysvobodí nás.</verse>
        <verse osisID='Dan.3.18'>Ale i kdyby ne, věz, králi, že tvé bohy uctívat nebudeme a před zlatou sochou, kterou jsi postavil, se nepokloníme."</verse>
        <verse osisID='Dan.3.19'>Tu se Nebúkadnesar velice rozlítil a výraz jeho tváře se vůči Šadrakovi, Méšakovi a Abed-negovi změnil. Rozkázal vytopit pec sedmkrát víc, než se obvykle vytápěla.</verse>
        <verse osisID='Dan.3.20'>Mužům, statečným bohatýrům, kteří byli v jeho vojsku, rozkázal Šadraka, Méšaka a Abed-nega svázat a vhodit je do rozpálené ohnivé pece.</verse>
        <verse osisID='Dan.3.21'>Ti muži byli hned svázáni ve svých pláštích a suknicích i s čepicemi a celým oblečením a vhozeni do rozpálené ohnivé pece.</verse>
        <verse osisID='Dan.3.22'>Protože královo slovo bylo přísné a pec byla nadmíru vytopena, ony muže, kteří Šadraka, Méšaka a Abed-nega vynesli, usmrtil plamen ohně.</verse>
        <verse osisID='Dan.3.23'>A ti tři muži, Šadrak, Méšak a Abed-nego, padli svázaní do rozpálené ohnivé pece.</verse>
        <verse osisID='Dan.3.24'>Tu král Nebúkadnesar užasl a chvatně vstal. Otázal se královské rady: "Což jsme nevhodili do ohně tři svázané muže?" Odpověděli králi: "Jistěže, králi."</verse>
        <verse osisID='Dan.3.25'>Král zvolal: "Hle, vidím čtyři muže, jsou rozvázaní a procházejí se uprostřed ohně bez jakékoli úhony. Ten čtvrtý se svým vzhledem podobá božímu synu."</verse>
        <verse osisID='Dan.3.26'>I přistoupil Nebúkadnesar k otvoru rozpálené ohnivé pece a zvolal: "Šadraku, Méšaku a Abed-nego, služebníci Boha nejvyššího, vyjděte a pojďte sem!" Šadrak, Méšak a Abed-nego vyšli z ohně.</verse>
        <verse osisID='Dan.3.27'>Satrapové, zemští správci a místodržitelé a královská rada se shromáždili, aby viděli ty muže, nad jejichž těly neměl oheň moc; ani vlas jejich hlavy nebyl sežehnut, jejich pláště nedoznaly změny, ani nebyly cítit ohněm.</verse>
        <verse osisID='Dan.3.28'>Nebúkadnesar zvolal: "Požehnán buď Bůh Šadrakův, Méšakův a Abed-negův, který poslal svého anděla a vysvobodil své služebníky, kteří na něj spoléhali. Přestoupili královo slovo a vydali svá těla, aby nemuseli vzdát poctu a klanět se nějakému jinému bohu než bohu svému.</verse>
        <verse osisID='Dan.3.29'>Vydávám rozkaz: Kdokoli z lidí kterékoli národnosti a jazyka by řekl něco proti Bohu Šadrakovu, Méšakovu a Abed-negovu, ať je rozsekán na kusy a jeho dům ať je učiněn hnojištěm, neboť není jiného Boha, který by mohl vyprostit jako tento Bůh."</verse>
        <verse osisID='Dan.3.30'>A král zařídil, aby se Šadrakovi, Méšakovi a Abed-negovi v babylónské krajině dobře dařilo. [ (Daniel 3:31) Král Nebúkadnesar všem lidem různých národností a jazyků, kteří bydlí na celé zemi: "Rozhojněn buď váš pokoj! ] [ (Daniel 3:32) Zalíbilo se mi sdělit vám, jaká znamení a jaké divy učinil na mně Bůh nejvyšší. ] [ (Daniel 3:33) Jak veliká jsou jeho znamení, jak mocné jsou jeho divy! Jeho království je království věčné, jeho vladařská moc po všechna pokolení. ]</verse>
      </chapter>
      <chapter osisID='Dan.4'>
        <verse osisID='Dan.4.1'>Já, Nebúkadnesar, jsem spokojeně pobýval ve svém domě, pln svěžesti ve svém paláci.</verse>
        <verse osisID='Dan.4.2'>Viděl jsem sen a ten mě vystrašil. Představy ve snu na lůžku, vidění, která i prošla hlavou, mě naplnily hrůzou.</verse>
        <verse osisID='Dan.4.3'>Vydal jsem rozkaz, aby ke mně byli uvedeni všichni babylónští mudrci, aby mi sen vyložili.</verse>
        <verse osisID='Dan.4.4'>Přišli tedy věštci, zaklínači, hvězdopravci a planetáři. Vyprávěl jsem jim sen, ale jeho výklad mi nemohli oznámit.</verse>
        <verse osisID='Dan.4.5'>Konečně ke mně přišel Daniel, který má jméno Beltšasar podle jména mého boha; v něm je duch svatých bohů. Vyprávěl jsem mu sen:</verse>
        <verse osisID='Dan.4.6'>Beltšasare, nejvyšší z věštců, vím, že v tobě je duch svatých bohů a že žádné tajemství ti nedělá potíže. Pověz mi výklad vidění snu, který jsem viděl.</verse>
        <verse osisID='Dan.4.7'>Ve viděních, která mi prošla hlavou na mém lůžku jsem viděl: Hle, strom stál uprostřed země, jeho výška byla obrovská.</verse>
        <verse osisID='Dan.4.8'>Strom rostl a sílil, až jeho výška sahala k nebi. Bylo jej vidět od samého konce země.</verse>
        <verse osisID='Dan.4.9'>Měl nádherné listí a mnoho plodů, byla na něm potrava pro všechny. Polní zvěř pod ním nalézala stín, v jeho větvích bydleli nebeští ptáci a sytilo se z něho všechno tvorstvo.</verse>
        <verse osisID='Dan.4.10'>Ve viděních, která mi prošla hlavou na mém lůžku, jsem viděl: Hle, posel, a to svatý, sestupoval z nebe.</verse>
        <verse osisID='Dan.4.11'>Mocně volal a nařizoval toto: »Skácejte strom! Osekejte mu větve! Otrhejte mu listí! Rozházejte jeho plody! Ať uteče zvěř, která byla pod ním, i ptáci z jeho větví!</verse>
        <verse osisID='Dan.4.12'>Avšak pařez s kořeny ponechte v zemi, sevřený obručí z železa a bronzu, ve svěží zeleni pole; ať je skrápěn nebeskou rosou a se zvěří ať se dělí o rostliny země.</verse>
        <verse osisID='Dan.4.13'>Jeho srdce ať je jiné, než je srdce lidské, ať je mu dáno srdce zvířecí, dokud nad ním neuplyne sedm let.</verse>
        <verse osisID='Dan.4.14'>V rozhodnutí nebeských poslů je rozsudek, výpovědí svatých je věc uzavřená. Z toho živí poznají, že Nejvyšší má moc nad lidským královstvím a komu chce, je dává; může nad ním ustanovit i nejnižšího z lidí.«</verse>
        <verse osisID='Dan.4.15'>Tento sen jsem viděl já, král Nebúkadnesar, a ty, Beltšasare, mi řekni jeho výklad. Žádný z mudrců mého království mi nemohl výklad oznámit. Ty však jsi toho schopen, neboť v tobě je duch svatých bohů."</verse>
        <verse osisID='Dan.4.16'>Tu Daniel, který měl jméno Beltšasar, zůstal skoro hodinu strnulý a jeho myšlenky ho plnily hrůzou. Král mu řekl: "Beltšasare, snu ani výkladu se nehroz." Beltšasar odpověděl: "Můj pane, kéž by sen platil tvým nepřátelům a jeho výklad tvým protivníkům.</verse>
        <verse osisID='Dan.4.17'>Strom, který jsi viděl, který rostl a sílil, až jeho výška sahala k nebi a bylo ho vidět po celé zemi,</verse>
        <verse osisID='Dan.4.18'>který měl nádherné listí a mnoho plodů, na němž byla potrava pro všechny, pod nímž bydlela polní zvěř a v jehož větvích přebývali nebeští ptáci,</verse>
        <verse osisID='Dan.4.19'>jsi ty, králi, který jsi rostl a sílil. Tvá velikost rostla, až dosáhla k nebi, tvá vladařská moc až na konec země.</verse>
        <verse osisID='Dan.4.20'>Král viděl potom posla, a to svatého, jak sestupoval z nebe a nařizoval: »Skácejte strom a zničte jej, avšak pařez s kořeny ponechte v zemi sevřený obručí z železa a bronzu ve svěží zeleni pole, ať je skrápěn nebeskou rosou a ať má podíl s polní zvěří, dokud nad ním neuplyne sedm let.«</verse>
        <verse osisID='Dan.4.21'>Toto je výklad, králi: Je to rozhodnutí Nejvyššího, které dopadlo na krále, mého pána.</verse>
        <verse osisID='Dan.4.22'>Vyženou tě pryč od lidí a budeš bydlet s polní zvěří. Za pokrm ti dají rostliny jako dobytku a nechají tě skrápět nebeskou rosou. Tak nad tebou uplyne sedm let, dokud nepoznáš, že Nejvyšší má moc nad lidským královstvím a že je dává, komu chce.</verse>
        <verse osisID='Dan.4.23'>A že bylo řečeno, aby byl pařez toho stromu i s kořeny ponechán, tvé království se ti opět dostane, až poznáš, že Nebesa mají moc.</verse>
        <verse osisID='Dan.4.24'>Kéž se ti, králi, zalíbí má rada: Překonej své hříchy spravedlností a svá provinění milostí k strádajícím; snad ti bude prodloužen klid."</verse>
        <verse osisID='Dan.4.25'>To všechno dopadlo na krále Nebúkadnesara.</verse>
        <verse osisID='Dan.4.26'>Uplynulo dvanáct měsíců. Král se procházel po královském paláci v Babylóně</verse>
        <verse osisID='Dan.4.27'>a řekl: "Zdali není veliký tento Babylón, který jsem svou mocí a silou vybudoval jako královský dům ke slávě své důstojnosti?"</verse>
        <verse osisID='Dan.4.28'>Ještě to slovo bylo v ústech krále, když se snesl hlas z nebe: "Tobě je to řečeno, králi Nebúkadnesare: Tvé království od tebe odešlo.</verse>
        <verse osisID='Dan.4.29'>Vyženou tě pryč od lidí a budeš bydlit s polní zvěří. Dají ti za pokrm rostliny jako dobytku. Tak nad tebou uplyne sedm let, dokud nepoznáš, že Nejvyšší má moc nad lidským královstvím a že je dává, komu chce."</verse>
        <verse osisID='Dan.4.30'>V tu hodinu se to slovo na Nebúkadnesarovi splnilo. Byl vyhnán pryč od lidí, pojídal rostliny jako dobytek, jeho tělo bylo skrápěno nebeskou rosou, až mu narostly vlasy jako peří orlům a nehty jako drápy ptákům.</verse>
        <verse osisID='Dan.4.31'>"Když uplynuly ty dny, pozdvihl jsem já Nebúkadnesar své oči k nebi a rozum se mi vrátil. Dobrořečil jsem Nejvyššímu a chválil jsem a velebil Věčně živého, neboť jeho vladařská moc je věčná, jeho království po všechna pokolení.</verse>
        <verse osisID='Dan.4.32'>Všichni obyvatelé země jsou považováni za nic. Podle své vůle nakládá s nebeským vojskem i s obyvateli země. Není, kdo by mohl zabraňovat jeho ruce a ptát se ho: »Co to děláš?«</verse>
        <verse osisID='Dan.4.33'>Tou dobou se mi vrátil rozum a ke slávě mého království mi opět byla vrácena má důstojnost a lesk. Moje královská rada a hodnostáři mě vyhledali, opět jsem byl dosazen do svého království a byla mi přidána mimořádná velikost.</verse>
        <verse osisID='Dan.4.34'>Nyní tedy já Nebúkadnesar chválím, vyvyšuji a velebím Krále nebes. Všechno jeho dílo je pravda, jeho cesty právo. Ty, kteří si vedou pyšně, má moc ponížit."</verse>
      </chapter>
      <chapter osisID='Dan.5'>
        <verse osisID='Dan.5.1'>Král Belšasar vystrojil velikou hostinu svým tisíci hodnostářům a před těmito tisíci pil víno.</verse>
        <verse osisID='Dan.5.2'>Při popíjení vína poručil Belšasar přinést zlaté a stříbrné nádoby, které odnesl Nebúkadnesar, jeho otec, z jeruzalémského chrámu, aby z nich pili král i jeho hodnostáři, jeho ženy i ženiny.</verse>
        <verse osisID='Dan.5.3'>Hned tedy přinesli zlaté nádoby odnesené z chrámu, to je z Božího domu v Jeruzalémě, a pili z nich král i jeho hodnostáři, jeho ženy i ženiny.</verse>
        <verse osisID='Dan.5.4'>Pili víno a chválili bohy zlaté a stříbrné, bronzové, železné, dřevěné a kamenné.</verse>
        <verse osisID='Dan.5.5'>V tu hodinu se ukázaly prsty lidské ruky a něco psaly na omítku zdi královského paláce naproti svícnu. Král viděl zápěstí ruky, která psala.</verse>
        <verse osisID='Dan.5.6'>Tu se barva králova obličeje změnila a myšlenky ho naplnily hrůzou, poklesl v kyčlích a kolena mu tloukla o sebe.</verse>
        <verse osisID='Dan.5.7'>Král mocně zvolal, aby přivedli zaklínače, hvězdopravce a planetáře. Babylónským mudrcům král řekl: "Kdokoli přečte toto písmo a sdělí mi výklad, bude oblečen do purpuru, na krk mu bude dán zlatý řetěz a bude mít v království moc jako třetí po mně."</verse>
        <verse osisID='Dan.5.8'>Všichni královští mudrci tedy vstoupili, ale nebyli schopni písmo přečíst a oznámit králi výklad.</verse>
        <verse osisID='Dan.5.9'>Král Belšasar byl pln hrůzy a barva jeho obličeje se změnila. I hodnostáři byli zmateni.</verse>
        <verse osisID='Dan.5.10'>Po slovech krále a hodnostářů vešla do domu, kde hodovali, královna a řekla: "Králi, navěky buď živ! Nechť tě tvé myšlenky neplní hrůzou a barva tvého obličeje ať se nemění.</verse>
        <verse osisID='Dan.5.11'>Je v tvém království muž, v němž je duch svatých bohů. Za dnů tvého otce bylo shledáno, že je osvícený a zběhlý v moudrosti, která je jako moudrost bohů. Král Nebúkadnesar, tvůj otec, ho ustanovil nejvyšším z věštců, zaklínačů, hvězdopravců a planetářů, ano, tvůj otec, králi,</verse>
        <verse osisID='Dan.5.12'>neboť bylo shledáno, že Daniel, jemuž král dal jméno Beltšasar, má mimořádného ducha a poznání a že je zběhlý ve vykládání snů, řešení záhad a vysvětlování věcí nesnadných. Nechť je Daniel nyní zavolán a sdělí výklad."</verse>
        <verse osisID='Dan.5.13'>Daniel byl hned přiveden ke králi. Král se Daniela otázal: "Ty jsi Daniel z judských přesídlenců, kterého přivedl král, můj otec, z Judska?</verse>
        <verse osisID='Dan.5.14'>Slyšel jsem o tobě, že je v tobě duch bohů a že bylo shledáno, že jsi osvícený a zběhlý v mimořádné moudrosti.</verse>
        <verse osisID='Dan.5.15'>Byli ke mně přivedeni mudrci, zaklínači, aby mi přečetli toto písmo a oznámili mi jeho výklad, ale nejsou schopni výklad té věci sdělit.</verse>
        <verse osisID='Dan.5.16'>O tobě jsem slyšel, že dokážeš podat výklad a vysvětlit nesnadné. Nyní tedy, dokážeš-li to písmo přečíst a výklad mi oznámit, budeš oblečen do purpuru, na krk ti bude dán zlatý řetěz a budeš mít v království moc jako třetí."</verse>
        <verse osisID='Dan.5.17'>Daniel na to králi odpověděl: "Své dary si ponech a své odměny dej jinému. To písmo však králi přečtu a výklad mu oznámím.</verse>
        <verse osisID='Dan.5.18'>Slyš, králi! Bůh nejvyšší dal Nebúkadnesarovi, tvému otci, království a velikost, slávu a důstojnost.</verse>
        <verse osisID='Dan.5.19'>Pro velikost, kterou mu dal, se před ním třásli všichni lidé různých národností a jazyků a obávali se ho. Koho chtěl, zabil, koho chtěl, nechal žít, koho chtěl, povýšil, koho chtěl, ponížil.</verse>
        <verse osisID='Dan.5.20'>Když se jeho srdce povýšilo a jeho duch se stal náramně zpupný, byl svržen ze svého královského stolce a jeho sláva mu byla odňata.</verse>
        <verse osisID='Dan.5.21'>Byl vyhnán pryč od lidí, jeho srdce se stalo podobné zvířecímu, bydlil s divokými osly, za pokrm mu dávali rostliny jako dobytku a jeho tělo bylo skrápěno nebeskou rosou, dokud nepoznal, že Bůh nejvyšší má moc nad lidským královstvím a že nad ním ustanovuje, koho chce.</verse>
        <verse osisID='Dan.5.22'>Ani ty, jeho synu Belšasare, jsi neponížil své srdce, ačkoli jsi o tom všem věděl,</verse>
        <verse osisID='Dan.5.23'>ale povýšil ses nad Pána nebes. Přinesli před tebe nádoby z jeho domu a pil jsi z nich víno ty i tvoji hodnostáři, tvé ženy i ženiny, a chválil jsi bohy stříbrné a zlaté, bronzové, železné, dřevěné a kamenné, kteří nic nevidí, neslyší ani nevědí. Boha, v jehož rukou je tvůj dech a všechny tvé cesty, jsi však nevelebil.</verse>
        <verse osisID='Dan.5.24'>Proto bylo od něho posláno zápěstí ruky a napsáno toto písmo.</verse>
        <verse osisID='Dan.5.25'>Toto pak je písmo, které bylo napsáno: »Mené, mené, tekel ú-parsín«.</verse>
        <verse osisID='Dan.5.26'>Toto je výklad těch slov: Mené - Bůh sečetl tvé kralování a ukončil je.</verse>
        <verse osisID='Dan.5.27'>Tekel - byl jsi zvážen na vahách a shledán lehký.</verse>
        <verse osisID='Dan.5.28'>Peres - tvé království bylo rozlomeno a dáno Médům a Peršanům."</verse>
        <verse osisID='Dan.5.29'>Belšasar hned poručil, aby Daniela oblékli do purpuru, na krk mu dali zlatý řetěz a rozhlásili o něm, že má v království moc jako třetí.</verse>
        <verse osisID='Dan.5.30'>Ještě té noci byl kaldejský král Belšasar zabit.</verse>
      </chapter>
      <chapter osisID='Dan.6'>
        <verse osisID='Dan.6.1'>Darjaveš médský se ujal království ve věku šedesáti dvou let.</verse>
        <verse osisID='Dan.6.2'>Darjavešovi se zalíbilo ustanovit nad královstvím sto dvacet satrapů, aby byli po celém království.</verse>
        <verse osisID='Dan.6.3'>Nad nimi byli tři říšští vládcové, z nichž jedním byl Daniel. Těm podávali satrapové hlášení, aby se tím král nemusel obtěžovat.</verse>
        <verse osisID='Dan.6.4'>Daniel pak vynikal nad říšské vládce i satrapy, neboť v něm byl mimořádný duch. Král ho zamýšlel ustanovit nad celým královstvím.</verse>
        <verse osisID='Dan.6.5'>Tu se říšští vládcové a satrapové snažili nalézt proti Danielovi záminku ohledně jeho správy království, ale žádnou záminku ani zlé jednání nalézt nemohli, neboť byl věrný. Žádnou nedbalost ani zlé jednání na něm neshledali.</verse>
        <verse osisID='Dan.6.6'>Proto si ti muži řekli: "Nenajdeme proti Danielovi žádnou záminku, ledaže bychom našli proti němu něco, co se týče zákona jeho Boha."</verse>
        <verse osisID='Dan.6.7'>Říšští vládcové a satrapové se shlukli ke králi a naléhali na něj: "Králi Darjaveši, navěky buď živ!</verse>
        <verse osisID='Dan.6.8'>Všichni královští vládci, zemští správcové a satrapové, královská rada a místodržitelé se uradili, abys královským výnosem potvrdil zákaz: Každý, kdo by se v údobí třiceti dnů obracel v modlitbě na kteréhokoli boha nebo člověka kromě na tebe, králi, ať je vhozen do lví jámy.</verse>
        <verse osisID='Dan.6.9'>Nyní, králi, vydej zákaz a podepiš přípis, který by podle nezrušitelného zákona Médů a Peršanů nesměl být změněn."</verse>
        <verse osisID='Dan.6.10'>Král Darjaveš tedy podepsal přípis a zákaz.</verse>
        <verse osisID='Dan.6.11'>Když se Daniel dověděl, že byl podepsán přípis, vešel do svého domu, kde měl v horní pokoji otevřená okna směrem k Jeruzalému. Třikrát za den klekal na kolena, modlil se a vzdával čest svému Bohu, jako to činíval dříve.</verse>
        <verse osisID='Dan.6.12'>Tu se ti muži shlukli a přistihli Daniela, jak se modlí a prosí svého Boha o milost.</verse>
        <verse osisID='Dan.6.13'>Hned šli ke králi a dovolávali se královského zákazu: "Zdali jsi nepodepsal zákaz, že každý člověk, který by se v údobí třiceti dnů modlil ke kterémukoli bohu nebo člověku kromě k tobě, králi, bude vhozen do lví jámy?" Král odpověděl: "To slovo platí podle nezrušitelného zákona Médů a Peršanů."</verse>
        <verse osisID='Dan.6.14'>Na to králi řekli: "Daniel z judských přesídlenců, králi, na tebe a zákaz, který si podepsal nedbá. Třikrát za den se modlí svou modlitbu."</verse>
        <verse osisID='Dan.6.15'>Když král slyšel takovou řeč, byl velmi znechucen. Usilovně přemýšlel, jak by Daniela vysvobodil. Namáhal se až do západu slunce, jak by ho vyprostil.</verse>
        <verse osisID='Dan.6.16'>Ti muži se však shlukli ke králi a naléhali na něj: "Věz, králi, podle zákona Médů a Peršanů žádný zákaz ani výnos, který král vydá, nesmí být změněn."</verse>
        <verse osisID='Dan.6.17'>Král tedy poručil, aby přivedli Daniela a vhodili ho do jámy, v níž byli lvi. Danielovi řekl: "Kéž tě tvůj Bůh, kterého stále uctíváš, vysvobodí."</verse>
        <verse osisID='Dan.6.18'>Donesli jeden kámen a položili ho na otvor jámy. Král jej zapečetil pečetním prstenem svým a pečetními prsteny svých hodnostářů, aby se v Danielově záležitosti nedalo nic změnit.</verse>
        <verse osisID='Dan.6.19'>Pak se král odebral do svého paláce a ulehl, aniž co pojedl. Nedopřál si žádné obveselení a spánek se mu vyhýbal.</verse>
        <verse osisID='Dan.6.20'>Jak se začalo rozednívat, hned za úsvitu, král vstal a chvatně odešel k jámě, kde byli lvi.</verse>
        <verse osisID='Dan.6.21'>Když přišel k jámě, zarmouceným hlasem zavolal na Daniela. Řekl Danielovi: "Danieli, služebníku Boha živého, dokázal tě Bůh, kterého stále uctíváš, zachránit před lvy?"</verse>
        <verse osisID='Dan.6.22'>Tu Daniel promluvil ke králi: "Králi, navěky buď živ!</verse>
        <verse osisID='Dan.6.23'>Můj Bůh poslal a svého anděla a zavřel ústa lvům, takže mi neublížili. Vždyť jsem byl před ním shledán čistý a ani proti tobě, králi, jsem se ničeho zlého nedopustil."</verse>
        <verse osisID='Dan.6.24'>Král tím byl velice potěšen a poručil, aby Daniela vytáhli z jámy. Daniel byl tedy z jámy vytažen a nebyla na něm shledána žádná úhona, protože věřil ve svého Boha.</verse>
        <verse osisID='Dan.6.25'>Král pak poručil, aby přivedli ty muže, kteří Daniela udali, a hodili je do lví jámy i s jejich syny a ženami. Ještě nedopadli na dno jámy, už se jich zmocnili lvi a rozdrtili jim všechny kosti.</verse>
        <verse osisID='Dan.6.26'>Tehdy král Darjaveš napsal všem lidem různých národností a jazyků, bydlícím po celé zemi: "Rozhojněn buď váš pokoj!</verse>
        <verse osisID='Dan.6.27'>Vydávám rozkaz, aby se v celé mé královské říši všichni třásli před Danielovým Bohem a obávali se ho, neboť on je Bůh živý a zůstává navěky, jeho království nebude zničeno a jeho vladařská moc bude až do konce.</verse>
        <verse osisID='Dan.6.28'>Vysvobozuje a vytrhuje, činí znamení a divy na nebi i na zemi. On vysvobodil Daniela ze lvích spárů." [ (Daniel 6:29) Danielovi se pak dobře dařilo v království Darjavešově i v království Kýra perského. ]</verse>
      </chapter>
      <chapter osisID='Dan.7'>
        <verse osisID='Dan.7.1'>V prvním roce vlády Belšasara, krále babylónského, viděl Daniel sen, vidění mu prošla hlavou na jeho lůžku. Hned tedy v hlavních rysech ten sen popsal.</verse>
        <verse osisID='Dan.7.2'>Daniel řekl: "Viděl jsem v nočním vidění, hle, čtyři nebeské větry rozbouřily Velké moře.</verse>
        <verse osisID='Dan.7.3'>A z moře vystoupila čtyři veliká zvířata, odlišná jedno od druhého.</verse>
        <verse osisID='Dan.7.4'>První bylo jako lev a mělo orlí křídla. Viděl jsem, že mu byla křídla oškubána, bylo pozvednuto od země a postaveno na nohy jako člověk a dáno lidské srdce.</verse>
        <verse osisID='Dan.7.5'>Hle, další zvíře, druhé, se podobalo medvědu. Bylo postaveno tváří k jedné straně. Mělo v tlamě mezi zuby tři žebra a bylo mu řečeno: »Vstaň a hojně se nažer masa!«</verse>
        <verse osisID='Dan.7.6'>Potom jsem viděl, hle, další zvíře bylo jako levhart a mělo na hřbetě čtyři ptačí křídla. Bylo to zvíře čtyřhlavé a byla mu dána vladařská moc.</verse>
        <verse osisID='Dan.7.7'>Potom jsem v nočním vidění viděl, hle, čtvrté zvíře, strašné, příšerné a mimořádně mocné. Mělo veliké železné zuby, žralo a drtilo a zbytek rozšlapávalo svýma nohama. Bylo odlišné ode všech předešlých zvířat a mělo deset rohů.</verse>
        <verse osisID='Dan.7.8'>Prohlížel jsem rohy, a hle, vyrostl mezi nimi další malý roh a tři z dřívějších rohů byly před ním vyvráceny. Hle, na tom rohu byly oči jako oči lidské a ústa, která mluvila troufale.</verse>
        <verse osisID='Dan.7.9'>Viděl jsem, že byly postaveny stolce a že usedl Věkovitý. Jeho oblek byl bílý jako sníh, vlasy jeho hlavy jako čistá vlna, jeho stolec - plameny ohně, jeho kola - hořící oheň.</verse>
        <verse osisID='Dan.7.10'>Řeka ohnivá proudila a vycházela od něho, tisíce tisíců sloužily jemu a desetitíce desetitisíců stály před ním. Zasedl soud a byly otevřeny knihy.</verse>
        <verse osisID='Dan.7.11'>Tu jsem viděl, že pro ta troufalá slova, která roh mluvil, viděl jsem, že to zvíře bylo zabito, jeho tělo zničeno a dáno k spálení ohněm.</verse>
        <verse osisID='Dan.7.12'>Zbylým zvířatům odňali jejich vladařskou moc a byl jim ponechán život do určité doby a času.</verse>
        <verse osisID='Dan.7.13'>Viděl jsem v nočním vidění, hle, s nebeskými oblaky přicházel jakoby Syn člověka; došel až k Věkovitému, přivedli ho k němu.</verse>
        <verse osisID='Dan.7.14'>A byla mu dána vladařská moc, sláva a království, aby ho uctívali všichni lidé různých národností a jazyků. Jeho vladařská moc je věčná, která nepomine, a jeho království nebude zničeno."</verse>
        <verse osisID='Dan.7.15'>Můj duch, můj, Danielův, byl uvnitř své schránky zmatený a vidění, která mi prošla hlavou, mě naplnila hrůzou.</verse>
        <verse osisID='Dan.7.16'>Přistoupil jsem k jednomu z těch, kteří tam stáli, a prosil jsem ho o hodnověrný výklad toho všeho. Řekl mi to a oznámil mi výklad té věci:</verse>
        <verse osisID='Dan.7.17'>"Ta čtyři veliká zvířata, to čtyři králové povstanou v zemi.</verse>
        <verse osisID='Dan.7.18'>Ale království se ujmou svatí Nejvyššího a budou mít království v držení až na věky, totiž až na věky věků."</verse>
        <verse osisID='Dan.7.19'>Chtěl jsem mít jistotu o tom čtvrtém zvířeti, které bylo odlišné ode všech ostatních a bylo mimořádně strašné: mělo železné zuby, bronzové drápy, žralo a drtilo a zbytek rozšlapávalo svýma nohama,</verse>
        <verse osisID='Dan.7.20'>i o deseti rozích, které mělo na hlavě, a o dalším, který vyrostl a před nímž tři spadly, totiž o tom rohu, který měl oči a ústa mluvící troufale a jevil se větší než ostatní.</verse>
        <verse osisID='Dan.7.21'>Viděl jsem, že ten roh vedl válku proti svatým a přemáhal je,</verse>
        <verse osisID='Dan.7.22'>až přišel Věkovitý a soud byl předán svatým Nejvyššího; nadešla doba a království dostali do držení svatí.</verse>
        <verse osisID='Dan.7.23'>Řekl toto: "Čtvrté zvíře - na zemi bude čtvrté království, to se bude ode všech království lišit; pozře celou zemi, podupe ji a rozdrtí.</verse>
        <verse osisID='Dan.7.24'>A deset rohů - z toho království povstane deset králů. Po nich povstane jiný, ten se bude od předchozích lišit a sesadí tři krále.</verse>
        <verse osisID='Dan.7.25'>Bude mluvit proti Nejvyššímu a bude hubit svaté Nejvyššího. Bude se snažit změnit doby a zákon. Svatí budou vydáni do jeho rukou až do času a časů a poloviny času,</verse>
        <verse osisID='Dan.7.26'>avšak zasedne soud a vladařskou moc mu odejmou, a bude úplně vyhlazen a zahuben.</verse>
        <verse osisID='Dan.7.27'>Království, vladařská moc a velikost všech království pod celým nebem budou dány lidu svatých Nejvyššího. Jeho království bude království věčné a všechny vladařské moci ho budu uctívat a poslouchat."</verse>
        <verse osisID='Dan.7.28'>Zde končí to slovo. Já, Daniel, jsem se velice zhrozil těch myšlenek, barva mé tváře se změnila, ale to slovo jsem uchoval ve svém srdci.</verse>
      </chapter>
      <chapter osisID='Dan.8'>
        <verse osisID='Dan.8.1'>V třetím roce kralování krále Belšasara ukázalo se mně, Danielovi, vidění, po onom, které se mi ukázalo na počátku.</verse>
        <verse osisID='Dan.8.2'>Viděl jsem ve vidění - byl jsem ve vidění na hradě Šúšanu v élamské krajině - viděl jsem tedy ve vidění, že jsem u řeky Úlaje:</verse>
        <verse osisID='Dan.8.3'>Pozvedl jsem oči a spatřil jsem, hle, jeden beran stál před řekou a měl dva rohy. Ty rohy byly veliké, jeden však byl větší než druhý; větší vyrostl jako poslední.</verse>
        <verse osisID='Dan.8.4'>Viděl jsem berana trkat směrem k moři, na sever a na jih. Žádné zvíře před ním neobstálo a nikdo nic nevyprostil z jeho moci. Dělal, co se mu zlíbilo, a vzmohl se.</verse>
        <verse osisID='Dan.8.5'>Pozoroval jsem, a hle, ze západu přicházel kozel na celou zemi, ale země se nedotýkal. Ten kozel měl mezi očima nápadný roh.</verse>
        <verse osisID='Dan.8.6'>Přišel až k dvourohému beranovi, kterého jsem viděl stát nad řekou. Přiběhl k němu silně rozzuřen.</verse>
        <verse osisID='Dan.8.7'>Viděl jsem, že dostihl berana, rozlíceně do něho vrazil a zlomil mu oba rohy a beran neměl sílu mu odolat. Kozel ho povalil na zem a rozšlapal a nebyl nikdo, kdo by berana vyprostil z jeho moci.</verse>
        <verse osisID='Dan.8.8'>Kozel se velice vzmohl. Když byl na vrcholu moci, zlomil se ten velký roh a místo něho vyrostly čtyři nápadné rohy do čtyř nebeských větrů.</verse>
        <verse osisID='Dan.8.9'>Z jednoho z nich vyrazil jeden maličký roh, který se velmi vzmáhal na jih a na východ i k nádherné zemi.</verse>
        <verse osisID='Dan.8.10'>Vzmohl se tak, že sahal až k nebeskému zástupu, srazil na zem část toho zástupu, totiž hvězd, a rozšlapal je.</verse>
        <verse osisID='Dan.8.11'>Vypjal se až k veliteli toho zástupu, zrušil každodenní oběť a rozvrátil příbytek jeho svatyně.</verse>
        <verse osisID='Dan.8.12'>Zástup byl sveden ke vzpouře proti každodenní oběti. Pravdu srazil na zem a dařilo se mu, co činil.</verse>
        <verse osisID='Dan.8.13'>Slyšel jsem, jak jeden svatý mluví. Jiný svatý se toho mluvícího otázal: "Jak dlouho bude platit vidění o každodenní oběti a o vzpouře, která pustoší a dovoluje šlapat po svatyni i zástupu?"</verse>
        <verse osisID='Dan.8.14'>Řekl mi: "Až po dvou tisících a třech stech večerech a jitrech dojde svatyně spravedlnosti."</verse>
        <verse osisID='Dan.8.15'>Když jsem já Daniel uviděl to vidění a snažil se mu porozumět, hle, postavil se naproti mně kdosi podobný muži</verse>
        <verse osisID='Dan.8.16'>a uslyšel jsem nad Úlajem lidský hlas, který takto volal: "Gabrieli, vysvětli mu to vidění."</verse>
        <verse osisID='Dan.8.17'>Přišel tedy tam, kde jsem stál; zatímco přicházel, byl jsem ohromen a padl jsem tváří k zemi. Řekl mi: "Pochop, lidský synu, že to vidění se týká doby konce."</verse>
        <verse osisID='Dan.8.18'>Když se mnou mluvil, ležel jsem v mrákotách tváří na zemi. Dotkl se mě a postavil mě na mé místo.</verse>
        <verse osisID='Dan.8.19'>Řekl : "Hle, sdělím ti, co se stane v posledním hrozném hněvu, neboť se to týká konce času.</verse>
        <verse osisID='Dan.8.20'>Dvourohý beran, kterého jsi viděl, jsou králové médští a perští.</verse>
        <verse osisID='Dan.8.21'>Chlupatý kozel je král řecký a veliký roh, který měl mezi očima, je první král.</verse>
        <verse osisID='Dan.8.22'>To, že se roh zlomil a místo něho vyvstaly čtyři, znamená, že vyvstanou čtyři království z toho pronároda, ale nebudou mít jeho sílu.</verse>
        <verse osisID='Dan.8.23'>Ke konci jejich kralování, až se naplní míra vzpurných, povstane král nestoudný, který bude rozumět hádankám.</verse>
        <verse osisID='Dan.8.24'>Bude zdatný svou silou, a nejen svou silou, bude přinášet neobyčejnou zkázu a jeho konání bude provázet zdar. Uvrhne do zkázy zdatné a lid svatých.</verse>
        <verse osisID='Dan.8.25'>Obezřetně a se zdarem bude jeho ruka lstivě jednat; ve svém srdci se bude vypínat, nerušeně uvrhne do zkázy mnohé. Postaví se proti Veliteli velitelů, avšak bude zlomen bez zásahu ruky.</verse>
        <verse osisID='Dan.8.26'>Vidění o večerech a jitrech, jak ti bylo pověděno, je pravdivé. Ty pak podrž to vidění v tajnosti, neboť se uskuteční za mnoho dnů."</verse>
        <verse osisID='Dan.8.27'>Já Daniel jsem zůstal bez sebe a byl jsem těžce nemocen po řadu dní. Pak jsem vstal a konal své povolání u krále. Žasl jsem nad tím viděním, ale nikdo to nechápal.</verse>
      </chapter>
      <chapter osisID='Dan.9'>
        <verse osisID='Dan.9.1'>V prvním roce vlády Darjaveše, syna Achašvérošova, který byl médského původu a byl králem nad královstvím kaldejským,</verse>
        <verse osisID='Dan.9.2'>v tom prvním roce jeho kralování jsem já Daniel porozuměl z knih počtu roků, o nichž se stalo slovo Hospodinovo proroku Jeremjášovi; vyplní se, že Jeruzalém bude po sedmdesát let v troskách.</verse>
        <verse osisID='Dan.9.3'>Obrátil jsem se k Panovníku Bohu, abych ho vyhledal modlitbou a prosbami o smilování v postu, žíněném rouchu a popelu.</verse>
        <verse osisID='Dan.9.4'>Modlil jsem se k Hospodinu, svému Bohu, a vyznával se mu slovy: "Ach, Panovníku, Bože veliký a hrozný, který dbáš na smlouvu a milosrdenství vůči těm, kteří tě milují a dodržují tvá přikázání!</verse>
        <verse osisID='Dan.9.5'>Zhřešili jsme a provinili se, jednali jsme svévolně, bouřili se a uchýlili od tvých přikázání a soudů.</verse>
        <verse osisID='Dan.9.6'>A neposlouchali jsme tvé služebníky proroky, kteří mluvili ve tvém jménu našim králům, našim velmožům, našim otcům a všemu lidu země.</verse>
        <verse osisID='Dan.9.7'>Na tvé straně, Panovníku, je spravedlnost, na nás je zjevná hanba až do tohoto dne; je na každém judském muži, na obyvatelích Jeruzaléma, na celém Izraeli, na blízkých i dalekých, ve všech zemích, do nichž jsi je rozehnal pro jejich zpronevěru, které se vůči tobě dopustili.</verse>
        <verse osisID='Dan.9.8'>Hospodine, na nás je zjevná hanba, na našich králích, na našich velmožích a na našich otcích, neboť jsme proti tobě zhřešili.</verse>
        <verse osisID='Dan.9.9'>Na Panovníku, našem Bohu, závisí slitování a odpuštění, neboť jsme se bouřili proti němu</verse>
        <verse osisID='Dan.9.10'>a neposlouchali jsme Hospodina, našeho Boha, a neřídili se jeho zákony, které nám vydával skrze své služebníky proroky.</verse>
        <verse osisID='Dan.9.11'>Celý Izrael přestoupil tvůj zákon a odchýlil se a neposlouchal tebe. Na nás je vylita kletba a zlořečení, jak je o tom psáno v zákoně Mojžíše, Božího služebníka, protože jsme proti tobě hřešili.</verse>
        <verse osisID='Dan.9.12'>Dodržel jsi své slovo, které jsi promluvil proti nám a proti našim soudcům, kteří nás soudili, že uvedeš na nás zlo tak veliké, že takové nebylo učiněno pod celým nebem; tak bylo učiněno v Jeruzalémě.</verse>
        <verse osisID='Dan.9.13'>Jak je psáno v zákoně Mojžíšově, přišlo na nás všechno to zlo. Neprosili jsme Hospodina, svého Boha, o shovívavost a neodvrátili se od svých nepravostí a nejednali prozíravě podle jeho pravdy.</verse>
        <verse osisID='Dan.9.14'>Proto Hospodin bděl nad tím zlem a uvedl je na nás, neboť Hospodin, náš Bůh, je spravedlivý ve všech svých činech, které koná, ale my jsme ho neposlouchali.</verse>
        <verse osisID='Dan.9.15'>Nyní, Panovníku, náš Bože, který jsi svůj lid vyvedl z egyptské země pevnou rukou, a tak sis učinil jméno, jaké máš až dodnes, zhřešili jsme, byli jsme svévolní.</verse>
        <verse osisID='Dan.9.16'>Panovníku, nechť se prosím podle tvé veškeré spravedlnosti odvrátí tvůj hněv a tvé rozhořčení od tvého města Jeruzaléma, tvé svaté hory, neboť pro naše hříchy a viny našich otců je Jeruzalém a tvůj lid tupen všemi, kteří jsou kolem nás.</verse>
        <verse osisID='Dan.9.17'>Nyní tedy, Bože náš, slyš modlitbu svého služebníka a jeho prosby o smilování a rozjasni tvář nad svou zpustošenou svatyní, kvůli sobě, Panovníku.</verse>
        <verse osisID='Dan.9.18'>Nakloň, můj Bože, své ucho a slyš, otevři své oči a viz, jak jsme zpustošeni my i město, které se nazývá tvým jménem. Vždyť ne pro své spravedlivé činy ti předkládáme své prosby o smilování, ale pro tvé velké slitování.</verse>
        <verse osisID='Dan.9.19'>Panovníku, slyš! Panovníku, odpusť! Panovníku, pozoruj a jednej! Neprodlévej! Kvůli sobě, můj Bože! Vždyť tvé město i tvůj lid se nazývá tvým jménem."</verse>
        <verse osisID='Dan.9.20'>Ještě jsem rozmlouval a modlil se, vyznával hřích svůj i hřích Izraele, svého lidu, a předkládal Hospodinu, svému Bohu své prosby o smilování za svatou horu Boží,</verse>
        <verse osisID='Dan.9.21'>tedy ještě jsem rozmlouval v modlitbě, když Gabriel, ten muž, kterého jsem prve viděl ve vidění, spěšně přilétl a dotkl se mě v době večerního obětního daru.</verse>
        <verse osisID='Dan.9.22'>Poučil mě, když se mnou mluvil. Řekl: "Danieli, nyní jsem vyšel, abych ti posloužil k poučení.</verse>
        <verse osisID='Dan.9.23'>Prve při tvých prosbách o smilování vyšlo slovo a já jsem přišel, abych ti je oznámil, neboť jsi vzácný Bohu. Pochop to slovo a rozuměj vidění.</verse>
        <verse osisID='Dan.9.24'>Sedmdesát týdnů let je stanoveno tvému lidu a tvému svatému městu, než bude skoncováno s nevěrností, než budou zapečetěny hříchy, než dojde k zproštění viny, k uvedení věčné spravedlnosti, k zapečetění vidění a proroctví, k pomazání svatyně svatých.</verse>
        <verse osisID='Dan.9.25'>Věz a pochop! Od vyjití slova o navrácení a vybudování Jeruzaléma až k pomazanému vévodovi uplyne sedm týdnů. Za šedesát dva týdny bude opět vybudováno prostranství a příkop. Ale budou to svízelné doby.</verse>
        <verse osisID='Dan.9.26'>Po uplynutí šedesáti dvou týdnů bude pomazaný zahlazen a nebude již. Město a svatyni uvrhne do zkázy lid vévody, který přijde. Sám skončí v povodni, ale až do konce bude válka. Je rozhodnuto o pustošení.</verse>
        <verse osisID='Dan.9.27'>Vnutí svou smlouvu mnohým v jednom týdnu a v polovině toho týdne zastaví obětní hod i oběť přídavnou. Hle, pustošitel na křídlech ohyzdné modly, než se naplní čas a na pustošitele bude vylito rozhodnutí."</verse>
      </chapter>
      <chapter osisID='Dan.10'>
        <verse osisID='Dan.10.1'>V třetím roce vlády Kýra, krále perského, bylo Danielovi, který byl pojmenován Beltšasar, zjeveno slovo. A to slovo je pravdivé; týká se velké strasti. Pochopil to slovo. Pochopení mu bylo dáno ve viděních.</verse>
        <verse osisID='Dan.10.2'>V těch dnech jsem já, Daniel, truchlil po celé tři týdny.</verse>
        <verse osisID='Dan.10.3'>Chutný chléb jsem nejedl, maso a víno jsem nevzal do úst, ani jsem se nepotíral mastí až do uplynutí celých tří týdnů.</verse>
        <verse osisID='Dan.10.4'>Dvacátého čtvrtého dne prvního měsíce jsem byl na břehu veliké řeky zvané Chidekel.</verse>
        <verse osisID='Dan.10.5'>Pozvedl jsem oči a spatřil jsem, hle, jakýsi muž oblečený ve lněném oděvu. Na bedrech měl pás z třpytivého zlata z Úfazu.</verse>
        <verse osisID='Dan.10.6'>Tělo měl jako chrysolit, tvář jako blesk, oči jako hořící pochodně, paže a nohy jako lesknoucí se bronz a zvuk jeho slov byl jako hrozný hluk.</verse>
        <verse osisID='Dan.10.7'>Já Daniel jsem to vidění viděl sám. Muži, kteří byli se mnou, žádné vidění neviděli, ale padlo na ně veliké zděšení a uprchli do úkrytu.</verse>
        <verse osisID='Dan.10.8'>Zůstal jsem sám a viděl jsem to veliké vidění, ale nezůstala ve mně síla. Velebnost mé tváře se změnila a byla zcela porušena; nezachoval jsem si sílu.</verse>
        <verse osisID='Dan.10.9'>Slyšel jsem zvuk jeho slov a jak jsem zvuk jeho slov uslyšel, přišly na mě mrákoty a padl jsem na tvář, totiž tváří na zem.</verse>
        <verse osisID='Dan.10.10'>A hle, dotkla se mě ruka a zatřásla mnou, takže jsem se pozvedl na kolena a dlaně rukou.</verse>
        <verse osisID='Dan.10.11'>Muž mi řekl: "Danieli, muži vzácný, pochop slova, která k tobě budu mluvit. Stůj na svém místě. Jsem poslán k tobě." Když se mnou mluvil to slovo, stál jsem a chvěl jsem se.</verse>
        <verse osisID='Dan.10.12'>Řekl mi: "Neboj se, Danieli, neboť od prvního dne, kdy ses rozhodl porozumět a pokořit se před svým Bohem, byla tvá slova vyslyšena a já jsem proto přišel.</verse>
        <verse osisID='Dan.10.13'>Avšak ochránce perského království stál proti mně po jednadvacet dní. Dokud mi nepřišel na pomoc Míkael, jeden z předních ochránců, zůstal jsem tam u perských králů.</verse>
        <verse osisID='Dan.10.14'>Přišel jsem, abych tě poučil o tom, co potká tvůj lid v posledních dnech, neboť vidění se týká těchto dnů."</verse>
        <verse osisID='Dan.10.15'>Když ke mně promluvil tato slova, sklonil jsem tvář k zemi a oněměl jsem.</verse>
        <verse osisID='Dan.10.16'>A hle, kdosi podobný lidským synům se dotkl mých rtů. Otevřel jsem ústa a promluvil jsem k tomu, který stál proti mně: "Můj pane, pro to vidění mě sevřely křeče a nezachoval jsem si sílu.</verse>
        <verse osisID='Dan.10.17'>Jak by mohl služebník tohoto mého pána mluvit s tímto mým pánem? Od té doby není ve mně síla a nezůstal ve mně dech."</verse>
        <verse osisID='Dan.10.18'>Opět se mě dotkl kdosi, kdo vypadal jako člověk, a dodal mi sílu.</verse>
        <verse osisID='Dan.10.19'>Řekl: "Neboj se, muži vzácný, pokoj tobě! Vzchop se, vzchop se!" Když se mnou mluvil, nabyl jsem síly. Řekl jsem: "Ať můj pán mluví, neboť jsem již posílen."</verse>
        <verse osisID='Dan.10.20'>Řekl: "Víš, proč jsem k tobě přišel? Nyní se opět vrátím, abych bojoval s ochráncem Peršanů. Odcházím, a hle, přichází ochránce Řeků.</verse>
        <verse osisID='Dan.10.21'>Zajisté, oznámím ti, co je zapsáno ve spisu pravdy. Není nikoho, kdo by mi dodával sílu v těch věcech, kromě vašeho ochránce Míkaela."</verse>
      </chapter>
      <chapter osisID='Dan.11'>
        <verse osisID='Dan.11.1'>"V prvním roce vlády Darjaveše médského jsem stál při něm, abych mu dodával sílu a byl mu záštitou.</verse>
        <verse osisID='Dan.11.2'>Nyní ti tedy oznámím pravdu: Hle, v Persii povstanou ještě tři králové. Čtvrtý pak nabude většího bohatství než ostatní. Jakmile získá sílu ze svého bohatství, vyburcuje všechno proti řeckému království.</verse>
        <verse osisID='Dan.11.3'>Povstane však bohatýrský král, bude vládnout nad obrovskou říší a dělat, co se mu zlíbí.</verse>
        <verse osisID='Dan.11.4'>Ale až bude pevně stát, bude jeho království rozlomeno, rozděleno podle čtyř nebeských větrů, avšak ne jeho potomkům; nebude to už říše, jaké vládl on, neboť jeho království bude rozvráceno a dostane se jiným, nikoli jím.</verse>
        <verse osisID='Dan.11.5'>Tu se vzmůže král Jihu, ale jeden z jeho velitelů se vzmůže víc než on a bude vládnout. Bude vládnout nad nesmírnou říší.</verse>
        <verse osisID='Dan.11.6'>Po uplynutí několika let se spojí: dcera krále Jihu přijde ke králi Severu, aby ujednala smír; avšak paže si neuchová sílu, jeho paže neobstojí. Dcera bude v té době vydána záhubě i s těmi, kteří ji přivedli, i s tím, který ji zplodil, a s tím, kdo jí byl oporou.</verse>
        <verse osisID='Dan.11.7'>Avšak na jeho místo postoupí výhonek z jejích kořenů, přitáhne proti vojsku a vejde do pevnosti krále Severu a bude tam prosazovat svou sílu.</verse>
        <verse osisID='Dan.11.8'>I jejich bohy s jejich litými sochami a vzácnými nádobami, stříbro a zlato odveze do zajetí do Egypta; pak několik let nechá krále Severu na pokoji.</verse>
        <verse osisID='Dan.11.9'>Ten sice vtrhne do království krále Jihu, ale vrátí se do své země.</verse>
        <verse osisID='Dan.11.10'>Jeho synové však budou válčit a shromáždí nesmírné množství vojska. Jeden z nich přitáhne, přižene se jako povodeň a bude válčit dál až k jeho pevnosti.</verse>
        <verse osisID='Dan.11.11'>Král Jihu se rozhořčí, vytáhne a bude sním, s králem Severu, bojovat; ten sice postaví nesmírné množství vojska, ale to množství bude vydáno do rukou onoho.</verse>
        <verse osisID='Dan.11.12'>To množství bude odvedeno. Jeho srdce zpychne. Pobije desetitisíce, avšak moc si neudrží.</verse>
        <verse osisID='Dan.11.13'>Král Severu se vrátí a postaví ještě nesmírnější množství, než bylo první, a po určité době, po několika letech, přitáhne s velikým vojskem a obrovským vybavením.</verse>
        <verse osisID='Dan.11.14'>V té době se mnozí postaví proti králi Jihu a synové rozvratníků tvého lidu se pozdvihnou, aby se potvrdilo vidění, avšak klesnou.</verse>
        <verse osisID='Dan.11.15'>Král Severu opět přitáhne, nasype náspy a zmocní se opevněného města. Paže Jihu neobstojí, ani lid jeho vybraných sborů nebude mít sílu, aby obstál.</verse>
        <verse osisID='Dan.11.16'>Ten, který přitáhne proti němu, bude dělat, co se mu zlíbí, a nikdo před ním neobstojí. Zastaví se i v nádherné zemi a jeho ruka přinese zkázu.</verse>
        <verse osisID='Dan.11.17'>Pojme úmysl zmocnit se celého království, ujedná s ním smír a dá mu jednu z dcer, aby království strhla do zkázy. Ale ona nebude stát při něm.</verse>
        <verse osisID='Dan.11.18'>Pak obrátí tvář k ostrovům a mnohých se zmocní, avšak jeden konsul učiní přítrž jeho tupení; a nejen to: jeho tupení mu oplatí.</verse>
        <verse osisID='Dan.11.19'>Obrátí tedy tvář k pevnostem své země, ale klesne, padne a nenajdou ho.</verse>
        <verse osisID='Dan.11.20'>Na jeho místo povstane někdo, kdo dá projít výběrčímu vznešeným královstvím, ale po několika letech bude zlomen, a to ani hněvem ani bojem.</verse>
        <verse osisID='Dan.11.21'>Na jeho místo povstane Opovrženíhodný. Královská důstojnost mu nebude udělena, nýbrž nerušeně přitáhne a úskočně se zmocní království.</verse>
        <verse osisID='Dan.11.22'>Jako povodní budou před ním odplaveny a zlomeny paže protivníků, právě tak i vůdce smlouvy.</verse>
        <verse osisID='Dan.11.23'>S těmi, kteří se s ním spojí, bude jednat lstivě. Opovážlivě vytáhne s hrstkou pronároda.</verse>
        <verse osisID='Dan.11.24'>Nerušeně přitáhne do žirných krajin a učiní, co nečinili jeho otcové ani otcové jeho otců. Rozdělí mezi své lidi loupež, kořist a majetek a opevněným místům bude strojit úklady, až do času.</verse>
        <verse osisID='Dan.11.25'>Vyburcuje svou sílu i srdce proti králi Jihu, potáhne s velikým vojskem. Král Jihu s vojskem velice velkým a zdatným se s ním utká v boji, ale neobstojí, protože mu budou nastrojeny úklady.</verse>
        <verse osisID='Dan.11.26'>Ti totiž, kteří jídají jeho lahůdky, ho zlomí, jeho vojsko bude odplaveno, mnoho jich bude skoleno a padne.</verse>
        <verse osisID='Dan.11.27'>Srdce obou těch králů budou plná zloby a u jednoho stolu budou mluvit lež, ale nezdaří se to, neboť konec je ještě odložen do jistého času.</verse>
        <verse osisID='Dan.11.28'>Navrátí se tedy do své země s velikým jměním, ale jeho srdce bude proti svaté smlouvě. Podle toho bude jednat; pak se vrátí do své země.</verse>
        <verse osisID='Dan.11.29'>Po jistém čase opět potáhne proti Jihu, ale podruhé to nebude tak jako poprvé.</verse>
        <verse osisID='Dan.11.30'>Přitáhne na něj loďstvo Kitejců a bude zkrušen. Opět bude soptit a jednat proti svaté smlouvě. Obrátí se a přikloní k těm, kdo opustili svatou smlouvu.</verse>
        <verse osisID='Dan.11.31'>Jeho paže se napřáhnou a znesvětí svatyni i pevnost, vymýtí kadodenní oběť a dají tam ohyzdnou modlu pustošitele.</verse>
        <verse osisID='Dan.11.32'>Ty, kteří jednají svévolně vůči smlouvě, přivede úslisnostmi k rouhání. Avšak lid, ti, kteří se znají ke svému Bohu, zůstanou pevní a budou podle toho jednat.</verse>
        <verse osisID='Dan.11.33'>Prozíraví v lidu budou poučovat mnohé, ale budou po nějaký čas klesat pod mečem a plamenem, zajetím a loupeží.</verse>
        <verse osisID='Dan.11.34'>Když budou klesat, naleznou trochu pomoci, ale mnozí se k nim připojí úskočně.</verse>
        <verse osisID='Dan.11.35'>Někteří z prozíravých budou klesat, budou zkoušeni, tříbeni a běleni pro dobu konce, totiž do jistého času.</verse>
        <verse osisID='Dan.11.36'>Král bude dělat, co se mu zlíbí, bude se vypínat a činit větším nad každého boha a bude divně mluvit i proti Bohu bohů, co mu nepřísluší, a bude ho provázet zdar, dokud se nedovrší hrozný hněv, neboť rozhodnutí bude vykonáno.</verse>
        <verse osisID='Dan.11.37'>Nepřikloní se ani k bohům svých otců ani k Oblíbenci žen, nepřikloní se k žádnému bohu, neboť se bude činit větším nade všechny.</verse>
        <verse osisID='Dan.11.38'>Jen boha pevností bude ctít na jeho místě, zlatem, stříbrem, drahokamem a drahocennostmi bude ctít boha, kterého jeho otcové neznali.</verse>
        <verse osisID='Dan.11.39'>Cizího boha uvede do opevněných pevností; kdo ho uzná, toho zahrne slávou. Takovým svěří vládu nad mnohými a jako odměnu jim přidělí půdu.</verse>
        <verse osisID='Dan.11.40'>V době konce se s ním srazí král Jihu, ale král Severu proti němu zaútočí s vozbou a jízdou a obrovským loďstvem. Přitáhne proti zemím, zaplaví je a potáhne dál.</verse>
        <verse osisID='Dan.11.41'>Přitáhne i do nádherné země a mnozí klesnou. Z jeho rukou uniknou jen tito: Edóm, Moáb a přední z Amónovců.</verse>
        <verse osisID='Dan.11.42'>Vztáhne svou ruku na četné země; ani egyptská země nevyvázne.</verse>
        <verse osisID='Dan.11.43'>Získá vládu nad skrytými poklady zlata a stříbra a všemi egyptskými drahocennostmi. V jeho průvodu budou i Lúbijci a Kúšijci.</verse>
        <verse osisID='Dan.11.44'>Ale vyděsí ho zprávy z východu a ze severu. Vytáhne s velikým rozhořčením, aby mnohé zahladil a vyhubil jako klaté.</verse>
        <verse osisID='Dan.11.45'>Postaví své přepychové stany od moří k hoře svaté nádhery. Pak přijde jeho konec a nikdo mu nepomůže."</verse>
      </chapter>
      <chapter osisID='Dan.12'>
        <verse osisID='Dan.12.1'>"V oné době povstane Míkael, velký ochránce, a bude stát při synech tvého lidu. Bude to doba soužení, jaké nebylo od vzniku národa až do této doby. V oné době bude vyproštěn tvůj lid, každý, kdo je zapsán v Knize.</verse>
        <verse osisID='Dan.12.2'>Mnozí z těch, kteří spí v prachu země, procitnou; jedni k životu věčnému, druzí k pohaně a věčné hrůze.</verse>
        <verse osisID='Dan.12.3'>Prozíraví budou zářit jako záře oblohy, a ti, kteří mnohým dopomáhají k spravedlnosti, jako hvězdy, navěky a navždy.</verse>
        <verse osisID='Dan.12.4'>A ty, Danieli, udržuj ta slova v tajnosti a zapečeť tuto knihu až do doby konce. Mnozí budou zmateně pobíhat, ale poznání se rozmnoží."</verse>
        <verse osisID='Dan.12.5'>Já Daniel jsem viděl toto: Hle, povstali dva další muži, jeden na tomto břehu veletoku, druhý na onom břehu veletoku,</verse>
        <verse osisID='Dan.12.6'>a ten se otázal muže oblečeného ve lněném oděvu, který byl nad vodami veletoku: "Kdy nastane konec těch podivuhodných věcí?"</verse>
        <verse osisID='Dan.12.7'>I slyšel jsem muže oblečeného ve lněném oděvu, který byl nad vodami veletoku. Zvedl svou pravici i levici k nebi a přísahal při Živém navěky, že k času a časům a k polovině, až se dovrší roztříštění moci svatého lidu, dovrší se i všechno toto.</verse>
        <verse osisID='Dan.12.8'>Slyšel jsem, ale neporozuměl jsem. Řekl jsem: "Můj pane, jaké bude zakončení toho všeho?"</verse>
        <verse osisID='Dan.12.9'>Řekl: "Jdi, Danieli, tajuplná a zapečetěná budou ta slova až do doby konce.</verse>
        <verse osisID='Dan.12.10'>Mnozí se vytříbí, zbělí a budou vyzkoušeni. Svévolníci budou jednat svévolně; žádný svévolník se nepoučí, ale prozíraví se poučí.</verse>
        <verse osisID='Dan.12.11'>Od doby, kdy bude odstraněna každodenní oběť a vztyčena ohyzdná modla pustošitele, uplyne tisíc dvě stě devadesát dní.</verse>
        <verse osisID='Dan.12.12'>Blaze tomu, kdo se v důvěře dočká tisíce tří set třiceti pěti dnů.</verse>
        <verse osisID='Dan.12.13'>Ty vytrvej do konce. Pak odpočineš, ale na konci dnů povstaneš ke svému údělu.</verse>
      </chapter>
    </div></osisText>
</osis>
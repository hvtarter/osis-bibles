<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hos'>
      <chapter osisID='Hos.1'>
        <verse osisID='Hos.1.1'>Slovo Hospodinovo, které se stalo k Ozeášovi, synu Beérovu, za judských králů Uzijáše, Jótama, Achaza a Chizkijáše a za izraelského krále Jarobeáma, syna Jóašova.</verse>
        <verse osisID='Hos.1.2'>Začíná Hospodinova řeč skrze Ozeáše. Hospodin Ozeášovi řekl: "Jdi, vezmi si nevěstku a ze smilstva měj děti. Země jen smilní a smilní, odvrací se od Hospodina."</verse>
        <verse osisID='Hos.1.3'>On tedy šel a vzal si Gomeru, dceru diblajimskou. Ta otěhotněla a porodila mu syna.</verse>
        <verse osisID='Hos.1.4'>I řekl mu Hospodin: "Pojmenuj ho Jizreel, neboť já zakrátko potrestám Jehúův dům za krev prolitou v Jizreelu; zruším království izraelského domu.</verse>
        <verse osisID='Hos.1.5'>Stane se v onen den, že přelomím Izraelovo lučiště v dolině Jizreelu."</verse>
        <verse osisID='Hos.1.6'>Opět otěhotněla a porodila dceru. Řekl mu: "Pojmenuj ji Lórucháma (to je Neomilostněná), protože nadále nebudu izraelskému domu milostiv; dost jsem jim promíjel.</verse>
        <verse osisID='Hos.1.7'>Domu judskému však budu milostiv. Zachráním je skrze sebe, Hospodina, jejich Boha; nezachráním je lukem, mečem a válkou, koni a jezdci."</verse>
        <verse osisID='Hos.1.8'>Když odstavila Lóruchámu, otěhotněla a porodila syna.</verse>
        <verse osisID='Hos.1.9'>I Řekl: "Pojmenuj ho Lóami (to je Nejste-lid-můj), neboť vy nejste můj lid a já nejsem váš Bůh."</verse>
      </chapter>
      <chapter osisID='Hos.2'>
        <verse osisID='Hos.2.1'>Izraelských synů bude však zase jak mořského písku: nikdo je nezměří, nikdo je nesečte. Na místě, kde se jim říká: "Nejste lid můj", bude se jim říkat: "Synové živého Boha."</verse>
        <verse osisID='Hos.2.2'>Synové judští a synové izraelští budou pospolu shromážděni, ustanoví si jedinou hlavu a vyjdou z této země. Veliký bude den Jizreelu.</verse>
        <verse osisID='Hos.2.3'>Řekněte svým bratřím: "Lide můj", svým sestrám: "Omilostněná".</verse>
        <verse osisID='Hos.2.4'>Veďte spor proti své matce, veďte spor, vždyť ona není mou ženou a já nejsem jejím mužem. Ať odstraní ze své tváře znamení smilství, zprostřed svých ňader znak cizoložství!</verse>
        <verse osisID='Hos.2.5'>Jinak ji svléknu do naha, vystavím ji, jak byla v den svého zrození. Učiním z ní poušť, obrátím ji v suchopár, umořím ji žízní.</verse>
        <verse osisID='Hos.2.6'>Ani nad jejími syny se neslituji, jsou to synové smilstva.</verse>
        <verse osisID='Hos.2.7'>Smilstva se dopouští jejich matka, hanebnosti jejich rodička; říká: "Půjdu za svými milenci, kteří mi dávají vodu a chléb, vlnu a len, olej a nápoje."</verse>
        <verse osisID='Hos.2.8'>Proto zahradím tvou cestu hložím. Postavím před ni zeď, aby nenašla své stezky.</verse>
        <verse osisID='Hos.2.9'>Bude se honit za svými milenci, ale nedostihne je, bude je hledat, ale nenajde je. Pak si řekne: "Půjdu a vrátím se ke svému prvnímu muži, tehdy mi bývalo lépe než teď."</verse>
        <verse osisID='Hos.2.10'>Nechce pochopit, že já jsem jí dával obilí, mošt i čerstvý olej, že jsem ji zahrnoval stříbrem a zlatem - a oni to dávali Baalovi.</verse>
        <verse osisID='Hos.2.11'>Proto vezmu své obilí zpět v jeho době, i mošt v příhodný čas; strhnu z ní svou vlnu i svůj len, jež měly přikrývat její nahotu.</verse>
        <verse osisID='Hos.2.12'>Tehdy odkryji její hanbu před zraky jejích milenců. Žádný ji nevytrhne z mé ruky.</verse>
        <verse osisID='Hos.2.13'>Všemu jejímu veselí učiním přítrž, jejím svátkům, novoluním i dnům odpočinku, všem jejím slavnostem.</verse>
        <verse osisID='Hos.2.14'>Zpustoším její révu i fíkovník, o nichž říká: "To je má odměna, kterou mi dali moji milenci." Proměním je v divočinu, bude je požírat polní zvěř.</verse>
        <verse osisID='Hos.2.15'>Ztrestám ji za dny baalů, že jim pálí kadidlo a zdobí se kroužkem a náhrdelníkem, že chodí za svými milenci a na mne zapomněla, je výrok Hospodinův.</verse>
        <verse osisID='Hos.2.16'>Proto ji přemluvím, uvedu ji na poušť, budu jí promlouvat k srdci.</verse>
        <verse osisID='Hos.2.17'>Zas jí dám její vinice, dolinu Akór jako bránu k naději. Tam mi opět odpoví jako za dnů mládí, jako v den, kdy vystoupila z egyptské země.</verse>
        <verse osisID='Hos.2.18'>V onen den, je výrok Hospodinův, budeš ke mně volat: "Můj muži", a nenazveš mě už: "Můj Baale".</verse>
        <verse osisID='Hos.2.19'>Odstraním z jejích úst jména baalů; jejich jména nebude už nikdo připomínat.</verse>
        <verse osisID='Hos.2.20'>V onen den pro ně uzavřu smlouvu s polní zvěří a s nebeským ptactvem i se zeměplazy. Vymýtím ze země luk, meč i válku a dám jim uléhat v bezpečí.</verse>
        <verse osisID='Hos.2.21'>Zasnoubím si tě navěky, zasnoubím si tě spravedlností a právem, milosrdenstvím a slitováním,</verse>
        <verse osisID='Hos.2.22'>zasnoubím si tě věrností a poznáš Hospodina.</verse>
        <verse osisID='Hos.2.23'>V onen den odpoví, je výrok Hospodinův, odpovím nebesům a ona odpovědí zemi, [ (Hosea 2:24) země pak odpoví obilím moštu a oleji a ony odpovědí Jizreelu (to je Bůh rozsívá). ] [ (Hosea 2:25) Vseji jej pro sebe do země, Neomilostněné budu milostiv, těm, kdo Nejsou-lid-můj, řeknu: "Tys můj lid", a on řekne: "Můj Bože!" ]</verse>
      </chapter>
      <chapter osisID='Hos.3'>
        <verse osisID='Hos.3.1'>Hospodin mi řekl: "Jdi opět a miluj ženu, milenku jiného, cizoložnici. Právě tak miluje Hospodin izraelské syny, i když se obracejí za jinými bohy a milují koláče z hroznů. "</verse>
        <verse osisID='Hos.3.2'>Opatřil jsem si ji tedy za patnáct šekelů stříbra a za půldruhého chómeru ječmene.</verse>
        <verse osisID='Hos.3.3'>Řekl jsem jí: "Po mnoho dní zůstaneš se mnou, nebudeš smilnit, nebudeš patřit jinému; také já budu jen s tebou."</verse>
        <verse osisID='Hos.3.4'>Po mnoho dní zůstanou izraelští synové bez krále, bez velmože, bez obětních hodů, bez posvátného sloupu, bez efódu a domácích bůžků.</verse>
        <verse osisID='Hos.3.5'>Potom se však izraelští synové obrátí a budou hledat Hospodina, svého Boha, i svého krále Davida. Se strachem přiběhnou k Hospodinu a jeho dobrotě v posledních dnech.</verse>
      </chapter>
      <chapter osisID='Hos.4'>
        <verse osisID='Hos.4.1'>Slyšte slovo Hospodinovo, synové izraelští! Hospodin vede při s obyvateli země, protože není věrnost ani milosrdenství ani poznání Boha v zemi.</verse>
        <verse osisID='Hos.4.2'>Kletby a přetvářka, vraždy a krádeže a cizoložství se rozmohly, krveprolití stíhá prolitou krev.</verse>
        <verse osisID='Hos.4.3'>Proto země truchlí, chřadnou všichni její obyvatelé, polní zvěř a nebeské ptactvo; hynou i mořské ryby.</verse>
        <verse osisID='Hos.4.4'>Nikdo se nepři, nechtěj druhého kárat! Tvůj lid, kněže, jako by chtěl vést při,</verse>
        <verse osisID='Hos.4.5'>ale upadneš za dne, a za noci upadne s tebou prorok; zahladím i tvou matku.</verse>
        <verse osisID='Hos.4.6'>Můj lid zajde, protože odmítá poznání. Ty jsi zavrhl poznání a já zavrhnu tebe; nebudeš mým knězem. Zapoměls na zákon svého Boha; i já zapomenu na tvé syny.</verse>
        <verse osisID='Hos.4.7'>Čím je jich víc, tím více proti mně hřeší; já jejich váženost zlehčím.</verse>
        <verse osisID='Hos.4.8'>Krmí se obětmi mého lidu za hřích, přiklánějí se k jeho nepravostem.</verse>
        <verse osisID='Hos.4.9'>Proto dojde jak na lid, tak na kněze. Ztrestám ho za jeho cesty, za jeho skutky mu odplatím.</verse>
        <verse osisID='Hos.4.10'>Budou jíst, a nenasytí se, budou smilnit, a nerozmohou se, protože opustili Hospodina</verse>
        <verse osisID='Hos.4.11'>a hleděli si smilstva, vínem a moštem omamují srdce.</verse>
        <verse osisID='Hos.4.12'>Můj lid se doptává svého dřeva, jeho hůlka mu předpovídá; tak jej zavádí duch smilstva. Smilstvím se odvrací od svého Boha.</verse>
        <verse osisID='Hos.4.13'>Obětují na vrcholcích hor, na pahorcích pálí kadidlo, pod dubem a topolem a kdejakým posvátným stromem, protože jejich stín je příjemný. Proto vaše dcery smilní, vaše snachy cizoloží.</verse>
        <verse osisID='Hos.4.14'>Ale nepotrestám za smilstvo jen vaše dcery, za cizoložství vaše snachy. Vždyť sami kněží se spolčují s nevěstkami, s kněžkami obětují! Je to lid nerozumný, padne.</verse>
        <verse osisID='Hos.4.15'>Jestli smilníš ty, Izraeli, ať se neproviňuje Juda. Nevcházejte do Gilgálu, neputujte do Bét-ávenu, nepřísahejte: "Jakože živ je Hospodin!"</verse>
        <verse osisID='Hos.4.16'>Izrael je umíněný jako umíněná kráva. Má je teď Hospodin pást volně jako beránka?</verse>
        <verse osisID='Hos.4.17'>Spolčencem modlářských stvůr se stal Efrajim, nech ho být.</verse>
        <verse osisID='Hos.4.18'>Propadl modlářským pitkám, smilní a smilní, jsou posedlí hanebnou láskou, ta je jim štítem.</verse>
        <verse osisID='Hos.4.19'>Bude jim úzko, vítr je zachvátí svými perutěmi, za svoje oběti se budou stydět.</verse>
      </chapter>
      <chapter osisID='Hos.5'>
        <verse osisID='Hos.5.1'>Slyšte to, kněží, napni pozornost, dome izraelský, naslouchej, dome královský, neboť vám byl svěřen soud. Stali jste se však osidlem pro Mispu, rozprostřenou sítí na Táboru,</verse>
        <verse osisID='Hos.5.2'>jámou, kterou vyhloubili odpadlíci. Ale já je všechny ztrestám.</verse>
        <verse osisID='Hos.5.3'>Znám Efrajima, Izrael se přede mnou neukryje. Kdykoli, Efrajime, svádíš ke smilstvu, bývá Izrael poskvrněn.</verse>
        <verse osisID='Hos.5.4'>Jejich skutky jim nedovolí vrátit se k jejich Bohu; je v nich duch smilstva, neznají Hospodina.</verse>
        <verse osisID='Hos.5.5'>Ten, jenž je Pýchou Izraele, obrátí se proti němu. Izrael i Efrajim upadnou pro svoji nepravost, upadne s nimi i Juda.</verse>
        <verse osisID='Hos.5.6'>Se svým bravem a skotem pak půjdou hledat Hospodina, ale nenajdou. Unikl jim.</verse>
        <verse osisID='Hos.5.7'>Zachovali se vůči Hospodinu věrolomně, zplodili cizí syny. Nyní je i s jejich podíly pohltí novoluní.</verse>
        <verse osisID='Hos.5.8'>Zatrubte v Gibeji na polnici, na pozoun v Rámě, křičte na poplach v Bét-ávenu! Táhnou proti tobě, Benjamíne!</verse>
        <verse osisID='Hos.5.9'>Efrajim bude vzbuzovat úděs v den, kdy bude ztrestán; izraelské kmeny seznamuji s pravdou.</verse>
        <verse osisID='Hos.5.10'>Judští velmožové jsou jako ti, kdo přenášejí mezníky. Vyleji na ně svou prchlivost jako vodu.</verse>
        <verse osisID='Hos.5.11'>Efrajim bude poroben a zkrušen soudem, protože se rád honí za žvástem.</verse>
        <verse osisID='Hos.5.12'>Budu Efrajimovi jako hnisavá rána a jako kostižer Judovu domu.</verse>
        <verse osisID='Hos.5.13'>Když spatřil Efrajim svoji nemoc a Juda svou otevřenou ránu, šel Efrajim k Ašúrovi, poslal k velkokráli. Ten vás však vyléčit nemůže, vaši otevřenou ránu nevyhojí!</verse>
        <verse osisID='Hos.5.14'>Neboť já budu na Efrajima jako mladý lev, na Judův dům jako lvíče. Já, já rozsápu a odejdu, uchvátím a nikdo nevysvobodí.</verse>
        <verse osisID='Hos.5.15'>Odejdu, vrátím se ke svému místu, dokud nevyznají svou vinu a nezačnou mě hledat. Ve svém soužení mě budou hledat za úsvitu.</verse>
      </chapter>
      <chapter osisID='Hos.6'>
        <verse osisID='Hos.6.1'>"Pojďte, vraťme se k Hospodinu, on nás rozsápal a také zhojí, zranil nás a také obváže.</verse>
        <verse osisID='Hos.6.2'>Po dvou dnech nám vrátí život, třetího dne nám dá povstat a my před ním budeme žít.</verse>
        <verse osisID='Hos.6.3'>Poznávejme Hospodina, usilujme ho poznat. Jako jitřenka, tak jistě on vyjde. Přijde k nám jako přívaly dešťů a jako jarní déšť, jenž svlažuje zemi."</verse>
        <verse osisID='Hos.6.4'>Co mám s tebou dělat, Efrajime? Co mám s tebou dělat, Judo? Vaše zbožnost je jak jitřní obláček, jako rosa, která hned po ránu mizí.</verse>
        <verse osisID='Hos.6.5'>Proto jsem je otesával skrze proroky, ubíjel jsem je výroky svých úst; z mých soudů nad tebou ti vzejde světlo.</verse>
        <verse osisID='Hos.6.6'>Chci milosrdenství, ne oběť, poznání Boha je nad zápaly.</verse>
        <verse osisID='Hos.6.7'>Oni však po způsobu lidí přestoupili smlouvu, ve všem se vůči mně zachovali věrolomně.</verse>
        <verse osisID='Hos.6.8'>Gileád je městem těch, kdo páchají ničemnosti, městem krvavých stop.</verse>
        <verse osisID='Hos.6.9'>Jako hordy na někoho číhající spolčují se kněží, vraždí na cestě do Šekemu, prosazují své mrzké plány.</verse>
        <verse osisID='Hos.6.10'>V izraelském domě vidím strašnou věc: Izrael se tam poskvrňuje Efrajimovým smilstvem.</verse>
        <verse osisID='Hos.6.11'>A tobě, Judo, nastane žeň, až změním úděl svého lidu.</verse>
      </chapter>
      <chapter osisID='Hos.7'>
        <verse osisID='Hos.7.1'>Když chci léčit Izraele, vychází najevo nepravost Efrajimova a zlořády Samaří, jak proradně jednají. Zloděj se vloupává, horda přepadává na ulici.</verse>
        <verse osisID='Hos.7.2'>Ani jim nepřijde na mysl, že na všechny jejich zlořády pamatuji. Jejich skutky je obklopují, mám je před očima.</verse>
        <verse osisID='Hos.7.3'>Svými zlořády dělají radost králi, svými přetvářkami velmožům.</verse>
        <verse osisID='Hos.7.4'>Jsou to samí cizoložníci, jsou jako sálající pec bez pekaře, který přestal bdít, když dal zadělané těsto kynout.</verse>
        <verse osisID='Hos.7.5'>V den našeho krále jsou velmožové rozpálení vínem; spřáhl se s posměvači.</verse>
        <verse osisID='Hos.7.6'>Záludně se k němu blíží, jejich srdce je jako pec; po celou noc spí jejich pekař, za jitra shoří plápolajícím plamenem.</verse>
        <verse osisID='Hos.7.7'>Každý z nich sálá jako pec, požírají své soudce; všichni jejich králové padají, nikdo z nich nevolá ke mně.</verse>
        <verse osisID='Hos.7.8'>Efrajim se směšuje s kdejakým lidem, Efrajim je jako neobrácený podpopelný chléb.</verse>
        <verse osisID='Hos.7.9'>Cizáci stravují jeho sílu, on to nepoznává; ačkoli prokvétá šedinami, on to nepoznává.</verse>
        <verse osisID='Hos.7.10'>Ten, jenž je Pýchou Izraele, obrátí se proti němu. K Hospodinu, svému Bohu se nevracejí, hledat ho je ani nenapadne.</verse>
        <verse osisID='Hos.7.11'>Efrajim je jako nerozumná holubice, snadno se dá zlákat. Volají k Egyptu, chodí do Asýrie.</verse>
        <verse osisID='Hos.7.12'>Až zase půjdou, rozestřu na ně svou síť, schytám je jako nebeské ptactvo, ztrestám je, jak o tom slýchali ve svém shromáždění.</verse>
        <verse osisID='Hos.7.13'>Běda jim, protože přede mnou ulétli jak ptáče. Zhouba na ně, že mi byli nevěrní. Já jsem je vykoupil, oni však o mně mluví lži.</verse>
        <verse osisID='Hos.7.14'>Ve svém srdci neúpějí ke mně, když kvílejí na svých ložích. Scházejí se při obilí a moštu a mně se vyhýbají.</verse>
        <verse osisID='Hos.7.15'>Ať jsem je trestal nebo posiloval jejich paži, oni o mně smýšleli zle.</verse>
        <verse osisID='Hos.7.16'>Obracejí se, ne však k Nejvyššímu, jsou jako záludný luk. Mečem padají jejich velmožové pro jazyk, jenž soptí hněvem. Proto sklidí jen úšklebek v egyptské zemi.</verse>
      </chapter>
      <chapter osisID='Hos.8'>
        <verse osisID='Hos.8.1'>Polnici k ústům! Jak orel na dům Hospodinův! Přestoupili moji smlouvu, proti mému zákonu se vzepřeli.</verse>
        <verse osisID='Hos.8.2'>Budou ke mně úpět: "Bože můj, my synové Izraele se k tobě známe."</verse>
        <verse osisID='Hos.8.3'>Izrael zanevřel na to, co je dobré, bude jej honit nepřítel.</verse>
        <verse osisID='Hos.8.4'>Krále si ustanovili, ale beze mne, dosadili velmože, ale já se k nim neznám. Ze svého stříbra a zlata si udělali modlářské stvůry ke své vlastní zkáze.</verse>
        <verse osisID='Hos.8.5'>Tvůj býček na tebe, Samaří, zanevřel. Můj hněv proti nim plane! Jak dlouho ještě? Bez trestu nezůstanou.</verse>
        <verse osisID='Hos.8.6'>Neboť ten býček je z Izraele, udělal jej řemeslník, není to Bůh. Ze samařského býčka zbudou jen třísky.</verse>
        <verse osisID='Hos.8.7'>Zaseli vítr, sklidí bouři. Nevyroste jim ani stéblo, co vzklíčí, nevydá žádnou mouku; kdyby snad i něco vydalo, pohltí to cizáci.</verse>
        <verse osisID='Hos.8.8'>Izrael bude pohlcen. Hle, budou mezi pronárody jako bezcenná nádoba.</verse>
        <verse osisID='Hos.8.9'>Vystupovali k Ašúrovi, k osamělému divokému oslu; Efrajim kupčí láskou.</verse>
        <verse osisID='Hos.8.10'>Ale i kdyby kupčili se všemi pronárody, přece je seženu dohromady a brzo začnou pociťovat břemeno krále velmožů.</verse>
        <verse osisID='Hos.8.11'>Efrajim postavil mnoho oltářů, aby hřešil; má tedy oltáře a hřeší.</verse>
        <verse osisID='Hos.8.12'>Kdybych mu napsal ze svého zákona sebevíc, bude to pokládáno za něco cizího.</verse>
        <verse osisID='Hos.8.13'>Když mi obětují dary, obětují maso, aby se najedli. Hospodin v nich nemá zalíbení. Však si připomene jejich nepravost a ztrestá je za jejich hříchy. Půjdou zpátky do Egypta.</verse>
        <verse osisID='Hos.8.14'>Izrael zapomněl na svého Učinitele a nastavěl chrámků, Juda postavil mnoho opevněných měst. Ale já pošlu na jeho města oheň a ten pozře jejich paláce.</verse>
      </chapter>
      <chapter osisID='Hos.9'>
        <verse osisID='Hos.9.1'>Neraduj se, Izraeli, rozpustilým jásotem jako národy! Smilstvem se odvracíš od svého Boha, miluješ nevěstčí mzdu na každém obilním humně.</verse>
        <verse osisID='Hos.9.2'>Humno ani lis jim obživu nedá, mošt v zemi selže.</verse>
        <verse osisID='Hos.9.3'>Nebudou sídlit v Hospodinově zemi. Efrajim se vrátí do Egypta, v Asýrii budou jíst poskvrněné věci.</verse>
        <verse osisID='Hos.9.4'>Už nepřinesou Hospodinu úlitbu vína, nebudou mu příjemné jejich obětní hody. Stanou se jim chlebem zármutku. Všichni, kdo ho jedí, se poskvrní. Kdo se živí jejich chlebem, nesmí vstoupit do Hospodinova domu.</verse>
        <verse osisID='Hos.9.5'>Co chcete připravit pro slavnostní den, pro sváteční den Hospodinův?</verse>
        <verse osisID='Hos.9.6'>Neboť i když vyjdou ze zhouby, sebere je Egypt, Memfis je pohřbí. Jejich převzácné stříbro podědí bodláčí, v jejich stanech se rozroste trní.</verse>
        <verse osisID='Hos.9.7'>Přišly dny navštívení, přišly dny odvety, Izrael to pozná! Je prorok pošetilý? Muž ducha je potřeštěnec? To pro tvou velkou nepravost, pro velkou nevraživost.</verse>
        <verse osisID='Hos.9.8'>Ten, kdo spolu s mým Bohem hlídá Efrajima, je prorok. Na všech jeho cestách je čihařské osidlo, v domě jeho Boha nevraživost.</verse>
        <verse osisID='Hos.9.9'>Zabředli hluboko, propadli zkáze jako za dnů Gibeje. Na jejich nepravost Bůh pamatuje, ztrestá je za jejich hříchy.</verse>
        <verse osisID='Hos.9.10'>Jak hrozny na poušti našel jsem Izraele, jak první plody fíkovníku, ty nejranější, spatřil jsem vaše otce. Oni však odešli za Baal-peórem, zasvětili se té ohavě a stali se ohyzdami jako jejich miláček.</verse>
        <verse osisID='Hos.9.11'>Efrajimova sláva odlétne jako ptáče. Nebudou plodit ani rodit, ani neotěhotní.</verse>
        <verse osisID='Hos.9.12'>I kdyby své syny odchovali, připravím je o ně, žádný nezůstane. Běda i jim, běda, až od nich odstoupím.</verse>
        <verse osisID='Hos.9.13'>Efrajim, jak jsem viděl, tíhne k Týru ležícímu nad nivami; teď však Efrajim bude muset vyvést před toho vraha své syny.</verse>
        <verse osisID='Hos.9.14'>Dej jim, Hospodine! Co jim dáš? Neplodné lůno a vyschlé prsy jim dej!</verse>
        <verse osisID='Hos.9.15'>V Gilgálu je zdroj všech jejich zlořádů, proto jsem je tam začal nenávidět. Pro jejich zlé skutky je vypudím ze svého domu. Lásku jim už znovu neprokážu. Všichni jejich velmoži jsou umíněnci.</verse>
        <verse osisID='Hos.9.16'>Efrajim bude pobit, jejich kořen uschne, žádné ovoce neponesou. I kdyby něco zplodili, usmrtím to nejvzácnější, plody jejich lůna. -</verse>
        <verse osisID='Hos.9.17'>Můj Bůh je zavrhne; protože ho neposlouchali, stanou se psanci mezi pronárody.</verse>
      </chapter>
      <chapter osisID='Hos.10'>
        <verse osisID='Hos.10.1'>Izrael je rozbujelá réva, plody jen pro sebe nasazuje. Čím více má plodů, tím více oltářů staví, čím je jeho země lepší, tím lépe zdobí posvátné sloupy.</verse>
        <verse osisID='Hos.10.2'>Jejich srdce je plné úlisnosti, budou však za vinu pykat. On jejich oltáře strhne, zničí jejich posvátné sloupy.</verse>
        <verse osisID='Hos.10.3'>Teď říkají: "Nemáme krále. Nebojíme se Hospodina a král - co by nám mohl udělat?"</verse>
        <verse osisID='Hos.10.4'>Zaklínají se falešnými slovy, když uzavírají smlouvu; jejich soud bují jako jedovaté býlí na zoraném poli.</verse>
        <verse osisID='Hos.10.5'>Obyvatelé Samaří se budou třást strachem o betávenské jalovice; jeho lid bude truchlit nad býčkem. Ať si jeho žreci jásají nad jeho slávou, ta se od něho odstěhuje.</verse>
        <verse osisID='Hos.10.6'>I jeho socha bude odnesena do Asýrie jako obětní dar velkokráli. Efrajim sklidí ostudu, Izrael bude zahanben pro své rozhodnutí.</verse>
        <verse osisID='Hos.10.7'>Zajde Samaří i jeho král, bude jako pěna na vodách.</verse>
        <verse osisID='Hos.10.8'>Zpleněna budou posvátná návrší Ávenu, hřích Izraele. Na jejich oltářích vyroste trní a hloží. Tu řeknou horám: "Přikryjte nás!" a pahorkům: "Padněte na nás!"</verse>
        <verse osisID='Hos.10.9'>Ode dnů Gibeje jsi hřešil, Izraeli. Tam obstáli, nezasáhla je gibejská válka proti pachatelům bezpráví.</verse>
        <verse osisID='Hos.10.10'>Budu je trestat, jak sám budu chtít, národy se proti nim shromáždí, aby je spoutaly pro jejich dvojí nepravost.</verse>
        <verse osisID='Hos.10.11'>Efrajim je jalovice jhu přivyklá, bývá ráda při výmlatu. Přistoupil jsem k její pěkné šíji: Efrajima zapřáhnu, Juda bude orat, Jákob bude vláčet.</verse>
        <verse osisID='Hos.10.12'>Rozsívejte si pro spravedlnost, sklízejte pro milosrdenství, zorejte svůj úhor. Je čas dotázat se Hospodina. Až přijde, svlaží vás spravedlností.</verse>
        <verse osisID='Hos.10.13'>Orali jste svévoli, sklízeli bezpráví, jedli jste ovoce přetvářky. Doufal jsi v svou cestu, v množství svých bohatýrů.</verse>
        <verse osisID='Hos.10.14'>V tvém lidu nastane rozbroj, všechny tvé pevnosti budou vypleněny, jako když Šalman vyplenil Bét-arbél, v den boje byla rozdrcena matka nad syny.</verse>
        <verse osisID='Hos.10.15'>Právě tak naloží s vámi Bét-el pro vaše strašné zlořády. Za úsvitu bude izraelský král nadobro umlčen.</verse>
      </chapter>
      <chapter osisID='Hos.11'>
        <verse osisID='Hos.11.1'>Když byl Izrael mládenečkem, zamiloval jsem si ho, zavolal jsem svého syna z Egypta.</verse>
        <verse osisID='Hos.11.2'>Proroci je volali, oni se však od nich odvraceli, obětovali baalům, pálili kadidlo tesaným modlám.</verse>
        <verse osisID='Hos.11.3'>Ačkoli jsem sám naučil Efrajima chodit, on na své rámě bral modly. Nepoznali, že já jsem je uzdravoval. -</verse>
        <verse osisID='Hos.11.4'>Provázky lidskými jsem je táhl, provazy milování, byl jsem jako ti, kdo jim nadlehčují jho, když jsem se k němu nakláněl a krmil jej.</verse>
        <verse osisID='Hos.11.5'>Nevrátí se do egyptské země, ale jeho králem bude Ašúr, neboť odmítli vrátit se ke mně.</verse>
        <verse osisID='Hos.11.6'>V jeho městech bude řádit meč, skoncuje s jeho mluvky, pro jejich záměry je pozře.</verse>
        <verse osisID='Hos.11.7'>Můj lid se zdráhá vrátit se ke mně; když ho volají k Nejvyššímu, nikdo se nepozvedne.</verse>
        <verse osisID='Hos.11.8'>Což bych se tě, Efrajime, mohl vzdát, mohl bych tě, Izraeli, jen tak vydat? Cožpak bych tě mohl vydat jako Admu, naložit s tebou jako se Sebójimem? Mé vlastní srdce se proti mně vzepřelo, jsem pohnut hlubokou lítostí.</verse>
        <verse osisID='Hos.11.9'>Nedám průchod svému planoucímu hněvu, nezničím Efrajima, protože jsem Bůh, a ne člověk, jsem Svatý uprostřed tebe; nepřijdu s hněvivostí.</verse>
        <verse osisID='Hos.11.10'>Budou následovat Hospodina, až zařve jako lev. Až vydá řev, přiběhnou s třesením synové od moře,</verse>
        <verse osisID='Hos.11.11'>přilétnou s třesením z Egypta jako ptáče, z asyrské země jako holubice. A já je usadím v jejich domech, je výrok Hospodinův.</verse>
      </chapter>
      <chapter osisID='Hos.12'>
        <verse osisID='Hos.12.1'>Efrajim mě obklíčil přetvářkou, dům izraelský záludností; též Juda je před Bohem vrtkavý stále, i když je věrný svatým obyčejům.</verse>
        <verse osisID='Hos.12.2'>Efrajim se živí větrem, za východním větrem se honí po celé dny, množí lež a zhoubu. S Asýrií uzavírají smlouvu, do Egypta donášejí olej.</verse>
        <verse osisID='Hos.12.3'>Též s Judou povede Hospodin spor, Jákoba ztrestá za jeho cesty, odplatí mu podle jeho skutků.</verse>
        <verse osisID='Hos.12.4'>Už v mateřském životě úskočně jednal se svým bratrem, ale v mužném věku jako kníže zápasil s Bohem.</verse>
        <verse osisID='Hos.12.5'>Jako kníže se utkal s andělem a obstál. Plakal a prosil o smilování. V Bét-elu nalézá toho, který tam s námi rozmlouvá.</verse>
        <verse osisID='Hos.12.6'>Hospodin je Bůh zástupů, jménem Hospodin je připomínán.</verse>
        <verse osisID='Hos.12.7'>Navrať se tedy ke svému Bohu, dbej na milosrdenství a právo, s nadějí vytrvale čekej na svého Boha.</verse>
        <verse osisID='Hos.12.8'>Efrajim je kramář, v ruce má falešná závaží, rád klame.</verse>
        <verse osisID='Hos.12.9'>A říká: "Ano, zbohatl jsem, získal jsem si jmění. Na ničem, čeho jsem nabyl, nelze shledat hříšnou nepravost."</verse>
        <verse osisID='Hos.12.10'>Já však jsem Hospodin, tvůj Bůh, už z egyptské země. Zase tě usadím ve stanech jako za dnů, kdy jsem se s tebou setkával.</verse>
        <verse osisID='Hos.12.11'>Mluvím k prorokům a dávám mnohá vidění: skrze proroky předkládám podobenství.</verse>
        <verse osisID='Hos.12.12'>Gileád páchá ničemnosti, propadne zmaru; v Gilgálu obětují býky, jejich oltáře se stanou hromadami sutě mezi brázdami pole.</verse>
        <verse osisID='Hos.12.13'>Jákob uprchl na pole Aramské, Izrael pro ženu sloužil, pro ženu střežil stáda.</verse>
        <verse osisID='Hos.12.14'>Skrze proroka vyvedl Hospodin Izraele z Egypta, skrze proroka nad ním držel stráž. [ (Hosea 12:15) Efrajim vzbudil urážkami Boží rozhořčení; krev, kterou prolil, uvrhne jeho Pán na něho a jeho tupení se mu vrátí. ]</verse>
      </chapter>
      <chapter osisID='Hos.13'>
        <verse osisID='Hos.13.1'>Kdykoli Efrajim promluvil, nastalo zděšení, byl vznešený v Izraeli, ale provinil se Baalem a propadl smrti.</verse>
        <verse osisID='Hos.13.2'>A přesto hřeší dál, odlévají si modly, modlářské stvůry ze stříbra podle svých nápadů. Všechno je to jen výrobek řemeslníků. O těch modlách říkají: "Ti, kdo obětují, ať líbají býčky."</verse>
        <verse osisID='Hos.13.3'>Proto budou jak jitřní obláček, jako rosa, která hned po ránu mizí, jako plevy, jež vichr odvane z humna, jako kouř z dymníku.</verse>
        <verse osisID='Hos.13.4'>Ale já jsem Hospodin, tvůj Bůh, už z egyptské země. Nepoznal jsi Boha kromě mne; mimo mne jiného zachránce není.</verse>
        <verse osisID='Hos.13.5'>Já jsem tě poznal na poušti, ve vyprahlé zemi.</verse>
        <verse osisID='Hos.13.6'>Měli pastvy do sytosti. Nasytili se a jejich srdce zpyšnělo, zapomněli na mě.</verse>
        <verse osisID='Hos.13.7'>Budu na ně jako mladý lev, budu číhat u cesty jak levhart,</verse>
        <verse osisID='Hos.13.8'>střetnu se s nimi jako medvědice zbavená mláďat. Hruď až k srdci jim roztrhám, sežeru je tam jako lvice; polní zvěř je rozsápe.</verse>
        <verse osisID='Hos.13.9'>Je to tvá zkáza, Izraeli, že jsi proti mně, proti své pomoci.</verse>
        <verse osisID='Hos.13.10'>Kdepak je tvůj král? Ať tě zachrání ve všech tvých městech. Kde jsou tvoji soudcové, o něž jsi žádal: "Dej mi krále a velmože"?</verse>
        <verse osisID='Hos.13.11'>Dávám ti krále rozhněván a beru ti jej v prchlivosti.</verse>
        <verse osisID='Hos.13.12'>Efrajimovy nepravosti jsou svázány, jeho hříchy uschovány.</verse>
        <verse osisID='Hos.13.13'>Dolehnou na něho bolesti rodičky. Je to syn nemoudrý; nechtěl opustit včas lůno rodičky.</verse>
        <verse osisID='Hos.13.14'>Mám je vyplatit ze spárů podsvětí, vykoupit ze smrti? Kde je, smrti, tvá morová rána? Podsvětí, kde je tvůj smrtící žár? Lítost však bude mým očím skryta.</verse>
        <verse osisID='Hos.13.15'>I když Efrajim mezi bratry ponese ovoce, přižene se východní vítr, vítr Hospodinův; už se zdvihá z pouště. Jeho zdroj zklame, jeho pramen vyschne, vypleněn bude poklad veškerých vzácností.</verse>
      </chapter>
      <chapter osisID='Hos.14'>
        <verse osisID='Hos.14.1'>Samaří bude pykat, že se stavělo na odpor svému Bohu. Padnou mečem, jejich pacholátka budou rozdrcena, těhotné ženy rozpolceny.</verse>
        <verse osisID='Hos.14.2'>Navrať se, Izraeli, k Hospodinu, svému Bohu, neboť jsi upadl pro svoji nepravost.</verse>
        <verse osisID='Hos.14.3'>Vezměte s sebou tato slova, obraťte se k Hospodinu, řekněte mu: "Promiň nám všechnu nepravost, přijmi nás laskavě, když chceme oběti býčků nahradit svými rty.</verse>
        <verse osisID='Hos.14.4'>Ašúr nás nezachrání, na oře nevsedneme a výrobku svých rukou nebudeme už říkat: »Náš Bože!« U tebe přece nalézá sirotek slitování."</verse>
        <verse osisID='Hos.14.5'>Jejich odvrácení uzdravím, rád si je zamiluji, neboť můj hněv se od nich odvrátil.</verse>
        <verse osisID='Hos.14.6'>Budu Izreli rosou, rozkvete jako lilie, zapustí kořeny jako libanónský cedr.</verse>
        <verse osisID='Hos.14.7'>Jeho ratolesti se rozloží, ve své velebnosti bude podoben olivě a jeho vůně bude jako vůně Libanónu.</verse>
        <verse osisID='Hos.14.8'>Usednou opět v jeho stínu, budou pěstovat obilí, rozkvetou jako réva připomínající libanónské víno. -</verse>
        <verse osisID='Hos.14.9'>Co je mi do nějakých modlářských stvůr, Efrajime? Řekl jsem přece, že na něho shlédnu. Jsem jako zelený cypřiš; ode mne budeš mít ovoce, které poneseš. [ (Hosea 14:10) Kdo je moudrý, aby těmto věcem porozuměl, rozumný, aby je pochopil? Hospodinovy cesty jsou přímé, spravedliví budou po nich chodit, nevěrní však na nich upadnou. ]</verse>
      </chapter>
    </div></osisText>
</osis>
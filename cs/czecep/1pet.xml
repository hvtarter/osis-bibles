<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Pet'>
      <chapter osisID='1Pet.1'>
        <verse osisID='1Pet.1.1'>Petr, apoštol Ježíše Krista, vyvoleným, kteří přebývají jako cizinci v diaspoře v Pontu, Galacii, Kappadokii, Asii a Bithynii</verse>
        <verse osisID='1Pet.1.2'>a byli předem vyhlédnuti od Boha Otce a posvěceni Duchem, aby se poslušně odevzdali Ježíši Kristu a byli očištěni pokropením jeho krví: Milost vám a pokoj v hojnosti.</verse>
        <verse osisID='1Pet.1.3'>Veleben buď Bůh a Otec Pána našeho Ježíše Krista, neboť nám ze svého velikého milosrdenství dal vzkříšením Ježíše Krista nově se narodit k živé naději.</verse>
        <verse osisID='1Pet.1.4'>Dědictví nehynoucí, neposkvrněné a nevadnoucí je připraveno pro vás v nebesích</verse>
        <verse osisID='1Pet.1.5'>a Boží moc vás skrze víru střeží ke spasení, které bude odhaleno v posledním čase.</verse>
        <verse osisID='1Pet.1.6'>Z toho se radujte, i když snad máte ještě nakrátko projít zármutkem rozmanitých zkoušek,</verse>
        <verse osisID='1Pet.1.7'>aby se pravost vaší víry, mnohem drahocennější než pomíjející zlato, jež přece též bývá zkoušeno ohněm, prokázala k vaší chvále, slávě a cti v den, kdy se zjeví Ježíš Kristus.</verse>
        <verse osisID='1Pet.1.8'>Ač jste ho neviděli, milujete ho; ač ho ani nyní nevidíte, přec v něho věříte a jásáte nevýslovnou, vznešenou radostí,</verse>
        <verse osisID='1Pet.1.9'>a tak docházíte cíle víry, spasení duší.</verse>
        <verse osisID='1Pet.1.10'>Toto spasení hledali a po něm se ptali proroci, kteří prorokovali o milosti, která je vám připravena;</verse>
        <verse osisID='1Pet.1.11'>zkoumali, na který čas a na jaké okolnosti ukazuje duch Kristův v nich přítomný, když předem svědčí o utrpeních, jež má Kristus vytrpět, i o veliké slávě, která potom přijde.</verse>
        <verse osisID='1Pet.1.12'>Bylo jim zjeveno, že tím neslouží sami sobě, nýbrž vám; ti, kdo vám přinesli evangelium v moci Ducha svatého, seslaného z nebes, zvěstovali vám nyní toto spasení, které i andělé touží spatřit.</verse>
        <verse osisID='1Pet.1.13'>Odhodlaně se tedy připravte ve své mysli, buďte střízliví a celou svou naději upněte k milosti, která k vám přichází ve zjevení Ježíše Krista.</verse>
        <verse osisID='1Pet.1.14'>Jako poslušné děti nedejte se opanovat žádostmi, které vás ovládaly předtím, v době vaší nevědomosti;</verse>
        <verse osisID='1Pet.1.15'>ale jako je svatý ten, který vás povolal, buďte i vy svatí v celém způsobu života.</verse>
        <verse osisID='1Pet.1.16'>Vždyť je psáno: 'Svatí buďte, neboť já jsem svatý.'</verse>
        <verse osisID='1Pet.1.17'>Jestliže 'vzýváte jako Otce' toho, kdo nestranně soudí každého podle jeho činů, v bázni před ním žijte dny svého pozemského života.</verse>
        <verse osisID='1Pet.1.18'>Víte přece, že jste z prázdnoty svého způsobu života, jak jste jej přejali od otců, nebyli vykoupeni pomíjitelnými věcmi, stříbrem nebo zlatem,</verse>
        <verse osisID='1Pet.1.19'>nýbrž převzácnou krví Kristovou. On jako beránek bez vady a bez poskvrny</verse>
        <verse osisID='1Pet.1.20'>byl k tomu předem vyhlédnut před stvořením světa a přišel kvůli vám na konci časů.</verse>
        <verse osisID='1Pet.1.21'>Skrze něho věříte v Boha, který ho vzkřísil z mrtvých a dal mu slávu, takže se vaše víra i naděje upíná k Bohu.</verse>
        <verse osisID='1Pet.1.22'>Když jste nyní přijali pravdu a tak očistili své duše k nepředstírané bratrské lásce, z upřímného srdce vytrvale se navzájem milujte.</verse>
        <verse osisID='1Pet.1.23'>Vždyť jste se znovu narodili, nikoli z pomíjitelného semene, nýbrž z nepomíjitelného, skrze živé a věčné slovo Boží.</verse>
        <verse osisID='1Pet.1.24'>Neboť 'všichni lidé jako tráva a všechna jejich krása jako květ trávy. Uschne tráva, květ opadne, ale slovo Hospodinovo zůstává na věky' -</verse>
        <verse osisID='1Pet.1.25'>to je to slovo, které vám bylo zvěstováno v evangeliu.</verse>
      </chapter>
      <chapter osisID='1Pet.2'>
        <verse osisID='1Pet.2.1'>Odhoďte tedy všechnu špatnost, každou lest, přetvářku, závist, jakékoliv pomlouvání</verse>
        <verse osisID='1Pet.2.2'>a jako novorozené děti mějte touhu jen po nefalšovaném duchovním mléku, abyste jím rostli ke spasení;</verse>
        <verse osisID='1Pet.2.3'>vždyť jste 'okusili, že Pán je dobrý!'</verse>
        <verse osisID='1Pet.2.4'>Přicházejte tedy k němu, kameni živému, jenž od lidí byl zavržen, ale před Bohem je 'vyvolený a vzácný'.</verse>
        <verse osisID='1Pet.2.5'>I vy buďte živými kameny, z nichž se staví duchovní dům, abyste byli svatým kněžstvem a přinášeli duchovní oběti, milé Bohu pro Ježíše Krista.</verse>
        <verse osisID='1Pet.2.6'>Neboť v Písmu stojí: 'Hle, kladu na Siónu kámen vyvolený, úhelný, vzácný; kdo v něj věří, nebude zahanben.'</verse>
        <verse osisID='1Pet.2.7'>Vám, kteří věříte, je vzácný, ale nevěřícím je to 'kámen, který stavitelé zavrhli; ten se stal kamenem úhelným',</verse>
        <verse osisID='1Pet.2.8'>ale i 'kamenem úrazu a skálou pádu'. Oni přicházejí k pádu svým vzdorem proti slovu - k tomu také byli určeni.</verse>
        <verse osisID='1Pet.2.9'>Vy však jste 'rod vyvolený, královské kněžstvo, národ svatý, lid náležející Bohu', abyste hlásali mocné skutky toho, kdo vás povolal ze tmy do svého podivuhodného světla.</verse>
        <verse osisID='1Pet.2.10'>Kdysi jste 'vůbec nebyli lid', nyní však jste lid Boží; pro vás 'nebylo slitování', ale nyní jste došli slitování.</verse>
        <verse osisID='1Pet.2.11'>Milovaní, v tomto světě jste cizinci bez domovského práva. Prosím vás proto, zdržujte se sobeckých vášní, které vedou boj proti duši,</verse>
        <verse osisID='1Pet.2.12'>a žijte vzorně mezi pohany; tak aby ti, kdo vás osočují jako zločince, prohlédli a za vaše dobré činy vzdali chválu Bohu 'v den navštívení'.</verse>
        <verse osisID='1Pet.2.13'>Podřiďte se kvůli Pánu každému lidskému zřízení - ať už králi jako svrchovanému vládci,</verse>
        <verse osisID='1Pet.2.14'>ať už místodržícím jako těm, které on posílá trestat zločince a odměňovat ty, kteří jednají dobře.</verse>
        <verse osisID='1Pet.2.15'>Taková je přece Boží vůle, abyste dobrým jednáním umlčovali nevědomost nerozumných lidí.</verse>
        <verse osisID='1Pet.2.16'>Jste svobodni, ale ne jako ti, jimž svoboda slouží za plášť nepravosti, nýbrž jako služebníci Boží.</verse>
        <verse osisID='1Pet.2.17'>Ke všem lidem mějte úctu, bratrstvo milujte, Boha se bojte, krále ctěte.</verse>
        <verse osisID='1Pet.2.18'>Služebníci, podřizujte se ve vší bázni pánům, nejen dobrým a mírným, nýbrž i tvrdým.</verse>
        <verse osisID='1Pet.2.19'>V tom je totiž milost, když někdo pro svědomí odpovědné Bohu snáší bolest a trpí nevinně.</verse>
        <verse osisID='1Pet.2.20'>Jaká však sláva, jestliže budete trpělivě snášet rány za to, že hřešíte? Ale budete-li trpělivě snášet soužení, ač jednáte dobře, to je milost před Bohem.</verse>
        <verse osisID='1Pet.2.21'>K tomu jste přece byli povoláni; vždyť i Kristus trpěl za vás a zanechal vám tak příklad, abyste šli v jeho šlépějích.</verse>
        <verse osisID='1Pet.2.22'>On 'hříchu neučinil a v jeho ústech nebyla nalezena lest'.</verse>
        <verse osisID='1Pet.2.23'>Když mu spílali, neodplácel spíláním; když trpěl, nehrozil, ale vkládal vše do rukou toho, jenž soudí spravedlivě.</verse>
        <verse osisID='1Pet.2.24'>On 'na svém těle vzal naše hříchy' na kříž, abychom zemřeli hříchům a byli živi spravedlnosti.</verse>
        <verse osisID='1Pet.2.25'>'Jeho rány vás uzdravily.' Vždyť jste 'bloudili jako ovce', ale nyní jste byli obráceni k pastýři a strážci svých duší.</verse>
      </chapter>
      <chapter osisID='1Pet.3'>
        <verse osisID='1Pet.3.1'>Stejně i vy ženy, podřizujte se svým mužům; i když se někteří z nich vzpírají Božímu slovu, můžete je beze slov získat svým jednáním,</verse>
        <verse osisID='1Pet.3.2'>když uvidí váš čistý život v bázni Boží.</verse>
        <verse osisID='1Pet.3.3'>Pro vás se nehodí vnější ozdoba - splétat si vlasy, ověšovat se zlatem, střídat oděvy -</verse>
        <verse osisID='1Pet.3.4'>nýbrž to, co je skryto v srdci a co je nepomíjitelné: tichý a pokojný duch; to je před Bohem převzácné.</verse>
        <verse osisID='1Pet.3.5'>Tak se kdysi zdobily svaté ženy, které doufaly v Boha. Podřizovaly se svým mužům,</verse>
        <verse osisID='1Pet.3.6'>tak jako Sára poslouchala Abrahama a 'nazvala jej pánem'. Vy jste jejími dcerami, jednáte-li dobře a nedáte se ničím zastrašit.</verse>
        <verse osisID='1Pet.3.7'>Stejně i muži: když žijete se svými ženami, mějte pro ně porozumění, že jsou slabší; a prokazujte jim úctu, protože jsou spolu s vámi dědičkami daru života. Tak vašim modlitbám nebude nic překážet.</verse>
        <verse osisID='1Pet.3.8'>Nakonec pak: Všichni buďte jedné mysli, soucitní, plní bratrské lásky, milosrdní a pokorní,</verse>
        <verse osisID='1Pet.3.9'>neodplácejte zlým za zlé ani urážkou za urážku, naopak žehnejte; vždyť jste byli povoláni k tomu, abyste se stali dědici požehnání.</verse>
        <verse osisID='1Pet.3.10'>'Chceš-li milovat život a vidět dobré dny, zdržuj jazyk od zlého a rty od lstivých slov,</verse>
        <verse osisID='1Pet.3.11'>odvrať se od zlého a čiň dobré, hledej pokoj a usiluj o něj.</verse>
        <verse osisID='1Pet.3.12'>Vždyť oči Páně hledí na spravedlivé a jeho uši jsou otevřeny jejich prosbám, ale tvář Páně je proti těm, kteří činí zlo.'</verse>
        <verse osisID='1Pet.3.13'>Kdo vám ublíží, budete-li horlit pro dobro?</verse>
        <verse osisID='1Pet.3.14'>Ale i kdybyste pro spravedlnost měli trpět, jste blahoslaveni. 'Strach z nich ať vás neděsí ani nezviklá</verse>
        <verse osisID='1Pet.3.15'>a Pán, Kristus, budiž svatý' ve vašich srdcích. Buďte vždy připraveni dát odpověď každému, kdo by vás vyslýchal o naději, kterou máte,</verse>
        <verse osisID='1Pet.3.16'>ale čiňte to s tichostí a s uctivostí. Když jste vystaveni pomluvám, zachovávejte si dobré svědomí, aby ti, kteří hanobí váš dobrý způsob života v Kristu, byli zahanbeni.</verse>
        <verse osisID='1Pet.3.17'>Je přece lépe, abyste trpěli za dobré jednání, bude-li to snad vůle Boží, než za zlé činy.</verse>
        <verse osisID='1Pet.3.18'>Vždyť i Kristus dal svůj život jednou provždy za hříchy, spravedlivý za nespravedlivé, aby nás přivedl k Bohu. Byl usmrcen v těle, ale obživen Duchem.</verse>
        <verse osisID='1Pet.3.19'>Tehdy také přišel vyhlásit zvěst duchům ve vězení,</verse>
        <verse osisID='1Pet.3.20'>kteří neuposlechli kdysi ve dnech Noémových. Tenkrát Boží shovívavost vyčkávala s trestem, pokud se stavěl koráb, v němž bylo z vody zachráněno jenom osm lidí.</verse>
        <verse osisID='1Pet.3.21'>To je předobraz křtu, který nyní zachraňuje vás. Nejde v něm zajisté o odstranění tělesné špíny, nýbrž o dobré svědomí, k němuž se před Bohem zavazujeme - na základě vzkříšení Ježíše Krista,</verse>
        <verse osisID='1Pet.3.22'>jenž jest na pravici Boží, když vstoupil do nebe a podřídil si anděly a vlády a mocnosti.</verse>
      </chapter>
      <chapter osisID='1Pet.4'>
        <verse osisID='1Pet.4.1'>Když tedy Kristus podstoupil tělesné utrpení, i vy se vyzbrojte stejnou myšlenkou: Ten, kdo trpěl v těle, skoncoval s hříchem.</verse>
        <verse osisID='1Pet.4.2'>Proto i vy ve zbývajícím čase života nebuďte oddáni lidským vášním, ale vůli Boží.</verse>
        <verse osisID='1Pet.4.3'>Dost dlouho už jste dělali to, v čem si libují pohané: žili jste v nevázanosti, vášních, v opilství, v hodech, pitkách a v hanebném modlářství.</verse>
        <verse osisID='1Pet.4.4'>Když se již spolu s nimi nevrháte do téhož proudu prostopášnosti, dráždí je to a urážejí vás.</verse>
        <verse osisID='1Pet.4.5'>Však vydají počet tomu, kdo je připraven soudit živé i mrtvé.</verse>
        <verse osisID='1Pet.4.6'>Proto bylo evangelium zvěstováno i mrtvým, aby byli u Boha živi v Duchu, ačkoliv byli za svého života u lidí odsouzeni.</verse>
        <verse osisID='1Pet.4.7'>Konec všech věcí je blízko. Žijte proto rozumně a střízlivě, abyste byli pohotoví k modlitbám.</verse>
        <verse osisID='1Pet.4.8'>Především mějte vytrvalou lásku jedni k druhým; vždyť láska přikryje množství hříchů.</verse>
        <verse osisID='1Pet.4.9'>Buďte jedni k druhým pohostinní a nestěžujte si na to!</verse>
        <verse osisID='1Pet.4.10'>Každý ať slouží druhým tím darem milosti, který přijal; tak budete dobrými správci milosti Boží v její rozmanitosti.</verse>
        <verse osisID='1Pet.4.11'>Kdo káže, ať zvěstuje slovo Boží. Kdo slouží, ať to činí ze síly, kterou dává Bůh - tak aby se všecko dělo k oslavě Boží skrze Ježíše Krista. Jemu buď sláva i moc na věky věků. Amen.</verse>
        <verse osisID='1Pet.4.12'>Moji milovaní, nebuďte zmateni výhní zkoušky, která na vás přišla, jako by se s vámi dělo něco neobvyklého,</verse>
        <verse osisID='1Pet.4.13'>ale radujte se, když máte podíl na Kristově utrpení, abyste se ještě více radovali, až se zjeví jeho sláva.</verse>
        <verse osisID='1Pet.4.14'>Jestliže jste hanobeni pro jméno Kristovo, blaze vám, neboť na vás spočívá Duch slávy, Duch Boží.</verse>
        <verse osisID='1Pet.4.15'>Ale ať nikdo z vás netrpí za vraždu, za krádež nebo jiný zlý čin anebo za intriky.</verse>
        <verse osisID='1Pet.4.16'>Kdo však trpí za to, že je křesťan, ať se nestydí, ale slaví Boha, že smí nosit toto jméno.</verse>
        <verse osisID='1Pet.4.17'>Přišel totiž čas, aby soud začal od domu Božího. Jestliže začíná od vás, jaký bude konec těch, kteří se Božímu evangeliu vzpírají?</verse>
        <verse osisID='1Pet.4.18'>'Jestliže i spravedlivý bude stěží zachráněn, kde se ocitne bezbožný a hříšný?'</verse>
        <verse osisID='1Pet.4.19'>A tak ti, kteří trpí podle vůle Boží, ať svěří své duše věrnému Stvořiteli a činí dobré.</verse>
      </chapter>
      <chapter osisID='1Pet.5'>
        <verse osisID='1Pet.5.1'>Starší mezi vámi napomínám, sám také starší, svědek utrpení Kristových i účastník slávy, která se má v budoucnu zjevit:</verse>
        <verse osisID='1Pet.5.2'>Starejte se jako pastýři o Boží stádce u vás, ne z donucení, ale dobrovolně, jak to Bůh žádá, ne z nízké zištnosti, ale s horlivou ochotou,</verse>
        <verse osisID='1Pet.5.3'>ne jako páni nad těmi, kdo jsou vám svěřeni, ale buďte jim příkladem.</verse>
        <verse osisID='1Pet.5.4'>Když se pak ukáže nejvyšší pastýř, dostane se vám nevadnoucího vavřínu slávy.</verse>
        <verse osisID='1Pet.5.5'>Stejně se i vy mladší podřizujte starším. Všichni se oblecte v pokoru jeden vůči druhému, neboť 'Bůh se staví proti pyšným, ale pokorným dává milost'.</verse>
        <verse osisID='1Pet.5.6'>Pokořte se tedy pod mocnou ruku Boží, aby vás povýšil v ustanovený čas.</verse>
        <verse osisID='1Pet.5.7'>Všechnu 'svou starost vložte na něj', neboť mu na vás záleží.</verse>
        <verse osisID='1Pet.5.8'>Buďte střízliví! Buďte bdělí! Váš protivník, ďábel, obchází jako 'lev řvoucí' a hledá, koho by pohltil.</verse>
        <verse osisID='1Pet.5.9'>Vzepřete se mu, zakotveni ve víře, a pamatujte, že vaši bratří všude ve světě procházejí týmž utrpením jako vy.</verse>
        <verse osisID='1Pet.5.10'>A Bůh veškeré milosti, který vás povolal ke své věčné slávě v Kristu, po krátkém utrpení vás obnoví, utvrdí, posílí a postaví na pevný základ.</verse>
        <verse osisID='1Pet.5.11'>Jemu náleží panství na věky věků! Amen.</verse>
        <verse osisID='1Pet.5.12'>Prostřednictvím Silvána, kterého mám za věrného bratra, vám toto krátce píšu, abych vás povzbudil a dosvědčil vám, že taková je pravá milost Boží; v ní stůjte.</verse>
        <verse osisID='1Pet.5.13'>Pozdravuje vás vaše spoluvyvolená, která je v Babylónu, a Marek, můj syn.</verse>
        <verse osisID='1Pet.5.14'>Pozdravte jedni druhé políbením lásky. Pokoj všem vám, kteří jste v Kristu.</verse>
      </chapter>
    </div></osisText>
</osis>
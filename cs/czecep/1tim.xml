<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Tim'>
      <chapter osisID='1Tim.1'>
        <verse osisID='1Tim.1.1'>Pavel, apoštol Krista Ježíše z pověření Boha, našeho Spasitele, a Krista Ježíše, naší naděje,</verse>
        <verse osisID='1Tim.1.2'>Timoteovi, vlastnímu synu ve víře: Milost, slitování a pokoj od Boha Otce a Krista Ježíše, našeho Pána.</verse>
        <verse osisID='1Tim.1.3'>Když jsem odcházel do Makedonie, žádal jsem tě, abys dále zůstal v Efezu a nikomu nedovolil učit odchylným naukám</verse>
        <verse osisID='1Tim.1.4'>a zabývat se bájemi a nekonečnými rodokmeny, které vedou spíše k jalovému hloubání, než k účasti víry na Božím záměru.</verse>
        <verse osisID='1Tim.1.5'>Cílem našeho vyučování je láska z čistého srdce, z dobrého svědomí a z upřímné víry.</verse>
        <verse osisID='1Tim.1.6'>Od toho se někteří odchýlili a dali se na prázdné řeči.</verse>
        <verse osisID='1Tim.1.7'>Chtějí být učiteli zákona a nechápou ani svá vlastní slova ani podstatu toho, o čem s takovou jistotou mluví.</verse>
        <verse osisID='1Tim.1.8'>Víme, že zákon je dobrý, když ho někdo užívá správně</verse>
        <verse osisID='1Tim.1.9'>a je si vědom, že zákon není určen pro spravedlivého, nýbrž pro lidi zlé a neposlušné, bezbožné a hříšníky, pro lidi bohaprázdné a světské, pro ty, kdo vztáhnou ruku proti otci a matce, pro vrahy,</verse>
        <verse osisID='1Tim.1.10'>smilníky, zvrhlíky, únosce, lháře, křivopřísežníky, a co se ještě příčí zdravému učení</verse>
        <verse osisID='1Tim.1.11'>podle evangelia slávy požehnaného Boha, které mi bylo svěřeno.</verse>
        <verse osisID='1Tim.1.12'>Děkuji našemu Pánu, který mi dal sílu, Kristu Ježíši, že mě uznal za spolehlivého a určil ke své službě,</verse>
        <verse osisID='1Tim.1.13'>ačkoli jsem byl předtím rouhač, pronásledovatel a násilník. A přece jsem došel slitování, protože jsem ve své nevěře nevěděl, co dělám.</verse>
        <verse osisID='1Tim.1.14'>A milost našeho Pána se nadmíru rozhojnila, a s ní víra i láska v Kristu Ježíši.</verse>
        <verse osisID='1Tim.1.15'>Věrohodné je to slovo a zaslouží si plného souhlasu: Kristus Ježíš přišel na svět, aby zachránil hříšníky. Já k nim patřím na prvním místě,</verse>
        <verse osisID='1Tim.1.16'>avšak došel jsem slitování, aby Ježíš Kristus právě na mně ukázal všechnu svou shovívavost jako příklad pro ty, kteří v něho uvěří a tak dosáhnou věčného života.</verse>
        <verse osisID='1Tim.1.17'>Králi věků, nepomíjejícímu, neviditelnému, jedinému Bohu buď čest a sláva na věky věků. Amen.</verse>
        <verse osisID='1Tim.1.18'>To ti kladu na srdce, synu Timoteji, ve shodě s prorockými slovy, která byla o tobě pronesena, abys jimi povzbuzen bojoval dobrý boj</verse>
        <verse osisID='1Tim.1.19'>a zachoval si víru i dobré svědomí, jímž někteří lidé pohrdli a tak ztroskotali ve víře.</verse>
        <verse osisID='1Tim.1.20'>Patří k nim Hymenaios a Alexandr, které jsem vydal satanu, aby se odnaučili rouhat.</verse>
      </chapter>
      <chapter osisID='1Tim.2'>
        <verse osisID='1Tim.2.1'>Na prvním místě žádám, aby se konaly prosby, modlitby, přímluvy, díkůvzdání za všechny lidi,</verse>
        <verse osisID='1Tim.2.2'>za vládce a za všechny, kteří mají v rukou moc, abychom mohli žít tichým a klidným životem v opravdové zbožnosti a vážnosti.</verse>
        <verse osisID='1Tim.2.3'>To je dobré a vítané u našeho Spasitele Boha, který chce,</verse>
        <verse osisID='1Tim.2.4'>aby všichni lidé došli spásy a poznali pravdu.</verse>
        <verse osisID='1Tim.2.5'>Je totiž jeden Bůh a jeden prostředník mezi Bohem a lidmi, člověk Kristus Ježíš,</verse>
        <verse osisID='1Tim.2.6'>který dal sám sebe jako výkupné za všechny, jako svědectví v určený čas.</verse>
        <verse osisID='1Tim.2.7'>Byl jsem ustanoven hlasatelem a apoštolem tohoto svědectví - mluvím pravdu a nelžu - učitelem pohanů ve víře a v pravdě.</verse>
        <verse osisID='1Tim.2.8'>Chci tedy, aby se muži všude ve shromáždění modlili, pozvedajíce ruce v čistotě, bez hněvu a hádek.</verse>
        <verse osisID='1Tim.2.9'>Rovněž ženy ať se oblékají slušně a zdobí se prostě a střízlivě, ne účesy a zlatem, perlami nebo drahými šaty,</verse>
        <verse osisID='1Tim.2.10'>nýbrž dobrými skutky, jak se sluší na ženy, které se rozhodly pro zbožný život.</verse>
        <verse osisID='1Tim.2.11'>Žena ať přijímá poučení mlčky s veškerou podřízeností.</verse>
        <verse osisID='1Tim.2.12'>Učit ženě nedovoluji. Žena nemá mít moc nad mužem, nýbrž má se nechat vést.</verse>
        <verse osisID='1Tim.2.13'>Vždyť první byl stvořen Adam a pak Eva.</verse>
        <verse osisID='1Tim.2.14'>A nebyl to také Adam, kdo byl oklamán, ale žena byla oklamána a dopustila se přestoupení.</verse>
        <verse osisID='1Tim.2.15'>Spasena bude jako matka, jestliže setrvá ve víře, lásce, svatosti a střízlivosti.</verse>
      </chapter>
      <chapter osisID='1Tim.3'>
        <verse osisID='1Tim.3.1'>Věrohodné je to slovo: Kdo chce být biskupem, touží po krásném úkolu.</verse>
        <verse osisID='1Tim.3.2'>Nuže, biskup má být bezúhonný, jen jednou ženatý, střídmý, rozvážný, řádný, pohostinný, schopný učit,</verse>
        <verse osisID='1Tim.3.3'>ne pijan, ne rváč, nýbrž vlídný, smířlivý, nezištný.</verse>
        <verse osisID='1Tim.3.4'>Má dobře vést svou rodinu a mít děti poslušné a počestné;</verse>
        <verse osisID='1Tim.3.5'>nedovede-li někdo vést svou rodinu, jak se bude starat o Boží církev?</verse>
        <verse osisID='1Tim.3.6'>Nemá být nově pokřtěný, aby nezpyšněl a nepropadl odsouzení ďáblovu.</verse>
        <verse osisID='1Tim.3.7'>Musí mít také dobrou pověst u těch, kdo jsou mimo církev, aby neupadl do pomluv a ďáblových nástrah.</verse>
        <verse osisID='1Tim.3.8'>Rovněž jáhnové mají být čestní, ne dvojací v řeči, ne oddaní vínu, ne ziskuchtiví.</verse>
        <verse osisID='1Tim.3.9'>Mají uchovávat tajemství víry v čistém svědomí.</verse>
        <verse osisID='1Tim.3.10'>Ať jsou nejdříve vyzkoušeni, a teprve potom, když jim nelze nic vytknout, ať konají svou službu.</verse>
        <verse osisID='1Tim.3.11'>Právě tak ženy v této službě mají být čestné, ne pomlouvačné, střídmé, ve všem věrné.</verse>
        <verse osisID='1Tim.3.12'>Jáhni ať jsou jen jednou ženatí, ať dobře vedou své děti a celou rodinu.</verse>
        <verse osisID='1Tim.3.13'>Konají-li dobře svou službu, získávají si důstojné postavení a velkou jistotu ve víře v Krista Ježíše.</verse>
        <verse osisID='1Tim.3.14'>Doufám, že k tobě brzo přijdu. Ale píši ti to</verse>
        <verse osisID='1Tim.3.15'>pro případ, že bych se opozdil, abys věděl, jak je třeba si počínat v Božím domě, jímž je církev živého Boha, sloup a opora pravdy.</verse>
        <verse osisID='1Tim.3.16'>Vpravdě veliké je tajemství zbožnosti: Byl zjeven v těle, ospravedlněn Duchem, viděn od andělů, hlásán národům, došel víry ve světě, byl přijat do slávy.</verse>
      </chapter>
      <chapter osisID='1Tim.4'>
        <verse osisID='1Tim.4.1'>Duch výslovně praví, že v posledních dobách někteří odpadnou od víry a přidrží se těch, kteří svádějí démonskými naukami,</verse>
        <verse osisID='1Tim.4.2'>jsou pokrytci, lháři a mají vypálen cejch na vlastním svědomí.</verse>
        <verse osisID='1Tim.4.3'>Zakazují lidem ženit se a jíst pokrmy, které Bůh stvořil, aby je s děkováním požívali ti, kdo věří a kdo poznali pravdu.</verse>
        <verse osisID='1Tim.4.4'>Neboť všechno, co Bůh stvořil, je dobré a nemá se zavrhovat nic, co se přijímá s díkůvzdáním.</verse>
        <verse osisID='1Tim.4.5'>Vždyť je to posvěceno Božím slovem a modlitbou.</verse>
        <verse osisID='1Tim.4.6'>Toto bratřím zdůrazňuj a budeš dobrým služebníkem Krista Ježíše, vychovaným slovy víry a pravého učení, které sis osvojil.</verse>
        <verse osisID='1Tim.4.7'>Bezbožné a dětinské báje odmítej. Cvič se ve zbožnosti.</verse>
        <verse osisID='1Tim.4.8'>Cvičení těla je užitečné pro málo věcí, avšak zbožnost je užitečná pro všechno a má zaslíbení pro život nynější i budoucí.</verse>
        <verse osisID='1Tim.4.9'>Věrohodné je to slovo a zaslouží si plného souhlasu.</verse>
        <verse osisID='1Tim.4.10'>Proto se namáháme a zápasíme, že máme naději v živém Bohu, který je Spasitel všech lidí, zvláště věřících.</verse>
        <verse osisID='1Tim.4.11'>To přikazuj a tomu uč.</verse>
        <verse osisID='1Tim.4.12'>Nikdo ať tebou nepohrdá proto, že jsi mladý; ale těm, kdo věří, buď vzorem v řeči, v chování, v lásce, ve víře, v čistotě.</verse>
        <verse osisID='1Tim.4.13'>Než přijdu, ujmi se předčítání, kázání, vyučování.</verse>
        <verse osisID='1Tim.4.14'>Nezanedbávej svůj dar, který ti byl dán podle prorockého pokynu, když na tebe starší vložili ruce.</verse>
        <verse osisID='1Tim.4.15'>Na to mysli, v tom žij, aby tvůj pokrok byl všem patrný.</verse>
        <verse osisID='1Tim.4.16'>Dávej pozor na své jednání i na své učení. Buď v tom vytrvalý. Tak posloužíš ke spasení nejen sobě, ale i svým posluchačům.</verse>
      </chapter>
      <chapter osisID='1Tim.5'>
        <verse osisID='1Tim.5.1'>Proti staršímu člověku nevystupuj tvrdě, nýbrž domlouvej mu jako otci, mladším jako bratrům,</verse>
        <verse osisID='1Tim.5.2'>starším ženám jako matkám, mladším jako sestrám, vždy s čistou myslí.</verse>
        <verse osisID='1Tim.5.3'>Pečuj o vdovy, které jsou skutečně opuštěné.</verse>
        <verse osisID='1Tim.5.4'>Má-li však některá vdova děti nebo vnuky, ti ať se učí mít péči především o své příbuzné a odplácet svým rodičům. To je totiž milé Bohu.</verse>
        <verse osisID='1Tim.5.5'>Vdova, která je opravdu osamělá, doufá v Boha a oddává se vytrvale prosbám a modlitbám ve dne i v noci.</verse>
        <verse osisID='1Tim.5.6'>Ta, která myslí jen na zábavu, je mrtvá, i když žije.</verse>
        <verse osisID='1Tim.5.7'>To jim zdůrazňuj; ať se jim nedá nic vytknout.</verse>
        <verse osisID='1Tim.5.8'>Kdo se nestará o své blízké a zvláště o členy rodiny, zapřel víru a je horší než nevěřící.</verse>
        <verse osisID='1Tim.5.9'>Mezi zapsané vdovy smí být přijata žena ne mladší než šedesát let, jen jednou vdaná,</verse>
        <verse osisID='1Tim.5.10'>známá dobrými skutky: jestliže vychovala děti, prokazovala věřícím pohostinnost a umývala jim nohy, pomáhala nešťastným a osvědčila se v každém dobrém díle.</verse>
        <verse osisID='1Tim.5.11'>Mladší ženy nezapisuj mezi vdovy. Neboť jakmile je smyslnost odvrátí od Krista, chtějí se opět vdávat;</verse>
        <verse osisID='1Tim.5.12'>tak propadají odsouzení, protože porušily slíbenou věrnost.</verse>
        <verse osisID='1Tim.5.13'>Zároveň si navykají zahálet a chodit po návštěvách. A nejen zahálet, nýbrž i klevetit, plést se do cizích věcí a mluvit, co se nepatří.</verse>
        <verse osisID='1Tim.5.14'>Chci tedy, aby se mladší vdovy vdávaly, měly děti, vedly domácnost a nedávaly protivníku příležitost k pomluvám.</verse>
        <verse osisID='1Tim.5.15'>Některé totiž se již daly na satanovu cestu.</verse>
        <verse osisID='1Tim.5.16'>Má-li některá věřící žena vdovy v příbuzenstvu, ať jim pomáhá, aby nebyla zatěžována církev, která má pomáhat osamělým vdovám.</verse>
        <verse osisID='1Tim.5.17'>Starším, kteří svou službu konají dobře, ať se dostane dvojnásobné odměny, zvláště těm, kteří nesou břemeno kázání a vyučování.</verse>
        <verse osisID='1Tim.5.18'>Neboť Písmo praví: 'Nedáš náhubek dobytčeti, když mlátí obilí', a jinde: 'Dělník si zaslouží svou mzdu'.</verse>
        <verse osisID='1Tim.5.19'>Stížnost proti starším nepřijímej, leda na základě výpovědi dvou nebo tří svědků.</verse>
        <verse osisID='1Tim.5.20'>Ty, kteří hřeší, kárej přede všemi, aby se báli i ostatní.</verse>
        <verse osisID='1Tim.5.21'>Zapřísahám tě před Bohem a Kristem Ježíšem a před vyvolenými anděly, abys takto postupoval bez předpojatosti a nikomu nestranil.</verse>
        <verse osisID='1Tim.5.22'>Neustanovuj nikoho v církvi ukvapeně, abys neměl spoluvinu na cizím hříchu. Uchovávej se čistý.</verse>
        <verse osisID='1Tim.5.23'>Nenuť se pít vodu, ale kvůli svému žaludku a kvůli svým častým nemocem mírně užívej vína.</verse>
        <verse osisID='1Tim.5.24'>Hříchy některých lidí jsou zjevné, ještě než dojde k soudu; u jiných vyjdou najevo až na soudu.</verse>
        <verse osisID='1Tim.5.25'>Právě tak jsou zjevné dobré skutky; a pokud ještě nejsou zjevné, nezůstanou skryty.</verse>
      </chapter>
      <chapter osisID='1Tim.6'>
        <verse osisID='1Tim.6.1'>Všichni, kdo nesou jho otroctví, ať mají své pány v náležité úctě, aby Boží jméno ani naše učení neupadly do špatné pověsti.</verse>
        <verse osisID='1Tim.6.2'>Ti, kdo mají věřící pány, ať k nim nemají menší úctu proto, že jsou jejich bratří, nýbrž ať jsou jim poddáni o to raději, že mohou sloužit věřícím a milovaným. Tomu všemu uč a to přikazuj.</verse>
        <verse osisID='1Tim.6.3'>Jestliže někdo učí něco jiného a nedrží se zdravých slov našeho Pána Ježíše Krista a učení pravé zbožnosti,</verse>
        <verse osisID='1Tim.6.4'>je nadutý, ničemu nerozumí a jen si libuje ve sporech a slovních potyčkách. Z toho vzniká závist, svár, urážky, podezřívání,</verse>
        <verse osisID='1Tim.6.5'>ustavičné hádky lidí, kteří mají zvrácenou mysl a jsou zbaveni pravdy, a zbožnost pokládají za prostředek k obohacení.</verse>
        <verse osisID='1Tim.6.6'>Zbožnost, která se spokojí s tím, co má, je už sama velké bohatství.</verse>
        <verse osisID='1Tim.6.7'>Nic jsme si totiž na svět nepřinesli, a také si nic nemůžeme odnést.</verse>
        <verse osisID='1Tim.6.8'>Máme-li jídlo a oděv, spokojme se s tím.</verse>
        <verse osisID='1Tim.6.9'>Kdo chce být bohatý, upadá do osidel pokušení a do mnoha nerozumných a škodlivých tužeb, které strhují lidi do zkázy a záhuby,</verse>
        <verse osisID='1Tim.6.10'>Kořenem všeho toho zla je láska k penězům. Z touhy po nich někteří lidé zbloudili z cesty víry a způsobili si mnoho trápení.</verse>
        <verse osisID='1Tim.6.11'>Ty však se tomu jako Boží člověk vyhýbej! Usiluj o spravedlnost, zbožnost, víru, lásku, trpělivost, mírnost.</verse>
        <verse osisID='1Tim.6.12'>Bojuj dobrý boj víry, abys dosáhl věčného života, k němuž jsi byl povolán a k němuž ses přihlásil dobrým vyznáním před mnoha svědky.</verse>
        <verse osisID='1Tim.6.13'>Vyzývám tě před Bohem, který dává všemu život, a Kristem Ježíšem, který vydal svědectví svým dobrým vyznáním před Pontiem Pilátem,</verse>
        <verse osisID='1Tim.6.14'>abys bez poskvrny a výtky plnil své poslání až do příchodu našeho Pána Ježíše Krista.</verse>
        <verse osisID='1Tim.6.15'>Jeho příchod zjeví v určený čas požehnaný a jediný Vládce, Král králů a Pán pánů.</verse>
        <verse osisID='1Tim.6.16'>On jediný je nesmrtelný a přebývá v nepřístupném světle; jeho nikdo z lidí neviděl a nemůže uvidět. Jemu patří čest a věčná moc. Amen.</verse>
        <verse osisID='1Tim.6.17'>Těm, kteří jsou bohatí v tomto věku, přikazuj, ať nejsou pyšní a nedoufají v nejisté bohatství, nýbrž v Boha, který nás štědře opatřuje vším, co potřebujeme;</verse>
        <verse osisID='1Tim.6.18'>napomínej je, ať konají dobro a jsou bohatí v dobrých skutcích, štědří, dobročinní,</verse>
        <verse osisID='1Tim.6.19'>a tak ať si střádají dobrý základ pro budoucnost, aby obdrželi pravý život.</verse>
        <verse osisID='1Tim.6.20'>Opatruj, co ti bylo svěřeno, Timoteji, vyhýbej se bezbožným řečem a protikladným naukám, které se lživě nazývají "poznání".</verse>
        <verse osisID='1Tim.6.21'>Kdo se k němu hlásí, zbloudil ve víře. Milost s vámi!</verse>
      </chapter>
    </div></osisText>
</osis>
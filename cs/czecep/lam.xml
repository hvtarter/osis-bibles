<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lam'>
      <chapter osisID='Lam.1'>
        <verse osisID='Lam.1.1'>Jak samotno sedí město, které mělo tolik lidu! Je jako vdova, ač bylo mocné mezi pronárody. Bylo kněžnou mezi krajinami, a je podrobeno nuceným pracím.</verse>
        <verse osisID='Lam.1.2'>Za noci pláče a pláče, po líci slzy jí kanou, ze všech jejích milovníků není nikdo, kdo by ji potěšil. Všichni její druhové se k ní zachovali věrolomně, stali se jejími nepřáteli.</verse>
        <verse osisID='Lam.1.3'>Juda odešel do vyhnanství ponížen a nesmírně zotročen. Usadil se mezi pronárody, odpočinutí nenachází. Všichni jeho pronásledovatelé ho dostihli v jeho úzkostech.</verse>
        <verse osisID='Lam.1.4'>Cesty na Sijón truchlí, nikdo nepřichází ke slavnosti. Všechny jeho brány jsou zpustošené, jeho kněží vzdychají, jeho panny jsou zarmoucené, hořko je sijónské dceři.</verse>
        <verse osisID='Lam.1.5'>Její protivníci nabyli vrchu, její nepřátelé si žijí v klidu, neboť Hospodin ji zarmoutil pro množství jejích nevěrností. Její pacholátka odešla před tváří protivníka do zajetí.</verse>
        <verse osisID='Lam.1.6'>Odešla od sijónské dcery veškerá její důstojnost. Její velmožové jsou jako jeleni, když nenacházejí pastvu: táhnou vysíleni před tváří pronásledovatele.</verse>
        <verse osisID='Lam.1.7'>Jeruzalém se rozpomíná ve dnech svého ponížení a zmateného toulání na všechno, co míval za žádoucí ode dnů dávnověkých. Když jeho lid padl do rukou protivníka, nebyl nikdo, kdo by mu pomohl. Protivníci to viděli a posmívali se jeho zániku.</verse>
        <verse osisID='Lam.1.8'>Těžce zhřešila jeruzalémská dcera, proto se stala nečistou. Všichni, kdo si jí vážili, ji mají za bezectnou, neboť vidí její nahotu; a ona vzdychá a odvrací se.</verse>
        <verse osisID='Lam.1.9'>Má na lemu roucha nečistotu, nepamatovala na svůj konec. Předivně sešla a není nikdo, kdo by ji potěšil. "Pohleď, Hospodine, na mé ponížení, jak se nepřítel vypíná."</verse>
        <verse osisID='Lam.1.10'>Protivník vztáhl ruku na všechno, co měla za žádoucí. Ba, vidí pronárody vcházet do své svatyně, ač jsi o nich přikázal: "Nevejdou do tvého shromáždění."</verse>
        <verse osisID='Lam.1.11'>Veškeren její lid vzdychá a žebrá o chléb. Za pokrm dávají všechno, co měli za žádoucí, jen aby se udrželi při životě. "Pohleď, Hospodine, popatř, jak jsem zbavena cti."</verse>
        <verse osisID='Lam.1.12'>"Je vám to lhostejné, vy všichni, kteří jdete kolem? Popatřte a hleďte, je-li jaká bolest jako bolest moje, ta, která mi byla způsobena, jíž mě zarmoutil Hospodin v den svého planoucího hněvu.</verse>
        <verse osisID='Lam.1.13'>Z výšiny seslal do mých kostí oheň a pošlapal je. Před nohy mi rozprostřel síť, obrátil mě nazpět. Učinil mě místem zpustošeným, nečistým po všechny dny.</verse>
        <verse osisID='Lam.1.14'>Neustále mě tlačí moje nevěrnosti, jež jeho ruka spletla ve jho, dostaly se mi na šíji; podlomil mou sílu, Panovník mě vydal do rukou těch, před nimiž neobstojím.</verse>
        <verse osisID='Lam.1.15'>Panovník pohrdl všemi udatnými v mém středu, svolal proti mně slavnostní shromáždění, aby rozdrtil mé junáky. Panovník pošlapal v lisu panenskou dceru judskou.</verse>
        <verse osisID='Lam.1.16'>Propukám nad tím v pláč, slzy se mi proudem řinou z očí, vzdálil se ten, kdo by mě potěšil, kdo by mě udržel při životě. Moji synové úděsem trnou, neboť nepřítel ukázal svou moc."</verse>
        <verse osisID='Lam.1.17'>Sijón rozpíná své ruce, není nikdo, kdo by jej potěšil. Hospodin vydal Jákobovi příkaz jeho protivníkům vůkol něho. Jeruzalém je mezi nimi jako nečistý.</verse>
        <verse osisID='Lam.1.18'>"Hospodin je spravedlivý, já jsem vzdorovala jeho ústům. Slyšte tedy, všichni národové, hleďte na mou bolest. Mé panny a moji junáci odešli do zajetí.</verse>
        <verse osisID='Lam.1.19'>Volala jsem své milence, oni mě však oklamali. Moji kněží a moji starší hynuli v městě, když si vyžebrávali pokrm, aby se udrželi při životě.</verse>
        <verse osisID='Lam.1.20'>Pohleď, Hospodine, jak se soužím, v mém nitru to bouří, srdce se mi svírá v hrudi, neboť jsem zarputile vzdorovala. Venku sirobu přinášel meč a v domě řádila smrt.</verse>
        <verse osisID='Lam.1.21'>Slyšeli mě, jak vzdychám, nebyl nikdo, kdo by mě potěšil, všichni moji nepřátelé uslyšeli o mém neštěstí a veselili se, že jsi to způsobil ty. Přiveď den, který jsi vyhlásil, a budou na tom jako já.</verse>
        <verse osisID='Lam.1.22'>Všechno zlo, jež způsobili, ať vstoupí před tvou tvář a nalož s nimi, jako jsi naložil se mnou za všechny mé nevěrnosti. Hluboce vzdychám a mé srdce je choré."</verse>
      </chapter>
      <chapter osisID='Lam.2'>
        <verse osisID='Lam.2.1'>Jak zahalil oblakem ve svém hněvu Panovník sijónskou dceru! Srazil z nebe na zem okrasu Izraele. Nebyl pamětliv podnože svých nohou v den svého hněvu.</verse>
        <verse osisID='Lam.2.2'>Panovník pohltil bez soucitu všechny Jákobovy nivy, rozbořil ve své prchlivosti pevnosti dcery judské, srovnal se zemí, znesvětil království a jeho velmože.</verse>
        <verse osisID='Lam.2.3'>V planoucím hněvu srazil každý roh Izraele, svou pravici stáhl nazpět před tváří nepřítele, vzplanul v Jákobovi jako plápolající oheň, sžírající všechno vůkol.</verse>
        <verse osisID='Lam.2.4'>Napjal svůj luk jako nepřítel, pozvedl pravici jako protivník a hubil všechny, kdo byli žádoucí oku; ve stanu sijónské dcery vylil svoje rozhořčení jako oheň.</verse>
        <verse osisID='Lam.2.5'>Panovník byl jako nepřítel, pohltil Izraele; pohltil všechny její paláce, její pevnosti zničil, rozmnožil v dceři judské smutek a zármutek.</verse>
        <verse osisID='Lam.2.6'>Násilně strhl své zahradě oplocení, své slavnostní shromáždění zničil. Hospodin přivedl na Sijónu v zapomnění slavnost i den odpočinku, zavrhl ve svém hrozném hněvu krále i kněze.</verse>
        <verse osisID='Lam.2.7'>Panovník zanevřel na svůj oltář, svou svatyni zrušil, hradby jejích paláců vydal do rukou nepřítele. V domě Hospodinově bylo hluku jako v den slavnostního shromáždění.</verse>
        <verse osisID='Lam.2.8'>Hospodin se rozhodl zničit hradby sijónké dcery. Natáhl měřící šňůru, už neodvrátí svou ruku od ničení. Tak zarmoutil val i hradbu, rázem je po nich veta.</verse>
        <verse osisID='Lam.2.9'>Do země se ponořily její brány, její závory zničil a roztříštil, její král a velmožové jsou mezi pronárody a zákona není; ani její proroci nemívají vidění od Hospodina.</verse>
        <verse osisID='Lam.2.10'>Usedli na zem a ztichli starcové sijónské dcery, házeli si na hlavu prach, oděli se do žíněných suknic. Jeruzalémské panny svěsily hlavu k zemi.</verse>
        <verse osisID='Lam.2.11'>Zrak mi pro slzy slábne, v mém nitru to bouří, játra mi vyhřezla na zem pro těžkou ránu dcery mého lidu, neboť zkomírá pachole a kojenec na prostranstvích města.</verse>
        <verse osisID='Lam.2.12'>Svých matek se ptají: "Kde je obilí a víno?" když jako smrtelně raněný zkomírají na prostranstvích města a na klíně svých matek vypouštějí duši.</verse>
        <verse osisID='Lam.2.13'>Jaké svědectví o tobě vydám, čemu tě připodobním, jeruzalémská dcero? K čemu tě přirovnám, čím tě potěším, panno, dcero sijónská? Tvá těžká rána je veliká jak moře, kdo tě uzdraví?</verse>
        <verse osisID='Lam.2.14'>Tvoji proroci ti zvěstovali šalebná a bláhová vidění, neodhalovali tvoje nepravosti, aby změnili tvůj úděl. Vidění, která ti zvěstovali, byla šalba a svody.</verse>
        <verse osisID='Lam.2.15'>Tleskají nad tebou rukama všichni, kdo jdou kolem, syknou a potřesou hlavou nad jeruzalémskou dcerou. "Toto je město, o němž se říkalo: Místo dokonalé krásy k potěše celé země?"</verse>
        <verse osisID='Lam.2.16'>Rozevírají na tebe ústa všichni tvoji nepřátelé, syknou, vycení zuby a řeknou: "Zhltli jsme ji. Ano, toto je den, na nějž jsme čekali, našli jsme, viděli jsme."</verse>
        <verse osisID='Lam.2.17'>Hospodin provedl svůj záměr, splnil, co řekl, to, co přikázal již za dnů dávnověkých. Bořil bez soucitu, dopustil, aby se nepřítel nad tebou radoval, vyvýšil roh tvých protivníků.</verse>
        <verse osisID='Lam.2.18'>Jejich srdce úpí k Panovníku; hradbo sijónské dcery, prolévej slzy potokem ve dne i v noci, neochabuj v pláči, nedopřej svým očím klidu.</verse>
        <verse osisID='Lam.2.19'>Povstaň a běduj za noci na počátku hlídek, vylévej své srdce jako vodu před tváří Panovníka. Zvedej k němu své dlaně za život svých pacholátek, zkomírajících hladem na každém nároží.</verse>
        <verse osisID='Lam.2.20'>Pohleď, Hospodine, popatř, s kým jsi kdy tak naložil! Což mají ženy jíst svůj plod, pacholátka, jež hýčkají? Což v Panovníkově svatyni má být vražděn kněz a prorok?</verse>
        <verse osisID='Lam.2.21'>Na zemi po ulicích leží mladík i stařec, mé panny a moji junáci padli mečem. Zahubil jsi je v den svého hněvu, pobíjel jsi bez soucitu.</verse>
        <verse osisID='Lam.2.22'>Voláš jako ke dni slavnostního shromáždění z okolí ty, jichž se děsím, takže v den Hospodinova hněvu nebude nikdo, kdo by vyvázl a přežil. Těm, jež jsem hýčkala a vychovala, připravil můj nepřítel konec.</verse>
      </chapter>
      <chapter osisID='Lam.3'>
        <verse osisID='Lam.3.1'>Já jsem muž, jenž zakusil ponížení pod holí jeho prchlivosti.</verse>
        <verse osisID='Lam.3.2'>Hnal mě a odvedl do temnoty beze světla.</verse>
        <verse osisID='Lam.3.3'>Ano, obrací znovu a znovu svou ruku proti mně každého dne.</verse>
        <verse osisID='Lam.3.4'>Vetchým učinil mé tělo i kůži, roztříštil mé kosti.</verse>
        <verse osisID='Lam.3.5'>Obstavěl a obklíčil mě jedem a útrapami.</verse>
        <verse osisID='Lam.3.6'>Do temnot mě vsadil jako od věků mrtvé.</verse>
        <verse osisID='Lam.3.7'>Postavil kolem mě zeď, že nemohu vyjít, obtížil mě bronzovým řetězem.</verse>
        <verse osisID='Lam.3.8'>Jakkoli úpím a o pomoc volám, umlčuje mou modlitbu.</verse>
        <verse osisID='Lam.3.9'>Zazdil mé cesty kvádry, mé stezky rozvrátil.</verse>
        <verse osisID='Lam.3.10'>Stal se pro mne medvědem číhajícím, lvem ukrytým v skrýších.</verse>
        <verse osisID='Lam.3.11'>Zmátl mé cesty, rozdrásal mě, způsobil, že úděsem trnu.</verse>
        <verse osisID='Lam.3.12'>Napjal svůj luk a učinil mě terčem svých šípů.</verse>
        <verse osisID='Lam.3.13'>Do mých ledví vystřílel obsah svého toulce.</verse>
        <verse osisID='Lam.3.14'>Jsem pro smích všemu svému lidu, předmětem jejich popěvků každodenně.</verse>
        <verse osisID='Lam.3.15'>Nasytil mě hořkostmi, napojil pelyňkem.</verse>
        <verse osisID='Lam.3.16'>Nechává mě o štěrk si drtit zuby, přitiskl mě do popela.</verse>
        <verse osisID='Lam.3.17'>Vytrhl mne z pokojného života, zapomněl jsem na všechno dobré.</verse>
        <verse osisID='Lam.3.18'>Proto jsem řekl: "Je veta po mně i po mém čekání na Hospodina."</verse>
        <verse osisID='Lam.3.19'>Rozpomeň se na mé ponížení a zmatené toulání, na pelyněk, na jed.</verse>
        <verse osisID='Lam.3.20'>Má duše se rozpomíná, rozpomíná a hroutí se ve mně.</verse>
        <verse osisID='Lam.3.21'>Beru si však k srdci a s důvěrou očekávám</verse>
        <verse osisID='Lam.3.22'>Hospodinovo milosrdenství, jež nepomíjí, jeho slitování, jež nekončí.</verse>
        <verse osisID='Lam.3.23'>Obnovuje se každého rána, tvá věrnost je neskonalá.</verse>
        <verse osisID='Lam.3.24'>"Můj podíl je Hospodin," praví má duše, proto na něj čekám.</verse>
        <verse osisID='Lam.3.25'>Dobrý je Hospodin k těm, kdo v něho naději složí, k duši, jež se na jeho vůli dotazuje.</verse>
        <verse osisID='Lam.3.26'>Je dobré, když člověk potichu čeká na spásu od Hospodina.</verse>
        <verse osisID='Lam.3.27'>Dobré je muži, jestliže nosil jho už ve svém mládí.</verse>
        <verse osisID='Lam.3.28'>Ať usedne osamocen a ztichne, když je na něho vložil.</verse>
        <verse osisID='Lam.3.29'>Ať položí do prachu svá ústa, snad ještě naděje zbývá.</verse>
        <verse osisID='Lam.3.30'>Ať nastaví líce tomu, kdo ho bije, a potupou se sytí.</verse>
        <verse osisID='Lam.3.31'>Neboť Panovník navěky nezavrhne.</verse>
        <verse osisID='Lam.3.32'>Zarmoutí-li, slituje se pro své velké milosrdenství.</verse>
        <verse osisID='Lam.3.33'>Z rozmaru totiž lidské syny nepokoří ani nezarmoutí.</verse>
        <verse osisID='Lam.3.34'>Když jsou nohama deptáni všichni vězňové v zemi,</verse>
        <verse osisID='Lam.3.35'>když se převrací právo muže před tváří Nejvyššího,</verse>
        <verse osisID='Lam.3.36'>když se křivdí člověku v jeho při, což to Panovník nevidí?</verse>
        <verse osisID='Lam.3.37'>Kdo řekne a stane se, když Panovník nepřikázal?</verse>
        <verse osisID='Lam.3.38'>Nevychází z úst Nejvyššího zlé i dobré?</verse>
        <verse osisID='Lam.3.39'>Na co si může člověk naříkat, pokud žije? Ať si muž naříká na své hříchy.</verse>
        <verse osisID='Lam.3.40'>Zkoumejme a zpytujme své cesty, vraťme se zpět k Hospodinu.</verse>
        <verse osisID='Lam.3.41'>Pozvedněme s dlaněmi i srdce k Bohu na nebesích.</verse>
        <verse osisID='Lam.3.42'>My jsme byli nevěrní a vzpurní a ty jsi neodpustil.</verse>
        <verse osisID='Lam.3.43'>Zastřel ses hněvem a stíhal jsi nás, hubil jsi bez soucitu.</verse>
        <verse osisID='Lam.3.44'>Obestřel ses oblakem, aby modlitba k tobě nepronikla.</verse>
        <verse osisID='Lam.3.45'>Učinil jsi nás odporným smetím uprostřed národů.</verse>
        <verse osisID='Lam.3.46'>Rozevírají na nás ústa všichni naši nepřátelé.</verse>
        <verse osisID='Lam.3.47'>Naším údělem se staly postrach a propast, zmar a těžká rána.</verse>
        <verse osisID='Lam.3.48'>Slzy se mi proudem řinou z očí nad těžkou ranou dcery mého lidu.</verse>
        <verse osisID='Lam.3.49'>Oči mi slzí bez ustání, bez ochabnutí,</verse>
        <verse osisID='Lam.3.50'>dokud nepohlédne, dokud se nepodívá Hospodin z nebe.</verse>
        <verse osisID='Lam.3.51'>Mé oko vyčerpává mou duši pláčem kvůli dcerám mého města.</verse>
        <verse osisID='Lam.3.52'>Lovili mě jako lovci ptáče, bez důvodu, moji nepřátelé.</verse>
        <verse osisID='Lam.3.53'>Umlčeli můj život v jámě a zaházeli mě kamením.</verse>
        <verse osisID='Lam.3.54'>Až nad hlavu mě zatopily vody; řekl jsem si: "Jsem ztracen."</verse>
        <verse osisID='Lam.3.55'>Vzýval jsem tvé jméno, Hospodine, z nejhlubší jámy.</verse>
        <verse osisID='Lam.3.56'>Slyšel jsi můj hlas, nezakrývej si ucho, dopřej mi úlevu, když o pomoc volám.</verse>
        <verse osisID='Lam.3.57'>Byl jsi mi blízko v den, kdy jsem tě vzýval, řekl jsi: "Neboj se!"</verse>
        <verse osisID='Lam.3.58'>Panovníku, ujal ses mých sporů, vykoupil jsi můj život.</verse>
        <verse osisID='Lam.3.59'>Viděl jsi, Hospodine, jak mi křivdí, dopomoz mi k právu.</verse>
        <verse osisID='Lam.3.60'>Viděl jsi všechnu jejich pomstychtivost, všechny jejich záměry vůči mně.</verse>
        <verse osisID='Lam.3.61'>Slyšel jsi, Hospodine, jak mě tupí, všechny jejich záměry proti mně,</verse>
        <verse osisID='Lam.3.62'>řeči mých odpůrců i o čem uvažují proti mně každého dne.</verse>
        <verse osisID='Lam.3.63'>Popatř: ať sedí nebo stojí, posměšně si o mně popěvují.</verse>
        <verse osisID='Lam.3.64'>Podle zásluhy jim odplať, Hospodine, podle skutků jejich rukou.</verse>
        <verse osisID='Lam.3.65'>Ponech jim zavilé srdce, to bude tvá kletba na ně.</verse>
        <verse osisID='Lam.3.66'>V hněvu je pronásleduj, dokud je nevyhladíš zpod nebes, Hospodine.</verse>
      </chapter>
      <chapter osisID='Lam.4'>
        <verse osisID='Lam.4.1'>Jak zčernalo zlato, změnil se jasný zlatý třpyt! Svaté kameny leží rozmetány po nárožích všech ulic.</verse>
        <verse osisID='Lam.4.2'>Vzácní synové Sijónu, cenění nad ryzí zlato, jak jsou pokládáni za hliněné džbány, vyrobené rukou hrnčíře!</verse>
        <verse osisID='Lam.4.3'>I šakalí matky podají prs, kojí svá mláďata, dcera mého lidu je však krutá jako pštrosové na poušti.</verse>
        <verse osisID='Lam.4.4'>Kojenci se žízní lepí jazyk k patru, pacholátka prosí o chléb, a nikdo jim nenaláme.</verse>
        <verse osisID='Lam.4.5'>Ti, kdo jídali lahůdky, budí úděs na ulicích. Ti, kdo byli chováni v purpuru, válejí se v hnoji.</verse>
        <verse osisID='Lam.4.6'>Větší byla nepravost dcery mého lidu nežli hřích Sodomy, která byla podvrácena v okamžení, aniž ji zasáhla ruka.</verse>
        <verse osisID='Lam.4.7'>Její zasvěcenci byli čistší než sníh, bělejší než mléko, brunátnější nad korály, jejich žíly byly jako safír.</verse>
        <verse osisID='Lam.4.8'>Avšak nyní jejich postava potemněla víc než saze, na ulicích je nepoznají, na kostech se jim svraštila kůže, vyschla, až byla jak dřevo.</verse>
        <verse osisID='Lam.4.9'>Lépe jsou na tom skolení mečem nežli skolení hladem, ti, kteří vykrváceli probodeni, než ti, kdo zemřeli pro neúrodu pole.</verse>
        <verse osisID='Lam.4.10'>Ženy, které bývají tak milosrdné, vařili vlastníma rukama své děti a pojídaly je při těžké ráně dcery mého lidu.</verse>
        <verse osisID='Lam.4.11'>Hospodin dovršil své rozhořčení, vylil svůj planoucí hněv, zanítil na Sijónu oheň, aby jej pozřel do základů.</verse>
        <verse osisID='Lam.4.12'>Nevěřili králové země ani všichni obyvatelé světa, že vejde protivník a nepřítel do jeruzalémských bran.</verse>
        <verse osisID='Lam.4.13'>To pro hříchy jeho proroků, pro nepravosti kněží, kteří prolévali uprostřed něho krev spravedlivých.</verse>
        <verse osisID='Lam.4.14'>Potáceli se po ulicích slepí, potřísněni krví, nikdo se nesměl dotknout jejich oděvu.</verse>
        <verse osisID='Lam.4.15'>"Odstupte! Nečistý!" volali na ně, "Odstupte! Odstupte! Nedotýkejte se!" Když se odpotáceli, říkalo se mezi pronárody: "Už tu nikdy nebudou hosty."</verse>
        <verse osisID='Lam.4.16'>Hospodin sám je rozdělil, už nikdy na ně nepohlédne. Nebrali ohled na kněze, nad starci se neslitovali.</verse>
        <verse osisID='Lam.4.17'>Naše oči se vyčerpávaly vyhlížením pomoci, byl to však přelud; na své hlídce jsme vyhlíželi pronárod neschopný zachránit.</verse>
        <verse osisID='Lam.4.18'>Sledovali nás na každém kroku, abychom nechodili po svých prostranstvích, náš konec se přiblížil, naše dny se naplnili, nastal náš konec.</verse>
        <verse osisID='Lam.4.19'>Naši pronásledovatelé byli rychlejší než nebeští orli, zahnali nás do hor, číhali na nás v poušti.</verse>
        <verse osisID='Lam.4.20'>Dech našeho chřípí, Hospodinův pomazaný, byl lapen do jejich jámy. A o něm jsme říkávali: "V jeho stínu budeme žít mezi pronárody."</verse>
        <verse osisID='Lam.4.21'>Jenom se vesel a raduj, dcero edómská, bydlící v zemi Úsu! I na tebe přijde kalich, opojíš se a budeš obnažena.</verse>
        <verse osisID='Lam.4.22'>Tvá nepravost však, dcero sijónská, skončí, Bůh tě už nikdy nenechá odvést do vyhnanství, ale tebe, dcero edómská, ztrestá za tvou nepravost a odhalí tvé hříchy.</verse>
      </chapter>
      <chapter osisID='Lam.5'>
        <verse osisID='Lam.5.1'>Rozpomeň se, Hospodine, co se nám stalo, popatř a pohleď na naši potupu!</verse>
        <verse osisID='Lam.5.2'>Naše dědictví připadlo cizákům, naše domy cizincům.</verse>
        <verse osisID='Lam.5.3'>Stali jsme se sirotky, nemáme otce, naše matky jsou jako vdovy.</verse>
        <verse osisID='Lam.5.4'>Vlastní vodu pijeme za stříbro, své dřevo musíme platit.</verse>
        <verse osisID='Lam.5.5'>Jsme pronásledováni, visí nám na šíji, vynakládáme námahu a nedopřejí nám klidu.</verse>
        <verse osisID='Lam.5.6'>Egyptu podáváme ruku, též Asýrii, abychom se nasytili chlebem.</verse>
        <verse osisID='Lam.5.7'>Naši otcové zhřešili, už nejsou, a my neseme jejich nepravosti.</verse>
        <verse osisID='Lam.5.8'>Otroci se stali našimi vládci a nikdo nás z jejich rukou nevytrhne.</verse>
        <verse osisID='Lam.5.9'>S nasazením života přinášíme chléb, ohrožováni mečem z pouště.</verse>
        <verse osisID='Lam.5.10'>Kůže nám žhne jako pec od úporného hladu.</verse>
        <verse osisID='Lam.5.11'>Na Sijónu ponižují ženy, v judských městech panny.</verse>
        <verse osisID='Lam.5.12'>Jejich rukou jsou věšeni velmožové, tváře starců nejsou ctěny.</verse>
        <verse osisID='Lam.5.13'>Junáci nosí mlýnek, mladíci klopýtají pod dřívím.</verse>
        <verse osisID='Lam.5.14'>Starci přestali zasedat v bráně a junáci zpívat písničky.</verse>
        <verse osisID='Lam.5.15'>Přestalo veselí našeho srdce, v truchlení se proměnil náš tanec.</verse>
        <verse osisID='Lam.5.16'>Spadla koruna z naší hlavy, běda nám, neboť jsme hřešili.</verse>
        <verse osisID='Lam.5.17'>Nad tím zemdlelo naše srdce, nad oním se nám zatmělo v očích,</verse>
        <verse osisID='Lam.5.18'>nad horou Sijónem, že je tak zpustošená; honí se po ní šakalové.</verse>
        <verse osisID='Lam.5.19'>Ty, Hospodine, budeš trůnit věčně, tvůj trůn přetrvá všechna pokolení.</verse>
        <verse osisID='Lam.5.20'>Proč na nás pořád zapomínáš, opustil jsi nás až do nejdelších časů?</verse>
        <verse osisID='Lam.5.21'>Obrať nás, Hospodine, k sobě a my se navrátíme, obnov naše dny jak za dnů dávnověkých.</verse>
        <verse osisID='Lam.5.22'>Nebo jsi nás úplně zavrhl? Rozlítil ses na nás převelice.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Song'>
      <chapter osisID='Song.1'>
        <verse osisID='Song.1.1'>Nejkrásnější z písní Šalomounových.</verse>
        <verse osisID='Song.1.2'>Kéž políbí mě polibkem svých úst! Vždyť lepší je tvé laskání než víno.</verse>
        <verse osisID='Song.1.3'>Příjemně voní tvé oleje, nejčistší olej - tvé jméno. Proto tě dívky milují.</verse>
        <verse osisID='Song.1.4'>Táhni mne za sebou! Dáme se v běh. Král uvedl mě do svých komnat. Budeme jásat, radovat se z tebe, připomínat tvé laskání, opojnější než víno. Právem tě všichni milují.</verse>
        <verse osisID='Song.1.5'>Černá jsem, a přece půvabná, jeruzalémské dcery, jak stany Kédarců, jako stanové houně Šalomounovy.</verse>
        <verse osisID='Song.1.6'>Nehleďte na mne, že jsem až dočerna opálená, že mě tak ožehlo slunce. To synové mé matky se proti mně rozohnili: uložili mi vinice hlídat, neuhlídala jsem však vinici vlastní.</verse>
        <verse osisID='Song.1.7'>Pověz mi ty, kterého tolik miluji, kde budeš pást, kde necháš odpočívat stáda za poledne! Proč musím být jako zahalená poběhlice při stádech tvých druhů?</verse>
        <verse osisID='Song.1.8'>"Jestliže to sama nevíš, nejkrásnější z žen, vyjdi po šlépějích stád a kůzlátka svá pas u pastýřských kolib."</verse>
        <verse osisID='Song.1.9'>Ke klisně vozu faraónova jsem tě připodobnil, má přítelkyně.</verse>
        <verse osisID='Song.1.10'>Půvabné jsou tvé tváře přívěsky ozdobené, tvé hrdlo ovinuté šňůrou perel.</verse>
        <verse osisID='Song.1.11'>Přívěsky zlaté ti uděláme, poseté stříbrem.</verse>
        <verse osisID='Song.1.12'>Pokud je při stole král, vydává nard můj svou vůni.</verse>
        <verse osisID='Song.1.13'>Voničkou myrhy je pro mne můj milý, spočívá na mých prsou.</verse>
        <verse osisID='Song.1.14'>Hroznem henny je pro mne můj milý v éngedských vinicích.</verse>
        <verse osisID='Song.1.15'>Jak jsi krásná, přítelkyně moje, jak jsi krásná, oči tvé jsou holubice.</verse>
        <verse osisID='Song.1.16'>Jak jsi krásný, milý můj, jsi líbezný! A naše lůžko samá zeleň.</verse>
        <verse osisID='Song.1.17'>Trámoví našeho domu je z cedrů, deštění cypřišové.</verse>
      </chapter>
      <chapter osisID='Song.2'>
        <verse osisID='Song.2.1'>Jsem kvítek šáronský, lilie v dolinách.</verse>
        <verse osisID='Song.2.2'>Jako lilie mezi trním, tak má přítelkyně mezi dcerami.</verse>
        <verse osisID='Song.2.3'>Jako jabloň mezi lesními stromy, tak můj milý mezi syny. Usedla jsem žádostivě v jeho stínu, jeho ovoce mi sládne na rtech.</verse>
        <verse osisID='Song.2.4'>On mě uvedl do domu vína, jeho prapor nade mnou je láska.</verse>
        <verse osisID='Song.2.5'>Občerstvěte mě koláči hroznovými, osvěžte mě jablky, neboť jsem nemocna láskou.</verse>
        <verse osisID='Song.2.6'>Jeho levice je pod mou hlavou, jeho pravice mě objímá.</verse>
        <verse osisID='Song.2.7'>Zapřísahám vás, jeruzalémské dcery, při gazelách a při polních laních: nebuďte a nezburcujte lásku, dokud nebude chtít sama.</verse>
        <verse osisID='Song.2.8'>Hlas mého milého! Hle, právě přichází, hory přeskakuje, přenáší se přes pahorky.</verse>
        <verse osisID='Song.2.9'>Gazele se podobá můj milý nebo kolouškovi. Hle, právě stojí za naší zídkou, nahlíží do oken, dívá se mřížováním.</verse>
        <verse osisID='Song.2.10'>Můj milý se ozval, řekl mi: "Vstaň, má přítelkyně, krásko má, a pojď!</verse>
        <verse osisID='Song.2.11'>Hle, zima pominula, lijavce přešly, jsou tytam.</verse>
        <verse osisID='Song.2.12'>Po zemi se objevují květy, nadešel čas prořezávat révu, hlas hrdličky je slyšet v naší zemi.</verse>
        <verse osisID='Song.2.13'>Fíkovník nasadil první plody, voní kvítky vinné révy. Vstaň, má přítelkyně, krásko má, a pojď!"</verse>
        <verse osisID='Song.2.14'>Holubičko moje v rozsedlinách skály, v úkrytu nad strží, dopřej mi zahlédnout tvou tvář, dovol mi hlas tvůj slyšet. Jak lahodný je tvůj hlas! Jak půvabnou máš tvář!</verse>
        <verse osisID='Song.2.15'>"Lišky nám schytejte, lištičky malé, plenící vinice, vinice naše, když kvetou!"</verse>
        <verse osisID='Song.2.16'>Můj milý je můj a já jsem jeho, on pase v liliích.</verse>
        <verse osisID='Song.2.17'>Než zavane den a stíny dají se v běh, přiběhni, milý můj, podoben gazele či kolouškovi na Béterských horách.</verse>
      </chapter>
      <chapter osisID='Song.3'>
        <verse osisID='Song.3.1'>Noc co noc hledala jsem na svém lůžku toho, kterého tolik miluji. Hledala jsem ho, a nenalezla.</verse>
        <verse osisID='Song.3.2'>Teď vstanu a obejdu město, ulice, náměstí, vyhledám toho, kterého tolik miluji. Hledala jsem ho, a nenalezla.</verse>
        <verse osisID='Song.3.3'>Našli mě strážci obcházející město: "Toho, kterého tolik miluji, jste tu neviděli?"</verse>
        <verse osisID='Song.3.4'>Potom, jen co jsem od nich odešla, hned jsem nalezla toho, kterého tolik miluji. Uchopila jsem ho a už ho nepustím, dokud ho nepřivedu do domu své matky, do pokojíku té, jež mě počala.</verse>
        <verse osisID='Song.3.5'>Zapřísahám vás, jeruzalémské dcery, při gazelách a při polních laních: nebuďte a nezburcujte lásku, dokud nebude chtít sama.</verse>
        <verse osisID='Song.3.6'>"Kdo je ta, jež vystupuje z pouště jako sloup dýmu, ovanuta vůní kadidlovou z myrhy a z nejjemnějšího koření kupeckého?"</verse>
        <verse osisID='Song.3.7'>Hle, jeho lože - lože Šalomouna, šedesát bohatýrů okolo stojí, bohatýrů z Izraele.</verse>
        <verse osisID='Song.3.8'>Všichni drží v rukou meče, vycvičeni k boji, každý po boku má meč proti nočnímu děsu.</verse>
        <verse osisID='Song.3.9'>Nosítka král si zhotovil, král Šalomoun, ze stromů libanónských.</verse>
        <verse osisID='Song.3.10'>Sloupky k nim zhotovil stříbrné, opěradlo zlaté, sedadlo purpurové. Vnitřek je obložen láskou jeruzalémských dcer.</verse>
        <verse osisID='Song.3.11'>Vyjděte jen a pohleďte, sijónské dcery, na krále Šalomouna, na korunu, jíž ho korunovala jeho matka v den jeho svatby, v den, kdy jeho srdce naplnila radost.</verse>
      </chapter>
      <chapter osisID='Song.4'>
        <verse osisID='Song.4.1'>Jak jsi krásná, přítelkyně moje, jak jsi krásná, oči tvé jsou holubice pod závojem, vlasy tvé jsou jako stáda koz, které se hrnou z hory Gileádu.</verse>
        <verse osisID='Song.4.2'>Zuby tvé jsou jako stádo ovcí před střiháním, jež z brodiště vystupují, a každá z nich vrhne po dvou, žádná z nich neplodná nezůstane.</verse>
        <verse osisID='Song.4.3'>Jako karmínová šňůrka jsou tvé rty, ústa tvá půvabu plná. Jak rozpuklé granátové jablko jsou tvoje skráně pod závojem.</verse>
        <verse osisID='Song.4.4'>Tvé hrdlo je jak Davidova věž z vrstev kamene zbudovaná, tisíc na ní zavěšeno štítů, samých pavéz bohatýrů.</verse>
        <verse osisID='Song.4.5'>Dva prsy tvé jsou jak dva koloušci, dvojčátka gazelí, která se v liliích pasou.</verse>
        <verse osisID='Song.4.6'>Než zavane den a stíny dají se v běh, vydám se k myrhové hoře, k pahorku kadidlovému.</verse>
        <verse osisID='Song.4.7'>Celá jsi krásná, přítelkyně moje, poskvrny na tobě není.</verse>
        <verse osisID='Song.4.8'>Se mnou z Libanónu, nevěsto má, se mnou z Libanónu půjdeš. Rozhlédneš se z vrcholu Amány, z vrcholu Seníru a Chermónu, ze lvích doupat, z hor leopardů.</verse>
        <verse osisID='Song.4.9'>Učarovala jsi mi, sestro má, nevěsto, učarovala jsi mi jediným pohledem svých očí, jediným článkem svého náhrdelníku.</verse>
        <verse osisID='Song.4.10'>Oč krásnější je tvé laskání, sestro má, nevěsto, oč lepší je tvé laskání než víno. Vůně tvých olejů nad všechny balzámy.</verse>
        <verse osisID='Song.4.11'>Ze rtů ti kane strdí, má nevěsto, pod tvým jazykem je med a mléko, a vůně tvých šatů je jak vůně Libanónu.</verse>
        <verse osisID='Song.4.12'>Zahrada uzavřená jsi, sestro má, nevěsto, uzavřený val, zapečetěný pramen.</verse>
        <verse osisID='Song.4.13'>Vydáváš vůni jako sad s jablky granátovými, s výtečným ovocem, hennou i nardem,</verse>
        <verse osisID='Song.4.14'>s nardem a šafránem, puškvorcem, skořicí, se vším kadidlovým stromovím, myrhou a aloe, se všemi balzámy nejlepšími.</verse>
        <verse osisID='Song.4.15'>Jsi pramen zahradní, studna vody živé, bystřina z Libanónu.</verse>
        <verse osisID='Song.4.16'>Probuď se, vánku severní, přijď, vánku jižní, ať voní moje zahrádka, ať její balzámy proudí jak bystřiny, ať přijde do své zahrady můj milý a jí výtečné ovoce její.</verse>
      </chapter>
      <chapter osisID='Song.5'>
        <verse osisID='Song.5.1'>Do zahrady své jsem přišel, sestro má, nevěsto, sbíral jsem svou myrhu a svůj balzám, z plástve jsem jedl svůj med, pil víno své a mléko. Jezte, přátelé, a pijte, opájejte se laskáním.</verse>
        <verse osisID='Song.5.2'>Spím, ale srdce mé bdí. Slyš, milý můj klepe: "Otevři mi, sestro má, přítelkyně má, holubice má, má bezúhonná, vždyť mám hlavu plnou rosy, v kadeřích krůpěje noční."</verse>
        <verse osisID='Song.5.3'>Svlékla jsem šaty, mám je zas oblékat? Umyla jsem si nohy, mám si je zašpinit?"</verse>
        <verse osisID='Song.5.4'>Můj milý prostrčil otvorem ruku a celé mé nitro ze zachvělo před ním.</verse>
        <verse osisID='Song.5.5'>Vstala jsem otevřít milému svému. Z rukou mi kanula myrha, myrha stékala z mých prstů na rukojeť zástrčky.</verse>
        <verse osisID='Song.5.6'>Než jsem však milému otevřela, můj milý odbočil jinam. Život ze mne prchal, když ke mně mluvil. Hledala jsem ho, a nenalezla, volala jsem ho, a neodpověděl mi.</verse>
        <verse osisID='Song.5.7'>Našli mě strážci obcházející město, zbili mě, zranili mě, přehoz mi strhli strážci hradeb.</verse>
        <verse osisID='Song.5.8'>Zapřísahám vás, jeruzalémské dcery, jestliže najdete mého milého, co mu sdělíte? Že jsem nemocna láskou.</verse>
        <verse osisID='Song.5.9'>Jaký je tvůj milý, že je nad Miláčka, ty nejkrásnější z žen? Jaký je tvůj milý, že je nad Miláčka, že nás tak zapřísaháš?</verse>
        <verse osisID='Song.5.10'>Můj milý je běloskvoucí i červený, významnější nad tisíce jiných.</verse>
        <verse osisID='Song.5.11'>Jeho hlava je třpytivé zlato ryzí, jeho kadeře jsou trsy palmových plodů, černé jako havran.</verse>
        <verse osisID='Song.5.12'>Jeho oči jsou jako holubi nad potůčky vod, v mléce se koupou, podobné vsazeným drahokamům.</verse>
        <verse osisID='Song.5.13'>Jeho líce jsou jak balzámový záhon, schránky kořenných vůní, jeho rty jsou lilie, z nichž kane tekutá myrha.</verse>
        <verse osisID='Song.5.14'>Jeho ruce jsou válce zlaté taršíšem posázené, jeho břicho je mistrné dílo ze slonoviny safíry vykládané.</verse>
        <verse osisID='Song.5.15'>Jeho stehna jsou sloupy z bílého mramoru, spočívající na patkách z ryzího zlata. Vzhled má jak Libanón, je ztepilý jak cedr.</verse>
        <verse osisID='Song.5.16'>Patro jeho úst je přesladké, on sám je přežádoucí skvost. Takový je milý můj, takový je můj přítel, jeruzalémské dcery.</verse>
      </chapter>
      <chapter osisID='Song.6'>
        <verse osisID='Song.6.1'>Kam odešel tvůj milý, ty nejkrásnější z žen? Kam se obrátil tvůj milý? Budeme ho s tebou hledat.</verse>
        <verse osisID='Song.6.2'>Můj milý sestoupil do své zahrady k záhonům balzámovým, aby v zahradách pásl a trhal lilie.</verse>
        <verse osisID='Song.6.3'>Já jsem svého milého a můj milý je můj, on pase v liliích.</verse>
        <verse osisID='Song.6.4'>Krásná jsi, přítelkyně má, jak Tirsa, půvabná jak Jeruzalém, strašná jako vojsko pod praporci.</verse>
        <verse osisID='Song.6.5'>Odvrať ode mne své oči, vždyť mě uhranuly! Vlasy tvé jsou jako stáda koz, které se hrnou z Gileádu.</verse>
        <verse osisID='Song.6.6'>Zuby tvé jsou jako stádo březích ovcí, jež z brodiště vystupují a každá z nich vrhne po dvou, žádná z nich neplodná nezůstane.</verse>
        <verse osisID='Song.6.7'>Jak rozpuklé granátové jablko jsou tvoje skráně pod závojem.</verse>
        <verse osisID='Song.6.8'>Byť tu bylo šedesát královen a osmdesát ženin a dívek bez počtu,</verse>
        <verse osisID='Song.6.9'>ona jediná je holubice moje, moje bezúhonná, jedinečná ze své matky, přečistá z té, jež ji porodila. Spatřily ji dcery, blahoslavily ji, královny i ženiny jí vzdaly chválu.</verse>
        <verse osisID='Song.6.10'>"Kdo je ta, jež jak Jitřenka shlíží, krásná jako Luna, čistá jako žhoucí Slunce, strašná jako vojsko pod praporci?"</verse>
        <verse osisID='Song.6.11'>Sestoupil jsem do zahrady ořechové podívat se na poupátka do údolí, podívat se, zda už pučí vinná réva, zda rozkvetly granátové stromy.</verse>
        <verse osisID='Song.6.12'>Sám nevím, jak jsem se dostal do Amínádíbových vozů.</verse>
      </chapter>
      <chapter osisID='Song.7'>
        <verse osisID='Song.7.1'>"Obrať se, obrať se, Šulamítko, obrať se, obrať se, chceme tě vidět." Co na Šulamítce uvidíte? Že tančí táborový tanec!</verse>
        <verse osisID='Song.7.2'>Jak krásné jsou tvé nohy v opánkách, knížecí dcero! Křivky tvých boků jsou jako náhrdelníky, dílo umělcových rukou.</verse>
        <verse osisID='Song.7.3'>Tvůj pupek je pěkně vykroužená mísa, kéž nechybí v ní vonné víno! Tvé břicho je stoh pšeničný, obrostlý liliemi.</verse>
        <verse osisID='Song.7.4'>Dva prsy tvé jsou jak dva koloušci, dvojčátka gazelí.</verse>
        <verse osisID='Song.7.5'>Tvé hrdlo je jak věž ze slonoviny, tvé oči - rybníky v Chešbónu u brány Batrabímské. Tvůj nos je jak libanónská věž, zkoumavě hledící k Damašku.</verse>
        <verse osisID='Song.7.6'>Tvá hlava se tyčí jako Karmel, vrkoče tvé hlavy jsou jak purpur. Král je těmi kadeřemi spoután.</verse>
        <verse osisID='Song.7.7'>Jak krásná, jak líbezná jsi, lásko, při hrách milostných!</verse>
        <verse osisID='Song.7.8'>Postavou se podobáš palmě a svými prsy hroznům datlí.</verse>
        <verse osisID='Song.7.9'>Řekl jsem: "Vystoupím na palmu, abych se zmocnil plodů." Tvé prsy ať jsou hrozny révovými, dech tvého chřípí ať jablky voní,</verse>
        <verse osisID='Song.7.10'>patro tvých úst ať je jako nejlepší víno. Jedině pro mého milého stéká, plyne i ve spánku ze rtů.</verse>
        <verse osisID='Song.7.11'>Já jsem svého milého, on dychtí jen po mně.</verse>
        <verse osisID='Song.7.12'>Pojď, můj milý, vyjděme na pole, přenocujeme v keřích henny.</verse>
        <verse osisID='Song.7.13'>Časně zrána půjdeme do vinic, pohledíme, zda pučí vinná réva, zda její květ se rozvil, zda rozkvetly granátové stromy. Tam tě zahrnu laskáním. [ (Song of Solomon 7:14) Voní jablíčka lásky a všechny výtečné plody nad našimi dveřmi, nové i staré. Schovala jsem je pro tebe, můj milý. ]</verse>
      </chapter>
      <chapter osisID='Song.8'>
        <verse osisID='Song.8.1'>Kéž bys byl jako můj bratr, který sál z prsů mé matky! Až bych tě nalezla někde venku, políbila bych tě a nikdo by mnou pohrdat nesměl.</verse>
        <verse osisID='Song.8.2'>Odvedla bych si tě, uvedla tě do domu své matky a tam bys mě poučoval. Dala bych ti pít kořenné víno, šťávu ze svých granátových jablek.</verse>
        <verse osisID='Song.8.3'>Jeho levice je pod mou hlavou, jeho pravice mě objímá.</verse>
        <verse osisID='Song.8.4'>Zapřísahám vás, jeruzalémské dcery, nebuďte a nezburcujte lásku, dokud nebude chtít sama.</verse>
        <verse osisID='Song.8.5'>Kdo je ta, jež vystupuje z pouště, opřena o svého milého? Zburcovala jsem tě pod jabloní, kde tě počala tvá matka, kde tě počala ta, jež tě porodila.</verse>
        <verse osisID='Song.8.6'>Polož si mě na srdce jako pečeť, jako pečeť na své rámě. Vždyť silná jako smrt je láska, neúprosná jako hrob žárlivost lásky. Žár její - žár ohně, plamen Hospodinův.</verse>
        <verse osisID='Song.8.7'>Lásku neuhasí ani velké vody a řeky ji nezaplaví. Kdyby za lásku chtěl někdo dávat všechno jmění svého domu, sklidil by jen pohrdání.</verse>
        <verse osisID='Song.8.8'>"Maličkou máme sestru, prsy ještě nemá. Co s tou sestrou uděláme v den, kdy o ni přijdou smlouvat?</verse>
        <verse osisID='Song.8.9'>Jestliže je hradbou, stříbrné cimbuří na ní postavíme, jestliže je dveřmi, zahradíme je cedrovou deskou."</verse>
        <verse osisID='Song.8.10'>"Já jsem hradba, mé prsy jsou jako věže." Tehdy stala jsem se v jeho očích tou, která nalézá pokoj.</verse>
        <verse osisID='Song.8.11'>Vinici měl Šalomoun v Baal-hamónu; svěřil tu vinici hlídačům; za její ovoce každý mu přinést musí tisíc šekelů stříbra.</verse>
        <verse osisID='Song.8.12'>"Má vinice patří mně, jen mně samotnému. Měj si ten tisíc, Šalomoune, a dvě stě pro ty, kdo hlídají ovoce její.</verse>
        <verse osisID='Song.8.13'>Ty, která prodléváš v zahradách, kde druhové sledují hlas tvůj, ozvi se mi!"</verse>
        <verse osisID='Song.8.14'>"Uprchni, milý můj, podoben gazele či kolouškovi na balzámových horách."</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ps'>
      <chapter osisID='Ps.1'>
        <verse osisID='Ps.1.1'>Blaze muži, který se neřídí radami svévolníků, který nestojí na cestě hříšných, který nesedává s posměvači,</verse>
        <verse osisID='Ps.1.2'>nýbrž si oblíbil Hospodinův zákon, nad jeho zákonem rozjímá ve dne i v noci.</verse>
        <verse osisID='Ps.1.3'>Je jako strom zasazený u tekoucí vody, který dává své ovoce v pravý čas, jemuž listí neuvadá. Vše, co podnikne, se zdaří.</verse>
        <verse osisID='Ps.1.4'>Se svévolníky je tomu jinak: jsou jak plevy hnané větrem.</verse>
        <verse osisID='Ps.1.5'>Na soudu svévolní neobstojí, ani hříšní v shromáždění spravedlivých.</verse>
        <verse osisID='Ps.1.6'>Hospodin zná cestu spravedlivých, ale cesta svévolníků vede do záhuby.</verse>
      </chapter>
      <chapter osisID='Ps.2'>
        <verse osisID='Ps.2.1'>Proč se pronárody bouří, proč národy kují marné plány?</verse>
        <verse osisID='Ps.2.2'>Srocují se králové země, vládcové se spolu umlouvají proti Hospodinu a pomazanému jeho:</verse>
        <verse osisID='Ps.2.3'>"Zpřetrháme jejich pouta, jejich provazy pryč odhodíme."</verse>
        <verse osisID='Ps.2.4'>Ten, jenž trůní v nebesích, se směje, Panovníkovi jsou k smíchu.</verse>
        <verse osisID='Ps.2.5'>Jednou k nim promluví v hněvu, ve svém rozlícení je naplní děsem:</verse>
        <verse osisID='Ps.2.6'>"Já jsem ustanovil svého krále na Sijónu, na své svaté hoře!"</verse>
        <verse osisID='Ps.2.7'>Přednesu Hospodinovo rozhodnutí. On mi řekl: "Ty jsi můj syn, já jsem tě dnes zplodil.</verse>
        <verse osisID='Ps.2.8'>Požádej, a národy ti předám do dědictví, v trvalé vlastnictví i dálavy země.</verse>
        <verse osisID='Ps.2.9'>Rozdrtíš je železnou holí, rozbiješ je jak nádobu z hlíny."</verse>
        <verse osisID='Ps.2.10'>Nuže, králové, mějte rozum, dejte na výstrahu, soudcové země!</verse>
        <verse osisID='Ps.2.11'>Služte Hospodinu s bázní a jásejte s chvěním.</verse>
        <verse osisID='Ps.2.12'>Líbejte syna, ať se nerozhněvá, ať na cestě nezhynete, jestliže jen málo vzplane hněvem. Blaze všem, kteří se k němu utíkají!</verse>
      </chapter>
      <chapter osisID='Ps.3'>
        <verse osisID='Ps.3.1'>Žalm Davidův, když prchal před svým synem Abšalómem.</verse>
        <verse osisID='Ps.3.2'>Hospodine, jak mnoho je těch, kteří mě souží, mnoho je těch, kdo proti mně povstávají!</verse>
        <verse osisID='Ps.3.3'>Mnoho je těch, kteří o mně prohlašují: "Ten u Boha spásu nenalezne."</verse>
        <verse osisID='Ps.3.4'>Ze všech stran jsi mi však, Hospodine, štítem, tys má sláva, ty mi pozvedáš hlavu.</verse>
        <verse osisID='Ps.3.5'>Pozvedám hlas k Hospodinu, a on ze své svaté hory mi už odpovídá.</verse>
        <verse osisID='Ps.3.6'>Ulehnu, usnu a probudím se, neboť Hospodin mě podepírá.</verse>
        <verse osisID='Ps.3.7'>Nebojím se davu desetitisíců, kteří kolem proti mně se kladou.</verse>
        <verse osisID='Ps.3.8'>Povstaň, Hospodine, zachraň mě, můj Bože! Rozbiješ čelisti všem mým nepřátelům, svévolníkům zvyrážíš zuby. [ (Psalms 3:9) V Hospodinu je spása. S tvým lidem je tvoje požehnání! ]</verse>
      </chapter>
      <chapter osisID='Ps.4'>
        <verse osisID='Ps.4.1'>Pro předního zpěváka za doprovodu strunných nástrojů. Žalm Davidův.</verse>
        <verse osisID='Ps.4.2'>Když volám, odpověz mi, Bože mé spravedlnosti! V soužení mi zjednáš volnost. Smiluj se nade mnou, vyslyš mou modlitbu!</verse>
        <verse osisID='Ps.4.3'>"Urození, dlouho ještě bude tupena má sláva? Milujete marnost, vyhledáváte lež.</verse>
        <verse osisID='Ps.4.4'>Vězte, Hospodin pro svého věrného koná divy. Hospodin slyší, když k němu volám.</verse>
        <verse osisID='Ps.4.5'>Jste tím pobouřeni, nezhřešte však. Přemítejte o tom v srdci na loži a buďte zticha.</verse>
        <verse osisID='Ps.4.6'>Oběť spravedlnosti mu obětujte, důvěřujte Hospodinu."</verse>
        <verse osisID='Ps.4.7'>Mnozí říkají: "Kdo nám dá užít dobrých věcí?" Avšak nad námi ať vzejde jas tvé tváře, Hospodine!</verse>
        <verse osisID='Ps.4.8'>Mému srdci dáváš větší radost, než mívají oni z hojných žní a vinobraní. [ (Psalms 4:9) Pokojně uléhám, pokojně spím, neboť ty sám, Hospodine, v bezpečí mi dáváš bydlet. ]</verse>
      </chapter>
      <chapter osisID='Ps.5'>
        <verse osisID='Ps.5.1'>Pro předního zpěváka ke hře na flétnu. Žalm Davidův.</verse>
        <verse osisID='Ps.5.2'>Hospodine, přej sluchu mým slovům, měj porozumění pro mou zneklidněnou mysl.</verse>
        <verse osisID='Ps.5.3'>Pozornost mi věnuj, když o pomoc volám, můj Králi, můj Bože, vždyť se modlím k tobě!</verse>
        <verse osisID='Ps.5.4'>Hospodine, ty můj hlas uslyšíš zrána, ráno ti připravím oběť a budu čekat.</verse>
        <verse osisID='Ps.5.5'>Ty nejsi bůh, který má zálibu ve svévoli, zlý nemůže být u tebe hostem,</verse>
        <verse osisID='Ps.5.6'>tobě nesmějí na oči potřeštěnci, nenávidíš všechny, kdo páchají ničemnosti,</verse>
        <verse osisID='Ps.5.7'>do záhuby vrháš ty, kdo lživě mluví. Kdo prolévá krev a jedná lstivě, toho má Hospodin v ohavnosti.</verse>
        <verse osisID='Ps.5.8'>Já však pro tvé hojné milosrdenství smím přicházet do tvého domu, smím se klanět před tvým svatým chrámem ve tvé bázni.</verse>
        <verse osisID='Ps.5.9'>Hospodine, ve své spravedlnosti mě veď navzdory těm, kdo proti mně sočí, svou cestu přede mnou učiň přímou.</verse>
        <verse osisID='Ps.5.10'>Vždyť na jejich ústa není spolehnutí, jejich nitro je zdroj zhouby, jejich hrdlo je hrob otevřený, na jazyku samé úlisnosti.</verse>
        <verse osisID='Ps.5.11'>Odhal jejich vinu, Bože, ať doplatí na své plány, zavrhni je pro tak četné jejich nevěrnosti, vždyť vzdorují tobě!</verse>
        <verse osisID='Ps.5.12'>Ať se zaradují všichni, kdo se k tobě utíkají; věčně budou plesat, když je budeš chránit, jásotem tě budou oslavovat ti, kdo milují tvé jméno. [ (Psalms 5:13) Spravedlivému, Hospodine, žehnáš, jako pavézou ho obklopuješ přízní. ]</verse>
      </chapter>
      <chapter osisID='Ps.6'>
        <verse osisID='Ps.6.1'>Pro předního zpěváka za doprovodu osmistrunných nástrojů. Žalm Davidův.</verse>
        <verse osisID='Ps.6.2'>Nekárej mě, Hospodine, ve svém hněvu, netrestej mě ve svém rozhořčení!</verse>
        <verse osisID='Ps.6.3'>Smiluj se nade mnou, Hospodine, chřadnu, Hospodine, uzdrav mě, mé kosti trnou děsem.</verse>
        <verse osisID='Ps.6.4'>Má duše je tolik vyděšená, a ty, Hospodine, dokdy budeš váhat?</verse>
        <verse osisID='Ps.6.5'>Vrať se, Hospodine, braň mě, pro své milosrdenství mě zachraň!</verse>
        <verse osisID='Ps.6.6'>Mezi mrtvými tě nebude nic připomínat; což ti v podsvětí vzdá někdo chválu?</verse>
        <verse osisID='Ps.6.7'>Vyčerpán jsem nářkem, každé noci smáčím svou podušku pláčem, skrápím slzami své lože.</verse>
        <verse osisID='Ps.6.8'>Zrak mi slábne hořem, kalí se mi vinou všech mých protivníků.</verse>
        <verse osisID='Ps.6.9'>Pryč ode mne všichni, kdo pácháte ničemnosti! Hospodin můj hlasitý pláč slyší,</verse>
        <verse osisID='Ps.6.10'>Hospodin slyší mou prosbu, moji modlitbu Hospodin přijme. [ (Psalms 6:11) Hanba a velký děs padnou na všechny mé nepřátele. Pryč odtáhnou v náhlém zahanbení. ]</verse>
      </chapter>
      <chapter osisID='Ps.7'>
        <verse osisID='Ps.7.1'>Tklivá píseň Davidova, kterou zpíval Hospodinu kvůli Benjamínci Kúšovi.</verse>
        <verse osisID='Ps.7.2'>Hospodine, Bože můj, k tobě se utíkám, zachraň mě a vytrhni z rukou všech, kdo mě stíhají,</verse>
        <verse osisID='Ps.7.3'>aby mě jako lev nerozsápal ten, který odvléká, a kdo by vytrhl, není.</verse>
        <verse osisID='Ps.7.4'>Hospodine, Bože můj, jestliže jsem něco spáchal, jestliže lpí bezpráví na mých dlaních,</verse>
        <verse osisID='Ps.7.5'>jestliže jsem odplácel zlem tomu, který mi přál pokoj, nebo z prázdných ohledů jsem šetřil protivníka,</verse>
        <verse osisID='Ps.7.6'>ať nepřítel stíhá moji duši, chytí a zašlape do země můj život, ať uvede v prach mou slávu.</verse>
        <verse osisID='Ps.7.7'>Povstaň, Hospodine, ve svém hněvu, proti zuřivosti protivníků mých se zvedni, bděle při mně stůj na soudu, k němuž jsi dal příkaz.</verse>
        <verse osisID='Ps.7.8'>Pospolitost národů až kolem tebe stane, k soudu nad nimi se navrať na výšinu.</verse>
        <verse osisID='Ps.7.9'>Sám Hospodin povede při s lidmi. Dopomoz mi, Hospodine, k právu, podle mé spravedlnosti a bezúhonnosti.</verse>
        <verse osisID='Ps.7.10'>Kéž je konec zlobě svévolníků. Dej, ať spravedlivý stojí pevně, Bože spravedlivý, jenž zkoumáš srdce a ledví!</verse>
        <verse osisID='Ps.7.11'>Štítem je mi Bůh, on zachraňuje ty, kdo mají přímé srdce.</verse>
        <verse osisID='Ps.7.12'>Bůh je spravedlivý soudce; každý den má Bůh proč vzplanout hněvem.</verse>
        <verse osisID='Ps.7.13'>Což si znovu člověk nebrousí svůj meč? Napíná svůj luk a míří,</verse>
        <verse osisID='Ps.7.14'>smrtonosnou zbraň si chystá, šípy ohnivé si připravuje.</verse>
        <verse osisID='Ps.7.15'>Počíná-li ničemnosti, zplodí trápení a zrodí křivdy.</verse>
        <verse osisID='Ps.7.16'>Kope jámu, vyhloubí ji, spadne však do pasti, kterou chystá.</verse>
        <verse osisID='Ps.7.17'>To, čím jiné trápí, jemu se na hlavu vrátí, jeho násilnictví na lebku mu padne. [ (Psalms 7:18) Budu vzdávat chválu Hospodinu, že je spravedlivý, budu zpívat žalmy jménu Hospodina, Boha nejvyššího. ]</verse>
      </chapter>
      <chapter osisID='Ps.8'>
        <verse osisID='Ps.8.1'>Pro předního zpěváka podle gatského způsobu. Žalm Davidův.</verse>
        <verse osisID='Ps.8.2'>Hospodine, Pane náš, jak vznešené je tvoje jméno po vší zemi! Svou velebnost vyvýšil jsi nad nebesa.</verse>
        <verse osisID='Ps.8.3'>Ústy nemluvňat a kojenců jsi vybudoval mocný val proti svým protivníkům a zastavil nepřítele planoucího pomstou.</verse>
        <verse osisID='Ps.8.4'>Vidím tvá nebesa, dílo tvých prstů, měsíc a hvězdy, jež jsi tam upevnil:</verse>
        <verse osisID='Ps.8.5'>Co je člověk, že na něho pamatuješ, syn člověka, že se ho ujímáš?</verse>
        <verse osisID='Ps.8.6'>Jen maličko jsi ho omezil, že není roven Bohu, korunuješ ho slávou a důstojností.</verse>
        <verse osisID='Ps.8.7'>Svěřuješ mu vládu nad dílem svých rukou, všechno pod nohy mu kladeš:</verse>
        <verse osisID='Ps.8.8'>všechen brav a skot a také polní zvířata</verse>
        <verse osisID='Ps.8.9'>a ptactvo nebeské a mořské ryby, i netvora, který se prohání po mořských stezkách. [ (Psalms 8:10) Hospodine, Pane náš, jak vznešené je tvoje jméno po vší zemi! ]</verse>
      </chapter>
      <chapter osisID='Ps.9'>
        <verse osisID='Ps.9.1'>Pro předního zpěváka. Podle mút-labben. Žalm Davidův.</verse>
        <verse osisID='Ps.9.2'>Hospodine, celým svým srdcem ti vzdávám chválu, o všech divuplných činech tvých chci vypravovat.</verse>
        <verse osisID='Ps.9.3'>Budu se radovat, jásotem tě oslavovat, tvému jménu, Nejvyšší, pět žalmy.</verse>
        <verse osisID='Ps.9.4'>Moji nepřátelé obrátí se nazpět, upadnou a zhynou před tvou tváří,</verse>
        <verse osisID='Ps.9.5'>protožes mi zjednal právo, obhájils mě, usedl jsi na trůn, soudce spravedlivý.</verse>
        <verse osisID='Ps.9.6'>Okřikl jsi pronárody, do záhuby svrhl svévolníka, jejich jméno zahladil jsi navěky a navždy.</verse>
        <verse osisID='Ps.9.7'>Po nepříteli zůstaly provždy jen trosky. Vyvrátil jsi jejich města, i památka na ně zašla.</verse>
        <verse osisID='Ps.9.8'>Hospodin však bude trůnit věčně, soudnou stolici má připravenu.</verse>
        <verse osisID='Ps.9.9'>Rozsoudí svět spravedlivě, povede při národů dle práva.</verse>
        <verse osisID='Ps.9.10'>Hospodin je zdeptanému nedobytným hradem, v dobách soužení je hradem nedobytným.</verse>
        <verse osisID='Ps.9.11'>V tebe nechť doufají, do znají tvé jméno. Vždyť ty, kdo se dotazují po tvé vůli, neopouštíš, Hospodine.</verse>
        <verse osisID='Ps.9.12'>Pějte žalmy Hospodinu, který na Sijónu trůní, oznamujte mezi lidmi jeho skutky.</verse>
        <verse osisID='Ps.9.13'>Za prolitou krev k odpovědnosti volá, pamatuje na ni, na úpění ponížených nezapomněl.</verse>
        <verse osisID='Ps.9.14'>Hospodine, smiluj se nade mnou, pohleď, jak mě ponižují ti, kteří mě nenávidí, smiluj se ty, jenž mě zvedáš z bran smrti!</verse>
        <verse osisID='Ps.9.15'>O všech chvályhodných činech tvých chci vypravovat v branách sijónské dcery, budu jásat nad tím, žes mě spasil.</verse>
        <verse osisID='Ps.9.16'>Pronárody klesly do pasti, již udělaly, v síti, kterou nastražily, uvízla jim noha.</verse>
        <verse osisID='Ps.9.17'>Hospodin tu zřejmě zjednal právo: svévolník uvízl v léčce přichystané vlastní rukou. - Higgájón.</verse>
        <verse osisID='Ps.9.18'>Do podsvětí se navrátí svévolníci, všechny pronárody, jež na Boha zapomněly.</verse>
        <verse osisID='Ps.9.19'>Ubožák však nikdy neupadne v zapomnění; naděje ponížených nikdy neztroskotá.</verse>
        <verse osisID='Ps.9.20'>Povstaň, Hospodine, ať si člověk nezakládá na své moci, ať už pronárody stanou před tvým soudem! [ (Psalms 9:21) Hospodine, zdrť je strachem, ať si pronárody uvědomí, že jsou jenom lidé. ]</verse>
      </chapter>
      <chapter osisID='Ps.10'>
        <verse osisID='Ps.10.1'>Hospodine, proč jen stojíš v dáli, v dobách soužení se skrýváš?</verse>
        <verse osisID='Ps.10.2'>Ponížený je pro zpupnost svévolníka v jednom ohni. Ať se zapletou v těch piklech, které vymýšlejí!</verse>
        <verse osisID='Ps.10.3'>Když svévolník chválí, pak jen pro své choutky, když chamtivec dobrořečí, znevažuje Hospodina.</verse>
        <verse osisID='Ps.10.4'>Svévolník ve zpupném hněvu říká: "Bůh nic nevypátrá, Bůh tu není." Odtud všechny jeho pikle.</verse>
        <verse osisID='Ps.10.5'>Úspěšné jsou jeho cesty v každé době, vysoko jsou od něho tvé soudy, soptí proti všem svým protivníkům.</verse>
        <verse osisID='Ps.10.6'>Říkává si v srdci: "Mnou nic neotřese. Z pokolení do pokolení mě nepotká nic zlého."</verse>
        <verse osisID='Ps.10.7'>V ústech má jen samou kletbu, lest a útisk, na jazyku trápení a ničemnosti.</verse>
        <verse osisID='Ps.10.8'>Na nádvořích číhá na čekané, v skrýších vraždí nevinného, jeho oči pasou po bezbranném.</verse>
        <verse osisID='Ps.10.9'>Číhá v úkrytu jak v houští lev, číhá na poníženého, aby se ho zmocnil, zmocnil se ho, do sítě ho vtáhl.</verse>
        <verse osisID='Ps.10.10'>Plíží se a krčí a bezbranní upadají do jeho spárů.</verse>
        <verse osisID='Ps.10.11'>Říkává si v srdci: "Bůh vše zapomíná, skryl svou tvář, nikdy nic neuvidí."</verse>
        <verse osisID='Ps.10.12'>Povstaň, Hospodine Bože, pozvedni svou ruku, nezapomeň na ponižované!</verse>
        <verse osisID='Ps.10.13'>Smí svévolník znevažovat Boha, říkat si v srdci: "Ty nic nevypátráš"?</verse>
        <verse osisID='Ps.10.14'>Ty však vidíš trápení a hoře. Shlédneš a vše vezmeš do svých rukou. Bezbranný se spoléhá na tebe, sirotkovi poskytuješ pomoc.</verse>
        <verse osisID='Ps.10.15'>Přeraz paži svévolníka, paži zlého. Jeho svévoli vypátráš, nic ti neunikne.</verse>
        <verse osisID='Ps.10.16'>Hospodin je Králem navěky a navždy, pronárody zmizí z jeho země.</verse>
        <verse osisID='Ps.10.17'>Tužbu pokorných vyslýcháš, Hospodine, jejich srdce posiluješ, máš pozorné ucho,</verse>
        <verse osisID='Ps.10.18'>zjednáš právo sirotkovi, právo zdeptanému; člověk na zemi už nebude vzbuzovat strach.</verse>
      </chapter>
      <chapter osisID='Ps.11'>
        <verse osisID='Ps.11.1'>Pro předního zpěváka, Davidův. Utíkám se k Hospodinu. Pročpak mi říkáte: "Jen si lítej, ptáče, po té vaší hoře!</verse>
        <verse osisID='Ps.11.2'>Hle, jak svévolníci luk už napínají, šípy na tětivu kladou, aby skláli ve tmách ty, kdo mají přímé srdce.</verse>
        <verse osisID='Ps.11.3'>Když se všechno od základů hroutí, co dokáže spravedlivý?"</verse>
        <verse osisID='Ps.11.4'>Hospodin je ve svém svatém chrámu, Hospodin má trůn svůj na nebesích. Jeho oči hledí, jeho pohled zkoumá lidské syny.</verse>
        <verse osisID='Ps.11.5'>Hospodin zkoumá spravedlivého i svévolníka; toho, kdo miluje násilí, z té duše nenávidí.</verse>
        <verse osisID='Ps.11.6'>Sešle na svévolníky déšť žhavého uhlí a hořící síry, jejich údělem se stane žhoucí vichr.</verse>
        <verse osisID='Ps.11.7'>Hospodin je spravedlivý, miluje vše, co je spravedlivé; jeho tvář pohlíží na přímého.</verse>
      </chapter>
      <chapter osisID='Ps.12'>
        <verse osisID='Ps.12.1'>Pro předního zpěváka za doprovodu osmistrunného nástroje, žalm Davidův.</verse>
        <verse osisID='Ps.12.2'>Hospodine, pomoz! Se zbožným je konec, berou za své věrní mezi lidmi.</verse>
        <verse osisID='Ps.12.3'>Jeden druhého svou řečí šálí, mluví úlisnými rty a obojakým srdcem.</verse>
        <verse osisID='Ps.12.4'>Kéž Hospodin zcela vymýtí ty úlisné rty, jazyk, co se velikášsky chvástá,</verse>
        <verse osisID='Ps.12.5'>ty, kdo říkají: "Náš jazyk převahu nám zaručuje, máme přece ústa. Kdo je naším Pánem?"</verse>
        <verse osisID='Ps.12.6'>"Pro útlak ponížených, pro sténání ubožáků teď povstanu," praví Hospodin, "daruji spásu tomu, proti němuž svévolník soptí."</verse>
        <verse osisID='Ps.12.7'>Co vysloví Hospodin, jsou slova ryzí, stříbro přetavené do kadlubu v zemi, sedmkráte protříbené.</verse>
        <verse osisID='Ps.12.8'>Ty je, Hospodine, budeš střežit, navěky nás budeš chránit před tím pokolením; [ (Psalms 12:9) kolem obcházejí svévolníci a vzmáhá se mezi lidmi neurvalost. ]</verse>
      </chapter>
      <chapter osisID='Ps.13'>
        <verse osisID='Ps.13.1'>Pro předního zpěváka, žalm Davidův.</verse>
        <verse osisID='Ps.13.2'>Dlouho ještě, Hospodine, na mě ani nevzpomeneš? Dlouho ještě chceš mi svou tvář skrývat?</verse>
        <verse osisID='Ps.13.3'>Dlouho ještě musím sám u sebe hledat rady, strastmi se den ze dne v srdci soužit? Dlouho ještě se bude můj nepřítel proti mně vyvyšovat?</verse>
        <verse osisID='Ps.13.4'>Shlédni, Hospodine, Bože můj, a odpověz mi! Rozjasni mé oči, ať neusnu spánkem smrti,</verse>
        <verse osisID='Ps.13.5'>ať nepřítel neřekne: "Zdolal jsem ho!" Moji protivníci budou jásat, zhroutím-li se.</verse>
        <verse osisID='Ps.13.6'>Já v tvé milosrdenství však doufám, moje srdce jásá nad tvou spásou. Budu zpívat Hospodinu, neboť se mě zastal.</verse>
      </chapter>
      <chapter osisID='Ps.14'>
        <verse osisID='Ps.14.1'>Pro předního zpěváka, Davidův. Bloud si v srdci říká: "Bůh tu není." Všichni kazí, zohavují, na co sáhnou, nikdo nic dobrého neudělá.</verse>
        <verse osisID='Ps.14.2'>Hospodin na lidi pohlíží z nebe, chce vidět, má-li kdo rozum, dotazuje-li se po Boží vůli.</verse>
        <verse osisID='Ps.14.3'>Zpronevěřili se všichni, zvrhli se do jednoho, nikdo nic dobrého neudělá, naprosto nikdo.</verse>
        <verse osisID='Ps.14.4'>Což nevědí všichni, kdo páchají ničemnosti, kdo jedí můj lid, jako by jedli chleba, ti, kdo Hospodina nevzývají,</verse>
        <verse osisID='Ps.14.5'>že se jednou třást budou strachem? S pokolením spravedlivého je Bůh.</verse>
        <verse osisID='Ps.14.6'>Radu poníženého ostouzíte, ale Hospodin je jeho útočiště.</verse>
        <verse osisID='Ps.14.7'>Kéž už přijde Izraeli ze Sijónu spása! Až Hospodin změní úděl svého lidu, bude Jákob jásat, Izrael se zaraduje.</verse>
      </chapter>
      <chapter osisID='Ps.15'>
        <verse osisID='Ps.15.1'>Žalm Davidův. Hospodine, kdo smí pobývat v tvém stanu, kdo smí bydlet na tvé svaté hoře?</verse>
        <verse osisID='Ps.15.2'>Ten, kdo žije bezúhonně, ten, kdo jedná spravedlivě, ten, kdo ze srdce zastává pravdu,</verse>
        <verse osisID='Ps.15.3'>nemá pomlouvačný jazyk, druhému nedělá nic zlého, na svého druha nekydá hanu,</verse>
        <verse osisID='Ps.15.4'>pohrdá tím, kdo je hoden zavržení, váží si těch, kdo se bojí Hospodina, nemění, co odpřisáhl, byť i ke své škodě,</verse>
        <verse osisID='Ps.15.5'>nepůjčuje na lichvářský úrok, nedá se podplatit proti nevinnému. Ten, kdo takto jedná, nikdy se nezhroutí.</verse>
      </chapter>
      <chapter osisID='Ps.16'>
        <verse osisID='Ps.16.1'>Pamětní zápis; Davidův. Ochraňuj mě, Bože, utíkám se k tobě!</verse>
        <verse osisID='Ps.16.2'>Pravím Hospodinu: "Ty jsi, Panovníku, moje dobro, nad tebe není."</verse>
        <verse osisID='Ps.16.3'>Svatým, těm, kteří jsou v této zemi, pravím, těm vznešeným, jež jsem si oblíbil nade všechno:</verse>
        <verse osisID='Ps.16.4'>"Útrapy si rozmnožují, kdo běhají za jinými bohy. Ani trochu krve v úlitbu jim nedám, jejich jméno nepřejde mi přes rty."</verse>
        <verse osisID='Ps.16.5'>Hospodin je podíl mně určený, je můj kalich; můj los držíš pevně, Hospodine.</verse>
        <verse osisID='Ps.16.6'>Měřicí provazce mi padly v kraji blaha, moje dědictví je velkolepé!</verse>
        <verse osisID='Ps.16.7'>Dobrořečím Hospodinu, on mi radí, i v noci mě moje ledví napomíná.</verse>
        <verse osisID='Ps.16.8'>Hospodina stále před oči si stavím, je mi po pravici, nic mnou neotřese.</verse>
        <verse osisID='Ps.16.9'>Proto se mé srdce raduje a moje sláva jásá, v bezpečí přebývá i mé tělo,</verse>
        <verse osisID='Ps.16.10'>neboť v moci podsvětí mě neponecháš, nedopustíš, aby se tvůj věrný octl v jámě.</verse>
        <verse osisID='Ps.16.11'>Stezku života mi dáváš poznat; vrcholem radosti je být s tebou, ve tvé pravici je neskonalé blaho.</verse>
      </chapter>
      <chapter osisID='Ps.17'>
        <verse osisID='Ps.17.1'>Modlitba; Davidova. Hospodine, slyš při spravedlivou, věnuj pozornost mému bědování, dopřej sluchu mé modlitbě z bezelstných rtů.</verse>
        <verse osisID='Ps.17.2'>Ty sám vynes nade mnou rozsudek; tvoje oči vidí, kde je právo.</verse>
        <verse osisID='Ps.17.3'>Zkoumal jsi mé srdce, dozíral jsi v noci, tříbil jsi mě, nic ti neuniklo, ani úmysl, jenž nepřešel mi přes rty.</verse>
        <verse osisID='Ps.17.4'>Pokud jde o lidské činy, slovu tvých rtů věren vyvaroval jsem se stezek rozvratníka.</verse>
        <verse osisID='Ps.17.5'>Drž mé kroky ve svých stopách, aby moje nohy neuklouzly.</verse>
        <verse osisID='Ps.17.6'>K tobě volám a ty odpovíš mi, Bože, nakloň ke mně ucho, slyš, co říkám.</verse>
        <verse osisID='Ps.17.7'>Ukaž divy svého milosrdenství, spasiteli těch, kdo před útočníky se k pravici tvé utíkají.</verse>
        <verse osisID='Ps.17.8'>Ochraňuj mě jako zřítelnici oka, skryj mě ve stínu svých křídel</verse>
        <verse osisID='Ps.17.9'>před svévolníky, kteří zahubit mě chtějí, úhlavními nepřáteli, když mě obkličují.</verse>
        <verse osisID='Ps.17.10'>Tukem obrostlo jim srdce, jejich ústa mluví zpupně.</verse>
        <verse osisID='Ps.17.11'>Kruhem svírají mě při každičkém kroku, slídí zrakem, jak mě dostat k zemi.</verse>
        <verse osisID='Ps.17.12'>Můj nepřítel podobá se lvu, jenž lační po kořisti, je jak lvíče, které číhá vskrytu.</verse>
        <verse osisID='Ps.17.13'>Povstaň, Hospodine, předejdi jej, sraz ho! Kéž mi dá tvůj meč vyváznout z moci svévolníka</verse>
        <verse osisID='Ps.17.14'>a tvá ruka, Hospodine, z moci lidí, lidí věku tohoto, jejichž podílem je pouze život. Ty jim ze svých zásob plníš břicho, sytí se i synové a zbytek nechávají nemluvňatům.</verse>
        <verse osisID='Ps.17.15'>Já však ve spravedlnosti uzřím tvoji tvář, až procitnu, budu se sytit tvým zjevem.</verse>
      </chapter>
      <chapter osisID='Ps.18'>
        <verse osisID='Ps.18.1'>Pro předního zpěváka. Žalm Hospodinova služebníka Davida, který přednášel slova této písně Hospodinu v den, kdy jej Hospodin vysvobodil ze spárů všech jeho nepřátel i z rukou Saulových.</verse>
        <verse osisID='Ps.18.2'>Pravil: Miluji tě vroucně, Hospodine, moje sílo.</verse>
        <verse osisID='Ps.18.3'>Hospodine, skalní štíte můj, má pevná tvrzi, vysvoboditeli, Bože můj, má skálo, utíkám se k tobě, štíte můj a rohu spásy, nedobytný hrade!</verse>
        <verse osisID='Ps.18.4'>Když jsem vzýval Hospodina, jemuž patří chvála, byl jsem zachráněn před svými nepřáteli.</verse>
        <verse osisID='Ps.18.5'>Ovinuly mě provazy smrti, zachvátily mě dravé proudy Ničemníka,</verse>
        <verse osisID='Ps.18.6'>provazy podsvětí se kolem mne stáhly, dostihly mě léčky smrti.</verse>
        <verse osisID='Ps.18.7'>V soužení jsem vzýval Hospodina, k svému Bohu o pomoc jsem volal. Uslyšel můj hlas ze svého chrámu, mé volání proniklo až k jeho sluchu.</verse>
        <verse osisID='Ps.18.8'>Země se zachvěla, roztřásla se, hory v základech se hnuly, chvěly se před jeho plamenným hněvem.</verse>
        <verse osisID='Ps.18.9'>Z chřípí se mu valil dým, z úst sžírající oheň, planoucí řeřavé uhlí.</verse>
        <verse osisID='Ps.18.10'>Sklonil nebesa a sestupoval, pod nohama černé mračno.</verse>
        <verse osisID='Ps.18.11'>Na cheruba usedl a letěl a vznášel se na perutích větru.</verse>
        <verse osisID='Ps.18.12'>Temno učinil svou skrýší, stánkem kolem sebe, temné vodstvo, mračna prachu.</verse>
        <verse osisID='Ps.18.13'>Mračna se hnala před jeho jasem, krupobití a hořící uhlí.</verse>
        <verse osisID='Ps.18.14'>Hospodin na nebi zaburácel, Nejvyšší vydal svůj hlas, krupobití a hořící uhlí.</verse>
        <verse osisID='Ps.18.15'>Vyslal své šípy a rozehnal mračna, množstvím blesků je uvedl v zmatek.</verse>
        <verse osisID='Ps.18.16'>Tu se objevila koryta vod, základy světa se obnažily, když jsi, Hospodine, zaútočil, když jsi zadul svým hněvivým dechem.</verse>
        <verse osisID='Ps.18.17'>Vztáhl ruku z výše, uchopil mě, vytáhl mě z nesmírného vodstva.</verse>
        <verse osisID='Ps.18.18'>Nepříteli mocnému mě vyrval, těm, kdo nenáviděli mě, kdo zdatnější byli.</verse>
        <verse osisID='Ps.18.19'>Přepadli mě v den mých běd, ale Hospodin mě podepíral,</verse>
        <verse osisID='Ps.18.20'>učinil mě volným; ubránil mě, protože si mě oblíbil.</verse>
        <verse osisID='Ps.18.21'>Hospodin mi odplatil podle mé spravedlnosti, odměnil mě podle čistoty mých rukou,</verse>
        <verse osisID='Ps.18.22'>neboť jsem dbal na Hospodinovy cesty, neodvrátil jsem se svévolně od svého Boha.</verse>
        <verse osisID='Ps.18.23'>Všechny jeho řády jsem měl na zřeteli, neodvrhl jeho nařízení.</verse>
        <verse osisID='Ps.18.24'>Jeho jsem se dokonale držel, varoval se nepravosti.</verse>
        <verse osisID='Ps.18.25'>Podle mé spravedlnosti mě Hospodin odměňoval, podle čistoty mých rukou, tak jak jevila se jemu.</verse>
        <verse osisID='Ps.18.26'>Ty věrnému osvědčuješ věrnost, muži dokonalému svou dokonalost,</verse>
        <verse osisID='Ps.18.27'>ryzímu svou ryzost osvědčuješ, s neupřímným se však pouštíš do zápasu.</verse>
        <verse osisID='Ps.18.28'>Ty lid ponížený zachraňuješ, ale povýšené nutíš sklopit oči.</verse>
        <verse osisID='Ps.18.29'>Ty mi rozsvěcuješ světlo, Hospodine. Můj Bůh září do mých temnot.</verse>
        <verse osisID='Ps.18.30'>S tebou proběhnu i nepřátelskou vřavou, se svým Bohem zdolám hradbu,</verse>
        <verse osisID='Ps.18.31'>s Bohem, jehož cesta je tak dokonalá! To, co řekne Hospodin, je protříbené. On je štítem všech, kteří se k němu utíkají.</verse>
        <verse osisID='Ps.18.32'>Kdo je Bůh krom Hospodina, kdo je skála, ne-li Bůh náš!</verse>
        <verse osisID='Ps.18.33'>Bůh, který mě opásává statečností a mou cestu činí dokonalou,</verse>
        <verse osisID='Ps.18.34'>ten dává mým nohám hbitost laně, na mých posvátných návrších mi dopřává stanout,</verse>
        <verse osisID='Ps.18.35'>učí bojovat mé ruce a mé paže napnout bronzový luk.</verse>
        <verse osisID='Ps.18.36'>Podal jsi mi štít své spásy, tvoje pravice mě podepírá, tvá mírnost mé síly rozmnožila.</verse>
        <verse osisID='Ps.18.37'>Dals volnost mým krokům, nohy se mi nepodvrtnou.</verse>
        <verse osisID='Ps.18.38'>Budu stíhat nepřátele, dopadnu je. Nevrátím se zpět, dokud je neudolám.</verse>
        <verse osisID='Ps.18.39'>Rozdrtím je, že už nepovstanou, pod nohy mi padnou.</verse>
        <verse osisID='Ps.18.40'>Opásals mě statečností k boji; ty, kdo povstávají proti mně, sám srazíš.</verse>
        <verse osisID='Ps.18.41'>Obrátil jsi na útěk mé nepřátele, navždy umlčím ty, kdo mě nenávidí.</verse>
        <verse osisID='Ps.18.42'>Budou volat o pomoc, a nespasí je nikdo, volat k Hospodinu, ale neodpoví.</verse>
        <verse osisID='Ps.18.43'>Roztluču je, budou jako prach ve větru, smetu je jak bláto z ulic.</verse>
        <verse osisID='Ps.18.44'>Dals mi vyváznout z rozbrojů lidu, vůdcem pronárodů jsi mě ustanovil. Sloužit bude mi i lid, který jsem neznal.</verse>
        <verse osisID='Ps.18.45'>Na slovo mě uposlechnou, cizinci se budou vtírat do mé přízně.</verse>
        <verse osisID='Ps.18.46'>Cizinci jak tráva zvadnou, vypotácejí se ze svých hradišť.</verse>
        <verse osisID='Ps.18.47'>Živ je Hospodin! Buď požehnána moje skála, vyvýšen buď Bůh, má spása!</verse>
        <verse osisID='Ps.18.48'>Bůh, jenž mě pověřil vykonáním pomsty, národy mi podrobuje.</verse>
        <verse osisID='Ps.18.49'>Vysvoboditeli od nepřátel, pozvedáš mě nad ty, kdo proti mně povstávají, ty mě násilníku vyrveš.</verse>
        <verse osisID='Ps.18.50'>Proto ti vzdám, Hospodine, mezi pronárody chválu, budu zpívat žalmy tvému jménu. [ (Psalms 18:51) Velká vítězství dopřává svému králi, prokazuje milosrdenství svému pomazanému, Davidovi, a jeho potomstvu navěky! ]</verse>
      </chapter>
      <chapter osisID='Ps.19'>
        <verse osisID='Ps.19.1'>Pro předního zpěváka. Žalm Davidův.</verse>
        <verse osisID='Ps.19.2'>Nebesa vypravují o Boží slávě, obloha hovoří o díle jeho rukou.</verse>
        <verse osisID='Ps.19.3'>Svoji řeč předává jeden den druhému, noc noci sděluje poznatky.</verse>
        <verse osisID='Ps.19.4'>Není to řeč lidská, nejsou to slova, takový hlas od nich nelze slyšet.</verse>
        <verse osisID='Ps.19.5'>Jejich tón zvučí celičkou zemí, zní jejich hovor po širém světě. Bůh slunci na nebi postavil stan.</verse>
        <verse osisID='Ps.19.6'>Ono jak ženich z komnaty vyjde, vesele jako rek, když běží k cíli.</verse>
        <verse osisID='Ps.19.7'>Vychází na jednom okraji nebes, probíhá obloukem k druhému konci a nic se neskryje před jeho žárem.</verse>
        <verse osisID='Ps.19.8'>Hospodinův zákon je dokonalý, udržuje při životě. Hospodinovo svědectví je pravdivé, nezkušený jím zmoudří.</verse>
        <verse osisID='Ps.19.9'>Hospodinova ustanovení jsou přímá, jsou pro radost v srdci. Hospodinovo přikázání je ryzí, dává očím světlo.</verse>
        <verse osisID='Ps.19.10'>Hospodinova bázeň je čistá, obstojí navždy. Hospodinovy řády jsou pravda, jsou nejvýš spravedlivé,</verse>
        <verse osisID='Ps.19.11'>nad zlato vzácnější, nad množství ryzího zlata, sladší než med, než včelí med z plástve.</verse>
        <verse osisID='Ps.19.12'>Jsou poučením i pro tvého služebníka, když na ně dbá, má odměnu hojnou.</verse>
        <verse osisID='Ps.19.13'>Kdo může rozpoznat bludy? Zprosť mě i vin, jež jsou mi skryty.</verse>
        <verse osisID='Ps.19.14'>Též před opovážlivci chraň svého služebníka, nedopusť, aby mi vládli. Pak budu bez vady a shledán čistý, prost množství nevěrností. [ (Psalms 19:15) Kéž se ti líbí řeč mých úst i to, o čem rozjímám v srdci, Hospodine, má skálo, vykupiteli můj! ]</verse>
      </chapter>
      <chapter osisID='Ps.20'>
        <verse osisID='Ps.20.1'>Pro předního zpěváka. Žalm Davidův.</verse>
        <verse osisID='Ps.20.2'>Kéž ti v den soužení Hospodin odpoví, kéž je ti hradem jméno Boha Jákobova!</verse>
        <verse osisID='Ps.20.3'>Kéž ti sešle pomoc ze svatyně, kéž tě podepírá ze Sijónu!</verse>
        <verse osisID='Ps.20.4'>Kéž má na paměti všechny tvé obětní dary, kéž tvou oběť zápalnou rád přijme.</verse>
        <verse osisID='Ps.20.5'>Kéž ti dá, po čem tvé srdce touží, kéž splní každý tvůj záměr!</verse>
        <verse osisID='Ps.20.6'>Budeme plesat nad tvým vítězstvím, vztyčíme praporce ve jménu svého Boha. Kéž splní Hospodin všechna tvá přání!</verse>
        <verse osisID='Ps.20.7'>Nyní vím, že Hospodin dá svému pomazanému vítězství, on mu odpoví ze svého svatého nebe bohatýrskými činy své vítězné pravice.</verse>
        <verse osisID='Ps.20.8'>Jedni se honosí vozy, jiní koňmi, ale my připomínáme jméno Hospodina, svého Boha.</verse>
        <verse osisID='Ps.20.9'>Oni klesali, až padli, my jsme povstali a přetrváme. [ (Psalms 20:10) "Hospodine, pomoz!" Král ať nám odpoví v den, kdy budem volat. ]</verse>
      </chapter>
      <chapter osisID='Ps.21'>
        <verse osisID='Ps.21.1'>Pro předního zpěváka. Žalm Davidův.</verse>
        <verse osisID='Ps.21.2'>Hospodine, král se raduje z tvé moci, nad tvým vítězstvím vděčně jásá.</verse>
        <verse osisID='Ps.21.3'>Splnil jsi mu touhu jeho srdce, prosbě jeho rtů jsi neodepřel.</verse>
        <verse osisID='Ps.21.4'>Vyšels mu vstříc štědrým požehnáním, na hlavu mu kladeš korunu z ryzího zlata.</verse>
        <verse osisID='Ps.21.5'>O život tě prosil; daroval jsi mu jej do nejdelších časů, navěky a navždy.</verse>
        <verse osisID='Ps.21.6'>Dík tvému vítězství je velká jeho sláva, obestřel jsi ho velebnou důstojností.</verse>
        <verse osisID='Ps.21.7'>Učinils ho navždy požehnáním, oblažuješ ho radostí z tvé přítomnosti.</verse>
        <verse osisID='Ps.21.8'>Vždyť král doufá v Hospodina; pro milosrdenství Nejvyššího jím nic neotřese.</verse>
        <verse osisID='Ps.21.9'>Tvá ruka si najde všechny nepřátele, tvá pravice nalezne ty, kdo tě nenávidí.</verse>
        <verse osisID='Ps.21.10'>Rozpálíš je jako pec v čas, kdy se objevíš, Hospodine. Ve svém hněvu je Bůh pohltí, pozře je oheň.</verse>
        <verse osisID='Ps.21.11'>Vyhubíš ze země jejich plod a jejich potomstvo mezi lidmi.</verse>
        <verse osisID='Ps.21.12'>Ačkoli ti chystali zlý konec a vymýšleli pikle, nepořídí.</verse>
        <verse osisID='Ps.21.13'>Položíš je na lopatky, napneš proti nim tětivy svých luků. [ (Psalms 21:14) Pozvedni se, Hospodine, ve své moci! Budem zpívat a pět žalmy o tvé bohatýrské síle. ]</verse>
      </chapter>
      <chapter osisID='Ps.22'>
        <verse osisID='Ps.22.1'>Pro předního zpěváka. Podle "Laně za ranních červánků". Žalm Davidův.</verse>
        <verse osisID='Ps.22.2'>Bože můj, Bože můj, proč jsi mě opustil? Daleko spása má, ač o pomoc volám.</verse>
        <verse osisID='Ps.22.3'>Bože můj, volám ve dne, a neodpovídáš, nemohu se ztišit ani v noci.</verse>
        <verse osisID='Ps.22.4'>Ty jsi ten Svatý, jenž trůní obklopen chválami Izraele.</verse>
        <verse osisID='Ps.22.5'>Otcové naši doufali v tebe, doufali, tys jim dal vyváznout.</verse>
        <verse osisID='Ps.22.6'>Úpěli k tobě a unikli zmaru, doufali v tebe a nebyli zahanbeni.</verse>
        <verse osisID='Ps.22.7'>Já však jsem červ a ne člověk, potupa lidství, povrhel lidu.</verse>
        <verse osisID='Ps.22.8'>Všem, kdo mě vidí, jsem jenom pro smích, šklebí se na mě, potřásají hlavou:</verse>
        <verse osisID='Ps.22.9'>"Svěř to Hospodinu!" "Ať mu dá vyváznout, ať ho vysvobodí, když si ho oblíbil!"</verse>
        <verse osisID='Ps.22.10'>Ty jsi mě vyvedl z života matky, chovals mě v bezpečí u jejích prsou.</verse>
        <verse osisID='Ps.22.11'>Na tebe jsem odkázán už z lůna, z života mé matky ty jsi můj Bůh.</verse>
        <verse osisID='Ps.22.12'>Nebuď mi vzdálen, blízko je soužení, na pomoc nikoho nemám!</verse>
        <verse osisID='Ps.22.13'>Množství býků mě kruhem svírá, bášanští tuři mě obstoupili.</verse>
        <verse osisID='Ps.22.14'>Rozevírají na mě tlamu jak řvoucí lev, když trhá kořist.</verse>
        <verse osisID='Ps.22.15'>Rozlévám se jako voda, všechny kosti se mi uvolňují, jako vosk je mé srdce, rozplynulo se v mém nitru.</verse>
        <verse osisID='Ps.22.16'>Jako střep vyschla má síla, jazyk mi přisedl k patru. Vrháš mě do prachu smrti!</verse>
        <verse osisID='Ps.22.17'>Smečka psů mě kruhem svírá, zlovolná tlupa mě obkličuje; sápou se jako lev na mé ruce a nohy,</verse>
        <verse osisID='Ps.22.18'>mohu si spočítat všechny své kosti. Pasou se na mně svým zrakem.</verse>
        <verse osisID='Ps.22.19'>Dělí se o mé roucho, losují o můj oděv.</verse>
        <verse osisID='Ps.22.20'>Nebuď mi vzdálen, Hospodine, má sílo, pospěš mi na pomoc!</verse>
        <verse osisID='Ps.22.21'>Vysvoboď mou duši od meče, chraň jediné, co mám, před psí tlapou;</verse>
        <verse osisID='Ps.22.22'>zachraň mě ze lví tlamy, před rohy jednorožců! - A tys mi odpověděl.</verse>
        <verse osisID='Ps.22.23'>O tvém jménu budu vyprávět svým bratřím, ve shromáždění tě budu chválit.</verse>
        <verse osisID='Ps.22.24'>Kdo se bojíte Hospodina, chvalte ho! Ctěte ho, všichni potomci Jákobovi, celé Izraelovo potomstvo, žij před ním v bázni!</verse>
        <verse osisID='Ps.22.25'>Nepohrdl poníženým, v opovržení ho neměl. Když trpěl příkoří, neukryl před ním svou tvář, slyšel, když k němu o pomoc volal.</verse>
        <verse osisID='Ps.22.26'>Od tebe vzejde mi chvála ve velikém shromáždění. Své sliby splním před těmi, kdo se ho bojí.</verse>
        <verse osisID='Ps.22.27'>Pokorní budou jíst dosyta, budou chválit Hospodina ti, kdo se na jeho vůli dotazují. Vaše srdce bude žít navždy.</verse>
        <verse osisID='Ps.22.28'>Rozpomenou se a navrátí se k Hospodinu všechny dálavy země. Tobě se budou klanět všechny čeledi pronárodů.</verse>
        <verse osisID='Ps.22.29'>Vždyť Hospodinu náleží kralovat, i nad pronárody vládnout.</verse>
        <verse osisID='Ps.22.30'>Všichni tuční v zemi, ti, kdo jedli a kdo se klaněli, všichni, kteří sestupují v prach, musí před ním padnout na kolena; a jejich duše si život nezachová.</verse>
        <verse osisID='Ps.22.31'>Potomstvo bude mu sloužit. O Panovníku budou vyprávět dalšímu pokolení, [ (Psalms 22:32) to přijde a bude hlásat jeho spravedlnost lidu, který se zrodí: "To učinil on!" ]</verse>
      </chapter>
      <chapter osisID='Ps.23'>
        <verse osisID='Ps.23.1'>Žalm Davidův. Hospodin je můj pastýř, nebudu mít nedostatek.</verse>
        <verse osisID='Ps.23.2'>Dopřává mi odpočívat na travnatých nivách, vodí mě na klidná místa u vod,</verse>
        <verse osisID='Ps.23.3'>naživu mě udržuje, stezkou spravedlnosti mě vede pro své jméno.</verse>
        <verse osisID='Ps.23.4'>I když půjdu roklí šeré smrti, nebudu se bát ničeho zlého, vždyť se mnou jsi ty. Tvoje berla a tvá hůl mě potěšují.</verse>
        <verse osisID='Ps.23.5'>Prostíráš mi stůl před zraky protivníků, hlavu mi olejem potíráš, kalich mi po okraj plníš.</verse>
        <verse osisID='Ps.23.6'>Ano, dobrota a milosrdenství provázet mě budou všemi dny mého žití. Do Hospodinova domu se budu vracet do nejdelších časů.</verse>
      </chapter>
      <chapter osisID='Ps.24'>
        <verse osisID='Ps.24.1'>Davidův; žalm. Hospodinova je země se vším, co je na ní, svět i ti, kdo na něm sídlí.</verse>
        <verse osisID='Ps.24.2'>To on základ na mořích jí kladl, pevně ji usadil nad vodními proudy.</verse>
        <verse osisID='Ps.24.3'>Kdo vystoupí na Hospodinovu horu? A kdo stanout smí na jeho svatém místě?</verse>
        <verse osisID='Ps.24.4'>Ten, kdo má čisté ruce a srdce ryzí, ten, kdo nezneužije mou duši, ten, kdo nepřísahá lstivě.</verse>
        <verse osisID='Ps.24.5'>Ten dojde požehnání od Hospodina, spravedlnosti od Boha, své spásy.</verse>
        <verse osisID='Ps.24.6'>To je pokolení těch, kdo se na jeho vůli dotazují. Ti, kdo hledají tvou tvář - toť Jákob.</verse>
        <verse osisID='Ps.24.7'>Brány, zvedněte výše svá nadpraží, výše se zvedněte, vchody věčné, ať může vejít Král slávy.</verse>
        <verse osisID='Ps.24.8'>Kdo to je Král slávy? Hospodin, mocný bohatýr, Hospodin, bohatýr v boji.</verse>
        <verse osisID='Ps.24.9'>Brány, zvedněte výše svá nadpraží, výše je zvedněte, vchody věčné, ať může vejít Král slávy.</verse>
        <verse osisID='Ps.24.10'>Kdo to je Král slávy? Hospodin zástupů, on je Král slávy!</verse>
      </chapter>
      <chapter osisID='Ps.25'>
        <verse osisID='Ps.25.1'>Davidův. K tobě, Hospodine, pozvedám svou duši,</verse>
        <verse osisID='Ps.25.2'>v tebe doufám, Bože můj, kéž nejsem zahanben, ať nade mnou moji nepřátelé nejásají.</verse>
        <verse osisID='Ps.25.3'>Ano, nebude zahanben, kdo skládá naději v tebe, zahanbeni budou věrolomní, vyjdou s prázdnou.</verse>
        <verse osisID='Ps.25.4'>Dej mi poznat svoje cesty, Hospodine, uč mě chodit po svých stezkách.</verse>
        <verse osisID='Ps.25.5'>Veď mě cestou své pravdy a vyučuj mě, vždyť jsi Bůh, má spása, každodenně skládám svou naději v tebe.</verse>
        <verse osisID='Ps.25.6'>Hospodine, pamatuj na svoje slitování, na své milosrdenství, které je od věčnosti.</verse>
        <verse osisID='Ps.25.7'>Nepřipomínej si hříchy mého mládí, moje nevěrnosti, pamatuj na mě se svým milosrdenstvím pro svou dobrotivost, Hospodine.</verse>
        <verse osisID='Ps.25.8'>Hospodin je dobrotivý, přímý, proto ukazuje hříšným cestu.</verse>
        <verse osisID='Ps.25.9'>On pokorné vede cestou práva, on pokorné učí chodit po své cestě.</verse>
        <verse osisID='Ps.25.10'>Všechny stezky Hospodinovy jsou milosrdenství a věrnost pro ty, kteří dodržují jeho smlouvu a svědectví.</verse>
        <verse osisID='Ps.25.11'>Pro své jméno, Hospodine, odpusť mi mou nepravost, je velká.</verse>
        <verse osisID='Ps.25.12'>Jak je tomu s mužem, jenž se bojí Hospodina? Ukáže mu cestu, kterou si má zvolit.</verse>
        <verse osisID='Ps.25.13'>Jeho duše se uhostí v dobru, jeho potomstvo obdrží zemi.</verse>
        <verse osisID='Ps.25.14'>Hospodinovo tajemství patří těm, kdo se ho bojí, ve známost jim uvádí svou smlouvu.</verse>
        <verse osisID='Ps.25.15'>Stále upírám své oči k Hospodinu, on vyprostí ze sítě mé nohy.</verse>
        <verse osisID='Ps.25.16'>Obrať ke mně svou tvář, smiluj se nade mnou, jsem tak sám, tak ponížený.</verse>
        <verse osisID='Ps.25.17'>Mému srdci přibývá soužení. Vyveď mě z úzkostí.</verse>
        <verse osisID='Ps.25.18'>Pohleď na mé pokoření, na moje trápení, sejmi ze mne všechny hříchy.</verse>
        <verse osisID='Ps.25.19'>Pohleď, jak mnoho je mých nepřátel, jak zavile mě nenávidí.</verse>
        <verse osisID='Ps.25.20'>Ochraňuj můj život, vysvoboď mě, ať nejsem zahanben, vždyť se utíkám k tobě.</verse>
        <verse osisID='Ps.25.21'>Bezúhonnost a přímost mě chrání, svou naději skládám v tebe.</verse>
        <verse osisID='Ps.25.22'>Bože, vykup Izraele ze všeho soužení!</verse>
      </chapter>
      <chapter osisID='Ps.26'>
        <verse osisID='Ps.26.1'>Davidův. Dopomoz mi, Hospodine, k právu. Žil jsem bezúhonně, neochvějně doufal v Hospodina.</verse>
        <verse osisID='Ps.26.2'>Hospodine, zkoumej mě a podrob zkoušce, protřib moje ledví a mé srdce!</verse>
        <verse osisID='Ps.26.3'>Tvoje milosrdenství mám před očima, řídím se tvou pravdou.</verse>
        <verse osisID='Ps.26.4'>Nesedávám s šalebníky, nescházím se s potměšilci.</verse>
        <verse osisID='Ps.26.5'>Schůzky zlovolníků nenávidím, mezi svévolníky nezasednu.</verse>
        <verse osisID='Ps.26.6'>Umývám si ruce v nevinnosti, při tvém oltáři se držím, Hospodine,</verse>
        <verse osisID='Ps.26.7'>aby bylo slyšet mé hlasité díkůvzdání, abych vyprávěl o všech tvých divech.</verse>
        <verse osisID='Ps.26.8'>Hospodine, zamiloval jsem si dům, v němž bydlíš, místo, kde má příbytek tvá sláva.</verse>
        <verse osisID='Ps.26.9'>Nesmeť spolu s hříšníky mou duši a můj život s těmi, kdo krev prolévají,</verse>
        <verse osisID='Ps.26.10'>kterým na rukou lpí mrzkost, jejichž pravice je plná úplatků.</verse>
        <verse osisID='Ps.26.11'>Já přec žiji bezúhonně, vykup mě, smiluj se nade mnou!</verse>
        <verse osisID='Ps.26.12'>Moje noha stojí na rovině, v shromážděních budu dobrořečit Hospodinu.</verse>
      </chapter>
      <chapter osisID='Ps.27'>
        <verse osisID='Ps.27.1'>Davidův. Hospodin je světlo mé a moje spása, koho bych se bál? Hospodin je záštita mého života, z koho bych měl strach?</verse>
        <verse osisID='Ps.27.2'>Když se na mě vrhli zlovolníci, aby pozřeli mé tělo, protivníci, moji nepřátelé, sami klopýtli a padli.</verse>
        <verse osisID='Ps.27.3'>Kdyby se proti mně položilo vojsko, mé srdce nepocítí bázeň, kdyby proti mně i bitva vzplála, přece budu doufat.</verse>
        <verse osisID='Ps.27.4'>O jedno jsem prosil Hospodina a jen o to budu usilovat: abych v domě Hospodinově směl bydlet po všechny dny, co živ budu, abych patřil na Hospodinovu vlídnost a zpytoval jeho vůli v chrámu.</verse>
        <verse osisID='Ps.27.5'>On mě ve zlý den schová ve svém stánku, ukryje mě v skrýši svého stanu, na skálu mě zvedne.</verse>
        <verse osisID='Ps.27.6'>Již teď zvedám hlavu nad své nepřátele kolem. V jeho stanu budu obětovat své oběti za hlaholu polnic, budu zpívat, prozpěvovat žalmy Hospodinu.</verse>
        <verse osisID='Ps.27.7'>Hospodine, slyš můj hlas, když volám, smiluj se nade mnou, odpověz mi!</verse>
        <verse osisID='Ps.27.8'>Mé srdce si opakuje tvoji výzvu: "Hledejte mou tvář." Hospodine, tvář tvou hledám.</verse>
        <verse osisID='Ps.27.9'>Svoji tvář přede mnou neukrývej, v hněvu nezamítej svého služebníka. Ty jsi byl má pomoc, neodvrhuj mě a neopouštěj, Bože, moje spáso.</verse>
        <verse osisID='Ps.27.10'>I kdyby mě opustil můj otec, moje matka, Hospodin se mě vždy ujme.</verse>
        <verse osisID='Ps.27.11'>Hospodine, ukaž mi svou cestu, veď mě rovnou stezkou navzdory těm, kdo proti mně sočí.</verse>
        <verse osisID='Ps.27.12'>Nevydávej mě zvůli mých protivníků! Zvedli se proti mně křiví svědkové, i ten, z něhož násilí čiší.</verse>
        <verse osisID='Ps.27.13'>Jak bych nevěřil, že budu hledět na Hospodinovu dobrotivost v zemi živých!</verse>
        <verse osisID='Ps.27.14'>Naději slož v Hospodina. Buď rozhodný, buď udatného srdce, naději slož v Hospodina!</verse>
      </chapter>
      <chapter osisID='Ps.28'>
        <verse osisID='Ps.28.1'>Davidův. K tobě, Hospodine, volám, nebuď ke mně hluchý, skálo moje. Neozveš-li se mi, budu podoben těm, kteří sestupují v jámu.</verse>
        <verse osisID='Ps.28.2'>Vyslyš moje prosby, k tobě o pomoc teď volám, pozvedám své ruce k svatostánku tvé svatyně.</verse>
        <verse osisID='Ps.28.3'>Mezi lidi svévolné mě nezařazuj, mezi pachatele ničemností. S bližním rozmlouvají o pokoji, ale v srdci mají zlobu.</verse>
        <verse osisID='Ps.28.4'>Nalož s nimi podle jejich skutků, podle jejich zlého počínání. Nalož s nimi podle díla jejich rukou, podle zásluhy jim odplať.</verse>
        <verse osisID='Ps.28.5'>Když jim nezáleží na Hospodinových skutcích a na díle jeho rukou, rozmetá je a víc nezbuduje.</verse>
        <verse osisID='Ps.28.6'>Požehnán buď Hospodin, že vyslyšel mé prosby!</verse>
        <verse osisID='Ps.28.7'>Hospodin je síla má a štít můj, mé srdce v něj doufá. Pomoci jsem došel, proto v srdci jásám, svou písní mu budu vzdávat chválu.</verse>
        <verse osisID='Ps.28.8'>Hospodin je síla svého lidu, spásná záštita svého pomazaného.</verse>
        <verse osisID='Ps.28.9'>Zachraň svůj lid a žehnej dědictví svému, buď mu pastýřem a nes jej na ramenou věčně!</verse>
      </chapter>
      <chapter osisID='Ps.29'>
        <verse osisID='Ps.29.1'>Žalm Davidův. Přiznejte Hospodinu, synové Boží, přiznejte Hospodinu slávu a sílu.</verse>
        <verse osisID='Ps.29.2'>Přiznejte Hospodinu slávu jeho jména, v nádheře svatyně klanějte se Hospodinu.</verse>
        <verse osisID='Ps.29.3'>Hospodinův hlas burácí nad vodami, zahřímal Bůh slávy, Hospodin nad mocným vodstvem.</verse>
        <verse osisID='Ps.29.4'>Hospodinův hlas je plný moci, Hospodinův hlas je plný důstojnosti.</verse>
        <verse osisID='Ps.29.5'>Hospodinův hlas poráží cedry, Hospodin poráží cedry libanónské.</verse>
        <verse osisID='Ps.29.6'>Nutí poskakovat Libanón jak býčka, Sirjón jako mládě jednorožce.</verse>
        <verse osisID='Ps.29.7'>Hospodinův hlas křeše plameny ohně.</verse>
        <verse osisID='Ps.29.8'>Hospodinův hlas nutí poušť svíjet se v křeči, Hospodin nutí svíjet se v křeči poušť Kádeš.</verse>
        <verse osisID='Ps.29.9'>Hospodinův hlas nutí laně k porodu, sloupává z lesních stromů kůru a vše v jeho chrámu volá: "Sláva!"</verse>
        <verse osisID='Ps.29.10'>Hospodin trůnil nad potopou, Hospodin bude trůnit jako král navěky.</verse>
        <verse osisID='Ps.29.11'>Hospodin dává svému lidu sílu, Hospodin žehná svůj lid pokojem.</verse>
      </chapter>
      <chapter osisID='Ps.30'>
        <verse osisID='Ps.30.1'>Žalm. Píseň při posvěcení Hospodinova domu. Davidův.</verse>
        <verse osisID='Ps.30.2'>Hospodine, tebe vyvyšuji, neboť jsi mě vytáhl z hlubin, nedopřáls mým nepřátelům, aby se nade mnou radovali.</verse>
        <verse osisID='Ps.30.3'>Hospodine, Bože můj, k tobě jsem volal o pomoc a uzdravils mě.</verse>
        <verse osisID='Ps.30.4'>Vyvedl jsi mě z podsvětí, Hospodine, zachovals mě při životě, abych nesestoupil v jámu.</verse>
        <verse osisID='Ps.30.5'>Pějte žalmy Hospodinu, jeho věrní, vzdejte chválu tomu, co připomíná jeho svatost,</verse>
        <verse osisID='Ps.30.6'>neboť jeho hněv je na okamžik, jeho přízeň však na celý život. Večer se uhostí pláč, a ráno všechno plesá.</verse>
        <verse osisID='Ps.30.7'>V dobách pohody jsem řekl: Mnou nikdy nic neotřese.</verse>
        <verse osisID='Ps.30.8'>Hospodine, svou přízní jsi mocnou učinil mou horu. Ukryls tvář a zděsil jsem se.</verse>
        <verse osisID='Ps.30.9'>K tobě, Hospodine, volám, tebe, Panovníku, prosím:</verse>
        <verse osisID='Ps.30.10'>Jaký užitek vzejde z mé krve, sestoupím-li v jámu? Což ti prach vzdá chválu, bude hlásat tvoji věrnost?</verse>
        <verse osisID='Ps.30.11'>Hospodine, slyš a smiluj se nade mnou, buď mi pomocníkem, Hospodine.</verse>
        <verse osisID='Ps.30.12'>Můj nářek jsi změnil v taneční rej, vysvlékls mě z žíněného roucha, opásal jsi mě radostí, [ (Psalms 30:13) aby má sláva ti pěla žalmy a již neumlkla. Hospodine, Bože můj, budu ti vzdávat chválu věčně. ]</verse>
      </chapter>
      <chapter osisID='Ps.31'>
        <verse osisID='Ps.31.1'>Pro předního zpěváka. Žalm Davidův.</verse>
        <verse osisID='Ps.31.2'>Hospodine, utíkám se k tobě, kéž nejsem na věky zahanben; pomoz mi vyváznout pro svou spravedlnost!</verse>
        <verse osisID='Ps.31.3'>Skloň ke mně své ucho, pospěš, vysvoboď mě, buď mi skálou záštitnou, buď opevněným domem pro mou spásu.</verse>
        <verse osisID='Ps.31.4'>Tys můj skalní štít a pevná tvrz má, veď mě pro své jméno a doveď mě k cíli.</verse>
        <verse osisID='Ps.31.5'>Vyvleč mě z té sítě, již mi nastražili, vždyť jsi záštita má.</verse>
        <verse osisID='Ps.31.6'>Svého ducha kladu do tvých rukou, vykoupils mě, Hospodine, Bože věrný.</verse>
        <verse osisID='Ps.31.7'>Nenávidím ty, kdo se drží šalebných přeludů, já spoléhám na Hospodina.</verse>
        <verse osisID='Ps.31.8'>Z tvého milosrdenství se budu radovat a budu jásat, že jsi shlédl na mé pokoření. Vždyť ty víš, co sužuje mou duši.</verse>
        <verse osisID='Ps.31.9'>Nevydal jsi mě do rukou nepřítele, dopřáls volnosti mým nohám.</verse>
        <verse osisID='Ps.31.10'>Hospodine, smiluj se, vždyť se tak soužím, zrak mi slábne hořem, moje duše i mé tělo chřadnou.</verse>
        <verse osisID='Ps.31.11'>V strastech pomíjí můj život, moje léta v nářku, pro mou nepravost mi ubývá sil a mé kosti slábnou.</verse>
        <verse osisID='Ps.31.12'>Potupen jsem všemi protivníky, a sousedy nejvíc; známí ze mne mají strach, spatří-li mě venku, vyhnou se mi.</verse>
        <verse osisID='Ps.31.13'>Sešel jsem jim z mysli jako mrtvý, jako rozbitá nádoba.</verse>
        <verse osisID='Ps.31.14'>Z mnoha stran pomluvy slyším. Kolkolem děs! Smlouvají se na mě, kují pikle, chtějí mi vzít život.</verse>
        <verse osisID='Ps.31.15'>Já však, Hospodine, důvěřuji tobě, pravím: "Ty jsi můj Bůh,</verse>
        <verse osisID='Ps.31.16'>moje budoucnost je ve tvých rukou." Vysvoboď mě z rukou nepřátel a těch, kdo pronásledují mě.</verse>
        <verse osisID='Ps.31.17'>Rozjasni tvář nad svým služebníkem, ve svém milosrdenství mě zachraň.</verse>
        <verse osisID='Ps.31.18'>Hospodine, kéž nejsem zahanben, když tě volám; ať jsou zahanbeni svévolníci, ať v podsvětí zmlknou.</verse>
        <verse osisID='Ps.31.19'>Ať oněmějí zrádné rty, jež mluví proti spravedlivému tak urážlivě, zpupně, s pohrdáním.</verse>
        <verse osisID='Ps.31.20'>Jak nesmírná je tvoje dobrotivost, kterou jsi uchoval těm, kdo se tě bojí, a prokázal těm, kteří se k tobě utíkají, před zraky všech lidí.</verse>
        <verse osisID='Ps.31.21'>Ukrýváš je u sebe v své skrýši před srocením, před jazyky svárlivými schováváš je v stánku.</verse>
        <verse osisID='Ps.31.22'>Požehnán buď Hospodin, že mi prokázal divy svého milosrdenství v nepřístupném městě!</verse>
        <verse osisID='Ps.31.23'>A já jsem si ukvapeně řekl: "Jsem zapuzen, nechceš mě už vidět." Avšak vyslyšel jsi moje prosby, když jsem k tobě o pomoc volal.</verse>
        <verse osisID='Ps.31.24'>Milujte Hospodina, všichni jeho zbožní, Hospodin své věrné opatruje, odplácí však plnou měrou těm, kteří si vedou zpupně. [ (Psalms 31:25) Buďte rozhodní a buďte udatného srdce, všichni, kdo čekáte na Hospodina! ]</verse>
      </chapter>
      <chapter osisID='Ps.32'>
        <verse osisID='Ps.32.1'>Davidův; poučující. Blaze tomu, z něhož je nevěrnost sňata, jehož hřích je přikryt.</verse>
        <verse osisID='Ps.32.2'>Blaze člověku, jemuž Hospodin nepravost nepočítá, v jehož duchu není záludnosti.</verse>
        <verse osisID='Ps.32.3'>Mlčel jsem a moje kosti chřadly, celé dny jsem pronaříkal.</verse>
        <verse osisID='Ps.32.4'>Ve dne v noci na mně těžce ležela tvá ruka, vysýchal mně morek jako v letním žáru.</verse>
        <verse osisID='Ps.32.5'>Svůj hřích jsem před tebou přiznal, svoji nepravost jsem nezakrýval, řekl jsem: "Vyznám se Hospodinu ze své nevěrnosti." A ty jsi ze mne sňal nepravost, hřích můj.</verse>
        <verse osisID='Ps.32.6'>Proto ať se každý věrný k tobě modlí v čas, kdy lze tě ještě nalézt. I kdyby se vzdulo mocné vodstvo, k němu nedosáhne.</verse>
        <verse osisID='Ps.32.7'>Tys má skrýše, ty mě chráníš před soužením, nad tím, že jsem vyvázl, zaplesá všechno kolem.</verse>
        <verse osisID='Ps.32.8'>Dám ti prozíravost, ukážu ti cestu, kterou půjdeš, budu ti radit, spočine na tobě mé oko.</verse>
        <verse osisID='Ps.32.9'>Nebuďte jako kůň či mezek bez rozumu: toho zdobí ohlávka a uzda na zkrocení, jinak ho u sebe neudržíš.</verse>
        <verse osisID='Ps.32.10'>Mnoho bolestí postihne svévolníka, toho však, kdo doufá v Hospodina, obklopuje milosrdenství.</verse>
        <verse osisID='Ps.32.11'>Radujte se z Hospodina a jásejte, spravedliví, plesejte všichni, kdo máte přímé srdce!</verse>
      </chapter>
      <chapter osisID='Ps.33'>
        <verse osisID='Ps.33.1'>Zaplesejte, spravedliví, Hospodinu, přímým lidem sluší se ho chválit.</verse>
        <verse osisID='Ps.33.2'>Hospodinu vzdejte chválu při citaře, zpívejte mu žalmy s harfou o deseti strunách.</verse>
        <verse osisID='Ps.33.3'>Zpívejte mu novou píseň, hrejte dobře za hlaholu polnic.</verse>
        <verse osisID='Ps.33.4'>Neboť slovo Hospodinovo je přímé, v každém svém díle je věrný.</verse>
        <verse osisID='Ps.33.5'>Miluje spravedlnost a právo, Hospodinova milosrdenství je plná země.</verse>
        <verse osisID='Ps.33.6'>Nebesa byla učiněna Hospodinovým slovem, dechem jeho úst pak všechen jejich zástup.</verse>
        <verse osisID='Ps.33.7'>Jako hrází drží pohromadě mořské vody, vodstva propastí uložil v zásobnicích.</verse>
        <verse osisID='Ps.33.8'>Boj se Hospodina, celá země, všichni obyvatelé světa, žijte v jeho bázni!</verse>
        <verse osisID='Ps.33.9'>Co on řekl, to se stalo, jak přikázal, tak vše stojí.</verse>
        <verse osisID='Ps.33.10'>Záměry národů Hospodin maří, lidem úmysly hatí.</verse>
        <verse osisID='Ps.33.11'>Záměry Hospodinovy platí věčně, úmysly jeho srdce po všechna pokolení.</verse>
        <verse osisID='Ps.33.12'>Blaze národu, jemuž je Hospodin Bohem, lidu, jejž si zvolil za dědictví.</verse>
        <verse osisID='Ps.33.13'>Hospodin se dívá z nebe, vidí všechny lidské syny,</verse>
        <verse osisID='Ps.33.14'>ze svého pevného trůnu shlíží na všechny, kdo obývají zemi.</verse>
        <verse osisID='Ps.33.15'>On utvořil srdce každého z nich, on též rozumí všem jejich skutkům.</verse>
        <verse osisID='Ps.33.16'>Král se nezachrání velkým vojskem, rek se nevyprostí velkou zmužilostí.</verse>
        <verse osisID='Ps.33.17'>Selže kůň, k záchraně nepostačí, velkou silou svou k úniku nepomůže.</verse>
        <verse osisID='Ps.33.18'>Ale oko Hospodinovo bdí nad těmi, kdo se ho bojí, nad těmi, kdo čekají na jeho milosrdenství,</verse>
        <verse osisID='Ps.33.19'>aby ze smrti je vysvobodil, naživu je zachoval v čas hladu.</verse>
        <verse osisID='Ps.33.20'>Naše duše s touhou vzhlíží k Hospodinu, on je naše pomoc, náš štít.</verse>
        <verse osisID='Ps.33.21'>Z něho se raduje naše srdce, my doufáme v jeho svaté jméno.</verse>
        <verse osisID='Ps.33.22'>Tvoje milosrdenství buď, Hospodine, s námi; na tebe s důvěrou čekáme!</verse>
      </chapter>
      <chapter osisID='Ps.34'>
        <verse osisID='Ps.34.1'>Davidův, když změnil své chování před abímelekem, a ten ho vypudil a on odešel.</verse>
        <verse osisID='Ps.34.2'>Dobrořečit budu Hospodinu v každém čase, z úst mi bude znít vždy jeho chvála.</verse>
        <verse osisID='Ps.34.3'>O Hospodinu mluv s chloubou, moje duše, ať to slyší pokorní a radují se.</verse>
        <verse osisID='Ps.34.4'>Velebte Hospodina se mnou, vyvyšujme spolu jeho jméno.</verse>
        <verse osisID='Ps.34.5'>Dotázal jsem se Hospodina a odpověděl mi, vysvobodil mě od všeho, čeho jsem se lekal.</verse>
        <verse osisID='Ps.34.6'>Kdo na něho budou hledět, rozzáří se, rdít se nemusejí.</verse>
        <verse osisID='Ps.34.7'>Tento ponížený volal a Hospodin slyšel, ve všem soužení byl jeho spása.</verse>
        <verse osisID='Ps.34.8'>Hospodinův anděl se položí táborem kolem těch, kteří se bojí Boha, a bude je bránit.</verse>
        <verse osisID='Ps.34.9'>Okuste a uzříte, že Hospodin je dobrý. Blaze muži, který se utíká k němu.</verse>
        <verse osisID='Ps.34.10'>Žijte v Hospodinově bázni, jeho svatí, vždyť kdo se ho bojí, nemají nedostatek.</verse>
        <verse osisID='Ps.34.11'>I lvíčata strádají a hladovějí, ale nic dobrého nechybí těm, kdo se dotazují Hospodina.</verse>
        <verse osisID='Ps.34.12'>Pojďte, synové, poslyšte mě, vyučím vás Hospodinově bázni.</verse>
        <verse osisID='Ps.34.13'>Jak je tomu s mužem, který si oblíbil život, jenž miluje dny, v nichž by užil dobra?</verse>
        <verse osisID='Ps.34.14'>Střeží před zlobou svůj jazyk a své rty před záludnými řečmi.</verse>
        <verse osisID='Ps.34.15'>Vyhýbá se zlu a koná dobro, vyhledává pokoj a snaží se o něj.</verse>
        <verse osisID='Ps.34.16'>Oči Hospodinovy jsou obráceny k spravedlivým, když volají o pomoc, on nakloní své ucho.</verse>
        <verse osisID='Ps.34.17'>Hospodinova tvář se však obrací proti pachatelům zla, vymýtí ze země každou památku po nich.</verse>
        <verse osisID='Ps.34.18'>Ty, kdo úpěli, Hospodin slyšel, ze všech soužení je vysvobodil.</verse>
        <verse osisID='Ps.34.19'>Hospodin je blízko těm, kdo jsou zkrušeni v srdci, zachraňuje lidi, jejichž duch je zdeptán.</verse>
        <verse osisID='Ps.34.20'>Mnoho zla doléhá na spravedlivého, Hospodin ho však ze všeho vysvobodí.</verse>
        <verse osisID='Ps.34.21'>Ochraňuje všechny jeho kosti, nebude mu zlomena ani jedna.</verse>
        <verse osisID='Ps.34.22'>Svévolníku připraví smrt jeho zloba, a kdo nenávidí spravedlivého, ponese vinu. [ (Psalms 34:23) Hospodin vykoupí duše svých služebníků, nikdo z těch, kteří se k němu utíkají, vinu neponese. ]</verse>
      </chapter>
      <chapter osisID='Ps.35'>
        <verse osisID='Ps.35.1'>Davidův. Hospodine, veď spor s těmi, kdo vedou spor se mnou, bojuj proti těm, kdo proti mně boj vedou.</verse>
        <verse osisID='Ps.35.2'>Chop se pavézy a štítu, na pomoc mi povstaň,</verse>
        <verse osisID='Ps.35.3'>rozmáchni se kopím a sekerou proti těm, kdo mě pronásledují, a řekni mi: "Jsem tvoje spása."</verse>
        <verse osisID='Ps.35.4'>Ať se hanbí, ať se stydí ti, kdo o život mi ukládají. Ať táhnou zpět, ať se zardí ti, kdo zlo mi strojí.</verse>
        <verse osisID='Ps.35.5'>Ať jsou jako plevy hnané větrem, až na ně udeří anděl Hospodinův,</verse>
        <verse osisID='Ps.35.6'>ať je jejich cesta ztemnělá a kluzká, až je Hospodinův anděl bude stíhat.</verse>
        <verse osisID='Ps.35.7'>Bez důvodů síť mi nastražili, bez důvodů na mne vykopali jámu.</verse>
        <verse osisID='Ps.35.8'>Ať na něj přikvačí znenadání zkáza, do sítě, již nastražil, ať sám se chytí, do zkázy ať padne.</verse>
        <verse osisID='Ps.35.9'>Má duše však bude jásat Hospodinu, bude se veselit z jeho spásy.</verse>
        <verse osisID='Ps.35.10'>Každá kost ve mně řekne: "Hospodine, kdo je tobě roven? Poníženého ty vysvobozuješ z moci silnějšího, poníženého ubožáka od uchvatitele."</verse>
        <verse osisID='Ps.35.11'>Zlovolní svědkové povstávají, ptají se mne na to, o čem nevím.</verse>
        <verse osisID='Ps.35.12'>Za dobro mi odplácejí zlobou, stojím tu jak osiřelý.</verse>
        <verse osisID='Ps.35.13'>Já, když byli nemocni, jsem chodil v rouchu žíněném a pokořoval jsem se postem. Ale moje modlitba se mi do klína vrátí.</verse>
        <verse osisID='Ps.35.14'>Choval jsem se, jako by byl postižen můj druh či bratr, byl jsem sehnut, sklíčen smutkem jak truchlící matka.</verse>
        <verse osisID='Ps.35.15'>Avšak při mém pádu s radostí se shlukli; shlukli se proti mně, aniž jsem co tušil, sami zbiti drásali mě, nedali si pokoj.</verse>
        <verse osisID='Ps.35.16'>Rouhali se, šklebili se škodolibě a cenili na mě zuby.</verse>
        <verse osisID='Ps.35.17'>Jak dlouho chceš přihlížet, Panovníku? Zachovej mou duši před zkázou, kterou mi přichystali, jediné, co mám, chraň před lvíčaty.</verse>
        <verse osisID='Ps.35.18'>Vzdám ti chválu ve velikém shromáždění a budu tě chválit před početným lidem.</verse>
        <verse osisID='Ps.35.19'>Ať se nade mnou mí zrádní nepřátelé neradují, ať nemhouří oči, kdo mě bez důvodu nenávidí.</verse>
        <verse osisID='Ps.35.20'>To, co řeknou, není ku pokoji, nýbrž proti mírumilovným v zemi; myslí jen na záludnosti.</verse>
        <verse osisID='Ps.35.21'>Otevírají si na mě ústa, říkají: "Dobře ti tak! Už to vidíme na vlastní oči."</verse>
        <verse osisID='Ps.35.22'>Hospodine, ty vidíš a nejsi hluchý, Panovníku, nebuď mi vzdálen!</verse>
        <verse osisID='Ps.35.23'>Probuď se, postav se za mé právo, za mou při, můj Bože, Panovníku.</verse>
        <verse osisID='Ps.35.24'>Hospodine, Bože můj, podle své spravedlnosti mi zjednej právo, ať se nade mnou neradují.</verse>
        <verse osisID='Ps.35.25'>Ať si v srdci neříkají: "Dobře mu tak, to jsme chtěli!" Ať neřeknou: "Zhltli jsme ho."</verse>
        <verse osisID='Ps.35.26'>Ať se zardí hanbou ti, kdo se radují ze zla, které mě postihlo. Ať poleje stud a hanba ty, kdo se nade mne tolik vypínají.</verse>
        <verse osisID='Ps.35.27'>Ať však plesají a radují se, kdo mi přejí spravedlnost, ať říkají stále: "Hospodin je velký, přeje pokoj svému služebníku."</verse>
        <verse osisID='Ps.35.28'>O tvé spravedlnosti bude pak hovořit můj jazyk, každý den tě bude chválit.</verse>
      </chapter>
      <chapter osisID='Ps.36'>
        <verse osisID='Ps.36.1'>Pro předního zpěváka. Pro Hospodinova služebníka, Davidův.</verse>
        <verse osisID='Ps.36.2'>Tak zní vzpurný výrok svévolníka: "Nemám v srdci místo pro strach z Boha." A to do očí mu říká.</verse>
        <verse osisID='Ps.36.3'>Lichotí si ve svých očích, a tak bude shledán vinným, hodným nenávisti.</verse>
        <verse osisID='Ps.36.4'>Slova jeho úst jsou ničemná a lstivá, přestal jednat rozumně a dobře.</verse>
        <verse osisID='Ps.36.5'>Vymýšlí si na svém lůžku ničemnosti, postavil se na nedobrou cestu, neštítí se zlého.</verse>
        <verse osisID='Ps.36.6'>Tvoje milosrdenství, Hospodine, sahá až k nebi, tvoje věrnost se dotýká mraků.</verse>
        <verse osisID='Ps.36.7'>Tvoje spravedlnost je jak mocné horstvo, propastná tůň nezměrná jsou tvoje soudy; zachraňuješ lidi i dobytek, Hospodine.</verse>
        <verse osisID='Ps.36.8'>Jak vzácný skvost je tvé milosrdenství, Bože! Lidé se utíkají do stínu tvých křídel.</verse>
        <verse osisID='Ps.36.9'>Osvěžují se tím nejtučnějším z tvého domu, z potoka svých rozkoší jim napít dáváš.</verse>
        <verse osisID='Ps.36.10'>U tebe je pramen žití, když ty jsi nám světlem, spatřujeme světlo.</verse>
        <verse osisID='Ps.36.11'>Uchovej své milosrdenství těm, kdo tě znají, a svou spravedlnost těm, kdo mají přímé srdce.</verse>
        <verse osisID='Ps.36.12'>Kéž na mě nevtrhne zpupná noha, ruka svévolných kéž ze mne neučiní štvance! [ (Psalms 36:13) Ano, pachatelé ničemností padli, jsou sraženi, nejsou schopni povstat. ]</verse>
      </chapter>
      <chapter osisID='Ps.37'>
        <verse osisID='Ps.37.1'>Davidův. Nevzrušuj se kvůli zlovolníkům, nezáviď těm, kdo jednají podle.</verse>
        <verse osisID='Ps.37.2'>Uvadají rychle jako tráva, jak zelené býlí zvadnou.</verse>
        <verse osisID='Ps.37.3'>Doufej v Hospodina, konej dobro, v zemi přebývej a zachovávej věrnost.</verse>
        <verse osisID='Ps.37.4'>Hledej blaho v Hospodinu, dá ti vše, oč požádá tvé srdce.</verse>
        <verse osisID='Ps.37.5'>Svou cestu svěř Hospodinu, doufej v něho, on sám bude jednat.</verse>
        <verse osisID='Ps.37.6'>Dá, že tvoje spravedlnost zazáří jak světlo, jako polední jas tvoje právo.</verse>
        <verse osisID='Ps.37.7'>Ztiš se před Hospodinem a čekej na něj. Nevzrušuj se kvůli tomu, kdo jde úspěšně svou cestou, nad tím, kdo strojí pikle.</verse>
        <verse osisID='Ps.37.8'>Odlož hněv a zanech rozhořčení, nevzrušuj se, ať se nedopustíš zlého,</verse>
        <verse osisID='Ps.37.9'>neboť zlovolníci budou vymýceni, ale kdo naději skládá v Hospodina, obdrží zemi.</verse>
        <verse osisID='Ps.37.10'>Ještě maličko a bude po svévolníkovi, všimneš-li si jeho místa, bude prázdné.</verse>
        <verse osisID='Ps.37.11'>Ale pokorní obdrží zemi a bude je blažit dokonalý pokoj.</verse>
        <verse osisID='Ps.37.12'>Proti spravedlivému strojí svévolník pikle, skřípe proti němu svými zuby.</verse>
        <verse osisID='Ps.37.13'>Je však Panovníkovi jen k smíchu, vždyť on vidí, že jeho den přijde.</verse>
        <verse osisID='Ps.37.14'>Svévolníci tasí meč, luk napínají, chtějí srazit poníženého a ubožáka, zabít ty, kdo chodí přímou cestou.</verse>
        <verse osisID='Ps.37.15'>Jejich meč však jim do srdce vnikne, jejich luky budou zpřeráženy.</verse>
        <verse osisID='Ps.37.16'>Lepší je to málo, co má spravedlivý, než bohatství mnoha svévolníků,</verse>
        <verse osisID='Ps.37.17'>neboť svévolníkům budou přeraženy paže, kdežto spravedlivé Hospodin vždy podepírá.</verse>
        <verse osisID='Ps.37.18'>Hospodinu jsou známy dny bezúhonných, jejich dědictví potrvá věčně.</verse>
        <verse osisID='Ps.37.19'>V čase zlém nebudou zahanbeni, najedí se dosyta i za dnů hladu.</verse>
        <verse osisID='Ps.37.20'>Avšak svévolníci zhynou, nepřátelé Hospodinovi se vytratí jak půvab lučin, vytratí se v dýmu.</verse>
        <verse osisID='Ps.37.21'>Svévolník si půjčuje a k splácení se nemá, spravedlivý se však slituje a dává.</verse>
        <verse osisID='Ps.37.22'>Požehnaní, ti obdrží zemi, zlořečení budou vymýceni.</verse>
        <verse osisID='Ps.37.23'>Hospodin činí krok muže pevným, našel zalíbení v jeho cestě.</verse>
        <verse osisID='Ps.37.24'>I kdyby klesal, nikdy neupadne, neboť Hospodin podpírá jeho ruku.</verse>
        <verse osisID='Ps.37.25'>Od své mladosti, a jsem už starý, jsem neviděl, že by byl opuštěn spravedlivý, nebo že by jeho potomci žebrali o chléb.</verse>
        <verse osisID='Ps.37.26'>Slituje se kdykoli a vypomůže půjčkou, také jeho potomci jsou požehnáním.</verse>
        <verse osisID='Ps.37.27'>Odstup od zla, konej dobro, navěky pak budeš bydlet v zemi,</verse>
        <verse osisID='Ps.37.28'>neboť Hospodin miluje právo a své věrné neopouští. Pod jeho ochranou budou věčně, kdežto plémě svévolníků bude vymýceno.</verse>
        <verse osisID='Ps.37.29'>Spravedliví obdrží zemi a budou v ní bydlet navždy.</verse>
        <verse osisID='Ps.37.30'>Ústa spravedlivého pronášejí moudrost, jeho jazyk vyhlašuje právo.</verse>
        <verse osisID='Ps.37.31'>Má v svém srdci Boží zákon, jeho kroky nezakolísají.</verse>
        <verse osisID='Ps.37.32'>Svévolník však číhá na spravedlivého, chce ho uštvat k smrti.</verse>
        <verse osisID='Ps.37.33'>Ale Hospodin ho v jeho ruce neponechá, nedopustí, aby svévolně byl souzen.</verse>
        <verse osisID='Ps.37.34'>Slož naději v Hospodina, drž se jeho cesty; povýší tě a obdržíš zemi a spatříš, jak budou svévolníci vymýceni.</verse>
        <verse osisID='Ps.37.35'>Viděl jsem krutého svévolníka: Rozpínal se jako bujné křoví;</verse>
        <verse osisID='Ps.37.36'>odešel a není, hledal jsem ho, nebyl k nalezení.</verse>
        <verse osisID='Ps.37.37'>Přidržuj se bezúhonného, hleď na přímého; pokojný muž bude mít potomstvo.</verse>
        <verse osisID='Ps.37.38'>Zato vzpurní budou do jednoho vyhlazeni, potomstvo svévolníků bude vymýceno.</verse>
        <verse osisID='Ps.37.39'>Hospodin je spása spravedlivých, záštitou v čas soužení jim bývá.</verse>
        <verse osisID='Ps.37.40'>Hospodin jim pomáhá a vyváznout jim dává, dá jim z moci svévolníků vyváznout a zachrání je, protože se k němu utíkají.</verse>
      </chapter>
      <chapter osisID='Ps.38'>
        <verse osisID='Ps.38.1'>Žalm Davidův, k připamatování.</verse>
        <verse osisID='Ps.38.2'>Nekárej mě, Hospodine, ve svém rozlícení, netrestej mě ve svém rozhořčení,</verse>
        <verse osisID='Ps.38.3'>neboť na mě dopadly tvé šípy, těžce na mě dopadla tvá ruka.</verse>
        <verse osisID='Ps.38.4'>Pro tvůj hrozný hněv už není na mém těle zdravé místo, pro můj hřích pokoje nemá jediná kost ve mně.</verse>
        <verse osisID='Ps.38.5'>Nad hlavu mi přerostly mé nepravosti, jako těžké břemeno mě tíží.</verse>
        <verse osisID='Ps.38.6'>Páchnou, hnisají mé rány pro mou pošetilost.</verse>
        <verse osisID='Ps.38.7'>Zhrouceně, až k zemi sehnut celé dny se sklíčen smutkem vláčím.</verse>
        <verse osisID='Ps.38.8'>Mé ledví je v jednom ohni, nezbylo nic zdravého v mém těle.</verse>
        <verse osisID='Ps.38.9'>Jsem ochromen, zcela zdeptán, křičím a mé srdce sténá.</verse>
        <verse osisID='Ps.38.10'>Před sebou máš, Panovníku, všechny moje tužby a můj nářek utajen ti není.</verse>
        <verse osisID='Ps.38.11'>Selhává mi srdce, opouští mě síla a mým očím hasne světlo.</verse>
        <verse osisID='Ps.38.12'>Kdo mě milovali, moji druzi, odtáhli se pro mou ránu, moji nejbližší opodál stojí.</verse>
        <verse osisID='Ps.38.13'>Ti, kdo mi o život ukládají, nastražili léčku, kdo mi chtějí škodit, vedou zhoubné řeči, po celé dny vymýšlejí záludnosti.</verse>
        <verse osisID='Ps.38.14'>Já však neslyším, jsem jako hluchý, jako němý, ani ústa neotevřu.</verse>
        <verse osisID='Ps.38.15'>Stal se ze mne člověk, který neslyší a neodmlouvá,</verse>
        <verse osisID='Ps.38.16'>neboť na tebe jen, Hospodine, čekám, Panovníku, Bože můj, kéž bys odpověděl!</verse>
        <verse osisID='Ps.38.17'>Pravím: Ať nemají ze mne radost, budou se nade mne vypínat, uklouzne-li mi noha.</verse>
        <verse osisID='Ps.38.18'>Můj pád je už blízko, stále mám před sebou svoji bolest.</verse>
        <verse osisID='Ps.38.19'>Přiznávám se ke své nepravosti a svého hříchu se lekám.</verse>
        <verse osisID='Ps.38.20'>Moji nepřátelé životem jen kypí, mnoho je těch, kdo mě zrádně nenávidí.</verse>
        <verse osisID='Ps.38.21'>Ti, kdo odplácejí za dobrotu zlobou, za to, že se snažím o dobro, mě osočují.</verse>
        <verse osisID='Ps.38.22'>Hospodine, ty mě neopouštěj, nevzdaluj se ode mne, můj Bože, [ (Psalms 38:23) na pomoc mi pospěš, Panovníku, moje spáso! ]</verse>
      </chapter>
      <chapter osisID='Ps.39'>
        <verse osisID='Ps.39.1'>Pro předního zpěváka, pro Jedútúna. Žalm Davidův.</verse>
        <verse osisID='Ps.39.2'>Řekl jsem si: Budu dbát na svoje cesty, abych se jazykem neprohřešil. Budu držet na uzdě svá ústa, dokud budu před sebou mít svévolníka.</verse>
        <verse osisID='Ps.39.3'>Byl jsem zticha, mlčel jsem jak němý, ale nic se nezlepšilo, má bolest se rozjitřila.</verse>
        <verse osisID='Ps.39.4'>Srdce pálilo mě v hrudi, v zneklidněné mysli mi plál oheň. Promluvil jsem svým jazykem takto:</verse>
        <verse osisID='Ps.39.5'>Hospodine, dej mi poznat, kdy přijde můj konec a kolik dnů je mi vyměřeno, ať vím, kdy ze světa sejdu.</verse>
        <verse osisID='Ps.39.6'>Hle, jen na píď odměřils mi dnů a jako nic je před tebou můj věk. Člověk je jen vánek pouhý, i kdyby stál pevně.</verse>
        <verse osisID='Ps.39.7'>Každý žitím putuje jak přelud, hluku nadělá, ten vánek pouhý, kupí majetek a neví, kdo to shrábne.</verse>
        <verse osisID='Ps.39.8'>A tak jakou mám naději, Panovníku? Moje očekávání se upíná jen k tobě.</verse>
        <verse osisID='Ps.39.9'>Vysvoboď mě ode všech mých nevěrností, nedopouštěj, aby bloud mě tupil!</verse>
        <verse osisID='Ps.39.10'>Již jsem němý, neotevřu ústa, vždyť je to tvé dílo.</verse>
        <verse osisID='Ps.39.11'>Odejmi už ode mne svou ránu, hynu pod tvou pádnou rukou!</verse>
        <verse osisID='Ps.39.12'>Když někoho za nepravost napomínáš tresty, rozkládáš jak mol to, po čem dychtil. Člověk je jen vánek.</verse>
        <verse osisID='Ps.39.13'>Hospodine, vyslyš mou modlitbu, přej mi sluchu, když o pomoc volám, nebuď k mému pláči hluchý. Vždyť jsem u tebe jen hostem, příchozím, jako všichni otcové moji. [ (Psalms 39:14) Odvrať ode mne svůj pohled, abych okřál, dřív než odejdu a nebudu již. ]</verse>
      </chapter>
      <chapter osisID='Ps.40'>
        <verse osisID='Ps.40.1'>Pro předního zpěváka. Davidův, žalm.</verse>
        <verse osisID='Ps.40.2'>Všechnu naději jsem složil v Hospodina. On se ke mně sklonil, slyšel mě, když o pomoc jsem volal.</verse>
        <verse osisID='Ps.40.3'>Vytáhl mě z jámy zmaru, z tůně bahna, postavil mé nohy na skálu, dopřál mi bezpečně kráčet</verse>
        <verse osisID='Ps.40.4'>a do úst mi vložil novou píseň, chvalozpěv našemu Bohu. Uvidí to mnozí a pojme je bázeň, budou doufat v Hospodina.</verse>
        <verse osisID='Ps.40.5'>Blaze muži, který doufá v Hospodina, k obludám se neobrací, ani k těm, kteří se uchylují ke lži.</verse>
        <verse osisID='Ps.40.6'>Mnoho divů jsi už vykonal, můj Bože, Hospodine, ve tvých úmyslech s námi se ti nevyrovná nikdo. Chci je rozhlašovat, mluvit o nich, je jich tolik, že je vypovědět nelze.</verse>
        <verse osisID='Ps.40.7'>Obětní hod ani oběť přídavnou sis nepřál, nýbrž protesals mi uši; nežádals oběť zápalnou ani oběť za hřích.</verse>
        <verse osisID='Ps.40.8'>Tu jsem řekl: Hle, přicházím, jak ve svitku knihy o mně stojí psáno.</verse>
        <verse osisID='Ps.40.9'>Plnit, Bože můj, tvou vůli je mým přáním, tvůj zákon mám ve svém nitru.</verse>
        <verse osisID='Ps.40.10'>Zvěstoval jsem spravedlnost ve velikém shromáždění. Že v tom svým rtům nezbraňuji, víš sám, Hospodine.</verse>
        <verse osisID='Ps.40.11'>Spravedlnost tvou jsem ve svém srdci neskryl, hovořil jsem o tvé pravdě a tvé spáse. Nezatajil jsem tvé milosrdenství a věrnost velikému shromáždění.</verse>
        <verse osisID='Ps.40.12'>Ty mně, Hospodine, neodepřeš svoje slitování. Kéž mě stále opatruje tvoje milosrdenství a věrnost!</verse>
        <verse osisID='Ps.40.13'>Tolik zla mě obklopilo, že mu není počtu. Postihly mě moje nepravosti, že nemohu ani vzhlédnout. Je jich víc než vlasů na mé hlavě, odvahu jsem pozbyl.</verse>
        <verse osisID='Ps.40.14'>Hospodine, rač mě vysvobodit, Hospodine, na pomoc mi pospěš!</verse>
        <verse osisID='Ps.40.15'>Ať se zardí hanbou všichni, kteří mi o život ukládají a vzít mi jej chtějí, ať táhnou zpět, ať se stydí ti, kdo mi zlo přejí.</verse>
        <verse osisID='Ps.40.16'>Za svou hanebnost ať vzbuzují úděs ti, kdo mi říkají: "Dobře ti tak!"</verse>
        <verse osisID='Ps.40.17'>Ať jsou veselí a radují se z tebe všichni, kteří tě hledají; ať říkají stále: "Hospodin je velký" ti, kdo milují tvou spásu. [ (Psalms 40:18) Ač jsem ponížený ubožák, Panovník přec na mě myslí. Tys má pomoc, vysvoboditel můj, neotálej už, můj Bože! ]</verse>
      </chapter>
      <chapter osisID='Ps.41'>
        <verse osisID='Ps.41.1'>Pro předního zpěváka. Žalm Davidův.</verse>
        <verse osisID='Ps.41.2'>Blaze tomu, kdo má pochopení pro nuzného, Hospodin ho ve zlý den zachrání.</verse>
        <verse osisID='Ps.41.3'>Hospodin ho bude ochraňovat, zachová mu život, bude mu na zemi blaze. Zvůli nepřátel ho nevydávej!</verse>
        <verse osisID='Ps.41.4'>Hospodin ho podepře na loži v jeho mdlobách. V nemoci mu změníš celé lůžko!</verse>
        <verse osisID='Ps.41.5'>Pravím: Hospodine, smiluj se nade mnou, uzdrav mě, neboť jsem proti tobě zhřešil.</verse>
        <verse osisID='Ps.41.6'>Nepřátelé o mně škodolibě mluví: "Kdy už zemře? Kdy zanikne jeho jméno?"</verse>
        <verse osisID='Ps.41.7'>Přijde-li se kdo podívat, šalebně mluví, spřádá v srdci ničemnosti, vyjde ven a mluví.</verse>
        <verse osisID='Ps.41.8'>Všichni, kdo mě nenávidí, šeptají si o mě, zlo mi strojí:</verse>
        <verse osisID='Ps.41.9'>"Ať na něj dolehne slovo Ničemníka; ulehl, už nepovstane."</verse>
        <verse osisID='Ps.41.10'>I ten, s nímž jsem žil v pokoji a jemuž jsem důvěřoval, ten, jenž můj chléb jedl, vypíná se nade mne a zvedá patu.</verse>
        <verse osisID='Ps.41.11'>Ty však, Hospodine, smiluj se a dej mi povstat, abych jim to splatil.</verse>
        <verse osisID='Ps.41.12'>Že sis mě oblíbil, poznám z toho, že nade mnou nezazní ryk nepřítele.</verse>
        <verse osisID='Ps.41.13'>Ujal ses mne pro mou bezúhonnost, postavils mě navěky před svou tvář. [ (Psalms 41:14) Požehnán buď Hospodin, Bůh Izraele, od věků na věky. Amen. Amen. ]</verse>
      </chapter>
      <chapter osisID='Ps.42'>
        <verse osisID='Ps.42.1'>Pro předního zpěváka. Poučující, pro Kórachovce.</verse>
        <verse osisID='Ps.42.2'>Jako laň dychtí po bystré vodě, tak dychtí duše má po tobě, Bože!</verse>
        <verse osisID='Ps.42.3'>Po Bohu žízním, po živém Bohu. Kdy se smím ukázat před Boží tváří?</verse>
        <verse osisID='Ps.42.4'>Slzy jsou chléb můj ve dne i v noci, když se mne každý den ptají: "Kde je tvůj Bůh?"</verse>
        <verse osisID='Ps.42.5'>Vzpomínám na to a duši vylévám v sobě, jak jsem se v čele zástupu brával k Božímu domu, jak zvučně plesal a vzdával chválu hlučící dav, když slavil svátek.</verse>
        <verse osisID='Ps.42.6'>Proč se tak trpce rmoutíš, má duše, proč ve mně úzkostně sténáš? Na Boha čekej, opět mu budu vzdávat chválu, jen jemu, své spáse.</verse>
        <verse osisID='Ps.42.7'>Můj Bože, duše se ve mně tak trpce rmoutí, proto mé vzpomínky za tebou spějí z krajiny jordánské, z chermónských končin, od hory Miseáru.</verse>
        <verse osisID='Ps.42.8'>Propastná tůně na tůni volá v hukotu peřejí tvých, všechny tvé příboje, tvá vlnobití se přese mne valí.</verse>
        <verse osisID='Ps.42.9'>Kéž ve dne přikáže Hospodin milosrdenství svému a v noci své písni být se mnou! Modlím se k Bohu života mého,</verse>
        <verse osisID='Ps.42.10'>promlouvám k Bohu, své skále: "Proč na mě zapomínáš, proč musím chodit zármutkem sklíčen v sevření nepřítele?"</verse>
        <verse osisID='Ps.42.11'>Smrtelnou ranou mým kostem jsou protivníci, kteří mě tupí, když se mě každý den ptají: "Kde je tvůj Bůh?" [ (Psalms 42:12) Proč se tak trpce rmoutíš, má duše, proč ve mně úzkostně sténáš? Na Boha čekej, opět mu budu vzdávat chválu, jemu, své spáse. On je můj Bůh. ]</verse>
      </chapter>
      <chapter osisID='Ps.43'>
        <verse osisID='Ps.43.1'>Dopomoz mi, Bože, k právu, ujmi se mého sporu, dej mi vyváznout před bezbožným pronárodem, před člověkem záludným a podlým!</verse>
        <verse osisID='Ps.43.2'>Tys přece moje záštita, Bože. Proč zanevřel jsi na mě, proč stále chodit mám zármutkem sklíčen v sevření nepřítele?</verse>
        <verse osisID='Ps.43.3'>Sešli své světlo a svoji věrnost; ty ať mě vedou, ty ať mě přivedou k tvé svaté hoře, k příbytku tvému,</verse>
        <verse osisID='Ps.43.4'>a já tam přistoupím k božímu oltáři, k Bohu, zdroji své jásavé radosti, a hrou na citaru ti budu vzdávat chválu, Bože, můj Bože!</verse>
        <verse osisID='Ps.43.5'>Proč se tak trpce rmoutíš, má duše, proč ve mně úzkostně sténáš? Na Boha čekej, opět mu budu vzdávat chválu, jemu, své spáse. On je můj Bůh.</verse>
      </chapter>
      <chapter osisID='Ps.44'>
        <verse osisID='Ps.44.1'>Pro předního zpěváka; pro Kórachovce, poučující.</verse>
        <verse osisID='Ps.44.2'>Bože, na vlastní uši jsme slýchali vyprávění svých otců o činu, který jsi vykonal za jejich dnů, za dnů dávných.</verse>
        <verse osisID='Ps.44.3'>Pronárody jsi vyhnal svou rukou, je však jsi zasadil jako révu; rozdrtils národy, je však jsi propustil na svobodu.</verse>
        <verse osisID='Ps.44.4'>Nezmocnili se země svým mečem, vítězství jim nedobyla jejich paže, nýbrž tvá pravice, tvoje paže, a světlo tvé tváře, neboť jsi v nich našel zalíbení.</verse>
        <verse osisID='Ps.44.5'>Jenom ty jsi můj Král, Bože! Rozhodni, a Jákob bude spasen.</verse>
        <verse osisID='Ps.44.6'>S tebou jsme nabrali na rohy své protivníky, útočníky podupali jsme v tvém jménu.</verse>
        <verse osisID='Ps.44.7'>Proto na svůj luk se nespoléhám, ani meč mě nezachrání;</verse>
        <verse osisID='Ps.44.8'>před protivníky jen tys nás spasil, a ty, kdo nás nenáviděli, jsi zahanbil.</verse>
        <verse osisID='Ps.44.9'>Po všechny dny byl Bůh naší chloubou, tvému jménu chceme vzdávat chválu věčně.</verse>
        <verse osisID='Ps.44.10'>Teď jsi však na nás zanevřel a musíme se stydět, s našimi zástupy do boje nevycházíš.</verse>
        <verse osisID='Ps.44.11'>Před protivníkem nás nutíš ustupovat, oloupili nás ti, kdo nás nenávidí.</verse>
        <verse osisID='Ps.44.12'>Vydáváš nás jako ovce na porážku, rozptýlils nás mezi pronárody.</verse>
        <verse osisID='Ps.44.13'>Lacino jsi prodal svůj lid, žádný zisk jsi z toho neměl.</verse>
        <verse osisID='Ps.44.14'>Dovoluješ sousedům nás tupit, svému okolí jsme pro smích, pro pošklebky.</verse>
        <verse osisID='Ps.44.15'>Pronárodům učinils nás pořekadlem, národy nad námi potřásají hlavou.</verse>
        <verse osisID='Ps.44.16'>Neustále mám před sebou svoje zostuzení, tváře mi pokrývá hanba,</verse>
        <verse osisID='Ps.44.17'>když slyším, jak se utrhač rouhá, když mě souží mstivost nepřítele.</verse>
        <verse osisID='Ps.44.18'>To všechno nás postihlo, ač na tebe jsme nezapomínali, nezradili jsme tvou smlouvu.</verse>
        <verse osisID='Ps.44.19'>Naše srdce se neodklonilo jinam, naše kroky neodbočily z tvé stezky,</verse>
        <verse osisID='Ps.44.20'>i když jsi nás deptal v kraji draků, když jsi nás zahalil v šero smrti.</verse>
        <verse osisID='Ps.44.21'>Kdybychom na jméno svého Boha zapomněli, k bohu cizímu své ruce rozepjali,</verse>
        <verse osisID='Ps.44.22'>což by to Bůh neodhalil? Zná přece tajnosti srdce.</verse>
        <verse osisID='Ps.44.23'>Kvůli tobě jsme vražděni denně, mají nás za ovce na zabití.</verse>
        <verse osisID='Ps.44.24'>Vzbuď se, proč spíš, Panovníku? Procitni a nezanevři na nás provždy!</verse>
        <verse osisID='Ps.44.25'>Proč skrýváš svou tvář? Proč na naše pokoření, na náš útisk zapomínáš?</verse>
        <verse osisID='Ps.44.26'>Naše duše leží v prachu, naše hruď je přitištěna k zemi. [ (Psalms 44:27) Na pomoc nám povstaň, vykup nás pro svoje milosrdenství! ]</verse>
      </chapter>
      <chapter osisID='Ps.45'>
        <verse osisID='Ps.45.1'>Pro předního zpěváka, podle "Lilií". Pro Kórachovce; poučující, píseň lásky.</verse>
        <verse osisID='Ps.45.2'>Slavnostní řeč mi ze srdce tryská, své dílo přednesu králi; jazyk můj - hbitého písaře rydlo:</verse>
        <verse osisID='Ps.45.3'>Ty nejkrásnější ze synů lidských, z tvých rtů se line milost, proto ti Bůh navěky žehná!</verse>
        <verse osisID='Ps.45.4'>Boky si opásej, bohatýre, mečem, svou velebnou důstojností,</verse>
        <verse osisID='Ps.45.5'>se zdarem do boje důstojně vyjeď za pravdu, mírnost a spravedlnost, svou pravicí dokážeš činy, jež vzbudí bázeň.</verse>
        <verse osisID='Ps.45.6'>Máš ostré šípy, národy padnou ti k nohám, zasáhneš srdce nepřátel, králi!</verse>
        <verse osisID='Ps.45.7'>Tvůj trůn, ó božský, bude stát věčně a navždy, tvým žezlem královským je žezlo práva.</verse>
        <verse osisID='Ps.45.8'>Miluješ spravedlnost, nenávidíš zvůli; proto tě, božský, pomazal Bůh tvůj olejem veselí nad tvoje druhy.</verse>
        <verse osisID='Ps.45.9'>Celé tvé roucho myrhou, aloe, kasií voní, z paláců zdobených slonovou kostí hra strun zní pro radost tobě.</verse>
        <verse osisID='Ps.45.10'>Královské dcery se skvějí v tvých skvostech, královna ve zlatě z Ofíru ti stojí po pravici.</verse>
        <verse osisID='Ps.45.11'>Slyš, dcero, pohleď, nakloň své ucho, zapomeň na svůj lid, na otcův dům,</verse>
        <verse osisID='Ps.45.12'>neboť král zatouží po tvé kráse; je to tvůj pán a jemu se klaněj.</verse>
        <verse osisID='Ps.45.13'>I dcera Týru svůj dar ti nese, naklonit si tě chtějí boháči z lidu.</verse>
        <verse osisID='Ps.45.14'>Královská dcera v celé své slávě již čeká uvnitř, svůj šat má protkaný zlatem.</verse>
        <verse osisID='Ps.45.15'>V zářivém oděvu ji vedou králi a za ní její panenské družky, k tobě je uvádějí.</verse>
        <verse osisID='Ps.45.16'>Průvod se ubírá v radostném jásotu, vstupuje v královský palác.</verse>
        <verse osisID='Ps.45.17'>Namísto otců budeš mít syny, učiníš je velmoži po celé zemi. [ (Psalms 45:18) Tvé jméno budu připomínat po všechna pokolení; proto ti národy budou vzdávat chválu navěky a navždy. ]</verse>
      </chapter>
      <chapter osisID='Ps.46'>
        <verse osisID='Ps.46.1'>Pro předního zpěváka; pro Kórachovce, píseň vysokým hlasem.</verse>
        <verse osisID='Ps.46.2'>Bůh je naše útočiště, naše síla, pomoc v soužení vždy velmi osvědčená.</verse>
        <verse osisID='Ps.46.3'>Proto se bát nebudeme, byť se převrátila země a základy hor se pohnuly v srdci moří.</verse>
        <verse osisID='Ps.46.4'>Ať si jejich vody hučí, ať se pění, ať se hory pro jejich zpupnost třesou!</verse>
        <verse osisID='Ps.46.5'>Řeka svými toky oblažuje město Boží, svatyni příbytku Nejvyššího.</verse>
        <verse osisID='Ps.46.6'>Nepohne se, Bůh je v jeho středu, Bůh mu pomáhá hned při rozbřesku jitra.</verse>
        <verse osisID='Ps.46.7'>Pronárody hlučí, království se hroutí, jen vydá hlas a země se rozplývá.</verse>
        <verse osisID='Ps.46.8'>Hospodin zástupů je s námi, Bůh Jákobův, hrad náš nedobytný.</verse>
        <verse osisID='Ps.46.9'>Pojďte jen, pohleďte na Hospodinovy skutky, jak úžasné činy v zemi koná!</verse>
        <verse osisID='Ps.46.10'>Činí přítrž válkám až do končin země, tříští luky, láme kopí, spaluje v ohni válečné vozy.</verse>
        <verse osisID='Ps.46.11'>"Dost už! Uznejte, že já jsem Bůh. Budu vyvyšován mezi pronárody, vyvyšován v zemi." [ (Psalms 46:12) Hospodin zástupů je s námi, Bůh Jákobův, hrad náš nedobytný. ]</verse>
      </chapter>
      <chapter osisID='Ps.47'>
        <verse osisID='Ps.47.1'>Pro předního zpěváka; pro Kórachovce, žalm.</verse>
        <verse osisID='Ps.47.2'>Lidé všech národů, tleskejte v dlaně, hlaholte Bohu, plesejte zvučně.</verse>
        <verse osisID='Ps.47.3'>Hospodin, Nejvyšší, vzbuzuje bázeň, on je Král velký nad celou zemí.</verse>
        <verse osisID='Ps.47.4'>Podrobí nám lidská společenství, národy k nohám nám složí.</verse>
        <verse osisID='Ps.47.5'>Vybral nám za náš dědičný podíl chloubu Jákoba, jehož si zamiloval.</verse>
        <verse osisID='Ps.47.6'>Bůh vystoupil vzhůru za hlaholu, Hospodin za zvuku polnic.</verse>
        <verse osisID='Ps.47.7'>Zpívejte žalmy Bohu, zpívejte žalmy, zpívejte žalmy našemu Králi, zpívejte žalmy!</verse>
        <verse osisID='Ps.47.8'>Vždyť Bůh je Král nad celou zemí, zpívejte žalmy k poučení.</verse>
        <verse osisID='Ps.47.9'>Bůh kraluje nad všemi pronárody, Bůh sedí na svém svatém trůnu. [ (Psalms 47:10) Knížata lidských společenství se shromáždila, jsou lidem Abrahamova Boha. Vždyť štíty země náležejí Bohu nesmírně vyvýšenému. ]</verse>
      </chapter>
      <chapter osisID='Ps.48'>
        <verse osisID='Ps.48.1'>Žalmová píseň, pro Kórachovce.</verse>
        <verse osisID='Ps.48.2'>Veliký je Hospodin, nejvyšší chvály hodný ve městě našeho Boha, na své svaté hoře.</verse>
        <verse osisID='Ps.48.3'>Krásně se vypíná k potěše celé země Sijónská hora, ten nejzazší Sever, sídlo velkého Krále.</verse>
        <verse osisID='Ps.48.4'>Bůh v jeho palácích proslul jako hrad nedobytný.</verse>
        <verse osisID='Ps.48.5'>Hle, když se králové umluvili a přitáhli spolu,</verse>
        <verse osisID='Ps.48.6'>sotva je spatřili, strnuli, děsem se rozutekli.</verse>
        <verse osisID='Ps.48.7'>Zachvátilo je tam úzkostné chvění, náhlá křeč jako tu, která rodí.</verse>
        <verse osisID='Ps.48.8'>Větrem od východu tříštíš taršíšské lodě.</verse>
        <verse osisID='Ps.48.9'>O čem jsme slýchali, to jsme uviděli ve městě Hospodina zástupů, ve městě našeho Boha: až navěky je Bůh činí pevným.</verse>
        <verse osisID='Ps.48.10'>Na mysli nám tane tvé milosrdenství, Bože, zde, uprostřed tvého chrámu.</verse>
        <verse osisID='Ps.48.11'>Jak tvé jméno, Bože, tak i tvoje chvála zní až do končin země. Tvá pravice je plná spravedlnosti.</verse>
        <verse osisID='Ps.48.12'>Raduje se hora Sijón, jásají judské dcery nad tím, jak soudíš.</verse>
        <verse osisID='Ps.48.13'>Obejděte Sijón, vydejte se kolem spočítat jeho věže.</verse>
        <verse osisID='Ps.48.14'>Pozorně si povšimněte valů, jeho paláce si prohlédněte a příštímu pokolení vyprávějte: [ (Psalms 48:15) "Tento Bůh je Bůh náš navěky a navždy; on sám nás povede věčně." ]</verse>
      </chapter>
      <chapter osisID='Ps.49'>
        <verse osisID='Ps.49.1'>Pro předního zpěváka. Pro Kórachovce, žalm.</verse>
        <verse osisID='Ps.49.2'>Slyšte to, všichni lidé, všichni obyvatelé světa, naslouchejte,</verse>
        <verse osisID='Ps.49.3'>ať jste rodu prostého anebo urození, boháči i ubožáci.</verse>
        <verse osisID='Ps.49.4'>Moje ústa budou vyhlašovat moudrost, mé srdce bude rozjímat o rozumnosti.</verse>
        <verse osisID='Ps.49.5'>Nakloním své ucho ku příslovím, při citaře předložím svou hádanku i výklad.</verse>
        <verse osisID='Ps.49.6'>Proč bych se bál ve zlých dnech, když mě obklopují zvrhlí záškodníci,</verse>
        <verse osisID='Ps.49.7'>kteří spoléhají na své jmění a svým velkým bohatstvím se chlubí?</verse>
        <verse osisID='Ps.49.8'>Nikdo nevykoupí ani bratra, není schopen vyplatit Bohu sám sebe.</verse>
        <verse osisID='Ps.49.9'>Výkupné za lidský život je tak velké, že se každý musí provždy zříci toho,</verse>
        <verse osisID='Ps.49.10'>že by natrvalo, neustále žil a nedočkal se zkázy.</verse>
        <verse osisID='Ps.49.11'>Vždyť vidí, že umírají moudří, hynou stejně jako hlupák nebo tupec a své jmění zanechají jiným.</verse>
        <verse osisID='Ps.49.12'>Ti však myslí, že tu jejich domy budou věčně, jejich příbytky po všechna pokolení, svými jmény nazývají role.</verse>
        <verse osisID='Ps.49.13'>Ale člověk, byť byl ve cti, nemusí ani noc přečkat; podobá se zvířatům, jež zajdou.</verse>
        <verse osisID='Ps.49.14'>To je cesta těch, kdo bláznovství se drží; za nimi jdou ti, kdo si libují v jejich řečech.</verse>
        <verse osisID='Ps.49.15'>Ženou se jak ovce do podsvětí, sama smrt je pase. Zrána je pošlapou lidé přímí, a co vytvořili, zhltne podsvětí, trvání to nemá.</verse>
        <verse osisID='Ps.49.16'>Avšak mne Bůh ze spárů podsvětí vykoupí, on mě přijme!</verse>
        <verse osisID='Ps.49.17'>Jen se neboj, bohatne-li někdo a množí-li slávu svého domu;</verse>
        <verse osisID='Ps.49.18'>zemře, nic nevezme s sebou, jeho sláva za ním nesestoupí.</verse>
        <verse osisID='Ps.49.19'>I když zaživa si dobrořečil: "Chválí tě, že sis to zařídil tak dobře",</verse>
        <verse osisID='Ps.49.20'>musí se přidat k pokolení svých otců, kteří nikdy nezahlédnou světlo. [ (Psalms 49:21) Člověk, byť byl ve cti, nemusí mít rozum, podobá se zvířatům, jež zajdou. ]</verse>
      </chapter>
      <chapter osisID='Ps.50'>
        <verse osisID='Ps.50.1'>Žalm pro Asafa. Bůh sám, Bůh Hospodin promluvil a volá zemi od slunce východu až po západ.</verse>
        <verse osisID='Ps.50.2'>Ze Sijónu, místa dokonalé krásy, zaskvěl se Bůh,</verse>
        <verse osisID='Ps.50.3'>přichází Bůh náš a nehodlá mlčet. Před ním jde oheň sžírající, vichřice běsní kolem něho.</verse>
        <verse osisID='Ps.50.4'>Nebesa shůry i zemi volá, povede při se svým lidem.</verse>
        <verse osisID='Ps.50.5'>"Shromážděte mi mé věrné, ty, kdo při oběti přijali mou smlouvu!"</verse>
        <verse osisID='Ps.50.6'>Nebesa hlásají jeho spravedlnost, Bůh sám bude soudcem.</verse>
        <verse osisID='Ps.50.7'>"Slyš, můj lide, budu mluvit, Izraeli, svědčím proti tobě, já jsem Bůh, tvůj Bůh jsem.</verse>
        <verse osisID='Ps.50.8'>Má žaloba se netýká tvých obětí, tvé zápaly mám před sebou stále.</verse>
        <verse osisID='Ps.50.9'>Nevezmu si býčka z tvého domu, kozly ze tvých ohrad.</verse>
        <verse osisID='Ps.50.10'>Všechna lesní zvěř mi patří i dobytek na tisíci horách,</verse>
        <verse osisID='Ps.50.11'>v horách vím o každém ptáku, polní havěť též mám kolem sebe.</verse>
        <verse osisID='Ps.50.12'>Kdybych měl hlad, neřeknu si tobě, mně patří svět se vším, co je na něm.</verse>
        <verse osisID='Ps.50.13'>Jídám snad já maso z tura nebo napájím se kozlí krví?</verse>
        <verse osisID='Ps.50.14'>Přines Bohu oběť díků a plň svoje sliby Nejvyššímu!</verse>
        <verse osisID='Ps.50.15'>Až mě potom budeš v den soužení volat, já tě ubráním a ty mě budeš oslavovat."</verse>
        <verse osisID='Ps.50.16'>Ale svévolníkovi Bůh praví: "Nač odříkáváš má nařízení, proč si bereš do úst moji smlouvu?</verse>
        <verse osisID='Ps.50.17'>Ty přec nenávidíš kázeň, ty má slova za sebe jen házíš.</verse>
        <verse osisID='Ps.50.18'>Spatříš zloděje a běžíš k němu, s cizoložníky máš podíl.</verse>
        <verse osisID='Ps.50.19'>Ústa propůjčuješ k zlému, svůj jazyk jsi spřáhl se lstí.</verse>
        <verse osisID='Ps.50.20'>Usedneš a mluvíš proti bratru, kydáš hanu na syna své matky.</verse>
        <verse osisID='Ps.50.21'>To jsi dělával, a já jsem mlčel. Domníval ses, že jsem jako ty. Vznáším proti tobě obžalobu.</verse>
        <verse osisID='Ps.50.22'>Pochopte to, vy, kdo na Boha jste zapomněli, ať vás nerozsápu a nikdo vás nevytrhne.</verse>
        <verse osisID='Ps.50.23'>Mne oslaví ten, kdo přinese oběť díků, ten, kdo jde mou cestou; tomu dám zakusit Boží spásu."</verse>
      </chapter>
      <chapter osisID='Ps.51'>
        <verse osisID='Ps.51.1'>Pro předního zpěváka. Žalm Davidův,</verse>
        <verse osisID='Ps.51.2'>když k němu přišel prorok Nátan, protože vešel k Bat-šebě.</verse>
        <verse osisID='Ps.51.3'>Smiluj se nade mnou, Bože, pro milosrdenství svoje, pro své velké slitování zahlaď moje nevěrnosti,</verse>
        <verse osisID='Ps.51.4'>moji nepravost smyj ze mne dokonale, očisť mě od mého hříchu!</verse>
        <verse osisID='Ps.51.5'>Doznávám se ke svým nevěrnostem, svůj hřích mám před sebou stále.</verse>
        <verse osisID='Ps.51.6'>Proti tobě samému jsem zhřešil, spáchal jsem, co je zlé ve tvých očích. A tak se ukážeš spravedlivý v tom, co vyřkneš, ryzí ve svém soudu.</verse>
        <verse osisID='Ps.51.7'>Ano, zrodil jsem se v nepravosti, v hříchu mě počala matka.</verse>
        <verse osisID='Ps.51.8'>Ano, v opravdovosti máš zalíbení, dáváš mi poznávat tajuplnou moudrost.</verse>
        <verse osisID='Ps.51.9'>Zbav mě hříchu, očisť yzopem a budu čistý, umyj mě, budu bělejší nad sníh.</verse>
        <verse osisID='Ps.51.10'>Dej, ať slyším veselí a radost, ať jásají kosti, jež jsi zdeptal.</verse>
        <verse osisID='Ps.51.11'>Odvrať svou tvář od mých hříchů, zahlaď všechny moje nepravosti.</verse>
        <verse osisID='Ps.51.12'>Stvoř mi, Bože, čisté srdce, obnov v mém nitru pevného ducha.</verse>
        <verse osisID='Ps.51.13'>Jen mě neodvrhuj od své tváře, ducha svého svatého mi neber!</verse>
        <verse osisID='Ps.51.14'>Dej, ať se zas veselím z tvé spásy, podepři mě duchem oddanosti.</verse>
        <verse osisID='Ps.51.15'>Budu učit nevěrné tvým cestám a hříšníci navrátí se k tobě.</verse>
        <verse osisID='Ps.51.16'>Vysvoboď mě, abych nebyl vinen krví, Bože, Bože, moje spáso, ať plesá můj jazyk pro tvou spravedlnost.</verse>
        <verse osisID='Ps.51.17'>Panovníku, otevři mé rty, ať má ústa hlásají tvou chválu.</verse>
        <verse osisID='Ps.51.18'>Oběť, kterou bych dal, se ti nezalíbí, na zápalných obětech ti nezáleží.</verse>
        <verse osisID='Ps.51.19'>Zkroušený duch, to je oběť Bohu. Srdcem zkroušeným a zdeptaným ty, Bože, nepohrdáš! [ (Psalms 51:20) Prokaž dobro Sijónu svou přízní, vybuduj jeruzalémské hradby. ] [ (Psalms 51:21) Pak se ti zalíbí oběti spravedlnosti, zápaly a celopaly, pak ti budou na oltáři obětovat býčky. ]</verse>
      </chapter>
      <chapter osisID='Ps.52'>
        <verse osisID='Ps.52.1'>Pro předního zpěváka. Poučující, Davidův,</verse>
        <verse osisID='Ps.52.2'>když přišel Edómec Dóeg a oznámil Saulovi: "David vešel do Achímelekova domu."</verse>
        <verse osisID='Ps.52.3'>Proč se chlubíš zlem, ty bohatýre? Boží milosrdenství po všechny dny trvá!</verse>
        <verse osisID='Ps.52.4'>Jen zhoubu tvůj jazyk splétá, máš ho ostrý jako břitvu, pleticháři.</verse>
        <verse osisID='Ps.52.5'>Zlo miluješ víc než dobro, klam více než spravedlivé slovo.</verse>
        <verse osisID='Ps.52.6'>Miluješ každé podvratné slovo, jazyku lstivý.</verse>
        <verse osisID='Ps.52.7'>Proto Bůh tě smete provždy, popadne tě, ze stanu tě vyrve, vykoření tě ze země živých.</verse>
        <verse osisID='Ps.52.8'>Až to spatří spravedliví, zmocní se jich bázeň a posměšně o něm řeknou:</verse>
        <verse osisID='Ps.52.9'>"Ano, byl to muž, jenž nepokládal za záštitu Boha, ve své veliké bohatství doufal, zakládal si na své zhoubné moci." [ (Psalms 52:10) Ale já jsem jako zelenající se oliva v domě Božím. Doufám v Boží milosrdenství navěky a navždy. ] [ (Psalms 52:11) Navěky ti budu vzdávat chválu, neboť jsi to způsobil ty. Naději jsem složil ve tvé jméno, je tak dobré ke tvým věrným. ]</verse>
      </chapter>
      <chapter osisID='Ps.53'>
        <verse osisID='Ps.53.1'>Pro předního zpěváka, při tanečním reji. Poučující, Davidův.</verse>
        <verse osisID='Ps.53.2'>Bloud si v srdci říká: "Bůh tu není." Všichni kazí a bezprávně kdeco zohavují, nikdo nic dobrého neudělá.</verse>
        <verse osisID='Ps.53.3'>Bůh na lidi pohlíží z nebe, chce vidět, má-li kdo rozum, dotazuje-li se po Boží vůli.</verse>
        <verse osisID='Ps.53.4'>Odpadli však všichni, zvrhli se do jednoho, nikdo nic dobrého neudělá, naprosto nikdo.</verse>
        <verse osisID='Ps.53.5'>Což nevědí ti, kdo páchají ničemnosti, kdo jedí můj lid, jako by jedli chleba, ti, kdo Boha nevzývají,</verse>
        <verse osisID='Ps.53.6'>že se jednou třást budou strachem, strachem, jaký ještě nebyl? Kosti toho, kdo tě oblehl, Bůh rozmetá, zahanbíš je, protože je Bůh zavrhl. [ (Psalms 53:7) Kéž už přijde Izraeli ze Sijónu spása! Až Bůh změní úděl svého lidu, bude Jákob jásat, Izrael se zaraduje. ]</verse>
      </chapter>
      <chapter osisID='Ps.54'>
        <verse osisID='Ps.54.1'>Pro předního zpěváka za doprovodu strunných nástrojů. Poučující, Davidův,</verse>
        <verse osisID='Ps.54.2'>když přišli Zifejci a řekli Saulovi: "David se přece skrývá u nás."</verse>
        <verse osisID='Ps.54.3'>Bože, pro své jméno mě zachraň, ujmi se mé pře svou bohatýrskou silou.</verse>
        <verse osisID='Ps.54.4'>Slyš moji modlitbu, Bože, naslouchej slovům mých úst.</verse>
        <verse osisID='Ps.54.5'>Povstali proti mně cizáci, ukrutníci o život mi ukládají, na Boha neberou zřetel.</verse>
        <verse osisID='Ps.54.6'>Avšak Bůh mi poskytuje pomoc, Panovník je s těmi, kdo mě podpírají.</verse>
        <verse osisID='Ps.54.7'>Kéž to zlo odrazí na ty, kdo proti mně sočí! Ve své věrnosti je umlč. [ (Psalms 54:8) Ochotně ti budu obětovat, vzdávat chválu, Hospodine, tvému jménu, protože je dobré. ] [ (Psalms 54:9) Ze všeho soužení jsi mě vysvobodil, pád nepřátel spatřilo mé oko. ]</verse>
      </chapter>
      <chapter osisID='Ps.55'>
        <verse osisID='Ps.55.1'>Pro předního zpěváka za doprovodu strunných nástrojů. Poučující, Davidův.</verse>
        <verse osisID='Ps.55.2'>Dopřej, Bože, modlitbě mé sluchu, neskrývej se před mou prosbou.</verse>
        <verse osisID='Ps.55.3'>Věnuj mi pozornost, odpověz mi, lkám a sténám, zmateně se toulám,</verse>
        <verse osisID='Ps.55.4'>neboť nepřítel mi spílá, svévolník mě tísní, chtěli by mě zlomit ničemnostmi, štvou proti mně plni vzteku.</verse>
        <verse osisID='Ps.55.5'>Srdce se mi v hrudi svírá, přepadly mě hrůzy smrti,</verse>
        <verse osisID='Ps.55.6'>padá na mě strach a chvění, zděšení mě zachvátilo.</verse>
        <verse osisID='Ps.55.7'>Pravím: Kéž bych měl křídla jako holubice, uletěl bych, usadil se jinde.</verse>
        <verse osisID='Ps.55.8'>Ano, daleko bych letěl, pobýval bych v poušti,</verse>
        <verse osisID='Ps.55.9'>spěchal do bezpečí před náporem větru, před vichřicí.</verse>
        <verse osisID='Ps.55.10'>Ve zmatek je uveď, Panovníku, jazyky jim rozdvoj, v městě vidím násilí a sváry,</verse>
        <verse osisID='Ps.55.11'>ve dne v noci po hradbách se plíží, ničemnost a trápení jsou v jeho středu,</verse>
        <verse osisID='Ps.55.12'>v jeho středu běsní zhouba, týrání a lest se nehnou z ulic.</verse>
        <verse osisID='Ps.55.13'>Není to nepřítel, kdo mě tupí, to bych přece snesl; nade mne se nevypíná ten, který mě nenávidí, před tím bych se ukryl,</verse>
        <verse osisID='Ps.55.14'>jsi to však ty, člověk jako já, můj druh a přítel!</verse>
        <verse osisID='Ps.55.15'>Ten nejlepší vztah nás pojil, za bouřného jásotu jsme chodívali do Božího domu.</verse>
        <verse osisID='Ps.55.16'>Ať je překvapí smrt, ať zaživa sejdou do podsvětí! Jen zloba je v jejich doupatech, je v jejich středu.</verse>
        <verse osisID='Ps.55.17'>A já volám k Bohu, Hospodin mě spasí.</verse>
        <verse osisID='Ps.55.18'>Večer, zrána, za poledne lkám a sténám. - Vyslyšel můj hlas!</verse>
        <verse osisID='Ps.55.19'>On vykoupí mě z války, daruje mi pokoj, ač jich proti mně je tolik.</verse>
        <verse osisID='Ps.55.20'>Slyší Bůh a pokoří je, on, jenž odedávna trůní, když se změnit nechtějí a nebojí se Boha.</verse>
        <verse osisID='Ps.55.21'>Leckdo vztáhne ruku na ty, kteří v pokoji s ním žijí, jeho smlouvu znesvěcuje.</verse>
        <verse osisID='Ps.55.22'>Lichotek má plná ústa, ale v srdci válku. Hladší nad olej jsou jeho slova, ale jsou to vytasené meče.</verse>
        <verse osisID='Ps.55.23'>Na Hospodina slož svoji starost, postará se o tebe a nedopustí, aby se kdy spravedlivý zhroutil. [ (Psalms 55:24) Ty je, Bože, srázíš v jámu zkázy. Ti, kdo prolévají krev a stavějí vše na lsti, nedožijí ani poloviny svých dnů. Já však doufám v tebe! ]</verse>
      </chapter>
      <chapter osisID='Ps.56'>
        <verse osisID='Ps.56.1'>Pro předního zpěváka, podle "Němé holubice dálek". Pamětní zápis, Davidův, když se ho v Gatu zmocnili Pelištejci.</verse>
        <verse osisID='Ps.56.2'>Smiluj se nade mnou, Bože, neboť po mně šlape člověk, válečník mě denně utiskuje.</verse>
        <verse osisID='Ps.56.3'>Denně po mně šlapou ti, kteří proti mně sočí, těch, kdo zpupně válčí proti mně, je mnoho.</verse>
        <verse osisID='Ps.56.4'>Přichází den strachu, já však doufám v tebe.</verse>
        <verse osisID='Ps.56.5'>V Boha, jehož slovo chválím, v Boha doufám, nebojím se, co mi může udělat tělo?</verse>
        <verse osisID='Ps.56.6'>Denně překrucují moje slova, vymýšlejí na mě kdeco zlého.</verse>
        <verse osisID='Ps.56.7'>Srocují se, číhají a stopují mě, o mé bezživotí usilují.</verse>
        <verse osisID='Ps.56.8'>Vyváznout je necháš za ty ničemnosti? Takové lidi sraz, Bože, svým hněvem!</verse>
        <verse osisID='Ps.56.9'>O mém vyhnanství si vedeš záznam; ukládej si do měchu mé slzy. Což je v svých záznamech nemáš?</verse>
        <verse osisID='Ps.56.10'>Jednou se mí nepřátelé obrátí zpět, v den, kdy provolám: "Teď vím, že Bůh je při mně!"</verse>
        <verse osisID='Ps.56.11'>V Boha, jehož slovo chválím, v Hospodina, jehož slovo chválím,</verse>
        <verse osisID='Ps.56.12'>v Boha doufám, nebojím se, co mi může udělat člověk?</verse>
        <verse osisID='Ps.56.13'>Bože, sliby tobě dané splním, přinesu ti oběť chvály, [ (Psalms 56:14) neboť jsi mě vysvobodil z jisté smrti. Což jsi neušetřil moje nohy podvrtnutí, abych před Bohem směl chodit dál ve světle živých? ]</verse>
      </chapter>
      <chapter osisID='Ps.57'>
        <verse osisID='Ps.57.1'>Pro předního zpěváka, jako "Nevyhlazuj!" Davidův, pamětní zápis, když uprchl před Saulem do jeskyně.</verse>
        <verse osisID='Ps.57.2'>Smiluj se nade mnou, Bože, smiluj se nade mnou, k tobě se utíká moje duše. Utíkám se do stínu tvých křídel, dokud nepomine zhoubné nebezpečí.</verse>
        <verse osisID='Ps.57.3'>Volám k Bohu Nejvyššímu, k Bohu, jenž za mě dokončí zápas.</verse>
        <verse osisID='Ps.57.4'>Sešle pomoc z nebe, zachrání mě, potupí toho, kdo po mně šlape. Bůh sešle své milosrdenství a věrnost.</verse>
        <verse osisID='Ps.57.5'>Mezi lvy být musím, s těmi uléhám, kdo srší ohněm, s lidmi, jejichž zuby jsou kopí a šípy, jejichž jazyk je ostrý meč.</verse>
        <verse osisID='Ps.57.6'>Povznes se až nad nebesa, Bože, ať nad celou zemí vzejde tvoje sláva!</verse>
        <verse osisID='Ps.57.7'>Nastražili síť mým krokům, člověk mě chtěl zlomit; vykopali na mě jámu, spadli do ní sami.</verse>
        <verse osisID='Ps.57.8'>Mé srdce je připraveno, Bože, mé srdce je připraveno, budu zpívat, prozpěvovat žalmy.</verse>
        <verse osisID='Ps.57.9'>Probuď se, má slávo! Probuď se už, citaro a harfo, ať jitřenku vzbudím.</verse>
        <verse osisID='Ps.57.10'>Panovníku, chci ti mezi lidmi vzdávat chválu, mezi národy ti budu zpívat žalmy;</verse>
        <verse osisID='Ps.57.11'>vždyť tvé milosrdenství až k nebi sahá, až do mraků tvoje věrnost. [ (Psalms 57:12) Povznes se až nad nebesa, Bože, a nad celou zemí ať je tvoje sláva! ]</verse>
      </chapter>
      <chapter osisID='Ps.58'>
        <verse osisID='Ps.58.1'>Pro předního zpěváka, jako: "Nevyhlazuj!" Davidův, pamětní zápis.</verse>
        <verse osisID='Ps.58.2'>Opravdu svou němotou hlásáte spravedlnost? Lidé, soudíte dle práva?</verse>
        <verse osisID='Ps.58.3'>V zemi jednáte, jak podlé srdce velí, razíte si cestu násilím svých rukou.</verse>
        <verse osisID='Ps.58.4'>Svévolníci, ti se odrodili hned v matčině lůně, z mateřského života se lháři dali bludnou cestou.</verse>
        <verse osisID='Ps.58.5'>Mají jedu jako hadi, jsou jak hluchá zmije, když si zacpe uši,</verse>
        <verse osisID='Ps.58.6'>aby neslyšela kouzelnický šepot zaklínače zkušeného v zaklínání.</verse>
        <verse osisID='Ps.58.7'>Bože, vylámej jim zuby v ústech, vyraz tesáky těch lvíčat, Hospodine!</verse>
        <verse osisID='Ps.58.8'>Ať se rozplynou jak tratící se vody, ať se tomu, kdo napne luk, ztupí šípy.</verse>
        <verse osisID='Ps.58.9'>Ať se ztratí jako slizký plž, jako potracený plod, který neuzřel slunce.</verse>
        <verse osisID='Ps.58.10'>Dříve než co pochopí, už trním pod hrnci vám budou, smete je vichr, ať svěží či zprahlé.</verse>
        <verse osisID='Ps.58.11'>Radovat se bude spravedlivý, až uzří tu pomstu, omyje si nohy v krvi svévolníka. [ (Psalms 58:12) A lidé si řeknou: "Spravedlivý ovoce se dočkal. Ano, Bůh to je, kdo na zemi soud koná." ]</verse>
      </chapter>
      <chapter osisID='Ps.59'>
        <verse osisID='Ps.59.1'>Pro předního zpěváka, jako: "Nevyhlazuj!" Davidův, pamětní zápis, když Saul dal střežit dům, aby ho usmrtil.</verse>
        <verse osisID='Ps.59.2'>Vysvoboď mě od mých nepřátel, můj Bože, buď mi hradem proti útočníkům.</verse>
        <verse osisID='Ps.59.3'>Vysvoboď mě od těch, kdo páchají ničemnosti, zachraň mě před těmi, kdo prolévají krev.</verse>
        <verse osisID='Ps.59.4'>Hle, jak nástrahy mi strojí, mocní srocují se proti mně, ne snad pro nevěrnost nebo můj hřích, Hospodine,</verse>
        <verse osisID='Ps.59.5'>sbíhají se, aby zakročili, ne však kvůli nepravosti. Vzbuď se, pojď mi vstříc a pohleď!</verse>
        <verse osisID='Ps.59.6'>Hospodine, Bože zástupů, ty jsi Bůh Izraele. Procitni a ztrestej všechny pronárody, neměj slitování s nikým, kdo by věrolomně páchal ničemnosti.</verse>
        <verse osisID='Ps.59.7'>K večeru se navracejí, skučí jako psi a pobíhají kolem města.</verse>
        <verse osisID='Ps.59.8'>Hle, co chrlí jejich ústa! Mezi jejich rty jsou meče, že prý: "Kdo to slyší?"</verse>
        <verse osisID='Ps.59.9'>Ty se jim však, Hospodine, směješ, všechny pronárody jsou ti k smíchu.</verse>
        <verse osisID='Ps.59.10'>Moje sílo, budu se tě držet! Bůh je přece hrad můj nedobytný.</verse>
        <verse osisID='Ps.59.11'>Bůh můj milosrdný jde přede mnou, Bůh mi dá, že spatřím pád těch, kdo proti mně sočí.</verse>
        <verse osisID='Ps.59.12'>Jen je nepobíjej, aby můj lid nezapomněl; rozežeň je mocí svou a sraz je, ty jsi náš štít, Panovníku!</verse>
        <verse osisID='Ps.59.13'>Hříchem svých úst, slovem svých rtů, vlastní pýchou ať jsou polapeni za kletbu a za lež, které vyřkli.</verse>
        <verse osisID='Ps.59.14'>Skoncuj v rozhořčení, skoncuj s nimi, ať poznají, že Bůh vládne v Jákobovi i v dálavách země!</verse>
        <verse osisID='Ps.59.15'>K večeru se navracejí, skučí jako psi a pobíhají kolem města.</verse>
        <verse osisID='Ps.59.16'>Za potravou sem a tam se honí, když se nenasytí, zůstávají přes noc.</verse>
        <verse osisID='Ps.59.17'>Já však budu zpívat o tvé síle, nad tvým milosrdenstvím hned zrána budu plesat. Vždyť ses mi stal nedobytným hradem, útočištěm v den soužení mého. [ (Psalms 59:18) Moje sílo, o tobě chci žalmy zpívat. Bůh je přece hrad můj nedobytný, Bůh můj milosrdný. ]</verse>
      </chapter>
      <chapter osisID='Ps.60'>
        <verse osisID='Ps.60.1'>Pro předního zpěváka, podle "Lilie svědectví". Pamětní zápis, Davidův, k vyučování,</verse>
        <verse osisID='Ps.60.2'>když válčil s Aramejci z Dvojříčí a s Aramejci ze Sóby; po návratu pobil Joáb Edómce v Solném údolí, dvanáct tisíc mužů.</verse>
        <verse osisID='Ps.60.3'>Zanevřels na nás, Bože, prolomils naše řady, stíhal nás hněv tvůj. Navrať se k nám!</verse>
        <verse osisID='Ps.60.4'>Zemí jsi otřásl, rozštěpil jsi ji; scel její trhliny, neboť se hroutí!</verse>
        <verse osisID='Ps.60.5'>Vlastnímu lidu dals okusit tvrdost, dals nám pít víno, až závrať nás jímá.</verse>
        <verse osisID='Ps.60.6'>Dopustils, aby ti, kdo se tě bojí, korouhev k ústupu před lukem zvedli.</verse>
        <verse osisID='Ps.60.7'>Aby tvoji milí byli zachováni, pomoz svou pravicí, odpověz nám!</verse>
        <verse osisID='Ps.60.8'>Bůh ve své svatyni promluvil: "S jásotem rozdělím Šekem, rozměřím dolinu Sukót.</verse>
        <verse osisID='Ps.60.9'>Mně patří Gileád, mně patří Manases, Efrajim, přilba mé hlavy, Juda, můj palcát.</verse>
        <verse osisID='Ps.60.10'>Moáb je mé umývadlo, na Edóm hodím svůj střevíc. Spusť, Pelišteo, proti mně válečný ryk!"</verse>
        <verse osisID='Ps.60.11'>Kdože mě uvede do nepřístupného města? Kdo mě dovedl až do Edómu?</verse>
        <verse osisID='Ps.60.12'>Což ne, Bože, ty, jenž zanevřel jsi na nás? Což s našimi zástupy bys nevytáhl, Bože? [ (Psalms 60:13) Před protivníkem buď naše pomoc, je šalebné čekat spásu od člověka. ] [ (Psalms 60:14) S Bohem statečně si povedeme, on rozšlape naše protivníky. ]</verse>
      </chapter>
      <chapter osisID='Ps.61'>
        <verse osisID='Ps.61.1'>Pro předního zpěváka, za doprovodu strunného nástroje. Davidův.</verse>
        <verse osisID='Ps.61.2'>Slyš, Bože, mé bědování, mé modlitbě pozornost věnuj,</verse>
        <verse osisID='Ps.61.3'>z končin země k tobě volám se sklíčeným srdcem. Doveď mě na skálu, je pro mě strmá,</verse>
        <verse osisID='Ps.61.4'>ty jsi moje útočiště a pevná věž proti nepříteli.</verse>
        <verse osisID='Ps.61.5'>Chci navěky pobývat v tvém stanu, utéci se do skrýše tvých křídel.</verse>
        <verse osisID='Ps.61.6'>Ty jsi, Bože, slyšel moje sliby. Do vlastnictví dals mi ty, kteří se bojí tvého jména.</verse>
        <verse osisID='Ps.61.7'>Přidávej dny králi, ať jsou jeho léta jako celá pokolení,</verse>
        <verse osisID='Ps.61.8'>ať před Bohem trůní věčně. Připrav milosrdenství a věrnost, ať ho opatrují! [ (Psalms 61:9) A tak budu tvému jménu navždy zpívat žalmy, den co den budu plnit své sliby. ]</verse>
      </chapter>
      <chapter osisID='Ps.62'>
        <verse osisID='Ps.62.1'>Pro předního zpěváka, podle Jedútúna. Žalm Davidův.</verse>
        <verse osisID='Ps.62.2'>Jen v Bohu se ztiší duše má, od něho vzejde mi spása.</verse>
        <verse osisID='Ps.62.3'>Jen on je má skála, má spása, můj nedobytný hrad, mnou nikdy nic neotřese.</verse>
        <verse osisID='Ps.62.4'>Jak dlouho budete napadat člověka? Zabitím hrozíte všichni jak stěna nahnutá, jako zeď podkopaná.</verse>
        <verse osisID='Ps.62.5'>Stále se radí, jak strhnout ho z výše, ve lhaní zálibu našli, žehnají ústy, zlořečí v nitru.</verse>
        <verse osisID='Ps.62.6'>Jen zmlkni před Bohem, duše má, vždyť on mi naději vlévá.</verse>
        <verse osisID='Ps.62.7'>Jen on je má skála, má spása, můj nedobytný hrad, mnou nic neotřese.</verse>
        <verse osisID='Ps.62.8'>Má spása a sláva je v Bohu, on je má mocná skála, v Bohu mám útočiště.</verse>
        <verse osisID='Ps.62.9'>Lide, v každý čas v něho doufej, vylévej před ním své srdce! Bůh je naše útočiště.</verse>
        <verse osisID='Ps.62.10'>Lidé jsou jen vánek, urození jsou jen lživé zdání. Na váze stoupají vzhůru, dohromady jsou lehčí než vánek.</verse>
        <verse osisID='Ps.62.11'>Neslibujte si nic od útisku, nedejte se šálit tím, že něco uchvátíte, k jmění, byť i přibývalo, neupněte srdce.</verse>
        <verse osisID='Ps.62.12'>Bůh promluvil jednou, dvojí věc jsem slyšel: Bohu patří moc, [ (Psalms 62:13) i milosrdenství je, Panovníku, tvoje. Ty každému splatíš podle jeho skutků. ]</verse>
      </chapter>
      <chapter osisID='Ps.63'>
        <verse osisID='Ps.63.1'>Žalm Davidův, když byl v Judské poušti.</verse>
        <verse osisID='Ps.63.2'>Bože, tys Bůh můj! Hledám tě za úsvitu, má duše po tobě žízní. Mé tělo touhou po tobě hyne ve vyschlé, prahnoucí, bezvodé zemi.</verse>
        <verse osisID='Ps.63.3'>Proto tě vyhlížím ve svatyni, chci spatřit tvoji sílu a slávu;</verse>
        <verse osisID='Ps.63.4'>tvé milosrdenství je lepší než život, mé rty tě chválí zpěvem.</verse>
        <verse osisID='Ps.63.5'>Proto ti žehnám po celý život, v tvém jménu pozvedám dlaně.</verse>
        <verse osisID='Ps.63.6'>Má duše se sytí nejtučnější stravou, moje rty plesají, má ústa zpívají chválu.</verse>
        <verse osisID='Ps.63.7'>Když si tě na lůžku připomínám, o tobě rozjímám za nočních hlídek,</verse>
        <verse osisID='Ps.63.8'>že jsi mou pomocí býval, ve stínu křídel tvých plesám.</verse>
        <verse osisID='Ps.63.9'>Má duše přilnula k tobě, tvá pravice mě pevně drží.</verse>
        <verse osisID='Ps.63.10'>Ti, kdo mi chystají zkázu a o život ukládají, sestoupí v nejhlubší útroby země;</verse>
        <verse osisID='Ps.63.11'>vydáni napospas meči za kořist šakalům padnou. [ (Psalms 63:12) Král se však bude radovat; Bůh bude chloubou všech, kdo přísahají při něm, a budou zacpána ústa těm, kdo zrádně mluví. ]</verse>
      </chapter>
      <chapter osisID='Ps.64'>
        <verse osisID='Ps.64.1'>Pro předního zpěváka. Žalm Davidův.</verse>
        <verse osisID='Ps.64.2'>Vyslyš, Bože, moje lkání, chraň mě, ať mohu žít beze strachu z nepřítele,</verse>
        <verse osisID='Ps.64.3'>skryj mě, když se zlovolníci tajně radí, když se bouří, kdo páchají ničemnosti,</verse>
        <verse osisID='Ps.64.4'>kdo si nabrousili jazyky jak meče, namířili šípy jedovatých řečí,</verse>
        <verse osisID='Ps.64.5'>aby zákeřně stříleli na bezúhonného! Znenadání na něj vystřelí bez jakékoli bázně.</verse>
        <verse osisID='Ps.64.6'>Utvrzují se v zlém rozhodnutí, počítají, jak by nastražili léčky, říkají si: "Kdo nás může spatřit?</verse>
        <verse osisID='Ps.64.7'>Ať si kdo chce slídí po podlostech, nastrojili jsme to dokonale, ať si slídil slídí, hluboké je nitro člověka i jeho srdce."</verse>
        <verse osisID='Ps.64.8'>Bůh však znenadání na ně vystřelí šíp; budou samá rána.</verse>
        <verse osisID='Ps.64.9'>Jejich jazyk je sklátí, každý, kdo je spatří, se jim vyhne.</verse>
        <verse osisID='Ps.64.10'>Všichni lidé se budou bát, budou rozhlašovat Boží skutek a pochopí jeho dílo. [ (Psalms 64:11) Spravedlivý se bude radovat z Hospodina a utíkat se k němu; on bude chloubou všech, kdo mají přímé srdce. ]</verse>
      </chapter>
      <chapter osisID='Ps.65'>
        <verse osisID='Ps.65.1'>Pro předního zpěváka, žalm. Davidův, píseň.</verse>
        <verse osisID='Ps.65.2'>Ztišením se sluší tebe chválit, Bože, na Sijónu, plnit tobě sliby.</verse>
        <verse osisID='Ps.65.3'>K tobě, jenž modlitby slyšíš, přichází veškeré tvorstvo.</verse>
        <verse osisID='Ps.65.4'>Přemohly mě nepravosti, našich nevěrností jenom ty nás zprostíš.</verse>
        <verse osisID='Ps.65.5'>Blaze tomu, koho vyvolíš a přijmeš, aby směl pobývat ve tvých nádvořích. Tam se budem sytit dary tvého domu, tvého svatého chrámu.</verse>
        <verse osisID='Ps.65.6'>Ve své spravedlnosti nám odpovídáš činy budícími bázeň, Bože, naše spáso, naděje všech končin země i zámořských dálek,</verse>
        <verse osisID='Ps.65.7'>jenž jsi upevnil svou mocí hory, opásán bohatýrskou silou,</verse>
        <verse osisID='Ps.65.8'>jenž konejšíš hukot moří, hukot jejich vlnobití i vřavu národů.</verse>
        <verse osisID='Ps.65.9'>Z tvých znamení jímá bázeň obyvatele všech končin, tam, kde jitro nastává i kde se snáší večer, všechno naplňuješ plesem.</verse>
        <verse osisID='Ps.65.10'>Navštěvuješ zemi, hojností ji zahrnuješ, velmi bohatou ji činíš. Boží potok je naplněn vodou, pečuješ jim o obilí, ano, máš o zemi péči:</verse>
        <verse osisID='Ps.65.11'>zavlažuješ brázdy, kypříš hroudy, vydatnými prškami ji činíš vláčnou, žehnáš tomu, co z ní raší.</verse>
        <verse osisID='Ps.65.12'>Ty svou dobrotou celý rok korunuješ, ve tvých stopách kane tučnost,</verse>
        <verse osisID='Ps.65.13'>kane na pastviny v stepi, a pahorky jásotem se opásaly. [ (Psalms 65:14) Louky se oděly stády, doliny se halí obilím, zvučí hlaholem a zpěvem. ]</verse>
      </chapter>
      <chapter osisID='Ps.66'>
        <verse osisID='Ps.66.1'>Pro předního zpěváka, žalmová píseň. Hlahol Bohu, celá země!</verse>
        <verse osisID='Ps.66.2'>Pějte žalmy k slávě jeho jména, jeho chválu šiřte chvalozpěvem.</verse>
        <verse osisID='Ps.66.3'>Řekněte Bohu: Jakou bázeň vzbuzují tvé činy! Pro tvoji nesmírnou moc se vtírají v tvou přízeň i tví nepřátelé.</verse>
        <verse osisID='Ps.66.4'>Ať se ti klaní celá země a zpívá ti žalmy, ať zpívá žalmy tvému jménu.</verse>
        <verse osisID='Ps.66.5'>Pojďte, pohleďte na Boží skutky, tím, co koná mezi lidskými syny, vzbuzuje bázeň.</verse>
        <verse osisID='Ps.66.6'>Moře obrátil v souš, řeku přešli suchou nohou; radujme se tady z něho!</verse>
        <verse osisID='Ps.66.7'>Věčně vládne svou bohatýrskou silou, pronárody sleduje svým zrakem. Odbojníci ať se nevyvyšují!</verse>
        <verse osisID='Ps.66.8'>Dobrořečte, národy, našemu Bohu, zvučně rozhlašujte jeho chválu.</verse>
        <verse osisID='Ps.66.9'>Zachoval nás při životě, nedopustil, aby nám uklouzly nohy.</verse>
        <verse osisID='Ps.66.10'>Ano, zkoušel jsi nás, Bože, protříbil jsi nás, jako se tříbí stříbro:</verse>
        <verse osisID='Ps.66.11'>zavedls nás do lovecké sítě, těžké břemeno jsi nám na bedra vložil.</verse>
        <verse osisID='Ps.66.12'>Dopustils, že člověk nám po hlavách jezdil, šli jsme ohněm, vodou, vyvedl jsi nás však a dal hojnost všeho.</verse>
        <verse osisID='Ps.66.13'>Vstoupím se zápalnou obětí do tvého domu, splním ti své sliby,</verse>
        <verse osisID='Ps.66.14'>jež moje rty vyslovily, jež v soužení vyřkla moje ústa.</verse>
        <verse osisID='Ps.66.15'>V oběť zápalnou ti přinesu to nejtučnější, s obětním dýmem z beranů připravím skot i kozly.</verse>
        <verse osisID='Ps.66.16'>Pojďte, slyšte, všichni bohabojní, budu vám vyprávět, co mi Bůh prokázal.</verse>
        <verse osisID='Ps.66.17'>Svými ústy jsem volával k němu, svým jazykem jsem ho vyvyšoval.</verse>
        <verse osisID='Ps.66.18'>Kdybych se snad upnul srdcem k ničemnosti, byl by mě Panovník nevyslyšel.</verse>
        <verse osisID='Ps.66.19'>Bůh však slyšel, mé modlitbě věnoval pozornost.</verse>
        <verse osisID='Ps.66.20'>Požehnán buď Bůh, že mou modlitbu nezamítl a své milosrdenství mi neodepřel.</verse>
      </chapter>
      <chapter osisID='Ps.67'>
        <verse osisID='Ps.67.1'>Pro předního zpěváka za doprovodu strunných nástrojů. Zpívaný žalm.</verse>
        <verse osisID='Ps.67.2'>Kéž je nám Bůh milostiv a dá nám požehnání, kéž nad námi rozjasní svou tvář!</verse>
        <verse osisID='Ps.67.3'>Ať je známa na zemi tvá cesta, mezi všemi pronárody tvoje spása!</verse>
        <verse osisID='Ps.67.4'>Kéž ti, Bože, lidé vzdají chválu, kéž ti vzdají chválu všichni lidé!</verse>
        <verse osisID='Ps.67.5'>Ať se národy radují, ať zaplesají, neboť soudíš lidi podle práva, spravuješ národy země.</verse>
        <verse osisID='Ps.67.6'>Kéž ti, Bože, lidé vzdají chválu, kéž ti vzdají chválu všichni lidé!</verse>
        <verse osisID='Ps.67.7'>Země vydala své plody, Bůh nám žehná, Bůh náš. [ (Psalms 67:8) Bůh nám dává svoje požehnání. Nechť se ho bojí všechny dálavy země! ]</verse>
      </chapter>
      <chapter osisID='Ps.68'>
        <verse osisID='Ps.68.1'>Pro předního zpěváka, Davidův. Zpívaný žalm.</verse>
        <verse osisID='Ps.68.2'>Povstane Bůh, a rozprchnou se jeho nepřátelé, na útěk se před ním dají, kdo ho nenávidí.</verse>
        <verse osisID='Ps.68.3'>Odvaneš je jako dým. Tak jako taje vosk před žárem ohně, tak zhynou před Bohem svévolníci.</verse>
        <verse osisID='Ps.68.4'>Spravedliví se však zaradují a jásotem budou oslavovat Boha, budou se radostně veselit.</verse>
        <verse osisID='Ps.68.5'>Prozpěvujte Bohu, pějte žalmy jeho jménu, upravujte cestu tomu, který jede pustinami. Hospodin je jeho jméno, jásotem ho oslavujte.</verse>
        <verse osisID='Ps.68.6'>Otec sirotků, obhájce vdov je Bůh v obydlí svém svatém.</verse>
        <verse osisID='Ps.68.7'>Bůh, jenž osamělé usazuje v domě, vyvádí vězně k šťastnému životu; odbojníci však zůstanou ve vyprahlé zemi.</verse>
        <verse osisID='Ps.68.8'>Bože, když jsi táhl v čele svého lidu, když jsi kráčel pustým krajem,</verse>
        <verse osisID='Ps.68.9'>třásla se země, kanuly krůpěje z nebe před Bohem ze Sínaje, před Bohem, Bohem Izraele.</verse>
        <verse osisID='Ps.68.10'>Štědrým přívalem jsi skrápěl své dědictví, Bože, když se země vysílila, pečoval jsi o ni.</verse>
        <verse osisID='Ps.68.11'>Tvoje stádce se v ní usadilo. Bože, ve své dobrotě máš péči o poníženého!</verse>
        <verse osisID='Ps.68.12'>Panovník pronáší výrok. Nesmírný je zástup žen, jež radostnou zvěst nesou:</verse>
        <verse osisID='Ps.68.13'>"Pádí králové i se zástupy, pádí, hospodyně rozdělují kořist.</verse>
        <verse osisID='Ps.68.14'>Zůstanete ležet mezi ohradami? Jak se blyští stříbrem potažená křídla holubice, perutě zlatavě zelenavé!</verse>
        <verse osisID='Ps.68.15'>Už jí Všemohoucí rozehnal ty krále! To tys přikryl sněhem šerý Salmón."</verse>
        <verse osisID='Ps.68.16'>Horou bohů je hora Bášan, hora Bášan je hora strmých štítů.</verse>
        <verse osisID='Ps.68.17'>Proč, vy strmé horské štíty, úkosem shlížíte na horu, na níž se usadit zatoužil Bůh? Tam bude Hospodin přebývat natrvalo.</verse>
        <verse osisID='Ps.68.18'>Božích vozů jsou desetitisíce, tisíce tisíců. Panovník je mezi nimi, ze Sínaje táhne do svatyně.</verse>
        <verse osisID='Ps.68.19'>Vystoupil jsi na výšinu, ty, kdo byli v zajetí, jsi vedl, mnohé z lidí přijals darem, odbojníci však museli zůstat v poušti, Hospodine, Bože!</verse>
        <verse osisID='Ps.68.20'>Požehnán buď Panovník, den ze dne za nás nosí břímě. Bůh je naše spása.</verse>
        <verse osisID='Ps.68.21'>Bůh je Bohem, jenž nás zachraňuje. Je to on, Panovník Hospodin, kdo vyvádí z tenat smrti.</verse>
        <verse osisID='Ps.68.22'>Ano, Bůh rozdrtí nepřátelům hlavu, témě tomu, který se ve vinách brodí.</verse>
        <verse osisID='Ps.68.23'>Panovník řekl: "Vyvedu z Bášanu, vyvedl jsem i z hlubin moře</verse>
        <verse osisID='Ps.68.24'>a noha tvá je rozdrtí v krvi, ať jazyk tvých psů má z nepřátel podíl."</verse>
        <verse osisID='Ps.68.25'>Všichni spatřili tvůj průvod, Bože, průvod mého Boha, mého Krále, do svatyně.</verse>
        <verse osisID='Ps.68.26'>Napřed šli zpěváci, za nimi hudebníci, uprostřed s bubínky dívky.</verse>
        <verse osisID='Ps.68.27'>V shromážděních dobrořečte Bohu, Hospodinu, vy z pramene Izraele!</verse>
        <verse osisID='Ps.68.28'>Tady je Benjamín, nejmladší, jenž se stal nad nimi pánem, nad veliteli Judy a jeho oddíly, nad veliteli Zabulóna, veliteli Neftalího.</verse>
        <verse osisID='Ps.68.29'>Byl to příkaz tvého Boha. Nechť se tvá moc, Bože, mocně prokazuje v tom, co pro nás konáš</verse>
        <verse osisID='Ps.68.30'>ze svého chrámu nad Jeruzalémem. Králové ti budou přinášet dary.</verse>
        <verse osisID='Ps.68.31'>Oboř se na tu divou zvěř v rákosí, na stádo turů mezi býčky národů, na toho, který se vrhá do bláta kvůli úlomku stříbra. Rozpraš národy válkychtivé!</verse>
        <verse osisID='Ps.68.32'>Ať přijdou egyptští velmožové, ať Kúš vztáhne ruce vstříc Bohu.</verse>
        <verse osisID='Ps.68.33'>Království země, zpívejte Bohu, zapějte žalmy Panovníku,</verse>
        <verse osisID='Ps.68.34'>tomu, jenž jezdí po nebi, po nebi odvěkém. Hle, vydal hlas, hlas plný moci.</verse>
        <verse osisID='Ps.68.35'>Uznejte Boží moc! Jeho vznešenost se klene nad Izraelem, jeho moc do mraků strmí. [ (Psalms 68:36) Bůh ze tvých svatyň vzbuzuje bázeň, Bůh Izraele. On dává moc a udatnost lidu. Požehnán buď Bůh! ]</verse>
      </chapter>
      <chapter osisID='Ps.69'>
        <verse osisID='Ps.69.1'>Pro předního zpěváka, podle "Lilií". Davidův.</verse>
        <verse osisID='Ps.69.2'>Zachraň mě, můj Bože, vody mi pronikly k duši!</verse>
        <verse osisID='Ps.69.3'>V bahně hlubiny se topím, není na čem stanout, do hlubokých vod se nořím, dravý proud mě vleče.</verse>
        <verse osisID='Ps.69.4'>Volám do umdlení, hrdlo zanícené, Boha vyhlížím, až zrak mi vypovídá.</verse>
        <verse osisID='Ps.69.5'>Víc než vlasů na mé hlavě je těch, kdo mě bez důvodů nenávidí; zdatní jsou, kdo umlčet mě chtějí, zrádní nepřátelé! Co jsem neuchvátil, mám teď vracet.</verse>
        <verse osisID='Ps.69.6'>Ty znáš, Bože, moji pošetilost, čím jsem se kdy provinil, ti není skryto.</verse>
        <verse osisID='Ps.69.7'>Kvůli mně však ať se nemusejí hanbit, kdo složili svou naději v tebe, Panovníku, Hospodine zástupů, ať kvůli mně se nemusejí stydět ti, kdo tě hledají, Bože Izraele!</verse>
        <verse osisID='Ps.69.8'>Snáším potupu přec kvůli tobě, stud pokryl mé tváře.</verse>
        <verse osisID='Ps.69.9'>Za cizího mě mají mí bratři, cizincem jsem pro syny své matky,</verse>
        <verse osisID='Ps.69.10'>neboť horlivost o tvůj dům mě strávila, tupení těch, kdo tě tupí, padlo na mne.</verse>
        <verse osisID='Ps.69.11'>Postil jsem se, vyplakal si oči, ale v potupu se mi to obrátilo.</verse>
        <verse osisID='Ps.69.12'>Oblékl jsem si žíněné roucho a stal se pro ně pořekadlem.</verse>
        <verse osisID='Ps.69.13'>O mně klevetí, kdo sedávají v bráně, pijani si o mně popěvují.</verse>
        <verse osisID='Ps.69.14'>Ale má modlitba spěje, Hospodine, k tobě, je čas přízně, Bože nejvýš milosrdný, odpověz mi, věrný dárce spásy,</verse>
        <verse osisID='Ps.69.15'>vysvoboď mě z bahna, ať se neutopím! Kéž jsem vysvobozen z rukou těch, kteří mě nenávidí, z hlubokých vod.</verse>
        <verse osisID='Ps.69.16'>Ať mě neodvleče dravý vodní proud, ať hlubina mě nepohltí, ať nade mnou studnice nezavře ústa!</verse>
        <verse osisID='Ps.69.17'>Odpověz mi, Hospodine, vždyť tvé milosrdenství je dobrotivé, pro své velké slitování shlédni na mne,</verse>
        <verse osisID='Ps.69.18'>neskrývej tvář před svým služebníkem, když se soužím, pospěš, odpověz mi,</verse>
        <verse osisID='Ps.69.19'>buď mi blízko, zastaň se mne, vykup mě kvůli mým nepřátelům!</verse>
        <verse osisID='Ps.69.20'>Ty víš, jak jsem tupen, ostouzen a haněn, máš před sebou všechny moje protivníky.</verse>
        <verse osisID='Ps.69.21'>Srdce potupou mi puká, jsem jak ochrnulý. Na soucit jsem čekal, ale marně; na ty, kdo by potěšili - nenašel se nikdo.</verse>
        <verse osisID='Ps.69.22'>Do jídla mi dali žluč, když jsem žíznil, dali mi pít ocet.</verse>
        <verse osisID='Ps.69.23'>Jejich stůl se jim staň osidlem a těm, kdo jsou s nimi zajedno, buď léčkou.</verse>
        <verse osisID='Ps.69.24'>Dej, ať se jim zatmí v očích, aby neviděli, jejich bedra ustavičně zbavuj síly.</verse>
        <verse osisID='Ps.69.25'>Vylej na ně svůj hrozný hněv, tvůj planoucí hněv ať postihne je.</verse>
        <verse osisID='Ps.69.26'>Jejich hradiště ať zpustne, v jejich stanech ať nebydlí nikdo.</verse>
        <verse osisID='Ps.69.27'>Neboť toho, kterého jsi ty zbil, pronásledovali, vypravují o bolesti těch, které jsi proklál.</verse>
        <verse osisID='Ps.69.28'>Sečti jejich nepravosti, ať před tebou nejsou spravedliví.</verse>
        <verse osisID='Ps.69.29'>Nechť jsou vymazáni z knihy živých, nezapsáni mezi spravedlivé.</verse>
        <verse osisID='Ps.69.30'>Jsem ponížen, bolestí se soužím, avšak hradem je mi, Bože, tvoje spása.</verse>
        <verse osisID='Ps.69.31'>Písní budu chválit jméno Boží, velebit je budu díkůvzdáním.</verse>
        <verse osisID='Ps.69.32'>Hospodin to přijme raději než býka, býčka s paznehty a rohy.</verse>
        <verse osisID='Ps.69.33'>Pokorní to spatří a budou mít radost; kdo se dotazujete na Boží vůli, okřeje v srdci.</verse>
        <verse osisID='Ps.69.34'>Vždyť Hospodin ubožáky slyší, nepohrdá svými, když jsou uvězněni.</verse>
        <verse osisID='Ps.69.35'>Ať ho chválí nebesa i země, moře se vším, co se v nich hemží,</verse>
        <verse osisID='Ps.69.36'>neboť Bůh zachrání Sijón a zbuduje judská města; budou tam sídlit a je mít ve vlastnictví. [ (Psalms 69:37) Potomstvo jeho služebníků je bude dědičně držet; budou v nich bydlet ti, kdo milují jeho jméno. ]</verse>
      </chapter>
      <chapter osisID='Ps.70'>
        <verse osisID='Ps.70.1'>Pro předního zpěváka. Davidův, k připamatování.</verse>
        <verse osisID='Ps.70.2'>Bože, vysvoboď mě, Hospodine, na pomoc mi pospěš!</verse>
        <verse osisID='Ps.70.3'>Ať se zardí hanbou ti, kdo mi o život ukládají, ať táhnou zpět, ať se stydí ti, kdo mi zlo přejí.</verse>
        <verse osisID='Ps.70.4'>Za svou hanebnost ať musí couvnout ti, kdo mi říkají: "Dobře ti tak!"</verse>
        <verse osisID='Ps.70.5'>Ať jsou veselí a radují se z tebe všichni, kteří tě hledají; ať říkají stále: "Bůh je velký" ti, kdo milují tvou spásu. [ (Psalms 70:6) Ponížený jsem a ubohý, Bože, pospěš ke mně! Tys má pomoc, vysvoboditel můj, neotálej, Hospodine! ]</verse>
      </chapter>
      <chapter osisID='Ps.71'>
        <verse osisID='Ps.71.1'>Utíkám se k tobě, Hospodine, kéž nikdy nejsem zahanben!</verse>
        <verse osisID='Ps.71.2'>Pro svou spravedlnost mě vysvoboď, pomoz mi vyváznout, skloň ke mně své ucho, buď mou spásou.</verse>
        <verse osisID='Ps.71.3'>Buď mi skalním příbytkem a budu se tam uchylovat stále. Rozhodls o mé záchraně, tys můj skalní štít, moje pevná tvrz!</verse>
        <verse osisID='Ps.71.4'>Bože můj, pomoz mi vyváznout z moci svévolníka, z rukou bídáka a násilníka.</verse>
        <verse osisID='Ps.71.5'>Ty jsi přece má naděje, Panovníku Hospodine, v tebe už od mládí doufám.</verse>
        <verse osisID='Ps.71.6'>Na tebe jsem odkázán už ze života matky, oddělil sis mě v matčině nitru, chvalozpěv můj o tobě bude znít stále.</verse>
        <verse osisID='Ps.71.7'>Za zázrak mě mnozí měli, tys byl moje mocné útočiště.</verse>
        <verse osisID='Ps.71.8'>Z mých úst plně zní tvá chvála, den co den tě oslavuji.</verse>
        <verse osisID='Ps.71.9'>Nezamítej mě v čas stáří, neopouštěj mě, když pozbývám sil.</verse>
        <verse osisID='Ps.71.10'>Nepřátelé se už na mě domlouvají, ti, kdo mě hlídají, společně se radí,</verse>
        <verse osisID='Ps.71.11'>prohlašují: "Bůh ho opustil, pusťte se za ním, chopte se ho, nevysvobodí ho nikdo."</verse>
        <verse osisID='Ps.71.12'>Nevzdaluj se ode mne, můj Bože, Bože, na pomoc mi pospěš!</verse>
        <verse osisID='Ps.71.13'>Ať zahynou v hanbě, kdo mě osočují, potupa a stud ať halí ty, kdo zlo mi strojí.</verse>
        <verse osisID='Ps.71.14'>Já však budu vytrvale čekat a vždy víc a nade vše tě budu chválit.</verse>
        <verse osisID='Ps.71.15'>O tvé spravedlnosti budou má ústa vypravovat, každého dne svědčit o tvé spáse, a přece nestačím všechno vypovědět.</verse>
        <verse osisID='Ps.71.16'>Přicházím s bohatýrskými činy Panovníka Hospodina; tvoji spravedlnost, jenom tvoji, budu připomínat.</verse>
        <verse osisID='Ps.71.17'>Od mladosti, Bože, jsi mě vyučoval a já dosud oznamuji tvoje divy.</verse>
        <verse osisID='Ps.71.18'>Ani ve stáří a šedinách mě, Bože, neopouštěj, dokud neseznámím toto pokolení se skutky své paže a s tvou bohatýrskou silou všechny, kteří přijdou.</verse>
        <verse osisID='Ps.71.19'>Bože, tvoje spravedlnost až k výšinám sahá, vykonals veliké věci. Bože, kdo je tobě roven!</verse>
        <verse osisID='Ps.71.20'>Ty jsi mi dal zakusit četná zlá soužení a zase mi život vracíš a z propasti země přivádíš mě nazpět.</verse>
        <verse osisID='Ps.71.21'>Ty mě stále činíš větším, útěchou mě zahrnuješ.</verse>
        <verse osisID='Ps.71.22'>A já strunným nástrojem ti budu vzdávat chválu, Bože můj, za tvoji věrnost, s citarou ti budu zpívat žalmy, Svatý Izraele.</verse>
        <verse osisID='Ps.71.23'>Ať plesají mé rty, když ti zpívám žalmy, i má duše tebou vykoupená.</verse>
        <verse osisID='Ps.71.24'>A můj jazyk bude o tvé spravedlnosti hovořit každodenně, budou se rdít hanbou ti, kdo mi strojili zlé věci.</verse>
      </chapter>
      <chapter osisID='Ps.72'>
        <verse osisID='Ps.72.1'>Šalomounův. Bože, předej své soudy králi a svou spravedlnost královskému synu,</verse>
        <verse osisID='Ps.72.2'>aby obhajoval tvůj lid spravedlivě a tvé ponížené podle práva.</verse>
        <verse osisID='Ps.72.3'>Hory přinesou lidu pokoj a pahorky spravedlnost.</verse>
        <verse osisID='Ps.72.4'>Zjedná právo poníženým z lidu, dá zvítězit synům ubožáka, zdeptá utlačovatele.</verse>
        <verse osisID='Ps.72.5'>Budou se tě bát, dokud bude slunce, dokud potrvá měsíc, po všechna pokolení.</verse>
        <verse osisID='Ps.72.6'>Sestoupí jak déšť na posečenou louku, jako vláha svlažující zemi.</verse>
        <verse osisID='Ps.72.7'>V jeho dnech rozkvete spravedlivý, bude hojný pokoj, dokud nezanikne měsíc.</verse>
        <verse osisID='Ps.72.8'>A panovat bude od moře až k moři, od Řeky do dálav země.</verse>
        <verse osisID='Ps.72.9'>Divá sběř se před ním bude krčit, prach budou lízat jeho nepřátelé.</verse>
        <verse osisID='Ps.72.10'>Králové Taršíše a ostrovů přinesou dary, budou odvádět daň králové Šeby a Seby.</verse>
        <verse osisID='Ps.72.11'>Všichni králové se mu budou klanět, všechny národy mu budou sloužit.</verse>
        <verse osisID='Ps.72.12'>Vysvobodí ubožáka, jenž volá o pomoc, poníženého, jenž nemá pomocníka.</verse>
        <verse osisID='Ps.72.13'>Bude mít soucit s nuzným ubožákem, ubohým zachrání život.</verse>
        <verse osisID='Ps.72.14'>Vykoupí je z útisku a od násilí, jejich krev mu bude drahocená.</verse>
        <verse osisID='Ps.72.15'>Ať je živ! Budou mu dávat zlato z Šeby, ustavičně se za něj modlit, žehnat mu neustále.</verse>
        <verse osisID='Ps.72.16'>Země bude oplývat obilím, jež se bude vlnit i po vrcholech hor, jeho klasy budou jako libanónské cedry, obyvatelé měst pokvetou jak bylina země.</verse>
        <verse osisID='Ps.72.17'>Jeho jméno bude věčné, dokud potrvá slunce, poroste jeho jméno. Budou si jím žehnat, všechny národy ho budou blahoslavit.</verse>
        <verse osisID='Ps.72.18'>Buď požehnán Bůh Hospodin, Bůh Izraele; jedině on koná divy.</verse>
        <verse osisID='Ps.72.19'>Buď navěky požehnáno jeho slavné jméno, celou zemi nechť naplní jeho sláva! Amen, amen.</verse>
        <verse osisID='Ps.72.20'>Končí modlitby Davida, syna Jišajova.</verse>
      </chapter>
      <chapter osisID='Ps.73'>
        <verse osisID='Ps.73.1'>Žalm. Pro Asafa. Jak je Bůh dobrý k Izraeli, k těm, kdo jsou čistého srdce!</verse>
        <verse osisID='Ps.73.2'>Avšak moje nohy málem odbočily, moje kroky téměř sešly z cesty,</verse>
        <verse osisID='Ps.73.3'>neboť jsem záviděl potřeštěncům, když jsem viděl svévolné, jak pokojně si žijí.</verse>
        <verse osisID='Ps.73.4'>Smrt je do okovů ještě nesevřela, jejich tělo kypí,</verse>
        <verse osisID='Ps.73.5'>nevědí, co je to lidské plahočení, nebývají postiženi jako jiní lidé.</verse>
        <verse osisID='Ps.73.6'>Jejich náhrdelníkem je zpupnost, násilnictví šatem, do něhož se halí.</verse>
        <verse osisID='Ps.73.7'>Jejich oko vystupuje z tuku, provaluje se smýšlení srdce.</verse>
        <verse osisID='Ps.73.8'>Vysmívají se a mluví zlomyslně, povýšenou řečí utiskují druhé.</verse>
        <verse osisID='Ps.73.9'>Do úst nebesa si berou, jazykem prosmýčí zemi.</verse>
        <verse osisID='Ps.73.10'>A lid se za nimi hrne lokat vodu plným douškem.</verse>
        <verse osisID='Ps.73.11'>Říkávají: "Což se to Bůh dozví? Cožpak to Nejvyšší pozná?"</verse>
        <verse osisID='Ps.73.12'>Ano, to jsou svévolníci: bez starostí věčně kupí jmění.</verse>
        <verse osisID='Ps.73.13'>Tedy zbytečně jsem si uchoval ryzí srdce a dlaně omýval nevinností?</verse>
        <verse osisID='Ps.73.14'>Každý den se na mě sypou rány, každé ráno bývám trestán.</verse>
        <verse osisID='Ps.73.15'>Kdybych řekl: "Budu mluvit jako oni", věrolomně bych opustil pokolení tvých synů.</verse>
        <verse osisID='Ps.73.16'>Přemýšlel jsem, jak se v tom všem vyznat, nesnadné se mi to zdálo.</verse>
        <verse osisID='Ps.73.17'>Teprv když jsem vstoupil do svatyně Boží, pochopil jsem, jaký vezmou konec.</verse>
        <verse osisID='Ps.73.18'>Věru, stavíš je na kluzké cesty, do zkázy je srazíš.</verse>
        <verse osisID='Ps.73.19'>Jaký úděs náhle vzbudí, hrůzou se obrátí vniveč do jednoho.</verse>
        <verse osisID='Ps.73.20'>Jako snem po procitnutí, Panovníku, pohrdneš jejich přeludem, až se vzbudíš.</verse>
        <verse osisID='Ps.73.21'>Když bylo mé srdce roztrpčené, když se jitřilo mé ledví,</verse>
        <verse osisID='Ps.73.22'>byl jsem tupec, nic jsem neznal, jak dobytče jsem před tebou býval.</verse>
        <verse osisID='Ps.73.23'>Já však chci být ustavičně s tebou, uchopils mě za pravici,</verse>
        <verse osisID='Ps.73.24'>povedeš mě podle svého rozhodnutí a pak do slávy mě přijmeš.</verse>
        <verse osisID='Ps.73.25'>Koho bych měl na nebesích? A na zemi v nikom kromě tebe nemám zalíbení.</verse>
        <verse osisID='Ps.73.26'>Ač mé tělo i mé srdce chřadne, Bůh bude navěky skála mého srdce a můj podíl.</verse>
        <verse osisID='Ps.73.27'>Hle, ti, kdo se tobě vzdálí, zhynou. Ty umlčíš každého, kdo poruší ti věrnost.</verse>
        <verse osisID='Ps.73.28'>Mně však v Boží blízkosti je dobře, v Panovníku Hospodinu mám své útočiště, proto vyprávím o všech tvých činech.</verse>
      </chapter>
      <chapter osisID='Ps.74'>
        <verse osisID='Ps.74.1'>Poučující, pro Asafa. Bože, zanevřel jsi na nás natrvalo? Tvůj hněv dýmá proti ovcím, které paseš.</verse>
        <verse osisID='Ps.74.2'>Rozpomeň se na svou pospolitost, kterou jsi před věky získal, na svůj dědičný kmen, jejž sis vykoupil, na horu Sijón, kde bydlíš.</verse>
        <verse osisID='Ps.74.3'>Zaměř kroky vzhůru k trvající spoušti, ve svatyni nepřítel vše zničil.</verse>
        <verse osisID='Ps.74.4'>Ve tvém shromáždění zněl řev protivníků, svá vítězná znamení tu postavili.</verse>
        <verse osisID='Ps.74.5'>Ví se, že tak, jako když se zvedá širočina vzhůru v spleti stromů,</verse>
        <verse osisID='Ps.74.6'>nyní otloukali řezby ve svatyni sekerou a mlatem.</verse>
        <verse osisID='Ps.74.7'>Tvou svatyni podpálili a příbytek tvého jména znesvětili, strhli k zemi.</verse>
        <verse osisID='Ps.74.8'>V srdci si řekli: "Jejich rod úplně vyhubíme!" Vypálili všechna místa Božích shromáždění v zemi.</verse>
        <verse osisID='Ps.74.9'>Svá znamení nevidíme, proroka už není, neví nikdo z nás, co přijde.</verse>
        <verse osisID='Ps.74.10'>Jak dlouho se, Bože, smí protivník rouhat? Smí nepřítel znevažovat trvale tvé jméno?</verse>
        <verse osisID='Ps.74.11'>Proč stahuješ ruku nazpět? Zvedni svou pravici z klína, skoncuj s nimi!</verse>
        <verse osisID='Ps.74.12'>Bůh je můj Král odedávna, on uprostřed země koná spásné činy.</verse>
        <verse osisID='Ps.74.13'>Svou mocí jsi rozkymácel moře, drakům na vodách roztříštils hlavy,</verse>
        <verse osisID='Ps.74.14'>rozdrtil jsi hlavy livjátana, dals ho sežrat hordě divé sběře,</verse>
        <verse osisID='Ps.74.15'>rozpoltil jsi skálu, vytryskl pramen i potok, vysušil jsi mocné říční toky.</verse>
        <verse osisID='Ps.74.16'>Tobě patří den, i noc je tvoje, tys upevnil světlo noci i slunce,</verse>
        <verse osisID='Ps.74.17'>ty sám jsi vytyčil veškerá pomezí země, vytvořils léto i zimu.</verse>
        <verse osisID='Ps.74.18'>Hospodine, rozpomeň se na rouhání nepřítele, na zbloudilý lid, jenž znevážil tvé jméno.</verse>
        <verse osisID='Ps.74.19'>Nevydávej život své hrdličky dravci, na život svých ponížených nikdy nezapomeň,</verse>
        <verse osisID='Ps.74.20'>přihlédni ke smlouvě! Plno doupat násilí je v temných koutech země.</verse>
        <verse osisID='Ps.74.21'>Kéž zdeptaný není znovu tupen, ponížený ubožák ať chválí tvoje jméno!</verse>
        <verse osisID='Ps.74.22'>Povstaň, Bože, a své pře se ujmi, rozpomeň se, že ti bloud utrhá denně.</verse>
        <verse osisID='Ps.74.23'>Nezapomeň na křik protivníků, na ten ustavičně stoupající hukot útočníků!</verse>
      </chapter>
      <chapter osisID='Ps.75'>
        <verse osisID='Ps.75.1'>Pro předního zpěváka, jako: "Nevyhlazuj!" Žalm; pro Asafa, píseň.</verse>
        <verse osisID='Ps.75.2'>Vzdáváme ti chválu, Bože, vzdáváme ti chválu! Tvé jméno je blízko, vypráví se o tvých divech.</verse>
        <verse osisID='Ps.75.3'>"Já určím tu chvíli, kdy vykonám soud dle práva.</verse>
        <verse osisID='Ps.75.4'>Země se rozplyne se všemi, kdo na ní sídlí; já jsem to, kdo dává pevnost jejím sloupům."</verse>
        <verse osisID='Ps.75.5'>Potřeštěncům říkám: Nechte ztřeštěností! Říkám svévolníkům: Nezvedejte rohy!</verse>
        <verse osisID='Ps.75.6'>Nezvedejte svoje rohy vzhůru, nemluvte s tak drzou šíjí!</verse>
        <verse osisID='Ps.75.7'>Nikdo od východu, nikdo od západu, nikdo od hornaté pouště,</verse>
        <verse osisID='Ps.75.8'>jenom Bůh je soudce: jednoho poníží, druhého povýší.</verse>
        <verse osisID='Ps.75.9'>Hospodin má v ruce kalich: víno kvasí, je plné příměsků, z něho nalévá a vypijí je i s kaly až do dna všichni svévolníci země.</verse>
        <verse osisID='Ps.75.10'>A já to budu navěky hlásat, budu zpívat žalmy Jákobovu Bohu. [ (Psalms 75:11) A všem svévolníkům srazím rohy, rohy spravedlivého se zvednou. ]</verse>
      </chapter>
      <chapter osisID='Ps.76'>
        <verse osisID='Ps.76.1'>Pro předního zpěváka. Za doprovodu strunných nástrojů. Žalm pro Asafa. Píseň.</verse>
        <verse osisID='Ps.76.2'>V judské zemi je znám Bůh, má velké jméno v Izraeli.</verse>
        <verse osisID='Ps.76.3'>V Šálemu je jeho stánek, jeho obydlí je na Sijónu.</verse>
        <verse osisID='Ps.76.4'>Roztříštil tam střely ohnivé i s lukem, štíty, meče, válku.</verse>
        <verse osisID='Ps.76.5'>Vznešený, jak jasně záříš nad horami rozsápaných!</verse>
        <verse osisID='Ps.76.6'>Zarputilci za kořist ti padli, dřímají svůj sen; všem válečníkům ochrnuly ruce.</verse>
        <verse osisID='Ps.76.7'>Pohrozils, Jákobův Bože, a mrákota obestřela válečné vozy i koně.</verse>
        <verse osisID='Ps.76.8'>Ty vzbuzuješ bázeň. Kdo před tebou obstojí, když vzplaneš hněvem?</verse>
        <verse osisID='Ps.76.9'>Svou při jsi vyhlásil z nebe. Země žila hned v bázni a v míru,</verse>
        <verse osisID='Ps.76.10'>když Bůh povstal k soudu pro záchranu všech pokorných v zemi.</verse>
        <verse osisID='Ps.76.11'>Rozhořčením stíháš lidi a je ti to k chvále, po svém rozhořčení opášeš se pozůstatkem lidu.</verse>
        <verse osisID='Ps.76.12'>Učiňte slib a splňte jej Hospodinu, svému Bohu! Všichni kolem něho ať přinesou poctu tomu, jenž vzbuzuje bázeň, [ (Psalms 76:13) tomu, který krotí ducha vojevůdců a vzbuzuje bázeň v králích země. ]</verse>
      </chapter>
      <chapter osisID='Ps.77'>
        <verse osisID='Ps.77.1'>Pro předního zpěváka, podle Jedútúna. Pro Asafa, žalm.</verse>
        <verse osisID='Ps.77.2'>Úpěnlivě volám k Bohu, volám k Bohu, kéž mi přeje sluchu!</verse>
        <verse osisID='Ps.77.3'>V den svého soužení se dotazuji Panovníka, v noci k němu vztahuji své ruce bez umdlení, má duše se utěšit nedá.</verse>
        <verse osisID='Ps.77.4'>Připomínám si Boha a sténám, přemítám a jsem na duchu skleslý.</verse>
        <verse osisID='Ps.77.5'>Nutíš moje oči k bdění, jsem vzrušen a nejsem schopen slova.</verse>
        <verse osisID='Ps.77.6'>Myslím na dny dávnověké, na pradávná léta.</verse>
        <verse osisID='Ps.77.7'>V noci si připomínám, jak jsem na struny hrával, v srdci přemítám a duch můj hloubá:</verse>
        <verse osisID='Ps.77.8'>Zatvrdil se Panovník na věky věků? Nikdy už svou přízeň neprojeví?</verse>
        <verse osisID='Ps.77.9'>Je snad jeho milosrdenství pryč natrvalo? Nebude už mluvit v dalších pokoleních?</verse>
        <verse osisID='Ps.77.10'>Což Bůh zapomněl na smilování? V hněvu uzavřel zdroj svého slitování?</verse>
        <verse osisID='Ps.77.11'>Pravím: V tom tkví moje bolest, že se změnila pravice Nejvyššího.</verse>
        <verse osisID='Ps.77.12'>Skutky Hospodinovy si připomínám, připomínám si onen tvůj div z dávnověku.</verse>
        <verse osisID='Ps.77.13'>Rozjímám o všech tvých činech a přemítám o tvých skutcích.</verse>
        <verse osisID='Ps.77.14'>Bože, tvá cesta je svatá. Který bůh je velký jako Bůh náš?</verse>
        <verse osisID='Ps.77.15'>Ty jsi Bůh, jenž činí divy! Svoji moc jsi dal národům poznat.</verse>
        <verse osisID='Ps.77.16'>Svůj lid jsi vykoupil vlastní paží, syny Jákobovy, Josefovy.</verse>
        <verse osisID='Ps.77.17'>Spatřily tě vody, Bože, vody tě spatřily a svíjely se v křeči, ba i tůně propastné se hnuly.</verse>
        <verse osisID='Ps.77.18'>Z oblaků se lily proudy vod, hrom duněl v mračnech, rozletěly se tvé šípy.</verse>
        <verse osisID='Ps.77.19'>Přivalilo se tvé hromobití, nad světem se rozsvítily blesky, země se pohybovala a třásla.</verse>
        <verse osisID='Ps.77.20'>Tvá cesta šla mořem, množstvím vod tvá stezka, aniž bylo znát tvé stopy. [ (Psalms 77:21) Svůj lid jsi vedl jak stádce rukou Mojžíše a Árona. ]</verse>
      </chapter>
      <chapter osisID='Ps.78'>
        <verse osisID='Ps.78.1'>Poučující. Pro Asafa. Lide můj, naslouchej učení mému, k slovům úst mých nakloň ucho,</verse>
        <verse osisID='Ps.78.2'>otevřu svá ústa ku přísloví, předložím hádanky dávnověké.</verse>
        <verse osisID='Ps.78.3'>Co jsme slýchali a o čem víme, to, co nám otcové vyprávěli,</verse>
        <verse osisID='Ps.78.4'>nebudeme tajit jejich synům. Budeme vyprávět budoucímu pokolení o Hospodinových chvályhodných činech, o mocných skutcích a divech, jež konal.</verse>
        <verse osisID='Ps.78.5'>Stanovil svědectví v Jákobovi, vydal zákon v Izraeli a přikázal našim otcům, aby s tím seznamovali své syny,</verse>
        <verse osisID='Ps.78.6'>aby o tom vědělo budoucí pokolení, synové, kteří se zrodí. Ti to budou dále vyprávět svým synům,</verse>
        <verse osisID='Ps.78.7'>aby složili důvěru v Boha a na Boží skutky nezapomínali, aby zachovávali vždy jeho přikázání,</verse>
        <verse osisID='Ps.78.8'>a nebyli jako jejich otcové, to umíněné, vzdorné pokolení, pokolení nestálého srdce, jehož duch nezůstal věrný Bohu.</verse>
        <verse osisID='Ps.78.9'>Lukem vyzbrojeni Efrajimci otočili se v den bitvy.</verse>
        <verse osisID='Ps.78.10'>Nedbali na smlouvu Boží, podle jeho zákona žít odepřeli,</verse>
        <verse osisID='Ps.78.11'>zapomněli na jeho skutky, na divy, jež jim dal shlédnout.</verse>
        <verse osisID='Ps.78.12'>On před jejich otci činil divy v zemi egyptské na Sóanském poli.</verse>
        <verse osisID='Ps.78.13'>Moře rozpoltil a převedl je, jako hráz postavil vody.</verse>
        <verse osisID='Ps.78.14'>Ve dne oblakem je vodil, po celou noc září ohně.</verse>
        <verse osisID='Ps.78.15'>Rozpoltil na poušti skály, dal jim pít hojně jak z propastných tůní,</verse>
        <verse osisID='Ps.78.16'>bystřiny vyvedl ze skalního štítu, nechal plynout vodstva jako řeky.</verse>
        <verse osisID='Ps.78.17'>Hřešili však proti němu opět. Vzdorovali v tom vyprahlém kraji Nejvyššímu,</verse>
        <verse osisID='Ps.78.18'>srdcem pokoušeli Boha, chtěli stravu podle vlastní vůle.</verse>
        <verse osisID='Ps.78.19'>A reptali proti Bohu: "Může Bůh prostřít stůl v poušti?</verse>
        <verse osisID='Ps.78.20'>Do skály sic udeřil a potoky vod tekly proudem. Může však dát také chleba nebo opatřit pro svůj lid maso?"</verse>
        <verse osisID='Ps.78.21'>Hospodin se rozlítil, když to vše slyšel. Oheň prudce vzplanul proti Jákobovi, hněv vyšlehl proti Izraeli,</verse>
        <verse osisID='Ps.78.22'>neboť nevěřili Bohu, nedoufali v jeho spásu.</verse>
        <verse osisID='Ps.78.23'>Přesto vydal příkaz mračnům shůry, zotevíral vrata nebes</verse>
        <verse osisID='Ps.78.24'>a jako déšť spouštěl na ně manu, aby jedli, nebeské obilí jim dával.</verse>
        <verse osisID='Ps.78.25'>Člověk jísti směl chléb mocných, stravu sesílal jim do sytosti.</verse>
        <verse osisID='Ps.78.26'>Dal na nebi vanout východnímu větru, jižní vítr přivedl svou mocí</verse>
        <verse osisID='Ps.78.27'>a déšť masa na ně spustil, tolik jako prachu, pernatého ptactva jak mořského písku,</verse>
        <verse osisID='Ps.78.28'>nechával je padat rovnou do tábora okolo příbytků jejich.</verse>
        <verse osisID='Ps.78.29'>Najedli se víc než do sytosti, dopřál jim to, čeho byli chtiví.</verse>
        <verse osisID='Ps.78.30'>Nepřešla je chtivost. Měli ještě pokrm v ústech,</verse>
        <verse osisID='Ps.78.31'>když proti nim vyšlehl hněv Boží. Zahubil jejich velmože, izraelské junáky v prach srazil.</verse>
        <verse osisID='Ps.78.32'>Přes to vše hřešili dále, nevěřili jeho divům.</verse>
        <verse osisID='Ps.78.33'>Tu učinil konec jejich dnům, že přešly jako vánek, jejich léta přeťal náhlým děsem.</verse>
        <verse osisID='Ps.78.34'>Kdykoli je hubil, dotazovali se po jeho vůli, za úsvitu hledávali opět Boha,</verse>
        <verse osisID='Ps.78.35'>připomínali si, že Bůh býval jejich skála, že Bůh nejvyšší byl jejich vykupitel.</verse>
        <verse osisID='Ps.78.36'>Ale klamali ho svými ústy, jazykem mu lhali,</verse>
        <verse osisID='Ps.78.37'>v svém srdci nestáli při něm, nezůstali věrni jeho smlouvě.</verse>
        <verse osisID='Ps.78.38'>Ale on se slitovával, zprošťoval je nepravostí, nevydal je zkáze, často odvrátil svůj hněv a nedal zcela procitnout svému rozhořčení,</verse>
        <verse osisID='Ps.78.39'>pamatoval, že jsou jenom tělo, vítr, který zavane a už se nevrací.</verse>
        <verse osisID='Ps.78.40'>Kolikrát mu v poušti vzdorovali, jakou trýzeň působili mu v tom pustém kraji!</verse>
        <verse osisID='Ps.78.41'>Zas a zase pokoušeli Boha, činili výčitky Svatému Izraele.</verse>
        <verse osisID='Ps.78.42'>Nepřipomínali jeho sílu, den, kdy je vykoupil z moci protivníka,</verse>
        <verse osisID='Ps.78.43'>když činil svá znamení v Egyptě a své zázraky na Sóanském poli.</verse>
        <verse osisID='Ps.78.44'>Ramena řek i bystřiny proměnil v krev, takže se nemohli napít.</verse>
        <verse osisID='Ps.78.45'>Seslal na ně mouchy, aby je sžíraly, žáby, které jim přinesly zkázu.</verse>
        <verse osisID='Ps.78.46'>Co se urodilo, vydal hmyzu, kobylkám plod jejich práce.</verse>
        <verse osisID='Ps.78.47'>Jejich révu zničil krupobitím a smokvoně mrazem.</verse>
        <verse osisID='Ps.78.48'>Jejich dobytek vydal v plen krupobití a ohnivým střelám jejich stáda.</verse>
        <verse osisID='Ps.78.49'>Tak je stíhal svým planoucím hněvem, hněvem hrozným, prchlivostí, souženími, řadou poslů zkázy.</verse>
        <verse osisID='Ps.78.50'>Dával průchod svému hněvu, jejich duše neušetřil smrti, vydal moru v plen vše živé.</verse>
        <verse osisID='Ps.78.51'>Všechno prvorozené v Egyptě pobil, prvotiny plodivé síly v Chámových stanech.</verse>
        <verse osisID='Ps.78.52'>Ale svůj lid vedl jako ovce, jako stádo je převedl pouští,</verse>
        <verse osisID='Ps.78.53'>vodil je bezpečně, strach mít nemuseli, jejich nepřátele pohltilo moře.</verse>
        <verse osisID='Ps.78.54'>Dovedl je až k území své svatyně, k této hoře, kterou pravicí svou získal.</verse>
        <verse osisID='Ps.78.55'>Vypudil před nimi pronárody, jejich zem rozměřil na dědictví, v jejich stanech ubytoval izraelské kmeny.</verse>
        <verse osisID='Ps.78.56'>Ale pokoušeli ho a vzdorovali Bohu nejvyššímu a nedbali na svědectví jeho,</verse>
        <verse osisID='Ps.78.57'>odpadali, byli věrolomní jak otcové jejich, selhávali jako záludný luk.</verse>
        <verse osisID='Ps.78.58'>Na posvátných návrších ho uráželi, svými modlami ho podnítili k žárlivosti.</verse>
        <verse osisID='Ps.78.59'>Bůh se rozlítil, když to vše slyšel, velmi si zprotivil Izraele:</verse>
        <verse osisID='Ps.78.60'>opovrhl svým příbytkem v Šílu, stanem, v němž přebýval mezi lidmi.</verse>
        <verse osisID='Ps.78.61'>Vydal do zajetí svoji sílu, svoji čest do rukou protivníka</verse>
        <verse osisID='Ps.78.62'>a svůj lid vydal v plen meči, proti svému dědictví vzplál prchlivostí.</verse>
        <verse osisID='Ps.78.63'>Jejich junáky sežehl oheň, jejich panny svatebních chval nepoznaly.</verse>
        <verse osisID='Ps.78.64'>Jejich kněží padli mečem, jejich vdovy neplakaly.</verse>
        <verse osisID='Ps.78.65'>A pak se Panovník probudil jak ze sna, jak bohatýr rozjařený vínem,</verse>
        <verse osisID='Ps.78.66'>zezadu bil svoje protivníky, uvedl na ně potupu věčnou.</verse>
        <verse osisID='Ps.78.67'>Zprotivil si Josefův stan, Efrajimův kmen si nevyvolil,</verse>
        <verse osisID='Ps.78.68'>zvolil si kmen Judův, horu Sijón, tu si zamiloval.</verse>
        <verse osisID='Ps.78.69'>Svou svatyni vybudoval jak výšiny nebes, navěky ji založil jak zemi.</verse>
        <verse osisID='Ps.78.70'>Davida si zvolil, svého služebníka, povolal ho ze salaší,</verse>
        <verse osisID='Ps.78.71'>od ovcí s jehňaty ho přivedl, aby pásl Jákoba, jeho lid, Izraele, jeho dědičný díl.</verse>
        <verse osisID='Ps.78.72'>A pásl je s bezúhonným srdcem, rukou zkušenou je vodil.</verse>
      </chapter>
      <chapter osisID='Ps.79'>
        <verse osisID='Ps.79.1'>Žalm pro Asafa. Bože, vtrhly pronárody do dědictví tvého, tvůj svatý chrám poskvrnily, Jeruzalém obrátily v hromady sutin!</verse>
        <verse osisID='Ps.79.2'>Mrtvoly tvých služebníků daly za potravu nebeskému ptactvu, těla tobě věrných zemské zvěři.</verse>
        <verse osisID='Ps.79.3'>Prolévaly jejich krev okolo Jeruzaléma jak vodu, a nebyl, kdo by je pohřbil.</verse>
        <verse osisID='Ps.79.4'>Tupení svých sousedů jsme vystaveni, svému okolí jsme pro smích, pro pošklebky.</verse>
        <verse osisID='Ps.79.5'>Dlouho ještě, Hospodine? Chceš se pořád hněvat? Bude tvoje rozhorlení planout jako oheň?</verse>
        <verse osisID='Ps.79.6'>Vylej svoje rozhořčení na pronárody, jež neznají se k tobě, na království, která nevzývají tvoje jméno;</verse>
        <verse osisID='Ps.79.7'>vždyť pozřely Jákoba a zpustošily jeho nivy.</verse>
        <verse osisID='Ps.79.8'>Nepřipomínej nám staré nepravosti, pospěš nám vstříc se svým slitováním, jsme naprosto vyčerpáni.</verse>
        <verse osisID='Ps.79.9'>Bože, naše spáso, pomoz nám pro slávu svého jména, vysvoboď nás, zprosť nás hříchů pro své jméno!</verse>
        <verse osisID='Ps.79.10'>Proč by měly pronárody říkat: "Kde je ten jejich Bůh?" Kéž by pronárody poznaly před naším zrakem pomstu za prolitou krev tvých služebníků.</verse>
        <verse osisID='Ps.79.11'>Kéž k tobě pronikne sténání vězňů! Mocnou paží svou zachovej syny smrti!</verse>
        <verse osisID='Ps.79.12'>Našim sousedům vrať sedminásobně do klína potupu, jíž potupili tebe, Panovníku.</verse>
        <verse osisID='Ps.79.13'>My, tvůj lid - ovce, jež paseš, budeme ti navěky, po všechna pokolení, vzdávat chválu a vyprávět o tvých chvályhodných činech.</verse>
      </chapter>
      <chapter osisID='Ps.80'>
        <verse osisID='Ps.80.1'>Pro předního zpěváka. Podle "Lilií". Svědectví pro Asafa. Žalm.</verse>
        <verse osisID='Ps.80.2'>Naslouchej, pastýři Izraele, ty, jenž Josefa jak ovce vodíš, zaskvěj se, jenž trůníš nad cheruby, před kmeny Efrajim, Benjamín, Manases!</verse>
        <verse osisID='Ps.80.3'>Vzbuď svou bohatýrskou sílu a přijď zachránit nás.</verse>
        <verse osisID='Ps.80.4'>Bože, obnov nás, ukaž jasnou tvář a budem zachráněni.</verse>
        <verse osisID='Ps.80.5'>Hospodine, Bože zástupů, jak dlouho budeš dýmat hněvem při modlitbách svého lidu?</verse>
        <verse osisID='Ps.80.6'>Chlebem slzí jsi je krmil, pít jsi jim dal slzy plnou měrou.</verse>
        <verse osisID='Ps.80.7'>Pro sousedy jsme předmětem sváru, nepřátelům pro smích.</verse>
        <verse osisID='Ps.80.8'>Bože zástupů, obnov nás, ukaž jasnou tvář a budem zachráněni!</verse>
        <verse osisID='Ps.80.9'>Vinnou révu z Egypta jsi vyňal, vypudil jsi pronárody a ji jsi zasadil.</verse>
        <verse osisID='Ps.80.10'>Připravil jsi pro ni všechno, zapustila kořeny a rozrostla se v zemi.</verse>
        <verse osisID='Ps.80.11'>Hory přikryla svým stínem, její ratolesti jsou jak Boží cedry,</verse>
        <verse osisID='Ps.80.12'>rozložila výhonky až k moři a své úponky až k Řece.</verse>
        <verse osisID='Ps.80.13'>Proč pobořils její zídky? Aby trhali z ní všichni, kdo jdou kolem?</verse>
        <verse osisID='Ps.80.14'>Rozrývá ji kanec z lesa a spásá ji polní havěť.</verse>
        <verse osisID='Ps.80.15'>Bože zástupů, navrať se, shlédni z nebe, popatř, ujmi se té révy,</verse>
        <verse osisID='Ps.80.16'>kmene, který pravice tvá zasadila, letorostu, jejž sis vypěstoval.</verse>
        <verse osisID='Ps.80.17'>Spálena je ohněm, porubána, zachmuřil jsi tvář a hynou.</verse>
        <verse osisID='Ps.80.18'>Nad mužem své pravice drž svoji ruku, nad synem člověka, letorostem, jejž sis vypěstoval.</verse>
        <verse osisID='Ps.80.19'>Nikdy se tě nespustíme, zachovej nám život, ať můžeme vzývat tvoje jméno. [ (Psalms 80:20) Hospodine, Bože zástupů, obnov nás, ukaž jasnou tvář a budem zachráněni! ]</verse>
      </chapter>
      <chapter osisID='Ps.81'>
        <verse osisID='Ps.81.1'>Pro předního zpěváka, podle gatského způsobu. Pro Asafa.</verse>
        <verse osisID='Ps.81.2'>Plesejte Bohu, naší síle, hlaholte Bohu Jákobovu!</verse>
        <verse osisID='Ps.81.3'>Prozpěvujte žalmy, bijte v buben, hrejte na líbeznou citaru a harfu,</verse>
        <verse osisID='Ps.81.4'>při novoluní zatrubte na polnice, při úplňku v den našeho svátku.</verse>
        <verse osisID='Ps.81.5'>Takové je nařízení v Izraeli a řád Jákobova Boha.</verse>
        <verse osisID='Ps.81.6'>Svědectví uložil v Josefovi, když vytáhl na egyptskou zemi, kde jsem slýchal řeč, kterou jsem neznal.</verse>
        <verse osisID='Ps.81.7'>Jeho záda břemene jsem zbavil, i koš odložily jeho ruce.</verse>
        <verse osisID='Ps.81.8'>V soužení jsi volal a já jsem tě bránil, odpověděl jsem ti skryt v rachotu hromu, tam při Vodách sváru jsem tě zkoušel.</verse>
        <verse osisID='Ps.81.9'>Slyš, můj lide, svědčím proti tobě, kéž bys mě poslechl, Izraeli.</verse>
        <verse osisID='Ps.81.10'>Nesmíš mít cizího boha, nebudeš se klanět cizáckému bohu!</verse>
        <verse osisID='Ps.81.11'>Já jsem Hospodin, tvůj Bůh, já jsem tě přivedl z egyptské země. Otevři svá ústa, naplním je.</verse>
        <verse osisID='Ps.81.12'>Neuposlechl mě lid můj, Izrael mi povolný být nechtěl.</verse>
        <verse osisID='Ps.81.13'>Nechal jsem je tedy být s tím zarputilým srdcem, ať si jdou za svými plány.</verse>
        <verse osisID='Ps.81.14'>Kdyby mě však můj lid uposlechl, kdyby Izrael mými cestami chodil,</verse>
        <verse osisID='Ps.81.15'>brzy bych pokořil jeho nepřátele, obrátil bych ruku proti jeho protivníkům.</verse>
        <verse osisID='Ps.81.16'>Ti, kdo Hospodina nenávidí, vtírali by se do jeho přízně, věčně by trval čas jeho lidu, [ (Psalms 81:17) bělí pšeničnou by ho sám krmil. Medem ze skály tě budu sytit! ]</verse>
      </chapter>
      <chapter osisID='Ps.82'>
        <verse osisID='Ps.82.1'>Žalm pro Asafa. V shromáždění bohů postavil se Bůh, vykoná soud mezi bohy:</verse>
        <verse osisID='Ps.82.2'>"Dlouho ještě chcete soudit proti právu, stranit svévolníkům?</verse>
        <verse osisID='Ps.82.3'>Dopomozte nuznému a sirotkovi k právu, poníženému a chudému zjednejte spravedlnost,</verse>
        <verse osisID='Ps.82.4'>pomozte vyváznout nuznému ubožáku, svévolným ho vytrhněte z rukou!"</verse>
        <verse osisID='Ps.82.5'>Nic nevědí, nic nechápou, chodí v tmách, a celá země v základech se hroutí.</verse>
        <verse osisID='Ps.82.6'>"Ač jsem řekl: &gt;Jste bohové, všichni jste synové Nejvyššího&lt;,</verse>
        <verse osisID='Ps.82.7'>zemřete též jako jiní lidé, padnete tak jako každý vladař."</verse>
        <verse osisID='Ps.82.8'>Bože, povstaň, rozsuď zemi, dědičně ti patří všechny pronárody!</verse>
      </chapter>
      <chapter osisID='Ps.83'>
        <verse osisID='Ps.83.1'>Píseň. Žalm pro Asafa.</verse>
        <verse osisID='Ps.83.2'>Bože, nebuď zticha, nemlč, Bože, nezůstávej v klidu!</verse>
        <verse osisID='Ps.83.3'>Hleď, jak tvoji nepřátelé hlučí, kdo tě nenávidí, pozvedají hlavu,</verse>
        <verse osisID='Ps.83.4'>kují proti tvému lidu tajné plány, radí se proti těm, které skrýváš:</verse>
        <verse osisID='Ps.83.5'>"Pojďme," praví, "vyhlaďme je, ať národem nejsou, ať se nikdy jména Izraele ani nevzpomene!"</verse>
        <verse osisID='Ps.83.6'>Tak se spolu svorně uradili, uzavřeli proti tobě smlouvu</verse>
        <verse osisID='Ps.83.7'>stany edómské a Izmaelci, Hagrejci i Moáb,</verse>
        <verse osisID='Ps.83.8'>Gebal, Amón s Amálekem, Pelištea, ti, kdo sídlí v Týru,</verse>
        <verse osisID='Ps.83.9'>Ašúr se k nim také přidal. Paží synů Lotových se stali.</verse>
        <verse osisID='Ps.83.10'>Nalož s nimi jako s Midjánem, jako se Síserou, jako s Jabínem v Kíšonském úvalu:</verse>
        <verse osisID='Ps.83.11'>u Én-dóru byli vyhlazeni, mrvou na roli se stali.</verse>
        <verse osisID='Ps.83.12'>Nalož s jejich knížaty jak s Orébem a Zébem, s všemi jejich vojevůdci jako se Zebachem, se Salmunou,</verse>
        <verse osisID='Ps.83.13'>kteří řekli: "Zaberme si Boží nivy!"</verse>
        <verse osisID='Ps.83.14'>Bože můj, dej, ať jsou jako chmýří, jako stéblo unášené větrem!</verse>
        <verse osisID='Ps.83.15'>Jako požár, když stravuje lesy, jako plameny, když sežehují hory,</verse>
        <verse osisID='Ps.83.16'>tak je postihni svou bouří, svou smrští je vyděs.</verse>
        <verse osisID='Ps.83.17'>Pohanou jim pokryj líce, aby hledali tvé jméno, Hospodine.</verse>
        <verse osisID='Ps.83.18'>Ať jsou zahanbeni, vyděšeni navždy, ať se rdí a hynou, [ (Psalms 83:19) ať poznají, že ty jediný, jenž Hospodin máš jméno, jsi ten nejvyšší nad celou zemí! ]</verse>
      </chapter>
      <chapter osisID='Ps.84'>
        <verse osisID='Ps.84.1'>Pro předního zpěváka. Podle gatského způsobu. Pro Kórachovce, žalm.</verse>
        <verse osisID='Ps.84.2'>Jak je tvůj příbytek milý, Hospodine zástupů!</verse>
        <verse osisID='Ps.84.3'>Má duše zmírá steskem po Hospodinových nádvořích, mé srdce i mé tělo plesají vstříc živému Bohu!</verse>
        <verse osisID='Ps.84.4'>Vždyť i vrabec přístřeší si najde, vlaštovka si staví hnízdo u tvých oltářů, aby svá mláďata zde uložila, Hospodine zástupů, můj Králi a můj Bože!</verse>
        <verse osisID='Ps.84.5'>Blaze těm, kdo bydlí ve tvém domě, mohou tě zde vždycky chválit.</verse>
        <verse osisID='Ps.84.6'>Blaze člověku, jenž sílu hledá v tobě, těm, kteří se vydávají na pouť.</verse>
        <verse osisID='Ps.84.7'>Když Dolinou balzámovníků se ubírají, učiní ji prameništěm, včasný déšť ji halí požehnáním.</verse>
        <verse osisID='Ps.84.8'>Pokračují stále s novou silou, objeví se před svým Bohem na Sijónu.</verse>
        <verse osisID='Ps.84.9'>Hospodine, Bože zástupů, slyš modlitbu mou, naslouchej, Jákobův Bože!</verse>
        <verse osisID='Ps.84.10'>Ty jsi štít náš, Bože, pohleď, na tvář svého pomazaného rač shlédnout.</verse>
        <verse osisID='Ps.84.11'>Den v tvých nádvořích je lepší než tisíce jinde; raději chci stát před prahem domu svého Boha, než prodlévat v stanech svévolnosti,</verse>
        <verse osisID='Ps.84.12'>vždyť Hospodin Bůh je štít a slunce, Hospodin je dárce milosti a slávy, žádné dobro neodepře těm, kdo žijí bezúhonně. [ (Psalms 84:13) Hospodine zástupů, blaze člověku, jenž doufá v tebe! ]</verse>
      </chapter>
      <chapter osisID='Ps.85'>
        <verse osisID='Ps.85.1'>Pro předního zpěváka. Pro Kórachovce, žalm.</verse>
        <verse osisID='Ps.85.2'>Hospodine, projevoval jsi své zemi přízeň, úděl Jákobův jsi změnil.</verse>
        <verse osisID='Ps.85.3'>Snímal jsi ze svého lidu nepravosti, přikrýval jsi všechny jeho hříchy.</verse>
        <verse osisID='Ps.85.4'>Svou prchlivost odkládal jsi zcela, přestával jsi planout hněvem.</verse>
        <verse osisID='Ps.85.5'>Navrať se k nám, Bože, naše spáso, učiň konec svému rozlícení!</verse>
        <verse osisID='Ps.85.6'>Chceš se na nás hněvat věčně? Stíhat hněvem všechna pokolení?</verse>
        <verse osisID='Ps.85.7'>Což nám nenavrátíš život, aby se tvůj lid z tebe radoval?</verse>
        <verse osisID='Ps.85.8'>Ukaž nám, Hospodine, své milosrdenství, uděl nám svou spásu!</verse>
        <verse osisID='Ps.85.9'>Vyslechnu, co promluví Bůh Hospodin, zajisté vyhlásí pokoj pro svůj lid, své věrné, jenom ať se k své hlouposti nevracejí!</verse>
        <verse osisID='Ps.85.10'>Ano, jeho spása je blízko těm, kdo se ho bojí, v naší zemi bude přebývat sláva.</verse>
        <verse osisID='Ps.85.11'>Setkají se milosrdenství a věrnost, spravedlnost s pokojem si dají políbení.</verse>
        <verse osisID='Ps.85.12'>Ze země vyraší pravda, z nebe bude shlížet spravedlnost.</verse>
        <verse osisID='Ps.85.13'>Hospodin dopřeje dobrých časů, svou úrodu vydá naše země. [ (Psalms 85:14) Před ním půjde spravedlnost a on bude kráčet její cestou. ]</verse>
      </chapter>
      <chapter osisID='Ps.86'>
        <verse osisID='Ps.86.1'>Modlitba Davidova. Hospodine, nakloň ucho, odpověz mi, jsem tak ponížený, zubožený.</verse>
        <verse osisID='Ps.86.2'>Ochraňuj mě, jsem tvůj věrný, spas, můj Bože, svého služebníka, který v tebe doufá.</verse>
        <verse osisID='Ps.86.3'>Smiluj se nade mnou, Panovníku, po celé dny k tobě volám.</verse>
        <verse osisID='Ps.86.4'>Vlej do duše svého služebníka radost, k tobě, Panovníku, pozvedám svou duši,</verse>
        <verse osisID='Ps.86.5'>neboť ty jsi, Panovníku, dobrý a nabízíš odpuštění; ke všem, kdo tě volají, jsi nejvýš milosrdný.</verse>
        <verse osisID='Ps.86.6'>Dopřej, Hospodine, mé modlitbě sluchu, věnuj pozornost mým prosbám.</verse>
        <verse osisID='Ps.86.7'>V den svého soužení volám k tobě a ty mi odpovíš.</verse>
        <verse osisID='Ps.86.8'>Panovníku, není ti rovného mezi bohy a tvým činům se nic nevyrovná.</verse>
        <verse osisID='Ps.86.9'>Všechny pronárody, tvoje dílo, se ti přijdou klanět, Panovníku, budou oslavovat tvoje jméno,</verse>
        <verse osisID='Ps.86.10'>protože jsi veliký a konáš divy; jedině ty jsi Bůh.</verse>
        <verse osisID='Ps.86.11'>Hospodine, ukaž mi svou cestu, budu žít podle tvé pravdy, soustřeď mou mysl na bázeň tvého jména.</verse>
        <verse osisID='Ps.86.12'>Celým srdcem, Panovníku, Bože můj, ti budu vzdávat chválu, tvoje jméno věčně oslavovat,</verse>
        <verse osisID='Ps.86.13'>vždyť tvé velké milosrdenství je se mnou; z nejhlubšího podsvětí jsi vytrhl mou duši.</verse>
        <verse osisID='Ps.86.14'>Bože, povstávají proti mně opovážlivci, o život mi ukládá smečka ukrutníků, na tebe se neohlíží.</verse>
        <verse osisID='Ps.86.15'>Ty však, Panovníku, jsi Bůh slitovný a milostivý, shovívavý, nejvýš milosrdný, věrný.</verse>
        <verse osisID='Ps.86.16'>Shlédni na mne, smiluj se nade mnou, dej svou sílu svému služebníku, vítězství synu své služebnice!</verse>
        <verse osisID='Ps.86.17'>Ukaž na mně dobré znamení, ať to vidí, kdo mě mají v nenávisti, ať jsou zahanbeni, že jsi, Hospodine, moje pomoc, moje potěšení!</verse>
      </chapter>
      <chapter osisID='Ps.87'>
        <verse osisID='Ps.87.1'>Pro Kórachovce, zpívaný žalm. Na posvátných horách založil svůj chrám.</verse>
        <verse osisID='Ps.87.2'>Hospodin miluje brány Sijónu nad všechny příbytky Jákobovy.</verse>
        <verse osisID='Ps.87.3'>Slavné věci hlásány jsou v tobě, město Boží!</verse>
        <verse osisID='Ps.87.4'>Připomenu Rahaba i Bábel jakožto ty, kdo mě znají, také Pelišteu a Týr s Kúšem, každý z nich se zrodil tady.</verse>
        <verse osisID='Ps.87.5'>O Sijónu řeknou: V něm se zrodil ten i onen, a sám Nejvyšší jej činí pevným.</verse>
        <verse osisID='Ps.87.6'>Při soupisu lidských společenství Hospodin si zaznamená: Každý z nich se zrodil tady.</verse>
        <verse osisID='Ps.87.7'>A dají se do zpěvu a tance: Všechna spása pramení mi z tebe!</verse>
      </chapter>
      <chapter osisID='Ps.88'>
        <verse osisID='Ps.88.1'>Žalmová píseň, pro Kórachovce. Pro předního zpěváka, pro zpěv při tanečním reji. Poučující, pro Hémana Ezrachejského.</verse>
        <verse osisID='Ps.88.2'>Hospodine, Bože, má spáso, ve dne i v noci před tebou úpím;</verse>
        <verse osisID='Ps.88.3'>kéž vstoupí moje modlitba k tobě, nakloň ucho k mému bědování!</verse>
        <verse osisID='Ps.88.4'>Samým zlem se sytí moje duše, k podsvětí spěje můj život.</verse>
        <verse osisID='Ps.88.5'>Jsem počítán k těm, co sestupují v jámu, jsem jako muž, který pozbyl síly.</verse>
        <verse osisID='Ps.88.6'>Jsem odložen mezi mrtvé jako skolení, co leží v hrobech, na které už ani nevzpomeneš, kteří jsou zbaveni ochrany tvých rukou.</verse>
        <verse osisID='Ps.88.7'>Odložils mě do nejhlubší jámy, do temnoty hlubin.</verse>
        <verse osisID='Ps.88.8'>Leží na mně tíha tvého rozhořčení, všemi svými příboji mě trýzníš.</verse>
        <verse osisID='Ps.88.9'>Známé jsi mi vzdálil, zhnusils mě jim, jsem uvězněn, nemám východiska.</verse>
        <verse osisID='Ps.88.10'>Oči mám zkalené utrpením, po celé dny jsem tě, Hospodine, volal, vztahoval jsem k tobě dlaně.</verse>
        <verse osisID='Ps.88.11'>Což pro mrtvé budeš konat svoje divy? Povstanou snad stíny a vzdají ti chválu?</verse>
        <verse osisID='Ps.88.12'>Což se o tvém milosrdenství vypráví v hrobě? O tvé věrnosti v říši zkázy?</verse>
        <verse osisID='Ps.88.13'>Což jsou známy v temnotě tvé divy, tvoje spravedlnost v zemi zapomnění?</verse>
        <verse osisID='Ps.88.14'>Hospodine, pomoz, k tobě volám, ráno má modlitba přichází k tobě.</verse>
        <verse osisID='Ps.88.15'>Hospodine, proč jsi na mě zanevřel a svou tvář přede mnou skrýváš?</verse>
        <verse osisID='Ps.88.16'>Jsem ponížen a od mládí hynu, snáším tvé hrůzy, nevím si rady.</verse>
        <verse osisID='Ps.88.17'>Přehnala se přese mne výheň tvého hněvu, děsuplné rány tvé mě umlčely,</verse>
        <verse osisID='Ps.88.18'>ze všech stran se na mě denně hrnou jako vody, všechny najednou mě obkličují. [ (Psalms 88:19) Přítele a druha jsi mi vzdálil, jenom temnoty se ke mně znají! ]</verse>
      </chapter>
      <chapter osisID='Ps.89'>
        <verse osisID='Ps.89.1'>Poučující, pro Étana Ezrachejského.</verse>
        <verse osisID='Ps.89.2'>O Hospodinově milosrdenství chci zpívat věčně, svými ústy v známost uvádět tvou věrnost po všechna pokolení.</verse>
        <verse osisID='Ps.89.3'>Pravím: Tvoje milosrdenství je zbudováno navěky, v nebesích jsi pevně založil svou věrnost,</verse>
        <verse osisID='Ps.89.4'>řekls: "Uzavřel jsem smlouvu se svým vyvoleným, přísahal jsem Davidovi, svému služebníku:</verse>
        <verse osisID='Ps.89.5'>Dám, že tvé potomstvo bude navěky stát pevně, já jsem zbudoval tvůj trůn pro všechna pokolení."</verse>
        <verse osisID='Ps.89.6'>Nebesa ti, Hospodine, vzdávají za tvůj div chválu, shromáždění svatých velebí tvou věrnost.</verse>
        <verse osisID='Ps.89.7'>Vždyť kdo v oblacích se může Hospodinu rovnat? Kdo z Božích synů se podobá Hospodinu?</verse>
        <verse osisID='Ps.89.8'>Strašný je Bůh v kruhu svatých, nesmírný, budící bázeň ve všech kolem sebe.</verse>
        <verse osisID='Ps.89.9'>Hospodine, Bože zástupů, kdo je jako ty? Jsi nepřemožitelný, Hospodine, a tvá věrnost tě provází všudy.</verse>
        <verse osisID='Ps.89.10'>Umíš zvládnout zpupné moře, zkrotit jeho vzduté vlny.</verse>
        <verse osisID='Ps.89.11'>Netvora jsi zdeptal, jako bys ho proklál, mocnou paží jsi rozprášil svoje nepřátele.</verse>
        <verse osisID='Ps.89.12'>Tvá jsou nebesa, tvá je i země, založil jsi svět a všechno, co je na něm.</verse>
        <verse osisID='Ps.89.13'>Ty jsi stvořil jih i sever, i Tábor a Chermón plesají v tvém jménu.</verse>
        <verse osisID='Ps.89.14'>V své paži máš bohatýrskou sílu, tvá ruka je mocná, tvá pravice pozdvižená.</verse>
        <verse osisID='Ps.89.15'>Spravedlnost a právo jsou pilíře tvého trůnu, před tebou jde milosrdenství a věrnost.</verse>
        <verse osisID='Ps.89.16'>Blaze lidu, který zná vítězný hlahol, který chodí ve světle tvé tváře, Hospodine.</verse>
        <verse osisID='Ps.89.17'>Budou jásat každý den v tvém jménu, pozvedá je tvoje spravedlnost,</verse>
        <verse osisID='Ps.89.18'>neboť ty jsi leskem jejich moci; tvou přízní se náš roh zvedá.</verse>
        <verse osisID='Ps.89.19'>Štít náš patří Hospodinu, náš král Svatému Izraele.</verse>
        <verse osisID='Ps.89.20'>Ve vidění promluvil jsi jednou ke svým věrným. Řekls: "Poskytl jsem bohatýru pomoc, povýšil jsem vybraného z lidu.</verse>
        <verse osisID='Ps.89.21'>Nalezl jsem Davida, svého služebníka, pomazal jsem ho svým olejem svatým.</verse>
        <verse osisID='Ps.89.22'>Pevně bude moje ruka při něm, udatným ho učiní má paže.</verse>
        <verse osisID='Ps.89.23'>Nepřítel ho nepřekvapí a bídák ho nepokoří.</verse>
        <verse osisID='Ps.89.24'>Před ním potřu jeho protivníky, porazím ty, kdo ho nenávidí.</verse>
        <verse osisID='Ps.89.25'>Bude s ním mé milosrdenství a věrnost, jeho roh se pozvedne v mém jménu.</verse>
        <verse osisID='Ps.89.26'>I na moře vložím jeho ruku a jeho pravici na řeky.</verse>
        <verse osisID='Ps.89.27'>On mě bude vzývat: &gt;Tys můj Otec, můj Bůh, moje spásná skála&lt;,</verse>
        <verse osisID='Ps.89.28'>a já ho učiním prvorozeným, nejvyšším nad králi země.</verse>
        <verse osisID='Ps.89.29'>Svoje milosrdenství mu zachovám věčně, věrně dodržím svou smlouvu.</verse>
        <verse osisID='Ps.89.30'>Jeho potomstvu dám trvat navěky, jeho trůnu po všechny dny nebes.</verse>
        <verse osisID='Ps.89.31'>Opustí-li jeho synové můj zákon, nebudou-li žít podle mých řádů,</verse>
        <verse osisID='Ps.89.32'>budou-li má nařízení znesvěcovat, nebudou-li dbát mých přikázání,</verse>
        <verse osisID='Ps.89.33'>ztrestám jejich nevěrnosti metlou a ranami jejich nepravosti,</verse>
        <verse osisID='Ps.89.34'>ale svoje milosrdenství mu neodejmu, nezradím svou věrnost,</verse>
        <verse osisID='Ps.89.35'>neznesvětím svoji smlouvu, nezměním, co splynulo mi ze rtů.</verse>
        <verse osisID='Ps.89.36'>Jednou jsem přísahal na svou svatost. Cožpak bych lhal Davidovi?</verse>
        <verse osisID='Ps.89.37'>Jeho potomstvo potrvá navěky, i jeho trůn přede mnou bude jako slunce,</verse>
        <verse osisID='Ps.89.38'>pevně bude stát navěky jako měsíc, věrný svědek nad oblaky."</verse>
        <verse osisID='Ps.89.39'>Zanevřels však na něj, zavrhls ho, na svého pomazaného ses rozlítil.</verse>
        <verse osisID='Ps.89.40'>Zrušil jsi smlouvu se svým služebníkem, jeho čelenku jsi znesvětil, srazil k zemi.</verse>
        <verse osisID='Ps.89.41'>Všechny jeho zdi jsi zbořil, jeho pevnosti obrátils v trosky.</verse>
        <verse osisID='Ps.89.42'>Plení ho všichni, kdo táhnou kolem, tupení svých sousedů je vydán.</verse>
        <verse osisID='Ps.89.43'>Pozvedls pravici jeho protivníků, učinils všem jeho nepřátelům radost.</verse>
        <verse osisID='Ps.89.44'>Otupil jsi ostří jeho meče, nedal jsi mu obstát v boji.</verse>
        <verse osisID='Ps.89.45'>Posvátné čistoty jsi ho zbavil, jeho trůn jsi skácel na zem.</verse>
        <verse osisID='Ps.89.46'>Zkrátil jsi dny jeho mládí, pokryl jsi ho hanbou.</verse>
        <verse osisID='Ps.89.47'>Dlouho ještě, Hospodine? Skryl ses natrvalo? Bude tvoje rozhořčení sálat jako oheň?</verse>
        <verse osisID='Ps.89.48'>Pamatuj, co jsem. Vždyť co je lidský věk? Což šalebně jsi stvořil všechny lidi?</verse>
        <verse osisID='Ps.89.49'>Který muž kdy žil a nedočkal se smrti? Z moci podsvětí kdo zachránil se?</verse>
        <verse osisID='Ps.89.50'>Kde zůstalo někdejší tvé milosrdenství, ó Panovníku, jež jsi odpřisáhl Davidovi na svou věrnost?</verse>
        <verse osisID='Ps.89.51'>Panovníku, připomeň si potupu svých služebníků, kterou od všech možných národů v svém klíně nosím.</verse>
        <verse osisID='Ps.89.52'>Tvoji nepřátelé, Hospodine, potupili, potupili každou stopu po tvém pomazaném! [ (Psalms 89:53) Požehnán buď Hospodin navěky. Amen, amen. ]</verse>
      </chapter>
      <chapter osisID='Ps.90'>
        <verse osisID='Ps.90.1'>Modlitba Mojžíše, muže Božího. Panovníku, u tebe jsme měli domov v každém pokolení!</verse>
        <verse osisID='Ps.90.2'>Než se hory zrodily, než vznikl svět a země, od věků na věky jsi ty, Bože.</verse>
        <verse osisID='Ps.90.3'>Ty člověka v prach obracíš, pravíš: "Zpět, synové Adamovi!"</verse>
        <verse osisID='Ps.90.4'>Tisíc let je ve tvých očích jako včerejšek, jenž minul, jako jedna noční hlídka.</verse>
        <verse osisID='Ps.90.5'>Jako povodeň je smeteš, prchnou jako spánek, jsou jak tráva, která odkvétá hned ráno:</verse>
        <verse osisID='Ps.90.6'>zrána rozkvete a už odkvétá, večer uvadne a uschne.</verse>
        <verse osisID='Ps.90.7'>Pro tvůj hněv spějeme k svému konci zděšeni tvým rozhořčením.</verse>
        <verse osisID='Ps.90.8'>Před sebe si kladeš naše nepravosti, do světla své tváře naše tajné hříchy.</verse>
        <verse osisID='Ps.90.9'>Pro tvou prchlivost naše dny pomíjejí a jako vzdech doznívají naše léta.</verse>
        <verse osisID='Ps.90.10'>Počet našich let je sedmdesát roků, jsme-li při síle, pak osmdesát, a mohou se pyšnit leda trápením a ničemnostmi; kvapem uplynou a v letu odcházíme.</verse>
        <verse osisID='Ps.90.11'>Kdo zná sílu tvého hněvu, tvou prchlivost, jak by se tě nebál?</verse>
        <verse osisID='Ps.90.12'>Nauč nás počítat naše dny, ať získáme moudrost srdce.</verse>
        <verse osisID='Ps.90.13'>Vrať se, Hospodine! Ještě dlouho se chceš hněvat? Měj se svými služebníky soucit,</verse>
        <verse osisID='Ps.90.14'>nasyť nás svým milosrdenstvím hned ráno a po všechny dny se budeme radovat a plesat.</verse>
        <verse osisID='Ps.90.15'>Tolik radosti nám dopřej, kolik bylo dnů, v nichž jsi nás pokořoval, a let, v nichž se nám zle vedlo.</verse>
        <verse osisID='Ps.90.16'>Nechť se na tvých služebnících ukáže tvé dílo a tvá důstojnost na jejich synech!</verse>
        <verse osisID='Ps.90.17'>Vlídnost Panovníka, Boha našeho, buď s námi. Upevni nám dílo našich rukou, dílo našich rukou učiň pevným!</verse>
      </chapter>
      <chapter osisID='Ps.91'>
        <verse osisID='Ps.91.1'>Kdo v úkrytu Nejvyššího bydlí, přečká noc ve stínu Všemocného.</verse>
        <verse osisID='Ps.91.2'>Říkám o Hospodinu: "Mé útočiště, má pevná tvrz je můj Bůh, v nějž doufám."</verse>
        <verse osisID='Ps.91.3'>Vysvobodí tě z osidla lovce, ze zhoubného moru.</verse>
        <verse osisID='Ps.91.4'>Přikryje tě svými perutěmi, pod jeho křídly máš útočiště; pavézou a krytem je ti jeho věrnost.</verse>
        <verse osisID='Ps.91.5'>Nelekej se hrůzy noci ani šípu, který létá ve dne,</verse>
        <verse osisID='Ps.91.6'>moru, jenž se plíží temnotami, nákazy, jež šíří zhoubu za poledne.</verse>
        <verse osisID='Ps.91.7'>Byť jich po tvém boku padlo tisíc, byť i deset tisíc tobě po pravici, tebe nestihne nic takového.</verse>
        <verse osisID='Ps.91.8'>Na vlastní oči to spatříš, uzříš odplatu, jež stihne svévolníky.</verse>
        <verse osisID='Ps.91.9'>Máš-li útočiště v Hospodinu, u Nejvyššího svůj domov,</verse>
        <verse osisID='Ps.91.10'>nestane se ti nic zlého, pohroma se k tvému stanu nepřiblíží.</verse>
        <verse osisID='Ps.91.11'>On svým andělům vydal o tobě příkaz, aby tě chránili na všech tvých cestách.</verse>
        <verse osisID='Ps.91.12'>Na rukou tě budou nosit, aby sis o kámen nohu neporanil;</verse>
        <verse osisID='Ps.91.13'>po lvu a po zmiji šlapat budeš, pošlapeš lvíče i draka.</verse>
        <verse osisID='Ps.91.14'>Dám mu vyváznout, neboť je mi oddán, budu jeho hradem, on zná moje jméno.</verse>
        <verse osisID='Ps.91.15'>Až mě bude volat, odpovím mu, v soužení s ním budu, ubráním ho, obdařím ho slávou,</verse>
        <verse osisID='Ps.91.16'>dlouhých let dopřeji mu do sytosti, ukáži mu svoji spásu.</verse>
      </chapter>
      <chapter osisID='Ps.92'>
        <verse osisID='Ps.92.1'>Zpívaný žalm. Píseň ke dni odpočinku.</verse>
        <verse osisID='Ps.92.2'>Jak dobré je vzdávat Hospodinu chválu, tvému jménu, Nejvyšší, pět žalmy,</verse>
        <verse osisID='Ps.92.3'>hlásat zrána tvoje milosrdenství a v noci tvou věrnost</verse>
        <verse osisID='Ps.92.4'>při nástroji o deseti strunách, s harfou, při hře na citaru.</verse>
        <verse osisID='Ps.92.5'>Hospodine, svými skutky působíš mi radost, plesám nad činy tvých rukou:</verse>
        <verse osisID='Ps.92.6'>Tvoje činy, Hospodine, jsou tak velkolepé, tvoje záměry jsou přehluboké!</verse>
        <verse osisID='Ps.92.7'>Tupec o tom neví, hlupák tomu nerozumí.</verse>
        <verse osisID='Ps.92.8'>Svévolníci bují jako plevel, všichni pachatelé ničemností rozkvétají, aby byli navždy vyhlazeni.</verse>
        <verse osisID='Ps.92.9'>Ty však, Hospodine, jsi navěky vyvýšený.</verse>
        <verse osisID='Ps.92.10'>Ano, tvoji nepřátelé, Hospodine, ano, tvoji nepřátelé zhynou, všichni pachatelé ničemností budou rozprášeni.</verse>
        <verse osisID='Ps.92.11'>Můj roh jsi však vyvýšil jako roh jednorožce, olej nejčistší jsi na mne vylil.</verse>
        <verse osisID='Ps.92.12'>Moje oko shlíží na ty, kdo proti mně sočí, moje uši slyší o zlovolných útočnících.</verse>
        <verse osisID='Ps.92.13'>Spravedlivý roste jako palma, rozrůstá se jako libanónský cedr.</verse>
        <verse osisID='Ps.92.14'>Ti, kdo v domě Hospodinově jsou zasazeni, kdo rostou v nádvořích našeho Boha,</verse>
        <verse osisID='Ps.92.15'>ještě v šedinách ponesou plody, zůstanou statní a svěží, [ (Psalms 92:16) aby hlásali, že Hospodin je přímý, skála má, a podlosti v něm není! ]</verse>
      </chapter>
      <chapter osisID='Ps.93'>
        <verse osisID='Ps.93.1'>Hospodin kraluje! Oděl se důstojností. Oděl se Hospodin, opásal se mocí. Pevně je založen svět, nic jím neotřese.</verse>
        <verse osisID='Ps.93.2'>Tvůj trůn pevně stojí odedávna. Ty jsi od věčnosti.</verse>
        <verse osisID='Ps.93.3'>Zvedají řeky, Hospodine, zvedají řeky svůj hlas, zvedají řeky své vlnobití.</verse>
        <verse osisID='Ps.93.4'>Nad hukot mohutných vodstev, nad vznosné příboje mořské je vznešenější Hospodin na výšině.</verse>
        <verse osisID='Ps.93.5'>Tvá svědectví jsou naprosto věrná. A tvému domu přísluší svatost do nejdelších časů, Hospodine!</verse>
      </chapter>
      <chapter osisID='Ps.94'>
        <verse osisID='Ps.94.1'>Bože mstiteli, Hospodine, Bože mstiteli, zaskvěj se!</verse>
        <verse osisID='Ps.94.2'>Povznes se výše, ty soudce země, dej odplatu pyšným.</verse>
        <verse osisID='Ps.94.3'>Dlouho ještě svévolníci, Hospodine, dlouho ještě svévolníci budou jásat?</verse>
        <verse osisID='Ps.94.4'>Chrlí drzé řeči, chvástají se všichni pachatelé ničemností</verse>
        <verse osisID='Ps.94.5'>a deptají tvůj lid, Hospodine, činí příkoří dědictví tvému,</verse>
        <verse osisID='Ps.94.6'>vraždí vdovu a bezdomovce, sirotky zabíjejí.</verse>
        <verse osisID='Ps.94.7'>Říkají: "Hospodin nevidí, Bůh Jákobův to nepostřehne."</verse>
        <verse osisID='Ps.94.8'>Přijdete na to, vy tupci z lidu, hlupáci, pochopíte to někdy?</verse>
        <verse osisID='Ps.94.9'>Neslyší snad ten, jenž učinil ucho? Nedívá se snad ten, jenž vytvořil oko?</verse>
        <verse osisID='Ps.94.10'>Neumí snad trestat ten, jenž kárá pronárody, ten, jenž učí člověka, co by měl vědět?</verse>
        <verse osisID='Ps.94.11'>Hospodin zná smýšlení lidí; jsou pouhý vánek.</verse>
        <verse osisID='Ps.94.12'>Blaze muži, jehož, Hospodine, káráš, jehož svým zákonem vyučuješ:</verse>
        <verse osisID='Ps.94.13'>Dopřeješ mu klidu ve zlých dnech, zatímco se bude kopat jáma svévolníku.</verse>
        <verse osisID='Ps.94.14'>Vždyť Hospodin lid svůj neodvrhne, své dědictví neopustí.</verse>
        <verse osisID='Ps.94.15'>Na soudu opět zavládne spravedlnost, půjdou za ní všichni, kteří mají přímé srdce.</verse>
        <verse osisID='Ps.94.16'>Kdo se mne zastane proti zlovolníkům? Kdo se za mne postaví proti pachatelům ničemností?</verse>
        <verse osisID='Ps.94.17'>Kdyby mi Hospodin nepomáhal, zakrátko bych bydlel v říši ticha.</verse>
        <verse osisID='Ps.94.18'>Řeknu-li: "Už ujíždí mi noha", podepře mě tvé milosrdenství, Hospodine.</verse>
        <verse osisID='Ps.94.19'>Když v mém nitru roste neklid, naplní mě útěcha tvá potěšením.</verse>
        <verse osisID='Ps.94.20'>Může být tvým spojencem trůn zhouby, který proti právu jen trápení plodí?</verse>
        <verse osisID='Ps.94.21'>Napadají duši spravedlivou, nevinnou krev viní ze svévole.</verse>
        <verse osisID='Ps.94.22'>Ale Hospodin je můj hrad nedobytný, můj Bůh je má útočištná skála.</verse>
        <verse osisID='Ps.94.23'>Obrátí proti nim jejich ničemnosti, umlčí je jejich vlastní zlobou, umlčí je Hospodin, Bůh náš!</verse>
      </chapter>
      <chapter osisID='Ps.95'>
        <verse osisID='Ps.95.1'>Pojďte, zaplesejme Hospodinu, oslavujme hlaholem skálu své spásy,</verse>
        <verse osisID='Ps.95.2'>vstupme před jeho tvář s díkůvzdáním, oslavujme ho hlaholem žalmů!</verse>
        <verse osisID='Ps.95.3'>Hospodin je velký Bůh, je velký Král nad všemi bohy.</verse>
        <verse osisID='Ps.95.4'>On má v svých rukou hlubiny země, temena hor patří jemu.</verse>
        <verse osisID='Ps.95.5'>Jeho je moře, on sám je učinil, souš vytvořily jeho ruce.</verse>
        <verse osisID='Ps.95.6'>Přistupte, klaňme se, klekněme, skloňme kolena před Hospodinem, který nás učinil.</verse>
        <verse osisID='Ps.95.7'>On je náš Bůh, my lid, jejž on pase, ovce, jež vodí svou rukou. Uslyšíte-li dnes jeho hlas,</verse>
        <verse osisID='Ps.95.8'>nezatvrzujte svá srdce jako při sváru v Meribě, jako v den pokušení na poušti v Masse,</verse>
        <verse osisID='Ps.95.9'>kde mě vaši otcové pokoušeli, kde mě chtěli zkoušet, i když viděli mé činy.</verse>
        <verse osisID='Ps.95.10'>Po čtyřicet let mi bylo na obtíž to pokolení. Řekl jsem si: Je to lid bloudící srdcem, k mým cestám se nezná.</verse>
        <verse osisID='Ps.95.11'>Proto jsem se v hněvu zapřisáhl: Nevejdou do mého odpočinutí!</verse>
      </chapter>
      <chapter osisID='Ps.96'>
        <verse osisID='Ps.96.1'>Zpívejte Hospodinu píseň novou, zpívej Hospodinu, celá země!</verse>
        <verse osisID='Ps.96.2'>Zpívejte Hospodinu, dobrořečte jeho jménu, zvěstujte den ze dne jeho spásu,</verse>
        <verse osisID='Ps.96.3'>vypravujte mezi pronárody o jeho slávě, mezi všemi národy o jeho divech,</verse>
        <verse osisID='Ps.96.4'>neboť veliký je Hospodin, nejvyšší chvály hodný, budí bázeň, je nad všechny bohy.</verse>
        <verse osisID='Ps.96.5'>Všechna božstva národů jsou bůžci, ale Hospodin učinil nebe.</verse>
        <verse osisID='Ps.96.6'>Před jeho tváří velebná důstojnost, moc a lesk v svatyni jeho.</verse>
        <verse osisID='Ps.96.7'>Lidské čeledi, přiznejte Hospodinu, přiznejte Hospodinu slávu a moc,</verse>
        <verse osisID='Ps.96.8'>přiznejte Hospodinu slávu jeho jména! Přineste dar, vstupte do nádvoří jeho,</verse>
        <verse osisID='Ps.96.9'>v nádheře svatyně se klaňte Hospodinu! Svíjej se před ním, celá země!</verse>
        <verse osisID='Ps.96.10'>Říkejte mezi pronárody: Hospodin kraluje! Pevně je založen svět, nic jím neotřese. On povede při národů podle práva.</verse>
        <verse osisID='Ps.96.11'>Nebesa se zaradují, rozjásá se země, moře i s tím, co je v něm, se rozburácí,</verse>
        <verse osisID='Ps.96.12'>pole zazní jásotem, i všechno, co je na něm. Tehdy zaplesají všechny stromy v lese</verse>
        <verse osisID='Ps.96.13'>vstříc Hospodinu, že přichází, že přichází soudit zemi. On bude soudit svět spravedlivě a národy podle své pravdy.</verse>
      </chapter>
      <chapter osisID='Ps.97'>
        <verse osisID='Ps.97.1'>Hospodin kraluje! Zajásej, země, raduj se, ostrovů množství!</verse>
        <verse osisID='Ps.97.2'>Oblak a mrákota jsou kolem něho, spravedlnost a právo jsou pilíře jeho trůnu.</verse>
        <verse osisID='Ps.97.3'>Žene se před ním oheň, kolkolem sežehne jeho protivníky.</verse>
        <verse osisID='Ps.97.4'>Nad světem planou světla jeho blesků, země to vidí a svíjí se v křeči.</verse>
        <verse osisID='Ps.97.5'>Hory se před Hospodinem jako vosk taví, před Pánem veškeré země.</verse>
        <verse osisID='Ps.97.6'>Nebesa hlásají jeho spravedlnost a všechny národy vidí jeho slávu.</verse>
        <verse osisID='Ps.97.7'>Budou zahanbeni všichni, kteří slouží modlám, kdo se chlubí svými bůžky; jemu se všichni bohové klanějí.</verse>
        <verse osisID='Ps.97.8'>Sijón to slyší a raduje se, jásají dcery judské nad tvými soudy, Hospodine.</verse>
        <verse osisID='Ps.97.9'>Vždyť ty, Hospodine, jsi nejvyšší nad celou zemí, neskonale převyšuješ všechny bohy.</verse>
        <verse osisID='Ps.97.10'>Vy, kdo milujete Hospodina, mějte v nenávisti zlo, on střeží duše svých věrných, svévolníkům je z rukou vytrhuje.</verse>
        <verse osisID='Ps.97.11'>Pro spravedlivého je zaseto světlo, radost pro ty, kteří mají přímé srdce.</verse>
        <verse osisID='Ps.97.12'>Radujte se, spravedliví, z Hospodina, vzdejte chválu tomu, co připomíná jeho svatost!</verse>
      </chapter>
      <chapter osisID='Ps.98'>
        <verse osisID='Ps.98.1'>Žalm. Zpívejte Hospodinu píseň novou, neboť učinil podivuhodné věci, zvítězil svou pravicí, svou svatou paží!</verse>
        <verse osisID='Ps.98.2'>Hospodin dal poznat svoji spásu, zjevil před očima pronárodů svoji spravedlnost,</verse>
        <verse osisID='Ps.98.3'>na své milosrdenství se rozpomenul, na svou věrnost domu Izraele. Spatřily všechny dálavy země spásu našeho Boha.</verse>
        <verse osisID='Ps.98.4'>Hlahol Hospodinu, celá země, dejte se do plesu, pějte žalmy,</verse>
        <verse osisID='Ps.98.5'>pějte Hospodinu žalmy při citaře, při citaře nechť zazvučí žalmy;</verse>
        <verse osisID='Ps.98.6'>s doprovodem trub a polnic hlaholte před Hospodinem Králem!</verse>
        <verse osisID='Ps.98.7'>Ať se moře s tím, co je v něm, rozburácí, svět i ti, kdo na něm sídlí,</verse>
        <verse osisID='Ps.98.8'>dlaněmi nechť zatleskají řeky, s nimi ať plesají hory</verse>
        <verse osisID='Ps.98.9'>vstříc Hospodinu, že přichází, aby soudil zemi. On bude soudit svět spravedlivě a národy podle práva.</verse>
      </chapter>
      <chapter osisID='Ps.99'>
        <verse osisID='Ps.99.1'>Hospodin kraluje! Národy trnou. Trůní na cherubech! Země se zmítá.</verse>
        <verse osisID='Ps.99.2'>Velký je Hospodin na Sijónu, nad všechny národy vyvýšený.</verse>
        <verse osisID='Ps.99.3'>Nechť vzdávají chválu tvému jménu, velkému a budícímu bázeň - je svaté!</verse>
        <verse osisID='Ps.99.4'>Silou Krále je láska k právu. Ty jsi určil právní řády; právo, spravedlnost v Jákobovi ty sám vykonáváš.</verse>
        <verse osisID='Ps.99.5'>Vyvyšujte Hospodina, našeho Boha, klanějte se před podnožím jeho nohou - je svaté!</verse>
        <verse osisID='Ps.99.6'>Mojžíš a Áron byli z jeho kněží, Samuel z těch, kdo vzývali jeho jméno; k Hospodinu volali a on jim odpovídal.</verse>
        <verse osisID='Ps.99.7'>Promlouval k nim z oblačného sloupu; dbali na jeho svědectví a na nařízení, která jim dal.</verse>
        <verse osisID='Ps.99.8'>Hospodine, Bože náš, ty jsi jim odpovídal, byl jsi jim Bohem, jenž promíjí, i když jsi jejich skutky stíhal pomstou.</verse>
        <verse osisID='Ps.99.9'>Vyvyšujte Hospodina, našeho Boha, klanějte se směrem k jeho svaté hoře, neboť Hospodin, náš Bůh, je svatý!</verse>
      </chapter>
      <chapter osisID='Ps.100'>
        <verse osisID='Ps.100.1'>Žalm k díkůvzdání. Hlahol Hospodinu, celá země!</verse>
        <verse osisID='Ps.100.2'>Radostně služ Hospodinu! Vstupte před jeho tvář s plesem!</verse>
        <verse osisID='Ps.100.3'>Vězte, Hospodin je Bůh, on nás učinil, a ne my sami sebe, jsme jeho lid, ovce, které pase.</verse>
        <verse osisID='Ps.100.4'>Vstupte do jeho bran s díkůvzdáním, do nádvoří jeho s chvalozpěvem! Vzdávejte mu chválu, dobrořečte jeho jménu,</verse>
        <verse osisID='Ps.100.5'>neboť Hospodin je dobrý, jeho milosrdenství je věčné, jeho věrnost do všech pokolení!</verse>
      </chapter>
      <chapter osisID='Ps.101'>
        <verse osisID='Ps.101.1'>Davidův. Žalm. O milosrdenství a soudu chci zpívat, tobě, Hospodine, prozpěvovat žalmy.</verse>
        <verse osisID='Ps.101.2'>Obezřetně půjdu bezúhonnou cestou. Kdy už ke mně přijdeš? Budu žít v bezúhonnosti srdce ve svém domě:</verse>
        <verse osisID='Ps.101.3'>Nebude mi vzorem, co ničemník páchá. Nenávidím, co dělají odpadlíci, nepropadnu tomu.</verse>
        <verse osisID='Ps.101.4'>Ať mi je vzdálena neupřímnost srdce, nechci mít nic se zlem.</verse>
        <verse osisID='Ps.101.5'>Kdo pomlouvá bližního, toho umlčím. Kdo má pyšné oči a naduté srdce, toho nestrpím.</verse>
        <verse osisID='Ps.101.6'>Vyhlédnu si v zemi věrné lidi, aby se mnou přebývali. Kdo jde bezúhonnou cestou, ten bude v mých službách.</verse>
        <verse osisID='Ps.101.7'>Nesmí přebývat v mém domě, kdo záludně jedná. Kdo proradně mluví, na oči mi nesmí.</verse>
        <verse osisID='Ps.101.8'>Každé ráno budu umlčovat všechny svévolníky v zemi, a tak vymýtím z Hospodinova města všechny pachatele ničemností.</verse>
      </chapter>
      <chapter osisID='Ps.102'>
        <verse osisID='Ps.102.1'>Modlitba pro poníženého, když je sklíčen a vylévá před Hospodinem své lkání.</verse>
        <verse osisID='Ps.102.2'>Hospodine, vyslyš mou modlitbu, kéž k tobě pronikne moje volání!</verse>
        <verse osisID='Ps.102.3'>Neukrývej přede mnou tvář v den soužení mého, nakloň ke mně ucho, v den, kdy volám, pospěš, odpověz mi!</verse>
        <verse osisID='Ps.102.4'>Mé dny se v dým obracejí, mé kosti jsou rozpálené jak ohniště.</verse>
        <verse osisID='Ps.102.5'>Jak zlomená bylina schne moje srdce, i svůj chléb jíst zapomínám;</verse>
        <verse osisID='Ps.102.6'>od samého naříkání jsem vyzáblý na kost.</verse>
        <verse osisID='Ps.102.7'>Podobám se pelikánu v poušti, jsem jak sova v rozvalinách,</verse>
        <verse osisID='Ps.102.8'>probdím celé noci, jsem jak ptáče, jež na střeše osamělo.</verse>
        <verse osisID='Ps.102.9'>Celé dny mě moji nepřátelé tupí, klnou mi a za potřeštěnce mě mají,</verse>
        <verse osisID='Ps.102.10'>popel jím jak chleba, nápoj slzami si ředím</verse>
        <verse osisID='Ps.102.11'>pro tvůj hrozný hněv a pro tvé rozlícení; tys mě vyzvedl a srazil.</verse>
        <verse osisID='Ps.102.12'>Mé dny jsou jak stín, který se prodlužuje, usychám jako bylina.</verse>
        <verse osisID='Ps.102.13'>Ty však, Hospodine, ty zůstáváš věčně, budeš připomínán ve všech pokoleních.</verse>
        <verse osisID='Ps.102.14'>Ty povstaneš, slituješ se nad Sijónem, je čas smilovat se nad ním, nastala ta chvíle!</verse>
        <verse osisID='Ps.102.15'>Vždyť tvým služebníkům je v něm milý každý kámen a nad jeho sutinami je přepadá lítost.</verse>
        <verse osisID='Ps.102.16'>A budou se bát Hospodinova jména pronárody, tvé slávy všichni králové země,</verse>
        <verse osisID='Ps.102.17'>protože Hospodin vybuduje Sijón, ukáže se ve své slávě</verse>
        <verse osisID='Ps.102.18'>a k modlitbě bezmocných se skloní, jejich modlitbami nepohrdne.</verse>
        <verse osisID='Ps.102.19'>Pro budoucí pokolení je to psáno, aby lid, jenž bude stvořen, chválil Hospodina,</verse>
        <verse osisID='Ps.102.20'>že pohleděl ze svých svatých výšin, že Hospodin shlédl z nebe na zem,</verse>
        <verse osisID='Ps.102.21'>vyslyšel sténání vězňů, osvobodil syny smrti,</verse>
        <verse osisID='Ps.102.22'>aby na Sijónu vyprávěli o Hospodinově jménu, aby v Jeruzalémě šířili jeho chválu,</verse>
        <verse osisID='Ps.102.23'>až se tam shromáždí v jedno národy a království a budou sloužit Hospodinu.</verse>
        <verse osisID='Ps.102.24'>Na té cestě pokořil mou sílu a moje dny zkrátil.</verse>
        <verse osisID='Ps.102.25'>Pravím: Bože můj, uprostřed mých dnů mě odtud neber! z pokolení do pokolení půjdou tvá léta.</verse>
        <verse osisID='Ps.102.26'>Dávno jsi založil zemi, i nebesa jsou dílo tvých rukou.</verse>
        <verse osisID='Ps.102.27'>Ta zaniknou, a ty budeš trvat, všechno zvetší jako roucho, vyměníš je jako šat a vše se změní.</verse>
        <verse osisID='Ps.102.28'>Ale ty jsi stále týž a bez konce jsou tvoje léta. [ (Psalms 102:29) Budou zde přebývat synové tvých služebníků, jejich potomstvo bude před tebou stát pevně. ]</verse>
      </chapter>
      <chapter osisID='Ps.103'>
        <verse osisID='Ps.103.1'>Davidův. Dobrořeč, má duše, Hospodinu, celé nitro mé, jeho svatému jménu!</verse>
        <verse osisID='Ps.103.2'>Dobrořeč, má duše, Hospodinu, nezapomínej na žádné jeho dobrodiní!</verse>
        <verse osisID='Ps.103.3'>On ti odpouští všechny nepravosti, ze všech nemocí tě uzdravuje,</verse>
        <verse osisID='Ps.103.4'>vykupuje ze zkázy tvůj život, věnčí tě svým milosrdenstvím a slitováním,</verse>
        <verse osisID='Ps.103.5'>po celý tvůj věk tě sytí dobrem, tvé mládí se obnovuje jako mládí orla.</verse>
        <verse osisID='Ps.103.6'>Hospodin zjednává spravedlnost a právo všem utlačeným.</verse>
        <verse osisID='Ps.103.7'>Dal poznat své cesty Mojžíšovi, synům Izraele svoje skutky.</verse>
        <verse osisID='Ps.103.8'>Hospodin je slitovný a milostivý, shovívavý, nejvýš milosrdný;</verse>
        <verse osisID='Ps.103.9'>nepovede pořád spory, nebude se hněvat věčně.</verse>
        <verse osisID='Ps.103.10'>Nenakládá s námi podle našich hříchů, neodplácí nám dle našich nepravostí.</verse>
        <verse osisID='Ps.103.11'>Jak vysoko nad zemí je nebe, tak mohutně se klene jeho milosrdenství nad těmi, kdo se ho bojí;</verse>
        <verse osisID='Ps.103.12'>jak je vzdálen východ od západu, tak od nás vzdaluje naše nevěrnosti.</verse>
        <verse osisID='Ps.103.13'>Jako se nad syny slitovává otec, slitovává se Hospodin nad těmi, kdo se ho bojí.</verse>
        <verse osisID='Ps.103.14'>On ví, že jsme jen stvoření, pamatuje, že jsme prach.</verse>
        <verse osisID='Ps.103.15'>Člověk, jehož dny jsou jako tráva, rozkvétá jak polní kvítí;</verse>
        <verse osisID='Ps.103.16'>sotva ho ovane vítr, už tu není, už se neobjeví na svém místě.</verse>
        <verse osisID='Ps.103.17'>Avšak Hospodinovo milosrdenství je od věků na věky s těmi, kteří se ho bojí, jeho spravedlnost i se syny synů,</verse>
        <verse osisID='Ps.103.18'>s těmi, kteří dodržují jeho smlouvu, kteří pamatují na jeho ustanovení a plní je.</verse>
        <verse osisID='Ps.103.19'>Hospodin si postavil trůn na nebesích, všemu vládne svou královskou mocí.</verse>
        <verse osisID='Ps.103.20'>Dobrořečte Hospodinu, jeho andělé, vy silní bohatýři, kteří plníte, co řekne, vždy poslušni jeho slova!</verse>
        <verse osisID='Ps.103.21'>Dobrořečte Hospodinu, všechny jeho zástupy, vy, kdo jste v jeho službách a plníte jeho vůli!</verse>
        <verse osisID='Ps.103.22'>Dobrořečte Hospodinu, všechna jeho díla, na všech místech jeho vlády. Dobrořeč, má duše, Hospodinu!</verse>
      </chapter>
      <chapter osisID='Ps.104'>
        <verse osisID='Ps.104.1'>Dobrořeč, má duše, Hospodinu! Hospodine, Bože můj, jsi neskonale velký, oděl ses velebnou důstojností.</verse>
        <verse osisID='Ps.104.2'>Halíš se světlem jak pláštěm, rozpínáš nebesa jako stanovou plachtu.</verse>
        <verse osisID='Ps.104.3'>Mezi vodami si kleneš síně, z mračen si vůz činíš a vznášíš se na perutích větru.</verse>
        <verse osisID='Ps.104.4'>Z vichrů si činíš své posly, z ohnivých plamenů sluhy.</verse>
        <verse osisID='Ps.104.5'>Zemi jsi založil na pilířích, aby se nehnula navěky a navždy.</verse>
        <verse osisID='Ps.104.6'>Propastnou tůň jsi přikryl jako šatem. Nad horami stály vody;</verse>
        <verse osisID='Ps.104.7'>pohrozils a na útěk se daly, rozutekly se před tvým hromovým hlasem.</verse>
        <verse osisID='Ps.104.8'>Když vystoupila horstva, klesly do údolí, do míst, která jsi jim určil.</verse>
        <verse osisID='Ps.104.9'>Mez, kterou jsi stanovil, už nepřekročí, nepřikryjí znovu zemi.</verse>
        <verse osisID='Ps.104.10'>Prameny vysíláš do potoků, které mezi horami se vinou.</verse>
        <verse osisID='Ps.104.11'>Napájejí veškerou zvěř polí, divocí osli tu hasí žízeň.</verse>
        <verse osisID='Ps.104.12'>Při nich přebývá nebeské ptactvo, ozývá se v ratolestech.</verse>
        <verse osisID='Ps.104.13'>Ze svých síní zavlažuješ hory, země se sytí ovocem tvého díla.</verse>
        <verse osisID='Ps.104.14'>Dáváš růst trávě pro dobytek i rostlinám, aby je pěstoval člověk, a tak si ze země dobýval chléb.</verse>
        <verse osisID='Ps.104.15'>Dáváš víno pro radost lidskému srdci, až se tvář leskne víc než olej; chléb dodá lidskému srdci síly.</verse>
        <verse osisID='Ps.104.16'>Hospodinovy stromy se sytí vláhou, libanónské cedry, které on zasadil.</verse>
        <verse osisID='Ps.104.17'>A tam hnízdí ptactvo, na cypřiších má domov čáp.</verse>
        <verse osisID='Ps.104.18'>Horské štíty patří kozorožcům, skaliska jsou útočištěm pro damany.</verse>
        <verse osisID='Ps.104.19'>Učinil jsi měsíc k určování času, slunce ví, kdy k západu se schýlit.</verse>
        <verse osisID='Ps.104.20'>Přivádíš tmu, noc se snese, celý les se hemží zvěří;</verse>
        <verse osisID='Ps.104.21'>lvíčata řvou po kořisti, na Bohu se dožadují stravy.</verse>
        <verse osisID='Ps.104.22'>Slunce vychází a stahují se, v doupatech se ukládají k odpočinku.</verse>
        <verse osisID='Ps.104.23'>Člověk vyjde za svou prací a koná službu až do večera.</verse>
        <verse osisID='Ps.104.24'>Jak nesčetná jsou tvá díla, Hospodine! Všechno jsi učinil moudře; země je plná tvých tvorů.</verse>
        <verse osisID='Ps.104.25'>Tu je veliké a širé moře: hemží se v něm nespočetných živočichů maličkých i velkých,</verse>
        <verse osisID='Ps.104.26'>plují po něm lodě. Vytvořil jsi livjátana, aby v něm dováděl.</verse>
        <verse osisID='Ps.104.27'>A to vše s nadějí vzhlíží k tobě, že jim dáš v pravý čas pokrm;</verse>
        <verse osisID='Ps.104.28'>rozdáváš jim a oni si berou, otevřeš ruku a nasytí se dobrým.</verse>
        <verse osisID='Ps.104.29'>Skryješ-li tvář, propadají děsu, odejmeš-li jejich ducha, hynou, v prach se navracejí.</verse>
        <verse osisID='Ps.104.30'>Sesíláš-li svého ducha, jsou stvořeni znovu, a tak obnovuješ tvářnost země.</verse>
        <verse osisID='Ps.104.31'>Hospodinova sláva potrvá věčně! Hospodin se bude radovat ze svého díla.</verse>
        <verse osisID='Ps.104.32'>Shlédne na zemi a ta se třese, dotkne se hor a kouří se z nich.</verse>
        <verse osisID='Ps.104.33'>Budu zpívat Hospodinu po celý svůj život, svému Bohu zpívat žalmy, dokud budu.</verse>
        <verse osisID='Ps.104.34'>Kéž mu je příjemné moje přemítání! Hospodin je moje radost.</verse>
        <verse osisID='Ps.104.35'>Kéž hříšníci vymizí ze země, kéž svévolníci nejsou! Dobrořeč, má duše, Hospodinu! Haleluja.</verse>
      </chapter>
      <chapter osisID='Ps.105'>
        <verse osisID='Ps.105.1'>Chválu vzdejte Hospodinu a vzývejte jeho jméno, uvádějte národům ve známost jeho skutky,</verse>
        <verse osisID='Ps.105.2'>zpívejte mu, pějte žalmy, přemýšlejte o všech jeho divech,</verse>
        <verse osisID='Ps.105.3'>honoste se jeho svatým jménem, ať se zaraduje srdce těch, kteří hledají Hospodina!</verse>
        <verse osisID='Ps.105.4'>Dotazujte se na vůli Hospodinovu a jeho moc, jeho tvář hledejte ustavičně.</verse>
        <verse osisID='Ps.105.5'>Připomínejte divy, jež vykonal, jeho zázraky a rozsudky jeho úst,</verse>
        <verse osisID='Ps.105.6'>potomkové Abrahama, jeho služebníka, Jákobovi synové, jeho vyvolení!</verse>
        <verse osisID='Ps.105.7'>Je to Hospodin, náš Bůh, kdo soudí celou zemi.</verse>
        <verse osisID='Ps.105.8'>Věčně pamatuje na svou smlouvu, na slovo, jež přikázal tisícům pokolení.</verse>
        <verse osisID='Ps.105.9'>Uzavřeli ji s Abrahamem, přísahou ji stvrdil Izákovi,</verse>
        <verse osisID='Ps.105.10'>stanovil ji Jákobovi jako nařízení, Izraeli jako smlouvu věčnou:</verse>
        <verse osisID='Ps.105.11'>"Dám ti kenaanskou zemi za dědičný úděl!"</verse>
        <verse osisID='Ps.105.12'>Na počet jich byla malá hrstka, byli tam jen hosty.</verse>
        <verse osisID='Ps.105.13'>Putovali od jednoho pronároda ke druhému, z jednoho království dál k jinému lidu.</verse>
        <verse osisID='Ps.105.14'>On však nedovolil nikomu, aby je utlačoval, káral kvůli nim i krále:</verse>
        <verse osisID='Ps.105.15'>"Nesahejte na mé pomazané, ublížit mým prorokům se chraňte!"</verse>
        <verse osisID='Ps.105.16'>Než přivolal na zemi hlad, než každou hůl chleba zlomil,</verse>
        <verse osisID='Ps.105.17'>vyslal už před nimi muže, Josefa, který byl prodán do otroctví.</verse>
        <verse osisID='Ps.105.18'>Sevřeli mu nohy do okovů, do želez se dostal,</verse>
        <verse osisID='Ps.105.19'>až do chvíle, kdy došlo na jeho slovo, když řeč Hospodinova ho protříbila.</verse>
        <verse osisID='Ps.105.20'>Poslal pro něj král a pout ho zbavil, vládce národů ho osvobodil.</verse>
        <verse osisID='Ps.105.21'>Učinil ho pánem svého domu, vládcem veškerého svého jmění,</verse>
        <verse osisID='Ps.105.22'>aby jeho velmože k sobě připoutal a moudrosti učil jeho starce.</verse>
        <verse osisID='Ps.105.23'>Pak přišel Izrael do Egypta, v zemi Chámově byl Jákob hostem.</verse>
        <verse osisID='Ps.105.24'>Hospodin velice rozplodil svůj lid, dopřál mu, aby zdatností předčil protivníky,</verse>
        <verse osisID='Ps.105.25'>jejichž srdce změnil, takže začali jeho lid nenávidět a záludně jednat s jeho služebníky.</verse>
        <verse osisID='Ps.105.26'>Poslal k nim Mojžíše, svého služebníka, s Áronem, jehož si zvolil.</verse>
        <verse osisID='Ps.105.27'>Jeho znamení jim předváděli, zázraky v Chámově zemi.</verse>
        <verse osisID='Ps.105.28'>Seslal temnotu a zatmělo se, a nikdo se neodvážil vzepřít jeho slovu.</verse>
        <verse osisID='Ps.105.29'>Jejich vody proměnil v krev, ryby nechal leknout.</verse>
        <verse osisID='Ps.105.30'>V zemi se jim vyrojila žabí havěť, nalezla i do královských komnat.</verse>
        <verse osisID='Ps.105.31'>Rozkázal a přiletěly mouchy a na celé jejich území komáři.</verse>
        <verse osisID='Ps.105.32'>Přívaly dešťů jim změnil v krupobití, ohnivými plameny bil jejich zemi.</verse>
        <verse osisID='Ps.105.33'>Potloukl jim vinice a fíkovníky, v jejich území polámal stromy.</verse>
        <verse osisID='Ps.105.34'>Rozkázal a snesly se kobylky, nesčetné roje žravého hmyzu.</verse>
        <verse osisID='Ps.105.35'>Sežraly jim vše, co v zemi rostlo, sežraly jim plody polí.</verse>
        <verse osisID='Ps.105.36'>Všechno prvorozené jim v zemi pobil, každou prvotinu jejich plodné síly.</verse>
        <verse osisID='Ps.105.37'>Ale své vyvedl se stříbrem a zlatem, nikdo z jejich kmenů neklopýtl.</verse>
        <verse osisID='Ps.105.38'>Egypt se radoval, že už táhnou, neboť strach z nich na něj padl.</verse>
        <verse osisID='Ps.105.39'>Jako závěs rozestíral oblak, ohněm svítíval jim v noci.</verse>
        <verse osisID='Ps.105.40'>Žádali a přihnal jim křepelky, chlebem nebeským je sytil.</verse>
        <verse osisID='Ps.105.41'>Otevřel skálu a vody tekly proudem, valily se jako řeka vyprahlými kraji.</verse>
        <verse osisID='Ps.105.42'>Neboť pamatoval na své svaté slovo a na Abrahama, svého služebníka.</verse>
        <verse osisID='Ps.105.43'>Vyvedl svůj lid - a veselili se, svoje vyvolené - a plesali.</verse>
        <verse osisID='Ps.105.44'>Daroval jim země pronárodů, výsledek námahy národů obdrželi,</verse>
        <verse osisID='Ps.105.45'>aby dbali na jeho nařízení a zachovávali jeho zákony. Haleluja.</verse>
      </chapter>
      <chapter osisID='Ps.106'>
        <verse osisID='Ps.106.1'>Haleluja. Chválu vzdejte Hospodinu, protože je dobrý, jeho milosrdenství je věčné.</verse>
        <verse osisID='Ps.106.2'>Kdo vylíčí bohatýrské činy Hospodina, kdo rozhlásí všechnu chválu o něm?</verse>
        <verse osisID='Ps.106.3'>Blaze těm, kteří se drží práva, tomu, kdo si v každém čase vede spravedlivě.</verse>
        <verse osisID='Ps.106.4'>Hospodine, rozpomeň se na mě pro přízeň, jíž svůj lid zahrnuješ, navštiv mě svou spásou,</verse>
        <verse osisID='Ps.106.5'>abych směl spatřit dobro tvých vyvolených, abych se radoval radostí národa tvého, abych společně s tvým dědictvím o tobě s chloubou mluvil.</verse>
        <verse osisID='Ps.106.6'>Zhřešili jsme už se svými otci, provinili jsme se, svévolně si vedli.</verse>
        <verse osisID='Ps.106.7'>Naši otcové v Egyptě nepochopili tvé divy, tvé hojné milosrdenství si nepřipomínali, vzepřeli se při moři, při moři Rákosovém.</verse>
        <verse osisID='Ps.106.8'>On však je zachránil pro své jméno, aby v známost uvedl svou bohatýrskou sílu.</verse>
        <verse osisID='Ps.106.9'>Obořil se na Rákosové moře a vyschlo, propastnými tůněmi je vedl jako pouští.</verse>
        <verse osisID='Ps.106.10'>Zachránil je z rukou toho, kdo je nenáviděl, vykoupil je z rukou nepřítele.</verse>
        <verse osisID='Ps.106.11'>Jejich protivníky přikryly vody, nezůstal z nich ani jeden.</verse>
        <verse osisID='Ps.106.12'>Tehdy uvěřili jeho slovům, do zpěvu se dali k jeho chvále.</verse>
        <verse osisID='Ps.106.13'>Rychle však na jeho činy zapomněli, nečekali trpělivě na jeho pokyn.</verse>
        <verse osisID='Ps.106.14'>Chtivostí se dali strhnout v poušti, pokoušeli Boha v pustém kraji.</verse>
        <verse osisID='Ps.106.15'>On jim splnil jejich prosbu, ale stihl je pak úbytěmi.</verse>
        <verse osisID='Ps.106.16'>V táboře žárlili na Mojžíše, na Árona, jenž byl Hospodinův svatý;</verse>
        <verse osisID='Ps.106.17'>tu se rozevřela země, Dátana pohltila a přikryla Abírámův spolek.</verse>
        <verse osisID='Ps.106.18'>Proti jejich spolku vyšlehl oheň, svévolníky sežehl plamen.</verse>
        <verse osisID='Ps.106.19'>Na Chorébu udělali býčka, klaněli se slité modle,</verse>
        <verse osisID='Ps.106.20'>zaměnili svoji Slávu za podobu býka, býložravce.</verse>
        <verse osisID='Ps.106.21'>Zapomněli na Boha, svou spásu, který v Egyptě konal tak velké věci,</verse>
        <verse osisID='Ps.106.22'>v zemi Chámově úžasné divy, bázeň vzbuzující činy u Rákosového moře.</verse>
        <verse osisID='Ps.106.23'>Už vyhlásil jejich vyhlazení, ale Mojžíš, jeho vyvolený, postavil se před ním do trhliny a odvrátil jeho zkázonosné rozhořčení.</verse>
        <verse osisID='Ps.106.24'>Přežádoucí zem si zprotivili, nevěřili jeho slovu,</verse>
        <verse osisID='Ps.106.25'>žehrali v svých stanech, Hospodina neposlechli.</verse>
        <verse osisID='Ps.106.26'>Pozvedl k přísaze proti nim svou ruku, že je v té poušti nechá padnout,</verse>
        <verse osisID='Ps.106.27'>že jejich símě rozhodí mezi pronárody, že je rozpráší do všech zemí.</verse>
        <verse osisID='Ps.106.28'>Pak se spřáhli s Baal-peórem, jedli při obětních hodech k poctě mrtvých model.</verse>
        <verse osisID='Ps.106.29'>Svým jednáním uráželi Hospodina, proto je postihla pohroma.</verse>
        <verse osisID='Ps.106.30'>Povstal Pinchas k vykonání soudu, pohroma se zastavila;</verse>
        <verse osisID='Ps.106.31'>bylo mu to připočteno jako spravedlnost až navěky, do všech pokolení.</verse>
        <verse osisID='Ps.106.32'>U Meribských vod ho rozlítili, kvůli nim zle pochodil i Mojžíš,</verse>
        <verse osisID='Ps.106.33'>neboť se vzepřeli jeho duchu, jeho rty pronesly nerozvážnost.</verse>
        <verse osisID='Ps.106.34'>Nevyhladili národy, o nichž Hospodin mluvil,</verse>
        <verse osisID='Ps.106.35'>smísili se s pronárody, učili se dělat to, co ony.</verse>
        <verse osisID='Ps.106.36'>Sloužili jejich modlářským stvůrám a ty se jim staly léčkou;</verse>
        <verse osisID='Ps.106.37'>obětovali své syny a své dcery běsům.</verse>
        <verse osisID='Ps.106.38'>Nevinnou krev prolévali, krev svých synů a dcer, které obětovali modlářským stvůrám Kenaanu; proléváním krve zhanobili zemi.</verse>
        <verse osisID='Ps.106.39'>Tak se poskvrnili svými činy, svým jednáním porušili věrnost.</verse>
        <verse osisID='Ps.106.40'>Hospodin vzplál hněvem proti svému lidu, svoje dědictví si zhnusil,</verse>
        <verse osisID='Ps.106.41'>vydal je do rukou pronárodů, vládli jim ti, kdo je měli v nenávisti.</verse>
        <verse osisID='Ps.106.42'>Utiskovali je jejich nepřátelé, byli jimi pokořeni, dostali se do područí.</verse>
        <verse osisID='Ps.106.43'>Mnohokrát je vysvobodil; svými nápady však vzpírali se opět, ale na svou nepravost jen dopláceli.</verse>
        <verse osisID='Ps.106.44'>On jejich soužení viděl, slyšel jejich bědování,</verse>
        <verse osisID='Ps.106.45'>kvůli nim si připomínal svoji smlouvu, ve svém velkém milosrdenství měl s nimi soucit.</verse>
        <verse osisID='Ps.106.46'>Dal jim dojít slitování u všech, kteří je odvlekli do zajetí.</verse>
        <verse osisID='Ps.106.47'>Hospodine, zachraň nás, náš Bože, shromáždi nás z pronárodů, tvému svatému jménu budeme vzdávat chválu, budeme tě chválit chvalozpěvem.</verse>
        <verse osisID='Ps.106.48'>Požehnán buď Hospodin, Bůh Izraele, od věků až na věky! A všechen lid ať řekne: "Amen." Haleluja.</verse>
      </chapter>
      <chapter osisID='Ps.107'>
        <verse osisID='Ps.107.1'>Chválu vzdejte Hospodinu, protože je dobrý, jeho milosrdenství je věčné!</verse>
        <verse osisID='Ps.107.2'>Tak ať řeknou ti, kdo byli Hospodinem vykoupeni, ti, které vykoupil z rukou protivníka,</verse>
        <verse osisID='Ps.107.3'>které shromáždil ze všech zemí, od východu, od západu, severu i moře.</verse>
        <verse osisID='Ps.107.4'>Bloudili pouští, cestou pustin, město sídla Božího však nenalezli.</verse>
        <verse osisID='Ps.107.5'>Žíznili a hladověli, byli v duši skleslí.</verse>
        <verse osisID='Ps.107.6'>A když ve svém soužení úpěli k Hospodinu, vytrhl je z tísně:</verse>
        <verse osisID='Ps.107.7'>sám je vedl přímou cestou, aby došli k městu jeho sídla.</verse>
        <verse osisID='Ps.107.8'>Ti ať vzdají Hospodinu chválu za milosrdenství a za divy, jež pro lidi koná:</verse>
        <verse osisID='Ps.107.9'>dosyta dal najíst lačným, hladovým dal plno dobrých věcí.</verse>
        <verse osisID='Ps.107.10'>Seděli v temnotách šeré smrti, v železných poutech a v ponížení,</verse>
        <verse osisID='Ps.107.11'>neboť se vzepřeli tomu, co řekl Bůh, znevážili úradek Nejvyššího.</verse>
        <verse osisID='Ps.107.12'>Trápením pokořil jejich srdce, klesali, a nikde žádná pomoc.</verse>
        <verse osisID='Ps.107.13'>A když ve svém soužení úpěli k Hospodinu, zachránil je z tísně:</verse>
        <verse osisID='Ps.107.14'>vyvedl je z temnot šeré smrti, sám zpřetrhal jejich pouta.</verse>
        <verse osisID='Ps.107.15'>Ti ať vzdají Hospodinu chválu za milosrdenství a za divy, jež pro lidi koná:</verse>
        <verse osisID='Ps.107.16'>rozrazil bronzová vrata, železné závory zlomil.</verse>
        <verse osisID='Ps.107.17'>Pošetilci pro svou cestu nevěrnosti, pro své nepravosti byli pokořeni.</verse>
        <verse osisID='Ps.107.18'>Každý pokrm se jim hnusil, dospěli až k branám smrti.</verse>
        <verse osisID='Ps.107.19'>A když ve svém soužení úpěli k Hospodinu, zachránil je z tísně:</verse>
        <verse osisID='Ps.107.20'>seslal slovo své a uzdravil je, zachránil je z jámy.</verse>
        <verse osisID='Ps.107.21'>Ti ať vzdají Hospodinu chválu za milosrdenství a za divy, jež pro lidi koná,</verse>
        <verse osisID='Ps.107.22'>ať mu obětují oběť díků, ať s plesáním vypravují o všech jeho skutcích.</verse>
        <verse osisID='Ps.107.23'>Ti, kteří se vydávají na lodích na moře, kdo konají dílo na nesmírných vodách,</verse>
        <verse osisID='Ps.107.24'>spatřili Hospodinovy skutky, jeho divy na hlubině.</verse>
        <verse osisID='Ps.107.25'>Poručil a povstal bouřný vichr, jenž do výše zvedl vlnobití.</verse>
        <verse osisID='Ps.107.26'>Vznášeli se k nebi, řítili se do propastných tůní, ztráceli v té spoušti hlavu.</verse>
        <verse osisID='Ps.107.27'>V závrati jak opilí se potáceli, s celou svou moudrostí byli v koncích.</verse>
        <verse osisID='Ps.107.28'>A když ve svém soužení úpěli k Hospodinu, vyvedl je z tísně:</verse>
        <verse osisID='Ps.107.29'>utišil tu bouři, ztichlo vlnobití.</verse>
        <verse osisID='Ps.107.30'>Zaradovali se, když se uklidnilo, on pak je dovedl do přístavu, jak si přáli.</verse>
        <verse osisID='Ps.107.31'>Ti ať vzdají Hospodinu chválu za milosrdenství a za divy, jež pro lidi koná,</verse>
        <verse osisID='Ps.107.32'>ať ho vyvyšují v shromáždění lidu, v zasedání starších ať ho chválí!</verse>
        <verse osisID='Ps.107.33'>Řeky mění v poušť a vodní zřídla v suchopáry,</verse>
        <verse osisID='Ps.107.34'>v solné pláně žírnou zemi pro zlobu těch, kdo v ní sídlí.</verse>
        <verse osisID='Ps.107.35'>Poušť v jezero mění a zem vyprahlou ve vodní zřídla.</verse>
        <verse osisID='Ps.107.36'>Tam usadil ty, kdo hladověli, zbudovali město, sídlo Boží.</verse>
        <verse osisID='Ps.107.37'>Pole oseli, vinice vysázeli, sklidili úrodu hojnou.</verse>
        <verse osisID='Ps.107.38'>Žehnal jim a velmi se rozrostli, ani dobytka jim neubylo.</verse>
        <verse osisID='Ps.107.39'>Jich však ubývalo, ohýbali se pod tíhou zla a strastí,</verse>
        <verse osisID='Ps.107.40'>když je ten, jenž může vylít opovržení i na knížata, zavedl do bezcestných pustot.</verse>
        <verse osisID='Ps.107.41'>Avšak ubožáku se stal v ponížení hradem a čeledi jeho lidu rozmnožil jak ovce.</verse>
        <verse osisID='Ps.107.42'>Přímí lidé to vidí a radují se, ale každá podlost musí zavřít ústa.</verse>
        <verse osisID='Ps.107.43'>Kdo je moudrý, ať dbá těchto věcí a Hospodinovu milosrdenství ať hledí porozumět!</verse>
      </chapter>
      <chapter osisID='Ps.108'>
        <verse osisID='Ps.108.1'>Píseň, žalm Davidův.</verse>
        <verse osisID='Ps.108.2'>Mé srdce je připraveno, Bože, budu zpívat, prozpěvovat žalmy, rovněž moje sláva!</verse>
        <verse osisID='Ps.108.3'>Probuď se už, citaro a harfo, ať jitřenku vzbudím.</verse>
        <verse osisID='Ps.108.4'>Hospodine, chci ti mezi lidmi vzdávat chválu, mezi národy ti budu zpívat žalmy;</verse>
        <verse osisID='Ps.108.5'>vždyť tvé milosrdenství nad nebe sahá, až do mraků tvoje věrnost.</verse>
        <verse osisID='Ps.108.6'>Povznes se až nad nebesa, Bože, a nad celou zemí ať je tvoje sláva!</verse>
        <verse osisID='Ps.108.7'>Aby tvoji milí byli zachováni, pomoz svou pravicí, odpověz mi!</verse>
        <verse osisID='Ps.108.8'>Bůh ve své svatyni promluvil: "S jásotem rozdělím Šekem, rozměřím dolinu Sukót.</verse>
        <verse osisID='Ps.108.9'>Mně patří Gileád, mně patří Manases, Efrajim, přilba mé hlavy, Juda, můj palcát.</verse>
        <verse osisID='Ps.108.10'>Moáb je mé umývadlo, na Edóm hodím svůj střevíc, proti Pelišteji válečný ryk spustím."</verse>
        <verse osisID='Ps.108.11'>Kdože mě uvede do nepřístupného města? Kdo mě dovedl až do Edómu?</verse>
        <verse osisID='Ps.108.12'>Což ne, Bože, ty, jenž zanevřel jsi na nás? Což s našimi zástupy bys nevytáhl, Bože?</verse>
        <verse osisID='Ps.108.13'>Před protivníkem buď naše pomoc, je šalebné čekat spásu od člověka. [ (Psalms 108:14) S Bohem statečně si povedeme, on rozšlape naše protivníky. ]</verse>
      </chapter>
      <chapter osisID='Ps.109'>
        <verse osisID='Ps.109.1'>Pro předního zpěváka, žalm Davidův. Bože, má chválo, nestav se hluchým,</verse>
        <verse osisID='Ps.109.2'>když se na mě rozevřela ústa svévolná a lstivá! Zrádným jazykem mě napadají,</verse>
        <verse osisID='Ps.109.3'>slovy nenávistnými mě zasypali, bojují proti mě bez důvodu.</verse>
        <verse osisID='Ps.109.4'>Osočují mě za moji lásku, zatímco se modlím.</verse>
        <verse osisID='Ps.109.5'>Za dobro mě zavalují zlobou, za mou lásku nenávistí.</verse>
        <verse osisID='Ps.109.6'>Postav proti němu svévolníka, po jeho pravici žalobce ať stane.</verse>
        <verse osisID='Ps.109.7'>Ať dopadne jako svévolník, až bude souzen; jeho modlitba ať je mu počítána za hřích.</verse>
        <verse osisID='Ps.109.8'>Dny ať jsou mu ukráceny, jeho pověření ať převezme jiný.</verse>
        <verse osisID='Ps.109.9'>Jeho synové ať sirotky se stanou, jeho žena vdovou.</verse>
        <verse osisID='Ps.109.10'>Jeho synové ať toulají se po žebrotě, ze svých rozvalin ať chodí prosit.</verse>
        <verse osisID='Ps.109.11'>Na všechno, co má, ať políčí si lichvář, co vytěžil, cizáci ať loupí.</verse>
        <verse osisID='Ps.109.12'>Ať nemá nikoho, kdo by mu nadále prokázal milosrdenství, kdo by se smiloval nad sirotky po něm.</verse>
        <verse osisID='Ps.109.13'>Jeho potomstvo buď vymýceno, jeho jméno smazáno buď v příštím pokolení.</verse>
        <verse osisID='Ps.109.14'>Ať Hospodin pamatuje na nepravost jeho otců a hřích jeho matky vymazán ať není.</verse>
        <verse osisID='Ps.109.15'>Ať je má Hospodin ustavičně před očima, ať vymýtí ze země památku po nich</verse>
        <verse osisID='Ps.109.16'>za to, že nepamatoval na milosrdenství, ale pronásledoval člověka poníženého a ubohého, chtěl usmrtit zkrušeného v srdci.</verse>
        <verse osisID='Ps.109.17'>Miloval zlořečení, ať ho postihne! O požehnání nestál, ať se ho vzdálí!</verse>
        <verse osisID='Ps.109.18'>Zlořečení oblékal jak šaty; ať mu pronikne nitrem jak voda, ať mu prostoupí kosti jak olej.</verse>
        <verse osisID='Ps.109.19'>Ať mu je jako roucho, kterým se halí, opaskem, kterým se přepásává ustavičně.</verse>
        <verse osisID='Ps.109.20'>To ať si vyslouží od Hospodina ti, kteří mě osočují, kteří proti mně zlovolně mluví.</verse>
        <verse osisID='Ps.109.21'>Ty však, Panovníku Hospodine, ukaž na mně pro své jméno, jak je tvé milosrdenství dobrotivé, vysvoboď mě!</verse>
        <verse osisID='Ps.109.22'>Jsem ponížený ubožák, v nitru mám zraněné srdce.</verse>
        <verse osisID='Ps.109.23'>Odcházím jako stín, který se prodlužuje, jako luční kobylka jsem smeten.</verse>
        <verse osisID='Ps.109.24'>V kolenou se podlamuji postem, bez oleje chátrá moje tělo.</verse>
        <verse osisID='Ps.109.25'>Jsem jim jenom pro potupu, jak mě vidí, potřásají hlavou.</verse>
        <verse osisID='Ps.109.26'>Pomoz mi, můj Bože, Hospodine, podle svého milosrdenství mě zachraň,</verse>
        <verse osisID='Ps.109.27'>aby poznali, že tvá ruka to byla, žes to učinil ty, Hospodine.</verse>
        <verse osisID='Ps.109.28'>Jen ať zlořečí, ale ty žehnej! Když povstali, ať je stihne hanba, a tvůj služebník se zaraduje.</verse>
        <verse osisID='Ps.109.29'>Stud ať poleje ty, kdo mě osočují, hanbou ať se zahalí jak pláštěm.</verse>
        <verse osisID='Ps.109.30'>Moje ústa vzdají Hospodinu velkou chválu, mezi mnohými ho budu chválit,</verse>
        <verse osisID='Ps.109.31'>neboť stanul po pravici ubožáku, aby ho zachránil před jeho soudci.</verse>
      </chapter>
      <chapter osisID='Ps.110'>
        <verse osisID='Ps.110.1'>Davidův, žalm. Výrok Hospodinův mému pánu: "Zasedni po mé pravici, já ti položím tvé nepřátele za podnoží k nohám."</verse>
        <verse osisID='Ps.110.2'>Hospodin vztáhne žezlo tvé moci ze Sijónu. Panuj uprostřed svých nepřátel!</verse>
        <verse osisID='Ps.110.3'>Tvůj lid přijde dobrovolně v den, kdy pohotovost svoláš; v nádheře svatyně jak rosa z lůna úsvitu se objeví tvé mužstvo.</verse>
        <verse osisID='Ps.110.4'>Hospodin přísahal a nebude želet: Ty jsi kněz navěky podle Malkísedekova řádu.</verse>
        <verse osisID='Ps.110.5'>Panovník ti bude po pravici, rozdrtí v den svého hněvu nepřátelské krále.</verse>
        <verse osisID='Ps.110.6'>Bude soudit pronárody - plno mrtvol všude -, on rozdrtí hlavu velké země. Cestou z potoka pít bude, proto vztyčí hlavu.</verse>
      </chapter>
      <chapter osisID='Ps.111'>
        <verse osisID='Ps.111.1'>Haleluja. Chválu vzdávám Hospodinu celým srdcem, v kruhu přímých, v shromáždění.</verse>
        <verse osisID='Ps.111.2'>Činy Hospodinovy jsou velké, vyhledávané všemi, kdo zálibu v nich našli.</verse>
        <verse osisID='Ps.111.3'>Velebné a důstojné je jeho dílo, jeho spravedlnost trvá navždy.</verse>
        <verse osisID='Ps.111.4'>On zajistil památku svým divům; Hospodin je milostivý, plný slitování.</verse>
        <verse osisID='Ps.111.5'>Dal potravu těm, kdo se ho bojí, navěky je pamětliv své smlouvy.</verse>
        <verse osisID='Ps.111.6'>Svému lidu ohlásil své mocné činy, že mu dá dědictví pronárodů.</verse>
        <verse osisID='Ps.111.7'>Činy jeho rukou jsou pravda a právo, všechna jeho ustanovení jsou věrná,</verse>
        <verse osisID='Ps.111.8'>spolehlivá navěky a navždy, pravdou a přímostí vytvořená.</verse>
        <verse osisID='Ps.111.9'>Seslal svému lidu vykoupení, ustanovil navěky svou smlouvu; svaté, bázeň budící je jeho jméno.</verse>
        <verse osisID='Ps.111.10'>Počátek moudrosti je bát se Hospodina; velice jsou prozíraví všichni, kdo tak činí. Jeho chvála trvá navždy!</verse>
      </chapter>
      <chapter osisID='Ps.112'>
        <verse osisID='Ps.112.1'>Haleluja. Blaze muži, jenž se bojí Hospodina, jenž velikou zálibu má v jeho přikázáních!</verse>
        <verse osisID='Ps.112.2'>Jeho potomci se stanou bohatýry v zemi, pokolení přímých bude požehnáno.</verse>
        <verse osisID='Ps.112.3'>Jmění, bohatství má ve svém domě, jeho spravedlnost trvá navždy.</verse>
        <verse osisID='Ps.112.4'>Ve tmách vzchází přímým světlo; Bůh je milostivý, plný slitování, spravedlivý.</verse>
        <verse osisID='Ps.112.5'>Dobře bývá muži, jenž se smiluje a půjčí a své věci spravuje dle práva:</verse>
        <verse osisID='Ps.112.6'>nezhroutí se nikdy, spravedlivý zůstane v paměti věčně.</verse>
        <verse osisID='Ps.112.7'>Nemusí se bát zlé zprávy, jeho srdce pevně doufá v Hospodina.</verse>
        <verse osisID='Ps.112.8'>Jeho srdce má oporu v Bohu, nebojí se, jednou spatří pád svých protivníků.</verse>
        <verse osisID='Ps.112.9'>Rozděluje, dává ubožákům, jeho spravedlnost trvá navždy, jeho roh se zvedne v slávě.</verse>
        <verse osisID='Ps.112.10'>Svévolník na to zlostně hledí, skřípe zuby a odvahu ztrácí; choutky svévolníků přijdou vniveč.</verse>
      </chapter>
      <chapter osisID='Ps.113'>
        <verse osisID='Ps.113.1'>Haleluja. Chvalte, Hospodinovi služebníci, chvalte jméno Hospodina!</verse>
        <verse osisID='Ps.113.2'>Jméno Hospodinovo buď požehnáno nyní i navěky.</verse>
        <verse osisID='Ps.113.3'>Od východu slunce až na západ chváleno buď jméno Hospodina.</verse>
        <verse osisID='Ps.113.4'>Hospodin je vyvýšen nad všemi národy, nad nebesa strmí jeho sláva.</verse>
        <verse osisID='Ps.113.5'>Kdo je jako Hospodin, náš Bůh, jenž tak vysoko trůní?</verse>
        <verse osisID='Ps.113.6'>Sestupuje níže, aby viděl na nebesa a na zemi.</verse>
        <verse osisID='Ps.113.7'>Nuzného pozvedá z prachu, z kalu vytahuje ubožáka</verse>
        <verse osisID='Ps.113.8'>a pak ho posadí vedle knížat, vedle knížat svého lidu.</verse>
        <verse osisID='Ps.113.9'>Neplodnou usazuje v domě jako šťastnou matku synů. Haleluja.</verse>
      </chapter>
      <chapter osisID='Ps.114'>
        <verse osisID='Ps.114.1'>Když vyšel Izrael z Egypta, Jákobův dům z lidu temné řeči,</verse>
        <verse osisID='Ps.114.2'>stal se Juda Boží svatyní, Izrael Božím vladařstvím.</verse>
        <verse osisID='Ps.114.3'>Moře to vidělo a dalo se na útěk, Jordán se nazpět obrátil,</verse>
        <verse osisID='Ps.114.4'>Hory poskakovaly jako berani a pahorky jako jehňata.</verse>
        <verse osisID='Ps.114.5'>Moře, co je ti, že utíkáš, Jordáne, že se zpět obracíš?</verse>
        <verse osisID='Ps.114.6'>Hory, proč poskakujete jako berani, a vy, pahorky, jako jehňata?</verse>
        <verse osisID='Ps.114.7'>Chvěj se, země, před Pánem, před Bohem Jákobovým!</verse>
        <verse osisID='Ps.114.8'>On proměňuje skálu v jezero, křemen v prameny vod.</verse>
      </chapter>
      <chapter osisID='Ps.115'>
        <verse osisID='Ps.115.1'>Ne nás, Hospodine, ne nás, ale svoje jméno oslav pro své milosrdenství a pro svou věrnost!</verse>
        <verse osisID='Ps.115.2'>Proč by měly pronárody říkat: "Kde je ten jejich Bůh?"</verse>
        <verse osisID='Ps.115.3'>Náš Bůh je v nebesích a všechno, co chce, koná.</verse>
        <verse osisID='Ps.115.4'>Jejich modly jsou stříbro a zlato, dílo lidských rukou.</verse>
        <verse osisID='Ps.115.5'>Mají ústa, a nemluví, mají oči, a nevidí,</verse>
        <verse osisID='Ps.115.6'>mají uši, a neslyší, mají nosy, a necítí,</verse>
        <verse osisID='Ps.115.7'>rukama nemohou hmatat, nohama nemohou chodit, z hrdla nevydají hlásku.</verse>
        <verse osisID='Ps.115.8'>Jim jsou podobni ti, kdo je zhotovují, každý, kdo v ně doufá.</verse>
        <verse osisID='Ps.115.9'>Izraeli, doufej v Hospodina, je tvou pomocí a štítem.</verse>
        <verse osisID='Ps.115.10'>Áronův dome, doufej v Hospodina, je tvou pomocí a štítem.</verse>
        <verse osisID='Ps.115.11'>Vy, kdo se bojíte Hospodina, doufejte v Hospodina, je vám pomocí a štítem.</verse>
        <verse osisID='Ps.115.12'>Hospodin na nás pamatuje, on nám žehná: žehná domu Izraele, žehná domu Áronovu,</verse>
        <verse osisID='Ps.115.13'>žehná těm, kteří se bojí Hospodina, jak malým, tak velkým.</verse>
        <verse osisID='Ps.115.14'>Hospodin ať vás rozmnoží, vás i vaše syny!</verse>
        <verse osisID='Ps.115.15'>Jste Hospodinovi požehnaní; on učinil nebesa i zemi.</verse>
        <verse osisID='Ps.115.16'>Nebesa, ta patří Hospodinu, zemi dal však lidem.</verse>
        <verse osisID='Ps.115.17'>Mrtví nechválí už Hospodina, nikdo z těch, kdo sestupují v říši ticha.</verse>
        <verse osisID='Ps.115.18'>Avšak my budeme Hospodinu dobrořečit nyní i navěky. Haleluja.</verse>
      </chapter>
      <chapter osisID='Ps.116'>
        <verse osisID='Ps.116.1'>Hospodina miluji; on slyší můj hlas, moje prosby,</verse>
        <verse osisID='Ps.116.2'>sklonil ke mně ucho. Po všechny své dny chci k němu volat.</verse>
        <verse osisID='Ps.116.3'>Ovinuly mě provazy smrti, přepadly mě úzkosti podsvětí; nacházím jen soužení a strasti.</verse>
        <verse osisID='Ps.116.4'>Vzývám však Hospodinovo jméno: Hospodine, prosím, zachraň mi život!</verse>
        <verse osisID='Ps.116.5'>Hospodin je milostivý, spravedlivý, náš Bůh se slitovává.</verse>
        <verse osisID='Ps.116.6'>Hospodin je ochránce nezkušených: byl jsem vyčerpán, a dopřál mi zvítězit.</verse>
        <verse osisID='Ps.116.7'>Můžeš opět odpočinout, moje duše, neboť Hospodin se tě zastal.</verse>
        <verse osisID='Ps.116.8'>Ubránils mě před smrtí, mé oko před slzami, moje nohy před zvrtnutím.</verse>
        <verse osisID='Ps.116.9'>Před Hospodinem smím dále chodit v zemi živých.</verse>
        <verse osisID='Ps.116.10'>Uvěřil jsem, proto mluvím; byl jsem velmi pokořený.</verse>
        <verse osisID='Ps.116.11'>Ukvapeně jsem si říkal: Každý člověk je lhář.</verse>
        <verse osisID='Ps.116.12'>Jak se mám odvděčit Hospodinu, že se mne tolikrát zastal?</verse>
        <verse osisID='Ps.116.13'>Zvednu kalich spásy a budu vzývat Hospodinovo jméno.</verse>
        <verse osisID='Ps.116.14'>Svoje sliby Hospodinu splním před veškerým jeho lidem.</verse>
        <verse osisID='Ps.116.15'>Velkou cenu má v Hospodinových očích oddanost jeho věrných až k smrti.</verse>
        <verse osisID='Ps.116.16'>Hospodine, prosím, já jsem tvůj služebník, služebník tvůj, syn tvé služebnice. Ty jsi mi rozvázal pouta.</verse>
        <verse osisID='Ps.116.17'>Tobě obětuji oběť díků a budu vzývat Hospodinovo jméno.</verse>
        <verse osisID='Ps.116.18'>Svoje sliby Hospodinu splním před veškerým jeho lidem,</verse>
        <verse osisID='Ps.116.19'>v nádvořích Hospodinova domu, Jeruzaléme, v tvém středu. Haleluja.</verse>
      </chapter>
      <chapter osisID='Ps.117'>
        <verse osisID='Ps.117.1'>Chvalte Hospodina, všechny národy, všichni lidé, chvalte ho zpěvem,</verse>
        <verse osisID='Ps.117.2'>neboť se nad námi mohutně klene jeho milosrdenství. Hospodinova věrnost je věčná! Haleluja.</verse>
      </chapter>
      <chapter osisID='Ps.118'>
        <verse osisID='Ps.118.1'>Chválu vzdejte Hospodinu, protože je dobrý, jeho milosrdenství je věčné!</verse>
        <verse osisID='Ps.118.2'>Ať vyzná Izrael: Jeho milosrdenství je věčné!</verse>
        <verse osisID='Ps.118.3'>Ať vyzná Áronův dům: Jeho milosrdenství je věčné!</verse>
        <verse osisID='Ps.118.4'>Ať vyznají ti, kteří se bojí Hospodina: Jeho milosrdenství je věčné!</verse>
        <verse osisID='Ps.118.5'>V soužení jsem volal Hospodina, Hospodin mi odpověděl, daroval mi volnost.</verse>
        <verse osisID='Ps.118.6'>Hospodin je při mně, nebojím se. Co by mi mohl udělat člověk?</verse>
        <verse osisID='Ps.118.7'>Hospodin je při mně, mezi mými pomocníky, spatřím pád těch, kdo mě nenávidí.</verse>
        <verse osisID='Ps.118.8'>Lépe utíkat se k Hospodinu, než doufat v člověka.</verse>
        <verse osisID='Ps.118.9'>Lépe utíkat se k Hospodinu, než doufat v knížata.</verse>
        <verse osisID='Ps.118.10'>Všechny pronárody mě obklíčily; odrazil jsem je v Hospodinově jménu.</verse>
        <verse osisID='Ps.118.11'>Oblehly mě, ano, obklíčily; odrazil jsem je v Hospodinově jménu.</verse>
        <verse osisID='Ps.118.12'>Oblehly mě jako vosy; zhasly jak planoucí trní, odrazil jsem je v Hospodinově jménu.</verse>
        <verse osisID='Ps.118.13'>Udeřil jsi na mě tvrdě, abych padl. Hospodin je moje pomoc,</verse>
        <verse osisID='Ps.118.14'>Hospodin je síla má i moje píseň; stal se mou spásou.</verse>
        <verse osisID='Ps.118.15'>Ze stanů spravedlivých zní plesání nad spásou. Hospodinova pravice koná mocné činy!</verse>
        <verse osisID='Ps.118.16'>Hospodinova pravice se vyvýšila, Hospodinova pravice koná mocné činy!</verse>
        <verse osisID='Ps.118.17'>Nezemřu, budu žít, budu vypravovat o Hospodinových činech.</verse>
        <verse osisID='Ps.118.18'>Hospodin mě přísně trestal, ale nevydal mě smrti.</verse>
        <verse osisID='Ps.118.19'>Brány spravedlnosti mi otevřete, vejdu jimi vzdávat chválu Hospodinu.</verse>
        <verse osisID='Ps.118.20'>Toto je Hospodinova brána, skrze ni vcházejí spravedliví.</verse>
        <verse osisID='Ps.118.21'>Tobě vzdávám chválu, žes mi odpověděl; stal ses mou spásou.</verse>
        <verse osisID='Ps.118.22'>Kámen, jejž zavrhli stavitelé, stal se kamenem úhelným.</verse>
        <verse osisID='Ps.118.23'>Stalo se tak skrze Hospodina, tento div se udál před našimi zraky.</verse>
        <verse osisID='Ps.118.24'>Toto je den, který učinil Hospodin, jásejme a radujme se z něho.</verse>
        <verse osisID='Ps.118.25'>Prosím, Hospodine, pomoz! Prosím, Hospodine, dopřej zdaru!</verse>
        <verse osisID='Ps.118.26'>Požehnaný, jenž přichází v Hospodinově jménu. Žehnáme vám z Hospodinova domu.</verse>
        <verse osisID='Ps.118.27'>Hospodin je Bůh, dává nám světlo. Slavte svátek ratolestí, k rohům oltáře se ubírejte.</verse>
        <verse osisID='Ps.118.28'>Ty jsi můj Bůh, tobě vzdávám chválu, vyvyšuji tě, můj Bože.</verse>
        <verse osisID='Ps.118.29'>Chválu vzdejte Hospodinu, protože je dobrý, jeho milosrdenství je věčné!</verse>
      </chapter>
      <chapter osisID='Ps.119'>
        <verse osisID='Ps.119.1'>Blaze těm, kdo vedou bezúhonný život, těm, kdo žijí tak, jak učí Hospodinův zákon.</verse>
        <verse osisID='Ps.119.2'>Blaze těm, kdo zachovávají jeho svědectví, těm, kdo se na jeho vůli dotazují celým srdcem.</verse>
        <verse osisID='Ps.119.3'>Ti podlosti nepáchají, jeho cestami se berou.</verse>
        <verse osisID='Ps.119.4'>Ty jsi vydal svá ustanovení, aby se přesně dodržovala.</verse>
        <verse osisID='Ps.119.5'>Kéž jsou moje cesty pevně zaměřeny k dodržování tvých nařízení.</verse>
        <verse osisID='Ps.119.6'>Nebudu zahanben tehdy, budu-li brát zřetel na všechna tvá přikázání.</verse>
        <verse osisID='Ps.119.7'>Z přímého srdce ti vzdávám chválu, že se smím učit tvým spravedlivým soudům.</verse>
        <verse osisID='Ps.119.8'>Chci tvá nařízení dodržovat, jen mě nikdy neopouštěj!</verse>
        <verse osisID='Ps.119.9'>Jak si mladík udrží svou stezku čistou? Musí se vždy držet tvého slova.</verse>
        <verse osisID='Ps.119.10'>Dotazuji se na tvoji vůli celým srdcem, nedej, abych zbloudil od tvých přikázání.</verse>
        <verse osisID='Ps.119.11'>Tvou řeč uchovávám v srdci, nechci proti tobě hřešit.</verse>
        <verse osisID='Ps.119.12'>Požehnán buď, Hospodine, vyučuj mě v tom, co nařizuješ.</verse>
        <verse osisID='Ps.119.13'>Mé rty budou vypravovat o všech soudech tvých úst.</verse>
        <verse osisID='Ps.119.14'>Veselím se z cesty tvých svědectví více než ze všeho jmění.</verse>
        <verse osisID='Ps.119.15'>O tvých ustanoveních přemýšlím, na zřeteli mám tvé stezky.</verse>
        <verse osisID='Ps.119.16'>Nařízení tvá jsou pro mne potěšením, nezapomínám na tvé slovo.</verse>
        <verse osisID='Ps.119.17'>Zastávej se svého služebníka a budu žít, chci se držet tvého slova.</verse>
        <verse osisID='Ps.119.18'>Otevři mi oči, ať mám na zřeteli divy ze Zákona tvého.</verse>
        <verse osisID='Ps.119.19'>Jsem na zemi jenom hostem, neukrývej přede mnou svá přikázání.</verse>
        <verse osisID='Ps.119.20'>V duši se stravuji touhou po tvých soudech v každé době.</verse>
        <verse osisID='Ps.119.21'>Oboříš se na opovážlivce, na proklatce, kteří pobloudili od tvých přikázání.</verse>
        <verse osisID='Ps.119.22'>Sejmi ze mne potupu a pohrdání, neboť tvá svědectví zachovávám.</verse>
        <verse osisID='Ps.119.23'>I když vládci zasednou a umluví se na mě, tvůj služebník bude přemýšlet o tvých nařízeních,</verse>
        <verse osisID='Ps.119.24'>tvá svědectví budou nadále mým potěšením, jsou to moji rádci.</verse>
        <verse osisID='Ps.119.25'>Do prachu je přitisknuta moje duše, zachovej mi život podle svého slova.</verse>
        <verse osisID='Ps.119.26'>Vyprávěl jsem o svých cestách - tys mi odpověděl, vyučuj mě v tom, co nařizuješ.</verse>
        <verse osisID='Ps.119.27'>Dej mi porozumět cestě svých ustanovení, chci přemýšlet o tvých divuplných činech.</verse>
        <verse osisID='Ps.119.28'>Moje duše se rozplývá žalem, pozvedni mě podle svého slova.</verse>
        <verse osisID='Ps.119.29'>Odvrať ode mne cesty klamu, podle svého Zákona se nade mnou smiluj.</verse>
        <verse osisID='Ps.119.30'>Zvolil jsem si cestu věrnosti, stavím si před oči tvé soudy.</verse>
        <verse osisID='Ps.119.31'>Přimkl jsem se k tvým svědectvím, nedej, Hospodine, abych byl zahanben!</verse>
        <verse osisID='Ps.119.32'>Poběžím cestou tvých přikázání, dal jsi mému srdci volnost.</verse>
        <verse osisID='Ps.119.33'>Ukaž mi cestu svých nařízení, Hospodine, důsledně ji budu zachovávat.</verse>
        <verse osisID='Ps.119.34'>Dej mi rozum a budu tvůj Zákon zachovávat, budu se ho držet celým srdcem.</verse>
        <verse osisID='Ps.119.35'>Veď mě po cestě svých přikázání, oblíbil jsem si ji.</verse>
        <verse osisID='Ps.119.36'>Ke svým svědectvím nakloň mé srdce, nikoli k zištnosti.</verse>
        <verse osisID='Ps.119.37'>Odvracej mé oči, ať nehledí na šalebnost, na své cestě mi zachovej život.</verse>
        <verse osisID='Ps.119.38'>Splň své slovo svému služebníku, jenž žije v tvé bázni.</verse>
        <verse osisID='Ps.119.39'>Odvrať ode mne potupu, které se lekám, tvé soudy jsou dobrotivé.</verse>
        <verse osisID='Ps.119.40'>Po tvých ustanoveních tak toužím, svou spravedlností mi zachovej život.</verse>
        <verse osisID='Ps.119.41'>Kéž na mě sestoupí tvé milosrdenství, Hospodine, i tvá spása, jak jsi řekl,</verse>
        <verse osisID='Ps.119.42'>a já dám odpověď tomu, kdo mě tupí, neboť doufám ve tvé slovo.</verse>
        <verse osisID='Ps.119.43'>Nikdy nezbavuj má ústa slova pravdy, neboť čekám na tvůj soud.</verse>
        <verse osisID='Ps.119.44'>Tvého Zákona se budu držet ustavičně, navěky a navždy.</verse>
        <verse osisID='Ps.119.45'>Volně budu chodit, na tvá ustanovení se dotazuji.</verse>
        <verse osisID='Ps.119.46'>O tvých svědectvích před králi budu mluvit a nebudu zahanben.</verse>
        <verse osisID='Ps.119.47'>Tvá přikázání jsou pro mne potěšením, já jsem si je zamiloval.</verse>
        <verse osisID='Ps.119.48'>Dlaně vztahuji k tvým přikázáním, já jsem si je zamiloval, chci přemýšlet o tvých nařízeních.</verse>
        <verse osisID='Ps.119.49'>Pamatuj na slovo dané svému služebníku, jímž jsi ve mně očekávání vzbudil.</verse>
        <verse osisID='Ps.119.50'>Je mi útěchou v mém pokoření, že tvá řeč mi zachová život.</verse>
        <verse osisID='Ps.119.51'>Opovážlivci se mi velice posmívají, já se od tvého Zákona neuchýlím.</verse>
        <verse osisID='Ps.119.52'>Připomínám si tvé dávné soudy, Hospodine, v tom útěchu najdu.</verse>
        <verse osisID='Ps.119.53'>Sežehuje mě zuřivost svévolníků, těch, kdo opustili tvůj Zákon.</verse>
        <verse osisID='Ps.119.54'>Nařízení tvá si zpívám jako žalmy v domě, kde jsem jenom hostem.</verse>
        <verse osisID='Ps.119.55'>V noci si připomínám tvé jméno, Hospodine, tvého Zákona se držím.</verse>
        <verse osisID='Ps.119.56'>Mně připadl tento úkol: ustanovení tvá zachovávat.</verse>
        <verse osisID='Ps.119.57'>Pravím: Hospodine, tys můj úděl, držím se tvých slov.</verse>
        <verse osisID='Ps.119.58'>O shovívavost tě prosím celým srdcem, smiluj se nade mnou, jak jsi řekl.</verse>
        <verse osisID='Ps.119.59'>Uvažuji o svých cestách, k tvým svědectvím obracím své nohy.</verse>
        <verse osisID='Ps.119.60'>Pospíchám a neotálím tvé příkazy dodržovat.</verse>
        <verse osisID='Ps.119.61'>Ovinují mě provazy svévolníků, nezapomínám však na tvůj Zákon.</verse>
        <verse osisID='Ps.119.62'>Vstávám o půlnoci, abych ti vzdal chválu za tvé spravedlivé soudy.</verse>
        <verse osisID='Ps.119.63'>Jsem druhem všech, kteří se tě bojí a tvých ustanovení se drží.</verse>
        <verse osisID='Ps.119.64'>Tvého milosrdenství je, Hospodine, plná země, vyučuj mě v tom, co nařizuješ.</verse>
        <verse osisID='Ps.119.65'>Prokázal jsi dobro svému služebníku podle svého slova, Hospodine.</verse>
        <verse osisID='Ps.119.66'>Nauč mě okoušet a znát, co je dobré, já tvým přikázáním věřím.</verse>
        <verse osisID='Ps.119.67'>Dokud jsem se nepokořil, bloudíval jsem, nyní dodržuji, co jsi řekl.</verse>
        <verse osisID='Ps.119.68'>Jsi dobrý a prokazuješ dobro, vyučuj mě v tom, co nařizuješ.</verse>
        <verse osisID='Ps.119.69'>Opovážlivci mě mrzce pošpinili, já však zachovávám ustanovení tvá celým srdcem.</verse>
        <verse osisID='Ps.119.70'>Bezcitné je jejich tučné srdce, mně však je tvůj Zákon potěšením.</verse>
        <verse osisID='Ps.119.71'>Byl jsem pokořen a bylo mi to k dobru, naučil jsem se tvým nařízením.</verse>
        <verse osisID='Ps.119.72'>Zákon tvých úst je mi dražší než tisíce hřiven zlata nebo stříbra.</verse>
        <verse osisID='Ps.119.73'>Ruce tvé mě učinily pevným, dej mi rozum, ať se naučím tvým přikázáním.</verse>
        <verse osisID='Ps.119.74'>Ti, kdo se tě bojí, spatří mě a budou se radovat, neboť čekám na tvé slovo.</verse>
        <verse osisID='Ps.119.75'>Hospodine, vím, že tvé soudy jsou spravedlivé, pokořils mě pravdou.</verse>
        <verse osisID='Ps.119.76'>Kéž se projeví tvé milosrdenství a potěší mě, jak jsi svému služebníku řekl.</verse>
        <verse osisID='Ps.119.77'>Kéž mě zahrne tvé slitování a budu žít, tvůj Zákon je pro mne potěšením.</verse>
        <verse osisID='Ps.119.78'>Opovážlivce ať stihne hanba za to, že mi křivdí, já o tvých ustanoveních přemýšlím.</verse>
        <verse osisID='Ps.119.79'>Navrátí se ke mně ti, kdo se tě bojí, ti, kdo tvá svědectví znají.</verse>
        <verse osisID='Ps.119.80'>Kéž je mé srdce bezúhonné podle tvých nařízení, ať nejsem zahanben.</verse>
        <verse osisID='Ps.119.81'>Moje duše chřadne touhou po tvé spáse, čekám na tvé slovo.</verse>
        <verse osisID='Ps.119.82'>Zrak mi slábne, vyhlížím tvé slovo, kdy už mě potěšíš?</verse>
        <verse osisID='Ps.119.83'>Vedlo se mi jako měchu v kouři, na tvá nařízení jsem však nezapomněl.</verse>
        <verse osisID='Ps.119.84'>Kolikpak dnů zbývá tvému služebníku? Kdy nad těmi, kdo mě pronásledují, vykonáš soud?</verse>
        <verse osisID='Ps.119.85'>Opovážlivci mi kopou jámy bez ohledu na tvůj Zákon.</verse>
        <verse osisID='Ps.119.86'>Všechna tvá přikázání jsou pravda. Pronásledují mě neprávem, pomoz!</verse>
        <verse osisID='Ps.119.87'>Bezmála už se mnou v zemi skoncovali, já však tvá ustanovení neopustím.</verse>
        <verse osisID='Ps.119.88'>Podle svého milosrdenství mi zachovej život, svědectví tvých úst se budu držet.</verse>
        <verse osisID='Ps.119.89'>Věčně, Hospodine, stojí pevně v nebesích tvé slovo.</verse>
        <verse osisID='Ps.119.90'>Z pokolení do pokolení trvá tvá věrnost, upevnil jsi zemi a ta stojí.</verse>
        <verse osisID='Ps.119.91'>Podle tvých soudů vše stojí dodnes, to všechno jsou tvoji služebníci.</verse>
        <verse osisID='Ps.119.92'>Kdyby mi tvůj Zákon nebyl potěšením, dávno bych v svém pokoření zhynul.</verse>
        <verse osisID='Ps.119.93'>Na tvá ustanovení nezapomenu nikdy, protože mi jimi zachováváš život.</verse>
        <verse osisID='Ps.119.94'>Tobě patřím, buď má spása, na tvá ustanovení se dotazuji.</verse>
        <verse osisID='Ps.119.95'>Svévolníci na mě čekají, aby mě zahubili, já se snažím porozumět tvým svědectvím.</verse>
        <verse osisID='Ps.119.96'>Vidím, že vše spěje k svému konci, přikázání tvé má nekonečný prostor.</verse>
        <verse osisID='Ps.119.97'>Jak jsem si tvůj Zákon zamiloval! Každý den o něm přemýšlím.</verse>
        <verse osisID='Ps.119.98'>Nad nepřátele mě činí moudřejším tvá přikázání, navěky jsou moje.</verse>
        <verse osisID='Ps.119.99'>Jsem prozíravější než všichni moji učitelé, neboť přemýšlím o tvých svědectvích.</verse>
        <verse osisID='Ps.119.100'>Rozumu jsem nabyl víc než starci, neboť tvá ustanovení zachovávám.</verse>
        <verse osisID='Ps.119.101'>Před každou zlou stezkou jsem zdržel své kroky, držel jsem se tvého slova.</verse>
        <verse osisID='Ps.119.102'>Neodchyluji se od tvých soudů, neboť ty mi ukazuješ cestu.</verse>
        <verse osisID='Ps.119.103'>Jak lahodnou chuť má, co ty říkáš! Sladší než med je to pro má ústa.</verse>
        <verse osisID='Ps.119.104'>Z tvých ustanovení jsem nabyl rozumnosti, proto nenávidím každou stezku klamu.</verse>
        <verse osisID='Ps.119.105'>Světlem pro mé nohy je tvé slovo, osvěcuje moji stezku.</verse>
        <verse osisID='Ps.119.106'>Co jsem přísahal, to splním, držím se tvých spravedlivých soudů.</verse>
        <verse osisID='Ps.119.107'>Byl jsem velice pokořen, Hospodine, podle svého slova mi zachovej život.</verse>
        <verse osisID='Ps.119.108'>Kéž se ti líbí, Hospodine, dobrovolné oběti mých úst, nauč mě svým soudům.</verse>
        <verse osisID='Ps.119.109'>Ustavičně dávám v sázku život, nezapomínám však na tvůj Zákon.</verse>
        <verse osisID='Ps.119.110'>Svévolníci osidlo mi nastražili, avšak od tvých ustanovení jsem nepobloudil.</verse>
        <verse osisID='Ps.119.111'>Tvá svědectví budou mým dědictvím věčně, z nich se veselí mé srdce.</verse>
        <verse osisID='Ps.119.112'>V srdci jsem se rozhodl plnit tvá nařízení navěky a do důsledků.</verse>
        <verse osisID='Ps.119.113'>Nenávidím obojetné lidi, miluji tvůj Zákon.</verse>
        <verse osisID='Ps.119.114'>Tys má skrýš a štít můj, čekám na tvé slovo.</verse>
        <verse osisID='Ps.119.115'>Pryč ode mne, zlovolníci! Budu zachovávat přikázání svého Boha.</verse>
        <verse osisID='Ps.119.116'>Podpírej mě, jak jsi řekl, a budu žít, v mých nadějích mě nezahanbuj.</verse>
        <verse osisID='Ps.119.117'>Buď mi oporou a budu spasen, stále budu hledět na tvá nařízení.</verse>
        <verse osisID='Ps.119.118'>Zhrdáš všemi, kdo zbloudili od tvých nařízení, protože záludně klamou.</verse>
        <verse osisID='Ps.119.119'>Všechny svévolníky v zemi odklízíš jak strusku, proto jsem si zamiloval tvá svědectví.</verse>
        <verse osisID='Ps.119.120'>Strachem před tebou se chvěje mé tělo, bojím se tvých soudů.</verse>
        <verse osisID='Ps.119.121'>Vykonávám soud a spravedlnost, neponechej mě těm, kdo mě utlačují.</verse>
        <verse osisID='Ps.119.122'>Zasaď se za svého služebníka k jeho dobru, aby mě opovážlivci neutlačovali.</verse>
        <verse osisID='Ps.119.123'>Zrak mi slábne, vyhlížím tvou spásu, výrok tvé spravedlnosti.</verse>
        <verse osisID='Ps.119.124'>Nalož se svým služebníkem podle svého milosrdenství, vyučuj mě v tom, co nařizuješ.</verse>
        <verse osisID='Ps.119.125'>Jsem tvůj služebník, učiň mě rozumným, abych poznal tvá svědectví.</verse>
        <verse osisID='Ps.119.126'>Hospodine, je čas jednat, tvůj Zákon se porušuje.</verse>
        <verse osisID='Ps.119.127'>Ano, miluji tvá přikázání víc než zlato, víc než zlato ryzí.</verse>
        <verse osisID='Ps.119.128'>Všechna ustanovení chci ve všem správně plnit, nenávidím každou stezku klamu.</verse>
        <verse osisID='Ps.119.129'>Tvá svědectví jsou divuplná, proto je má duše zachovává.</verse>
        <verse osisID='Ps.119.130'>Kam tvá slova proniknou, tam vzchází světlo, nezkušení nabývají rozumnosti.</verse>
        <verse osisID='Ps.119.131'>Dychtivě otvírám ústa, toužím po tvých přikázáních.</verse>
        <verse osisID='Ps.119.132'>Shlédni na mne, smiluj se nade mnou podle toho, jak soudíváš ty, kdo milují tvé jméno.</verse>
        <verse osisID='Ps.119.133'>Upevni mé kroky tím, cos řekl, dej, ať žádná ničemnost mě neovládne.</verse>
        <verse osisID='Ps.119.134'>Vykup mě z útlaku lidí, chci se tvých ustanovení držet.</verse>
        <verse osisID='Ps.119.135'>Svou jasnou tvář ukaž svému služebníku, vyučuj mě v tom, co nařizuješ.</verse>
        <verse osisID='Ps.119.136'>Proudem se mi řinou slzy z očí, že se nedodržuje tvůj Zákon.</verse>
        <verse osisID='Ps.119.137'>Ty jsi, Hospodine, spravedlivý, přímý ve svých soudech.</verse>
        <verse osisID='Ps.119.138'>Přikázal jsi, aby tvá svědectví byla spravedlnost a naprostá pravda.</verse>
        <verse osisID='Ps.119.139'>Horlivost mě sžírá, moji protivníci zapomněli na tvá slova.</verse>
        <verse osisID='Ps.119.140'>Co jsi řekl, je důkladně protříbené, tvůj služebník si to zamiloval.</verse>
        <verse osisID='Ps.119.141'>Já jsem nepatrný, pohrdaný člověk, avšak na tvá ustanovení jsem nezapomněl.</verse>
        <verse osisID='Ps.119.142'>Věčně spravedlivá je tvá spravedlnost, tvůj Zákon je pravda.</verse>
        <verse osisID='Ps.119.143'>Soužení a úzkost na mě doléhají, přikázání tvá jsou pro mne potěšením.</verse>
        <verse osisID='Ps.119.144'>Spravedlnost tvých svědectví je věčná, dej mi rozum a budu žít.</verse>
        <verse osisID='Ps.119.145'>Celým srdcem volám: Odpověz mi, Hospodine, chci tvá nařízení zachovávat.</verse>
        <verse osisID='Ps.119.146'>Volám k tobě, buď má spása, chci se tvých svědectví držet.</verse>
        <verse osisID='Ps.119.147'>Dřív než začne svítat, na pomoc tě volám, čekám na tvé slovo.</verse>
        <verse osisID='Ps.119.148'>Mé oči se budí dřív než noční hlídky a přemýšlím o tom, co jsi řekl.</verse>
        <verse osisID='Ps.119.149'>Podle svého milosrdenství mě vyslyš, Hospodine, podle svého soudu mi zachovej život.</verse>
        <verse osisID='Ps.119.150'>Blíží se už, kdo se ženou za mrzkostmi, vzdalují se od Zákona tvého.</verse>
        <verse osisID='Ps.119.151'>Ty jsi, Hospodine, blízko, všechna tvá přikázání jsou pravda.</verse>
        <verse osisID='Ps.119.152'>Dávno je mi z tvých svědectví známo, žes jim dal navěky pevný základ.</verse>
        <verse osisID='Ps.119.153'>Pohleď na mé pokoření, braň mě, vždyť na tvůj Zákon nezapomínám.</verse>
        <verse osisID='Ps.119.154'>Ujmi se mé pře a zastaň se mne, zachovej mi život, jak jsi řekl.</verse>
        <verse osisID='Ps.119.155'>Svévolníkům je vzdálena spása, protože se nedotazují na tvá nařízení.</verse>
        <verse osisID='Ps.119.156'>Nesmírné je, Hospodine, tvoje slitování, podle svých soudů mi zachovej život.</verse>
        <verse osisID='Ps.119.157'>Mnoho je těch, kdo mě pronásledují a souží, já se však od tvých svědectví neodchýlím.</verse>
        <verse osisID='Ps.119.158'>Na věrolomné se dívám s ošklivostí, nedrží se toho, co jsi řekl.</verse>
        <verse osisID='Ps.119.159'>Hleď, jak jsem si tvá ustanovení zamiloval, Hospodine, podle svého milosrdenství mi zachovej život.</verse>
        <verse osisID='Ps.119.160'>To hlavní v tvém slovu je pravda, každý soud tvé spravedlnosti je věčný.</verse>
        <verse osisID='Ps.119.161'>Bez důvodů mě pronásledují velmožové, mé srdce má strach jen z tvého slova.</verse>
        <verse osisID='Ps.119.162'>Veselím se z toho, co jsi řekl, jako ten, kdo našel velkou kořist.</verse>
        <verse osisID='Ps.119.163'>Nenávidím klam, hnusí se mi, miluji tvůj Zákon.</verse>
        <verse osisID='Ps.119.164'>Chválívám tě sedmkráte za den za tvé spravedlivé soudy.</verse>
        <verse osisID='Ps.119.165'>Hojný pokoj mají ti, kdo milují tvůj Zákon, o nic neklopýtnou.</verse>
        <verse osisID='Ps.119.166'>S nadějí vyhlížím tvoji spásu, Hospodine, a tvá přikázání plním.</verse>
        <verse osisID='Ps.119.167'>Má duše se drží tvých svědectví, velice jsem si je zamiloval.</verse>
        <verse osisID='Ps.119.168'>Tvých ustanovení a tvých svědectví se držím, máš před sebou všechny moje cesty.</verse>
        <verse osisID='Ps.119.169'>Kéž mé bědování dolehne až k tobě, Hospodine, dej mi rozum podle svého slova.</verse>
        <verse osisID='Ps.119.170'>Kéž má prosba dojde k tobě, vysvoboď mě, jak jsi řekl.</verse>
        <verse osisID='Ps.119.171'>Chvalozpěv ať vytryskne mi ze rtů, neboť mě svým nařízením učíš.</verse>
        <verse osisID='Ps.119.172'>Ať můj jazyk opěvuje, co jsi řekl, všechna tvá přikázání jsou spravedlivá.</verse>
        <verse osisID='Ps.119.173'>Na pomoc mi podej svoji ruku, tvá ustanovení jsem si zvolil.</verse>
        <verse osisID='Ps.119.174'>Hospodine, toužím po tvé spáse, tvůj Zákon je pro mne potěšením.</verse>
        <verse osisID='Ps.119.175'>Kéž má duše žije a může tě chválit; kéž mi pomáhají tvoje soudy.</verse>
        <verse osisID='Ps.119.176'>Bloudím jako zatoulané jehně, hledej svého služebníka, vždyť jsem na tvá přikázání nezapomněl!</verse>
      </chapter>
      <chapter osisID='Ps.120'>
        <verse osisID='Ps.120.1'>Poutní píseň. K Hospodinu v soužení jsem volal, on mi odpověděl.</verse>
        <verse osisID='Ps.120.2'>Hospodine, vysvoboď mě od zrádných rtů, od jazyka záludného.</verse>
        <verse osisID='Ps.120.3'>Co ti patří, co tě stihne, záludný jazyku?</verse>
        <verse osisID='Ps.120.4'>Ostré šípy bohatýra, žhoucí kručinkové uhle.</verse>
        <verse osisID='Ps.120.5'>Běda mi, musím dlít jako host v Mešeku, pobývat při stanech Kédarců!</verse>
        <verse osisID='Ps.120.6'>Pobývám už dlouho u toho, kdo nenávidí pokoj.</verse>
        <verse osisID='Ps.120.7'>Promluvím-li o pokoji, oni odpovědí válkou.</verse>
      </chapter>
      <chapter osisID='Ps.121'>
        <verse osisID='Ps.121.1'>Píseň k pouti. Pozvedám své oči k horám: Odkud mi přijde pomoc?</verse>
        <verse osisID='Ps.121.2'>Pomoc mi přichází od Hospodina, on učinil nebesa i zemi.</verse>
        <verse osisID='Ps.121.3'>Nedopustí, aby uklouzla tvá noha, nedříme ten, jenž tě chrání.</verse>
        <verse osisID='Ps.121.4'>Ano, nedříme a nespí ten, jenž chrání Izraele.</verse>
        <verse osisID='Ps.121.5'>Hospodin je tvůj ochránce, Hospodin je ti stínem po pravici.</verse>
        <verse osisID='Ps.121.6'>Ve dne tě nezasáhne slunce ani za noci měsíc.</verse>
        <verse osisID='Ps.121.7'>Hospodin tě chrání ode všeho zlého, on chrání tvůj život.</verse>
        <verse osisID='Ps.121.8'>Hospodin bude chránit tvé vycházení a vcházení nyní i navěky.</verse>
      </chapter>
      <chapter osisID='Ps.122'>
        <verse osisID='Ps.122.1'>Poutní píseň, Davidova. Zaradoval jsem se, když mi řekli: Půjdem do Hospodinova domu!</verse>
        <verse osisID='Ps.122.2'>A naše nohy již stojí ve tvých branách, Jeruzaléme.</verse>
        <verse osisID='Ps.122.3'>Jeruzalém je zbudován jako město semknuté v jediný celek.</verse>
        <verse osisID='Ps.122.4'>Tam nahoru vystupují kmeny, Hospodinovy to kmeny, Izraeli na svědectví, vzdát Hospodinovu jménu chválu.</verse>
        <verse osisID='Ps.122.5'>Tam jsou postaveny soudné stolce, stolce Davidova domu.</verse>
        <verse osisID='Ps.122.6'>Vyprošujte Jeruzalému pokoj: Kéž v klidu žijí ti, kdo tě milují!</verse>
        <verse osisID='Ps.122.7'>Kéž je na tvých valech pokoj, kéž se tvé paláce těší klidu!</verse>
        <verse osisID='Ps.122.8'>Pro své bratry, pro své druhy vyhlašuji: "Budiž v tobě pokoj!"</verse>
        <verse osisID='Ps.122.9'>Pro dům Hospodina, našeho Boha, usiluji o tvé dobro.</verse>
      </chapter>
      <chapter osisID='Ps.123'>
        <verse osisID='Ps.123.1'>Poutní píseň. Pozvedám své oči k tobě, jenž v nebesích trůníš.</verse>
        <verse osisID='Ps.123.2'>Hle, jak oči služebníků k rukám jejich pánů, jako oči služebnice k rukám její paní, tak vzhlížejí naše oči k Hospodinu, našemu Bohu, dokud se nad námi nesmiluje.</verse>
        <verse osisID='Ps.123.3'>Smiluj se nad námi, Hospodine, smiluj se nad námi! Dosyta jsme zakusili pohrdání.</verse>
        <verse osisID='Ps.123.4'>Naše duše už dosyta zakusila posměchu sebejistých a pohrdání pyšných.</verse>
      </chapter>
      <chapter osisID='Ps.124'>
        <verse osisID='Ps.124.1'>Poutní píseň, Davidova. Kdyby sám Hospodin nebyl při nás - Izrael ať řekne -,</verse>
        <verse osisID='Ps.124.2'>kdyby sám Hospodin nebyl při nás, když proti nám povstali lidé,</verse>
        <verse osisID='Ps.124.3'>zaživa by nás tehdy zhltli v hněvu, jímž proti nám vzpláli.</verse>
        <verse osisID='Ps.124.4'>Tehdy by nás zatopily vody, dravý proud by se přes nás valil,</verse>
        <verse osisID='Ps.124.5'>tehdy by se přes nás převalily vzduté vody.</verse>
        <verse osisID='Ps.124.6'>Požehnán buď Hospodin, že za kořist nás nedal jejich zubům!</verse>
        <verse osisID='Ps.124.7'>Unikli jsme jako ptáče z osidla lovců. Osidlo je protrženo, unikli jsme!</verse>
        <verse osisID='Ps.124.8'>Naše pomoc je ve jménu Hospodina; on učinil nebesa i zemi.</verse>
      </chapter>
      <chapter osisID='Ps.125'>
        <verse osisID='Ps.125.1'>Poutní píseň. Kdo doufají v Hospodina, jsou jak hora Sijón: nepohne se, strmí věčně.</verse>
        <verse osisID='Ps.125.2'>Kolem Jeruzaléma jsou hory, kolem svého lidu je Hospodin, nyní i navěky.</verse>
        <verse osisID='Ps.125.3'>Nesetrvá žezlo zvůle na údělu spravedlivých, aby snad nevztáhli spravedliví své ruce k podlostem.</verse>
        <verse osisID='Ps.125.4'>Hospodine, prokaž dobro dobrým, těm, kdo mají přímé srdce!</verse>
        <verse osisID='Ps.125.5'>Ale ty, kdo uhýbají na své křivolaké stezky, zažene Hospodin s pachateli ničemností. Pokoj s Izraelem!</verse>
      </chapter>
      <chapter osisID='Ps.126'>
        <verse osisID='Ps.126.1'>Poutní píseň. Když Hospodin úděl Sijónu změnil, bylo nám jak ve snu.</verse>
        <verse osisID='Ps.126.2'>Tehdy naše ústa naplnil smích a náš jazyk plesal. Tehdy se říkalo mezi pronárody: "Hospodin s nimi učinil velké věci."</verse>
        <verse osisID='Ps.126.3'>Hospodin s námi učinil velké věci, radovali jsme se.</verse>
        <verse osisID='Ps.126.4'>Hospodine, změň náš úděl, jako měníš potoky na jihu země!</verse>
        <verse osisID='Ps.126.5'>Ti, kdo v slzách sejí, s plesáním budou sklízet.</verse>
        <verse osisID='Ps.126.6'>S pláčem nyní chodí, kdo rozsévá, s plesáním však přijde, až ponese snopy.</verse>
      </chapter>
      <chapter osisID='Ps.127'>
        <verse osisID='Ps.127.1'>Poutní píseň, Šalomounova. Nestaví-li dům Hospodin, nadarmo se namáhají stavitelé. Nestřeží-li město Hospodin, nadarmo bdí strážný.</verse>
        <verse osisID='Ps.127.2'>Nadarmo časně vstáváte, dlouho vysedáváte a jíte chléb trápení, zatímco Bůh dopřává svému milému spánek.</verse>
        <verse osisID='Ps.127.3'>Hle, synové jsou dědictví od Hospodina, mzdou od něho plod lůna.</verse>
        <verse osisID='Ps.127.4'>Čím jsou šípy v ruce bohatýra, tím jsou synové zplození v mládí.</verse>
        <verse osisID='Ps.127.5'>Blaze muži, který jimi naplnil svůj toulec! Nebudou zahanbeni, až budou v bráně jednat s nepřáteli.</verse>
      </chapter>
      <chapter osisID='Ps.128'>
        <verse osisID='Ps.128.1'>Poutní píseň. Blaze každému, kdo se bojí Hospodina, kdo chodí po jeho cestách!</verse>
        <verse osisID='Ps.128.2'>Co rukama vytěžíš, budeš i jíst. Blaze tobě, bude s tebou dobře.</verse>
        <verse osisID='Ps.128.3'>Tvá žena bude jak plodná réva uvnitř tvého domu, tvoji synové jak olivové ratolesti kolem tvého stolu.</verse>
        <verse osisID='Ps.128.4'>Hle, jak bývá požehnáno muži, jenž se bojí Hospodina.</verse>
        <verse osisID='Ps.128.5'>Hospodin ať požehná ti ze Sijónu, abys viděl dobro Jeruzaléma po všechny dny svého žití,</verse>
        <verse osisID='Ps.128.6'>abys uviděl syny svých synů. Pokoj s Izraelem!</verse>
      </chapter>
      <chapter osisID='Ps.129'>
        <verse osisID='Ps.129.1'>Poutní píseň. Jak často mě už od mládí sužovali - Izrael ať řekne -,</verse>
        <verse osisID='Ps.129.2'>jak často mě už od mládí sužovali, ale nepřemohli.</verse>
        <verse osisID='Ps.129.3'>Po zádech mi orali oráči, vyorali dlouhé brázdy.</verse>
        <verse osisID='Ps.129.4'>Hospodin je spravedlivý, postraňky těch svévolníků přeťal.</verse>
        <verse osisID='Ps.129.5'>S hanbou zpět ať táhnou všichni, kteří nenávidí Sijón!</verse>
        <verse osisID='Ps.129.6'>Ať jsou jak tráva na střechách, ta uschne dřív, než je vytrhána.</verse>
        <verse osisID='Ps.129.7'>Jí si ten, kdo žne, dlaň nenaplní, ani náruč ten, jenž sbírá snopy.</verse>
        <verse osisID='Ps.129.8'>Neřeknou jim ti, kdo půjdou kolem: "Požehnání Hospodinovo buď s vámi! Žehnáme vám v Hospodinově jménu."</verse>
      </chapter>
      <chapter osisID='Ps.130'>
        <verse osisID='Ps.130.1'>Poutní píseň. Z hlubin bezedných tě volám, Hospodine,</verse>
        <verse osisID='Ps.130.2'>Panovníku, vyslyš můj hlas! Kéž tvé ucho pozorně vyslechne moje prosby.</verse>
        <verse osisID='Ps.130.3'>Budeš-li mít, Hospodine, na zřeteli nepravosti, kdo obstojí, Panovníku?</verse>
        <verse osisID='Ps.130.4'>Ale u tebe je odpuštění; tak vzbuzuješ bázeň.</verse>
        <verse osisID='Ps.130.5'>Skládám naději v Hospodina, má duše v něho naději skládá, čekám na jeho slovo.</verse>
        <verse osisID='Ps.130.6'>Má duše vyhlíží Panovníka víc než strážní jitro, když drží stráž k jitru.</verse>
        <verse osisID='Ps.130.7'>Čekej, Izraeli, na Hospodina! U Hospodina je milosrdenství, hojné je u něho vykoupení,</verse>
        <verse osisID='Ps.130.8'>on vykoupí Izraele ze všech jeho nepravostí.</verse>
      </chapter>
      <chapter osisID='Ps.131'>
        <verse osisID='Ps.131.1'>Poutní píseň, Davidova. Nemám, Hospodine, domýšlivé srdce ani povýšený pohled. Neženu se za velkými věcmi, za divy, jež nevystihnu,</verse>
        <verse osisID='Ps.131.2'>nýbrž chovám se klidně a tiše. Jako odstavené dítě u své matky, jako odstavené dítě je ve mně má duše.</verse>
        <verse osisID='Ps.131.3'>Čekej, Izraeli, na Hospodina nyní i navěky.</verse>
      </chapter>
      <chapter osisID='Ps.132'>
        <verse osisID='Ps.132.1'>Poutní píseň. Hospodine, rozpomeň se na Davida, na veškerou jeho usilovnou péči,</verse>
        <verse osisID='Ps.132.2'>jak se zapřisáhl Hospodinu, zavázal se slibem Přesilnému Jákobovu:</verse>
        <verse osisID='Ps.132.3'>"Nevejdu do stanu svého domu, nevstoupím na rohož svého lože,</verse>
        <verse osisID='Ps.132.4'>očím nedopřeji spánku ani víčkům podřímnutí,</verse>
        <verse osisID='Ps.132.5'>dokud nenaleznu Hospodinu místo, příbytek Přesilnému Jákobovu!"</verse>
        <verse osisID='Ps.132.6'>A hle, v Efratě jsme o ní uslyšeli, našli jsme ji na Jaarských polích.</verse>
        <verse osisID='Ps.132.7'>Vstupme do jeho příbytku, klanějme se před podnožím jeho nohou.</verse>
        <verse osisID='Ps.132.8'>Povstaň, Hospodine, k místu svého odpočinku, ty sám i schrána tvé moci!</verse>
        <verse osisID='Ps.132.9'>Tvoji kněží ať obléknou spravedlnost, tvoji věrní ať plesají.</verse>
        <verse osisID='Ps.132.10'>Pro Davida, svého služebníka, neodmítej svého pomazaného.</verse>
        <verse osisID='Ps.132.11'>Hospodin přísahal Davidovi na svou věrnost - nevezme to nazpět: "Toho, jenž vzejde z tvých beder, dosadím po tobě na trůn.</verse>
        <verse osisID='Ps.132.12'>Dodrží-li tvoji synové mou smlouvu i toto mé svědectví, jemuž je budu učit, navždy budou též jejich synové sedat na tvém trůnu."</verse>
        <verse osisID='Ps.132.13'>Hospodin si totiž zvolil Sijón, zatoužil jej mít za sídlo:</verse>
        <verse osisID='Ps.132.14'>"To je místo mého odpočinku navždy, usídlím se tady, neboť po něm toužím.</verse>
        <verse osisID='Ps.132.15'>Jeho stravě budu hojně žehnat, jeho ubožáky budu sytit chlebem.</verse>
        <verse osisID='Ps.132.16'>Jeho kněžím dám za oděv spásu, jeho věrní budou zvučně plesat.</verse>
        <verse osisID='Ps.132.17'>Zde dám pučet Davidovu rohu, svému pomazanému budu pečovat o planoucí světlo.</verse>
        <verse osisID='Ps.132.18'>Jeho nepřátelům dám za oděv hanbu, ale na něm se bude jeho čelenka třpytit."</verse>
      </chapter>
      <chapter osisID='Ps.133'>
        <verse osisID='Ps.133.1'>Poutní píseň, Davidova. Jaké dobro, jaké blaho tam, kde bratří bydlí svorně!</verse>
        <verse osisID='Ps.133.2'>Jako výborný olej na hlavě, jenž kane na vous, na vous Áronovi, kane mu na výstřih roucha.</verse>
        <verse osisID='Ps.133.3'>Jak chermónská rosa, která kane na sijónské hory. Tam udílí Hospodin své požehnání, život navěky.</verse>
      </chapter>
      <chapter osisID='Ps.134'>
        <verse osisID='Ps.134.1'>Poutní píseň. Dobrořečte Hospodinu, všichni Hospodinovi služebníci, kteří stojíte v Hospodinově domě za nočního času.</verse>
        <verse osisID='Ps.134.2'>Pozvedejte ruce ke svatyni, dobrořečte Hospodinu!</verse>
        <verse osisID='Ps.134.3'>Hospodin ti žehnej ze Sijónu; on učinil nebesa i zemi.</verse>
      </chapter>
      <chapter osisID='Ps.135'>
        <verse osisID='Ps.135.1'>Haleluja. Chvalte Hospodinovo jméno, chvalte je, Hospodinovi služebníci,</verse>
        <verse osisID='Ps.135.2'>kteří stojíte v Hospodinově domě, v nádvořích domu našeho Boha.</verse>
        <verse osisID='Ps.135.3'>Chvalte Hospodina, neboť Hospodin je dobrý, pějte žalmy jeho jménu, neboť je líbezné.</verse>
        <verse osisID='Ps.135.4'>Hospodin si vyvolil Jákoba, za zvláštní vlastnictví přijal Izraele.</verse>
        <verse osisID='Ps.135.5'>Já přec vím, že Hospodin je velký, náš Pán je nade všechny bohy.</verse>
        <verse osisID='Ps.135.6'>Všechno, co Hospodin chce, to činí na nebesích i na zemi, v mořích i ve všech propastných tůních.</verse>
        <verse osisID='Ps.135.7'>Přivádí mlhu od končin země, déšť provází blesky, ze svých zásobnic vyvádí vítr.</verse>
        <verse osisID='Ps.135.8'>Prvorozené Egypta pobil od člověka po dobytče.</verse>
        <verse osisID='Ps.135.9'>Znamení a zázraky sesílal na tebe, Egypte, na faraóna, na všechny jeho služebníky.</verse>
        <verse osisID='Ps.135.10'>Pobil mnohé pronárody a zahubil smělé krále,</verse>
        <verse osisID='Ps.135.11'>krále Emorejců Síchona a bášanského krále Óga i všechna království Kenaanu.</verse>
        <verse osisID='Ps.135.12'>Jejich země předal do dědictví, do dědictví Izraeli, svému lidu.</verse>
        <verse osisID='Ps.135.13'>Hospodine, tvé jméno je věčné, budeš připomínán ve všech pokoleních, Hospodine.</verse>
        <verse osisID='Ps.135.14'>Hospodin svůj lid obhájí, bude mít se svými služebníky soucit.</verse>
        <verse osisID='Ps.135.15'>Modly pronárodů jsou stříbro a zlato, dílo lidských rukou.</verse>
        <verse osisID='Ps.135.16'>Mají ústa, a nemluví, mají oči, a nevidí.</verse>
        <verse osisID='Ps.135.17'>Mají uši, a nic nezaslechnou, v jejich ústech není dechu.</verse>
        <verse osisID='Ps.135.18'>Jim podobni jsou ti, kdo je zhotovují, každý, kdo v ně doufá.</verse>
        <verse osisID='Ps.135.19'>Dome Izraelův, dobrořeč Hospodinu, dome Áronův, dobrořeč Hospodinu.</verse>
        <verse osisID='Ps.135.20'>Dome Léviův, dobrořeč Hospodinu, vy, kdo se bojíte Hospodina, dobrořečte Hospodinu.</verse>
        <verse osisID='Ps.135.21'>Požehnán buď Hospodin ze Sijónu, ten, který přebývá v Jeruzalémě. Haleluja.</verse>
      </chapter>
      <chapter osisID='Ps.136'>
        <verse osisID='Ps.136.1'>Chválu vzdejte Hospodinu, protože je dobrý, jeho milosrdenství je věčné.</verse>
        <verse osisID='Ps.136.2'>Chválu vzdejte Bohu bohů, jeho milosrdenství je věčné.</verse>
        <verse osisID='Ps.136.3'>Chválu vzdejte Pánu pánů, jeho milosrdenství je věčné.</verse>
        <verse osisID='Ps.136.4'>Jedině on koná velké divy, jeho milosrdenství je věčné.</verse>
        <verse osisID='Ps.136.5'>Nebesa učinil důmyslně, jeho milosrdenství je věčné.</verse>
        <verse osisID='Ps.136.6'>Zemi na vodách překlenul oblohou, jeho milosrdenství je věčné.</verse>
        <verse osisID='Ps.136.7'>Učinil veliká světla, jeho milosrdenství je věčné.</verse>
        <verse osisID='Ps.136.8'>Slunce, aby vládlo ve dne, jeho milosrdenství je věčné.</verse>
        <verse osisID='Ps.136.9'>Měsíc a hvězdy, aby vládly v noci, jeho milosrdenství je věčné.</verse>
        <verse osisID='Ps.136.10'>Ranil Egypt v jeho prvorozených, jeho milosrdenství je věčné.</verse>
        <verse osisID='Ps.136.11'>A vyvedl Izraele z jeho středu, jeho milosrdenství je věčné.</verse>
        <verse osisID='Ps.136.12'>Pevnou rukou a vztaženou paží, jeho milosrdenství je věčné.</verse>
        <verse osisID='Ps.136.13'>On rozdělil Rákosové moře ve dví, jeho milosrdenství je věčné.</verse>
        <verse osisID='Ps.136.14'>A převedl Izraele jeho středem, jeho milosrdenství je věčné.</verse>
        <verse osisID='Ps.136.15'>Faraóna s vojskem smetl do Rákosového moře, jeho milosrdenství je věčné.</verse>
        <verse osisID='Ps.136.16'>Svůj lid vodil pouští, jeho milosrdenství je věčné.</verse>
        <verse osisID='Ps.136.17'>Pobil velké krále, jeho milosrdenství je věčné.</verse>
        <verse osisID='Ps.136.18'>Zahubil vznešené krále, jeho milosrdenství je věčné.</verse>
        <verse osisID='Ps.136.19'>Krále Emorejců Síchona, jeho milosrdenství je věčné.</verse>
        <verse osisID='Ps.136.20'>A bášanského krále Óga, jeho milosrdenství je věčné.</verse>
        <verse osisID='Ps.136.21'>Jejich země předal do dědictví, jeho milosrdenství je věčné.</verse>
        <verse osisID='Ps.136.22'>Do dědictví Izraele, svého služebníka, jeho milosrdenství je věčné.</verse>
        <verse osisID='Ps.136.23'>Když jsme byli poníženi, rozpomněl se na nás, jeho milosrdenství je věčné.</verse>
        <verse osisID='Ps.136.24'>A vyrval nás našim protivníkům, jeho milosrdenství je věčné.</verse>
        <verse osisID='Ps.136.25'>Veškerému tvorstvu dává pokrm, jeho milosrdenství je věčné.</verse>
        <verse osisID='Ps.136.26'>Chválu vzdejte Bohu nebes, jeho milosrdenství je věčné.</verse>
      </chapter>
      <chapter osisID='Ps.137'>
        <verse osisID='Ps.137.1'>U řek babylónských, tam jsme sedávali s pláčem ve vzpomínkách na Sijón.</verse>
        <verse osisID='Ps.137.2'>Své citary jsme v té zemi zavěsili na topoly,</verse>
        <verse osisID='Ps.137.3'>když nás ti, kdo nás odvlekli, vybízeli tam ke zpěvu, trýznitelé k radovánkám: "Zazpívejte nám některý ze sijónských zpěvů!"</verse>
        <verse osisID='Ps.137.4'>Jak bychom však mohli zpívat píseň Hospodinovu v té cizí zemi?</verse>
        <verse osisID='Ps.137.5'>Jestli, Jeruzaléme, na tebe zapomenu, ať mi má pravice sloužit zapomene.</verse>
        <verse osisID='Ps.137.6'>Ať mi jazyk přilne k patru, nebudu-li si tě připomínat, nebudu-li Jeruzalém považovat za svou svrchovanou radost.</verse>
        <verse osisID='Ps.137.7'>Připomeň synům Edómu, Hospodine, den Jeruzaléma, jak volali: "Bořte! Bořte do základů!"</verse>
        <verse osisID='Ps.137.8'>Záhubě propadlá babylónská dcero, blaze tomu, kdo ti odplatí za skutky spáchané na nás.</verse>
        <verse osisID='Ps.137.9'>Blaze tomu, kdo tvá nemluvňata uchopí a roztříští o skálu.</verse>
      </chapter>
      <chapter osisID='Ps.138'>
        <verse osisID='Ps.138.1'>Davidův. Celým svým srdcem ti vzdávám chválu, přímo před bohy ti zpívám žalmy,</verse>
        <verse osisID='Ps.138.2'>klaním se ti před tvým svatým chrámem, tvému jménu vzdávám chválu za tvé milosrdenství a za tvou věrnost; svou řeč jsi vyvýšil nad každé své jméno.</verse>
        <verse osisID='Ps.138.3'>Odpověděl jsi mi v den, kdy jsem tě volal, dodal jsi mé duši sílu.</verse>
        <verse osisID='Ps.138.4'>Hospodine, všichni králové země ti vzdají chválu, až uslyší, co jsi vyřkl.</verse>
        <verse osisID='Ps.138.5'>Budou zpívat o Hospodinových cestách, neboť sláva Hospodinova je velká.</verse>
        <verse osisID='Ps.138.6'>Hospodin je vyvýšený, ale hledí na poníženého, zdálky pozná domýšlivce.</verse>
        <verse osisID='Ps.138.7'>I když jsem v soužení, ty mi zachováš život, vztáhneš ruku proti hněvu mých nepřátel a tvá pravice mě spasí.</verse>
        <verse osisID='Ps.138.8'>Hospodin za mě dokončí zápas. Hospodine, tvoje milosrdenství je věčné, neopouštěj dílo vlastních rukou!</verse>
      </chapter>
      <chapter osisID='Ps.139'>
        <verse osisID='Ps.139.1'>Pro předního zpěváka. Davidův, žalm. Hospodine, zkoumáš mě a znáš mě.</verse>
        <verse osisID='Ps.139.2'>Víš o mně, ať sedím nebo vstanu, zdálky je ti jasné, co chci dělat.</verse>
        <verse osisID='Ps.139.3'>Sleduješ mou stezku i místo, kde ležím, všechny moje cesty jsou ti známy.</verse>
        <verse osisID='Ps.139.4'>Ještě nemám slovo na jazyku, a ty, Hospodine, víš už všechno.</verse>
        <verse osisID='Ps.139.5'>Sevřel jsi mě zezadu i zpředu, svou dlaň jsi položil na mě.</verse>
        <verse osisID='Ps.139.6'>Nad mé chápání jsou tyto divy, jsou nedostupné, nestačím na to.</verse>
        <verse osisID='Ps.139.7'>Kam odejdu před tvým duchem, kam uprchnu před tvou tváří?</verse>
        <verse osisID='Ps.139.8'>Zamířím-li k nebi, jsi tam, a když si ustelu v podsvětí, také tam budeš.</verse>
        <verse osisID='Ps.139.9'>I kdybych vzlétl na křídlech jitřní záře, chtěl přebývat při nejzazším moři,</verse>
        <verse osisID='Ps.139.10'>tvoje ruka mě tam doprovodí, tvá pravice se mě chopí.</verse>
        <verse osisID='Ps.139.11'>Kdybych řekl: Snad mě přikryje tma, i noc kolem mne se stane světlem.</verse>
        <verse osisID='Ps.139.12'>Žádná tma pro tebe není temná: noc jako den svítí, temnota je jako světlo.</verse>
        <verse osisID='Ps.139.13'>Tys to byl, kdo utvořil mé ledví, v životě mé matky jsi mě utkal.</verse>
        <verse osisID='Ps.139.14'>Tobě vzdávám chválu za činy, jež budí bázeň: podivuhodně jsem utvořen, obdivuhodné jsou tvé skutky, toho jsem si plně vědom.</verse>
        <verse osisID='Ps.139.15'>Tobě nezůstala skryta jediná z mých kostí, když jsem byl v skrytosti tvořen a hněten v nejhlubších útrobách země.</verse>
        <verse osisID='Ps.139.16'>Tvé oči mě viděly v zárodku, všechno bylo zapsáno v tvé knize: dny tak, jak se vytvářely, dřív než jediný z nich nastal.</verse>
        <verse osisID='Ps.139.17'>Jak si vážím divů, které konáš, Bože! Nesmírný je jejich počet,</verse>
        <verse osisID='Ps.139.18'>sčetl bych je, ale je jich víc než písku. Sotva procitnu, jsem s tebou.</verse>
        <verse osisID='Ps.139.19'>Kéž bys, Bože, skolil svévolníka. Pryč ode mne, vy, kdo proléváte krev!</verse>
        <verse osisID='Ps.139.20'>Dovolávají se tě při svých pletichách, zneužívají tvé jméno tvoji protivníci.</verse>
        <verse osisID='Ps.139.21'>Nemám nenávidět, Hospodine, ty, kdo nenávidí tebe? S odporem pohlížet na ty, kdo se proti tobě zvedli?</verse>
        <verse osisID='Ps.139.22'>Nenávidím je, rozhodně nenávidím, jsou to také moji nepřátelé.</verse>
        <verse osisID='Ps.139.23'>Bože, zkoumej mě, ty znáš mé srdce, zkoušej mě, ty znáš můj neklid,</verse>
        <verse osisID='Ps.139.24'>hleď, zda jsem nesešel na cestu trápení, a po cestě věčnosti mě veď!</verse>
      </chapter>
      <chapter osisID='Ps.140'>
        <verse osisID='Ps.140.1'>Pro předního zpěváka. Žalm Davidův.</verse>
        <verse osisID='Ps.140.2'>Vysvoboď mě, Hospodine, od člověka zlého, chraň mě proti násilníku,</verse>
        <verse osisID='Ps.140.3'>proti těm, kdo mají v srdci zlé úmysly a den ze dne se srocují k bojům,</verse>
        <verse osisID='Ps.140.4'>jazyky si ostří jako hadi, za rty mají jed jak zmije.</verse>
        <verse osisID='Ps.140.5'>Ochraňuj mě, Hospodine, před rukama svévolníka, chraň mě proti násilníku, proti těm, kdo zamýšlejí podrazit mi nohy.</verse>
        <verse osisID='Ps.140.6'>Pyšní osidlo mi nastražili, síť z provazů na cestu rozestřeli, nachystali na mě léčky.</verse>
        <verse osisID='Ps.140.7'>Pravím Hospodinu: Ty jsi můj Bůh! Přej sluchu mým prosbám, Hospodine.</verse>
        <verse osisID='Ps.140.8'>Hospodine, Panovníku, moje mocná spáso, hlavu kryješ mi v den bitvy.</verse>
        <verse osisID='Ps.140.9'>Nepřivoluj, Hospodine, k choutkám svévolníka, nedej, aby vyšly jeho plány, ať se nevypíná.</verse>
        <verse osisID='Ps.140.10'>Na hlavu těch, kdo mě obkličují, ať padne trápení, na němž se jejich rty umluvily.</verse>
        <verse osisID='Ps.140.11'>Ať na ně dopadne žhavé uhlí, ať je Bůh do ohně srazí, do vířivých proudů, aby nepovstali.</verse>
        <verse osisID='Ps.140.12'>Pomlouvač se v zemi neudrží, zlovolného násilníka stihne náhlá zkáza.</verse>
        <verse osisID='Ps.140.13'>Vím, že Hospodin obhájí poníženého, že ubožákům zjedná právo. [ (Psalms 140:14) Ano, spravedliví vzdají tvému jménu chválu, přímí budou bydlet před tvou tváří! ]</verse>
      </chapter>
      <chapter osisID='Ps.141'>
        <verse osisID='Ps.141.1'>Žalm Davidův. Hospodine, k tobě volám, pospěš ke mně, dopřej sluchu mému hlasu, když tě volám!</verse>
        <verse osisID='Ps.141.2'>Jako kadidlo ať míří má modlitba k tobě, pozdvižení mých rukou jak večerní oběť.</verse>
        <verse osisID='Ps.141.3'>Hospodine, postav stráž k mým ústům, přede dveře mých rtů hlídku,</verse>
        <verse osisID='Ps.141.4'>nedej, aby se mé srdce přiklonilo ke zlu, ať se nedopustím svévolnosti s muži, kteří pášou ničemnosti; jejich vlídnosti okoušet nechci.</verse>
        <verse osisID='Ps.141.5'>Spravedlivý ať mě třeba bije, pokládám to za milosrdenství, ať mě trestá, je to pro mou hlavu olej, má hlava to neodmítne, v jejich neštěstí se za ně ještě budu modlit.</verse>
        <verse osisID='Ps.141.6'>Ať jsou jejich soudci svrženi na úbočí skály, ale spravedliví ať slyší, že vlídná jsou má slova.</verse>
        <verse osisID='Ps.141.7'>Jako když se v zemi všechno seká a poltí, k jícnu podsvětí se sypou naše kosti.</verse>
        <verse osisID='Ps.141.8'>K tobě, Panovníku Hospodine, pozvedám své oči, utíkám se k tobě, nevydej mě smrti,</verse>
        <verse osisID='Ps.141.9'>ochraňuj mě před osidlem na mě políčeným, před léčkami pachatelů ničemností!</verse>
        <verse osisID='Ps.141.10'>Svévolníci ať se chytí do svých tenat, kdežto já ať projdu!</verse>
      </chapter>
      <chapter osisID='Ps.142'>
        <verse osisID='Ps.142.1'>Poučující, Davidův. Modlitba, když byl v jeskyni.</verse>
        <verse osisID='Ps.142.2'>Volám k Hospodinu, úpím, volám k Hospodinu, prosím,</verse>
        <verse osisID='Ps.142.3'>před ním vylévám své lkání, o svém soužení mu vypovídám.</verse>
        <verse osisID='Ps.142.4'>Jsem na duchu skleslý, ale ty znáš moji stezku! Na cestě, jíž kráčím, osidlo mi nastražili.</verse>
        <verse osisID='Ps.142.5'>Pohleď napravo a uzříš: není tu nikoho, kdo by se ke mně znal, nemám kam utéci, není tu, kdo by měl o mě péči.</verse>
        <verse osisID='Ps.142.6'>Úpím k tobě, Hospodine, pravím: Tys mé útočiště, tys můj podíl v zemi živých!</verse>
        <verse osisID='Ps.142.7'>Věnuj pozornost mému bědování, jsem zcela vyčerpán. Vysvoboď mě od pronásledovatelů, jsou zdatnější než já. [ (Psalms 142:8) Vyveď mě ze žaláře, abych vzdával chválu tvému jménu. Obstoupí mě spravedliví, ty se mě zastaneš. ]</verse>
      </chapter>
      <chapter osisID='Ps.143'>
        <verse osisID='Ps.143.1'>Žalm Davidův. Hospodine, slyš mou modlitbu, přej sluchu mým prosbám, odpověz mi pro svou pravdu, pro svou spravedlnost.</verse>
        <verse osisID='Ps.143.2'>Nevcházej v soud se svým služebníkem, vždyť před tebou nikdo z živých není spravedlivý.</verse>
        <verse osisID='Ps.143.3'>Nepřítel mě pronásleduje, můj život tiskne k zemi, do temnot mě vsadil jak od věků mrtvé.</verse>
        <verse osisID='Ps.143.4'>Jsem skleslý na duchu, srdce mi usedá v nitru.</verse>
        <verse osisID='Ps.143.5'>Připomínám si dávné dny, rozjímám o všech tvých skutcích, přemýšlím o činech tvých rukou,</verse>
        <verse osisID='Ps.143.6'>rozpínám své ruce k tobě, má duše po tobě žízní jak vyprahlá země.</verse>
        <verse osisID='Ps.143.7'>Pospěš, odpověz mi, Hospodine, můj duch dokonává, neukrývej přede mnou svou tvář, nebo se budu podobat těm, kdo sestupují v jámu.</verse>
        <verse osisID='Ps.143.8'>Ohlas mi zrána své milosrdenství, neboť doufám v tebe. Dej mi poznat cestu, po níž mám jít, neboť k tobě pozvedám svou duši.</verse>
        <verse osisID='Ps.143.9'>Vysvoboď mě od nepřátel, Hospodine, u tebe si hledám úkryt.</verse>
        <verse osisID='Ps.143.10'>Nauč mě plnit tvou vůli, vždyť jsi můj Bůh. Kéž mě tvůj dobrotivý duch vede po rovné zemi!</verse>
        <verse osisID='Ps.143.11'>Pro své jméno mi zachovej, Hospodine, život, ve své spravedlnosti mě vyveď ze soužení,</verse>
        <verse osisID='Ps.143.12'>ve svém milosrdenství umlč mé nepřátele, přiveď nazmar všechny moje protivníky, vždyť jsem tvůj služebník!</verse>
      </chapter>
      <chapter osisID='Ps.144'>
        <verse osisID='Ps.144.1'>Davidův. Požehnán buď Hospodin, má skála, který učí bojovat mé ruce a mé prsty válčit!</verse>
        <verse osisID='Ps.144.2'>Moje milosrdenství a moje pevná tvrz, můj nedobytný hrad, můj vysvoboditel, můj štít, k němuž se utíkám, on mi můj lid podmaňuje.</verse>
        <verse osisID='Ps.144.3'>Hospodine, co je člověk, že ho bereš na vědomí, co syn člověka, že na něj myslíš?</verse>
        <verse osisID='Ps.144.4'>Člověk se podobá vánku, jeho dny jsou jak stín pomíjivé.</verse>
        <verse osisID='Ps.144.5'>Hospodine, nakloň nebesa a sestup! Dotkni se hor a bude se z nich kouřit.</verse>
        <verse osisID='Ps.144.6'>Udeř bleskem, rozptyl nepřátele, vypusť své šípy a uveď je v zmatek,</verse>
        <verse osisID='Ps.144.7'>vztáhni ruku z výše, vyprosti mě a vysvoboď z nesmírného vodstva, z rukou cizozemců!</verse>
        <verse osisID='Ps.144.8'>Jejich ústa mluví šalebně, jejich pravice je pravice zrádná!</verse>
        <verse osisID='Ps.144.9'>Bože, chci ti zpívat novou píseň, s harfou o deseti strunách budu ti pět žalmy.</verse>
        <verse osisID='Ps.144.10'>Ty, jenž dáváš spásu králům, jenž Davida, svého služebníka, vyprošťuješ od zhoubného meče,</verse>
        <verse osisID='Ps.144.11'>vyprosti mě a vysvoboď z rukou cizozemců! Jejich ústa mluví šalebně, jejich pravice je pravice zrádná.</verse>
        <verse osisID='Ps.144.12'>Kéž jsou naši synové jak štěpy, krásně urostlí v svém mládí. Naše dcery ať jsou jako sloupy vytesané podle chrámového vzoru.</verse>
        <verse osisID='Ps.144.13'>Naše sýpky ať jsou plné, ať skýtají hojnost všeho. Našich ovcí ať je na tisíce, desetitisíce všude vůkol,</verse>
        <verse osisID='Ps.144.14'>náš skot ať je březí. Ať nás nepostihne vpád a odvlékání, ať nezazní žalostný křik na ulicích.</verse>
        <verse osisID='Ps.144.15'>Blaze lidu, jemuž se tak daří. Blaze lidu, jehož Bohem je Hospodin!</verse>
      </chapter>
      <chapter osisID='Ps.145'>
        <verse osisID='Ps.145.1'>Chvalozpěv Davidův. Chci tě vyvyšovat, Bože můj a Králi, tvému jménu dobrořečit navěky a navždy.</verse>
        <verse osisID='Ps.145.2'>Po všechny dny ti chci dobrořečit a tvé jméno chválit navěky a navždy.</verse>
        <verse osisID='Ps.145.3'>Veliký je Hospodin, nejvyšší chvály hodný, jeho velikost nelze vyzpytovat.</verse>
        <verse osisID='Ps.145.4'>Všechna pokolení chválí tvoje skutky zpěvem, hlásají tvé bohatýrské činy.</verse>
        <verse osisID='Ps.145.5'>Tvoje velebnost je důstojná a slavná, chci přemýšlet o tvých divuplných dílech.</verse>
        <verse osisID='Ps.145.6'>Všichni budou mluvit o tvých mocných, bázeň vzbuzujících skutcích, i já budu vypravovat o tvé velikosti.</verse>
        <verse osisID='Ps.145.7'>Budou šířit vše, co připomíná tvoji velkou dobrotivost, budou jásat, jak jsi spravedlivý.</verse>
        <verse osisID='Ps.145.8'>Hospodin je milostivý, plný slitování, shovívavý a nesmírně milosrdný.</verse>
        <verse osisID='Ps.145.9'>Hospodin je ke všem dobrotivý, nade vším, co učinil, se slitovává.</verse>
        <verse osisID='Ps.145.10'>Kéž ti vzdají chválu, Hospodine, veškeré tvé skutky, kéž ti tvoji věrní dobrořečí,</verse>
        <verse osisID='Ps.145.11'>ať hovoří o tvém slavném kralování, ať promluví o tvé bohatýrské síle,</verse>
        <verse osisID='Ps.145.12'>aby lidem uváděli ve známost tvé bohatýrské činy a slávu a důstojnost království tvého.</verse>
        <verse osisID='Ps.145.13'>Tvoje království je království všech věků, tvoje vláda přečká všechna pokolení. Ve všech svých slovech je Hospodin věrný, je svatý ve všech svých skutcích.</verse>
        <verse osisID='Ps.145.14'>Hospodin podpírá všechny klesající a všechny sehnuté napřimuje.</verse>
        <verse osisID='Ps.145.15'>Oči všech s nadějí vzhlížejí k tobě a ty jim v pravý čas dáváš pokrm,</verse>
        <verse osisID='Ps.145.16'>otvíráš svou ruku a ve své přízni sytíš všechno, co žije.</verse>
        <verse osisID='Ps.145.17'>Hospodin je spravedlivý ve všech svých cestách, milosrdný ve všech svých skutcích.</verse>
        <verse osisID='Ps.145.18'>Hospodin je blízko všem, kteří volají k němu, všem, kdo ho volají opravdově.</verse>
        <verse osisID='Ps.145.19'>Vyplňuje přání těch, kdo se ho bojí, slyší, když volají o pomoc, a zachrání je.</verse>
        <verse osisID='Ps.145.20'>Všechny, kdo ho milují, Hospodin ochraňuje, ale všechny svévolníky vyhlazuje.</verse>
        <verse osisID='Ps.145.21'>Z mých úst zazní chvála Hospodinu, jeho přesvatému jménu bude dobrořečit všechno tvorstvo navěky a navždy.</verse>
      </chapter>
      <chapter osisID='Ps.146'>
        <verse osisID='Ps.146.1'>Haleluja. Chval, duše má, Hospodina!</verse>
        <verse osisID='Ps.146.2'>Hospodina budu chválit po celý svůj život, svému Bohu zpívat žalmy, co živ budu.</verse>
        <verse osisID='Ps.146.3'>Nedoufejte v knížata, v člověka, u něhož záchrany není.</verse>
        <verse osisID='Ps.146.4'>Jeho duch odchází, on se vrací do své země, tím dnem berou za své jeho plány.</verse>
        <verse osisID='Ps.146.5'>Blaze tomu, kdo má ku pomoci Boha Jákobova, kdo s nadějí vzhlíží k Hospodinu, svému Bohu,</verse>
        <verse osisID='Ps.146.6'>jenž učinil nebesa i zemi s mořem a vším, co k nim patří, jenž navěky zachovává věrnost.</verse>
        <verse osisID='Ps.146.7'>Utištěným dopomáhá k právu, hladovým chléb dává. Hospodin osvobozuje vězně.</verse>
        <verse osisID='Ps.146.8'>Hospodin otvírá oči slepým, Hospodin sehnuté napřimuje, Hospodin miluje spravedlivé.</verse>
        <verse osisID='Ps.146.9'>Hospodin ochraňuje ty, kdo jsou bez domova, ujímá se sirotka i vdovy, svévolným však mate cestu.</verse>
        <verse osisID='Ps.146.10'>Hospodin bude kralovat věčně, Bůh tvůj, Sijóne, po všechna pokolení. Haleluja.</verse>
      </chapter>
      <chapter osisID='Ps.147'>
        <verse osisID='Ps.147.1'>Haleluja. Je tak dobré Bohu našemu pět žalmy, rozkošná a líbezná je chvála.</verse>
        <verse osisID='Ps.147.2'>Hospodin buduje Jeruzalém, shromažďuje rozehnané z Izraele,</verse>
        <verse osisID='Ps.147.3'>uzdravuje ty, kdo jsou zkrušeni v srdci, jejich rány obvazuje.</verse>
        <verse osisID='Ps.147.4'>On určuje počet hvězd, on každou vyvolává jménem.</verse>
        <verse osisID='Ps.147.5'>Velký je náš Pán, je velmi mocný, jeho myšlení obsáhnout nelze.</verse>
        <verse osisID='Ps.147.6'>Hospodin se ujímá pokorných, svévolníky snižuje až k zemi.</verse>
        <verse osisID='Ps.147.7'>Pějte Hospodinu píseň díků, zpívejte našemu Bohu žalmy při citaře,</verse>
        <verse osisID='Ps.147.8'>tomu, který zahaluje nebe mračny, který připravuje zemi deště, který dává na horách růst trávě,</verse>
        <verse osisID='Ps.147.9'>tomu, který zvířatům potravu dává, i krkavčím mláďatům, když křičí.</verse>
        <verse osisID='Ps.147.10'>Netěší ho síla koně, nemá zalíbení v svalech muže.</verse>
        <verse osisID='Ps.147.11'>Hospodin má zalíbení v těch, kdo se ho bojí, v těch, kdo čekají na jeho milosrdenství.</verse>
        <verse osisID='Ps.147.12'>Jeruzaléme, chval zpěvem Hospodina, chval, Sijóne, svého Boha!</verse>
        <verse osisID='Ps.147.13'>On upevnil závory v tvých branách, požehnal tvým synům v tobě.</verse>
        <verse osisID='Ps.147.14'>Na tvém území ti zjednal pokoj, bělí pšeničnou tě sytí.</verse>
        <verse osisID='Ps.147.15'>Na zem vysílá svůj výrok, rychle běží jeho slovo.</verse>
        <verse osisID='Ps.147.16'>Dává sníh jak vlnu, sype jíní jako popel.</verse>
        <verse osisID='Ps.147.17'>Rozhazuje kroupy jako sousta chleba, kdo odolá jeho mrazu?</verse>
        <verse osisID='Ps.147.18'>Sešle slovo své a taje, káže vát větru a plynou vody.</verse>
        <verse osisID='Ps.147.19'>Oznámil své slovo Jákobovi, nařízení svá a soudy Izraeli.</verse>
        <verse osisID='Ps.147.20'>Tak žádnému z pronárodů neučinil, jeho soudy nepoznaly. Haleluja.</verse>
      </chapter>
      <chapter osisID='Ps.148'>
        <verse osisID='Ps.148.1'>Haleluja. Chvalte Hospodina z nebes, chvalte ho ve výšinách!</verse>
        <verse osisID='Ps.148.2'>Chvalte ho, všichni jeho andělé, chvalte ho, všechny jeho zástupy.</verse>
        <verse osisID='Ps.148.3'>Chvalte ho, slunce s měsícem, chvalte ho, všechny jasné hvězdy.</verse>
        <verse osisID='Ps.148.4'>Chvalte ho, nebesa nebes, rovněž vody nad nebesy,</verse>
        <verse osisID='Ps.148.5'>chvalte Hospodinovo jméno! Vždyť on přikázal, a bylo to stvořeno,</verse>
        <verse osisID='Ps.148.6'>on tomu dal povstat navěky a navždy, nařízení, které vydal, nepomine.</verse>
        <verse osisID='Ps.148.7'>Ze země ať chválí Hospodina netvoři a všechny propastné tůně,</verse>
        <verse osisID='Ps.148.8'>oheň, krupobití, sníh i mlha, bouřný vichr, který plní jeho slovo,</verse>
        <verse osisID='Ps.148.9'>horstva a všechny pahorky, ovocné stromy a všechny cedry,</verse>
        <verse osisID='Ps.148.10'>zvěř a všechna dobytčata, plazi, okřídlené ptactvo,</verse>
        <verse osisID='Ps.148.11'>králové země a všechny národy, vladaři a všichni soudci země,</verse>
        <verse osisID='Ps.148.12'>jinoši i panny, starci i mladí.</verse>
        <verse osisID='Ps.148.13'>Ať chválí Hospodinovo jméno, pouze jeho jméno je vyvýšené, jeho velebnost je nad zemí i nebem.</verse>
        <verse osisID='Ps.148.14'>Vyvýšil roh svého lidu k chvále všech svých věrných, synů Izraele, lidu, který je mu blízký. Haleluja.</verse>
      </chapter>
      <chapter osisID='Ps.149'>
        <verse osisID='Ps.149.1'>Haleluja. Zpívejte Hospodinu píseň novou, jeho chválu v shromáždění věrných!</verse>
        <verse osisID='Ps.149.2'>Ať se Izrael raduje ze svého Tvůrce, ať synové Sijónu jásají nad svým Králem,</verse>
        <verse osisID='Ps.149.3'>ať tanečním rejem chválí jeho jméno, ať mu pějí žalmy při bubnu a při citaře.</verse>
        <verse osisID='Ps.149.4'>Hospodin má ve svém lidu zalíbení, pokorné oslaví spásou.</verse>
        <verse osisID='Ps.149.5'>Věrní ať jásají v slávě, ať plesají na svých ložích.</verse>
        <verse osisID='Ps.149.6'>Ať svým hrdlem vyvyšují Boha, s dvojsečným mečem v svých rukou,</verse>
        <verse osisID='Ps.149.7'>aby nad pronárody konali pomstu, tresty na národech,</verse>
        <verse osisID='Ps.149.8'>aby spoutali řetězy jejich krále, železnými okovy ty, kdo jsou u nich ve cti,</verse>
        <verse osisID='Ps.149.9'>aby na nich vykonali soud, jak o tom psáno. Je to čest pro všechny jeho věrné. Haleluja.</verse>
      </chapter>
      <chapter osisID='Ps.150'>
        <verse osisID='Ps.150.1'>Haleluja. Chvalte Boha v jeho svatyni, chvalte ho i na obloze, již sklenul svou mocí,</verse>
        <verse osisID='Ps.150.2'>chvalte ho za jeho bohatýrské činy, chvalte ho pro jeho nesmírnou velikost!</verse>
        <verse osisID='Ps.150.3'>Chvalte ho zvukem polnice, chvalte ho harfou a citarou,</verse>
        <verse osisID='Ps.150.4'>chvalte ho bubnem a tancem, chvalte ho strunami a flétnou,</verse>
        <verse osisID='Ps.150.5'>chvalte ho zvučnými cymbály, chvalte ho cymbály dunivými!</verse>
        <verse osisID='Ps.150.6'>Všechno, co má dech, ať chválí Hospodina! Haleluja.</verse>
      </chapter>
    </div></osisText>
</osis>
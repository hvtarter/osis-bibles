<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Ezra'>
      <chapter osisID='Ezra.1'>
        <verse osisID='Ezra.1.1'>V prvním roce vlády Kýra, krále perského, se splnilo slovo Hospodinovo, které mluvil ústy Jeremjáše. Hospodin vzbudil ducha perského krále Kýra, že dal po celém svém království rozhlásit a také zapsat:</verse>
        <verse osisID='Ezra.1.2'>"Toto praví Kýros, král perský: »Hospodin, Bůh nebes, mi dal všechna království země. Pověřil mě, abych mu vybudoval dům v Jeruzalémě, který je v Judsku.</verse>
        <verse osisID='Ezra.1.3'>Kdokoli z vás, ze všeho jeho lidu - Bůh buď s ním - se může vydat na cestu do Jeruzaléma, který je v Judsku, a stavět dům Hospodina, Boha Izraele, toho Boha, který je v Jeruzalémě.</verse>
        <verse osisID='Ezra.1.4'>Každého, kdo zůstal na kterémkoli místě jako host, nechť podpoří místní obyvatelé stříbrem a zlatem, majetkem a dobytkem spolu s dobrovolnými obětmi pro Boží dům v Jeruzalémě.«"</verse>
        <verse osisID='Ezra.1.5'>Tu se vydali na cestu představitelé judských a benjamínských rodů, kněží a levité, všichni, jejichž ducha probudil Bůh, aby stavěli Hospodinův dům v Jeruzalémě.</verse>
        <verse osisID='Ezra.1.6'>Celé okolí je podpořilo stříbrnými nádobami a zlatem, majetkem a dobytkem i vzácnými dary kromě toho, co obětovali dobrovolně.</verse>
        <verse osisID='Ezra.1.7'>Král Kýros také vydal předměty Hospodinova domu, které Nebúkadnesar odnesl z Jeruzaléma a dal do domu svého boha.</verse>
        <verse osisID='Ezra.1.8'>Perský král Kýros je předal správci pokladu Mitredatovi, aby je sečtené odevzdal judskému předáku Šéšbasarovi.</verse>
        <verse osisID='Ezra.1.9'>Toto je jejich soupis: třicet zlatých obětních misek, tisíc stříbrných obětních misek, dvacet devět jiných misek,</verse>
        <verse osisID='Ezra.1.10'>třicet zlatých koflíků, čtyři sta deset náhradních stříbrných koflíků, tisíc jiných nádob.</verse>
        <verse osisID='Ezra.1.11'>Všech zlatých a stříbrných nádob bylo pět tisíc čtyři sta. To všechno přinesl Šéšbasar, když byli přivedeni přesídlenci z Babylóna do Jeruzaléma.</verse>
      </chapter>
      <chapter osisID='Ezra.2'>
        <verse osisID='Ezra.2.1'>Toto jsou příslušníci judského kraje, kteří přišli ze zajetí, přesídlenci, které do Babylóna přesídlil babylónský král Nebúkadnesar. Navrátili se do Jeruzaléma a do Judska, každý do svého města.</verse>
        <verse osisID='Ezra.2.2'>Přišli se Zerubábelem, Jéšuou, Nechemjášem, Serajášem, Reelajášem, Mordokajem, Bilšánem, Misparem, Bigvajem, Rechúmem a Baanou. Soupis mužů izraelského lidu:</verse>
        <verse osisID='Ezra.2.3'>Synů Pareóšových dva tisíce sto sedmdesát dva;</verse>
        <verse osisID='Ezra.2.4'>synů Šefatjášových tři sta sedmdesát dva;</verse>
        <verse osisID='Ezra.2.5'>synů Arachových sedm set sedmdesát pět;</verse>
        <verse osisID='Ezra.2.6'>synů Pachat-moábových, totiž synů Jéšuových a Jóabových, dva tisíce osm set dvanáct;</verse>
        <verse osisID='Ezra.2.7'>synů Élamových tisíc dvě stě padesát čtyři;</verse>
        <verse osisID='Ezra.2.8'>synů Zatúových devět set čtyřicet pět;</verse>
        <verse osisID='Ezra.2.9'>synů Zakajových sedm set šedesát;</verse>
        <verse osisID='Ezra.2.10'>synů Baního šest set čtyřicet dva;</verse>
        <verse osisID='Ezra.2.11'>synů Bebajových šest set dvacet tři;</verse>
        <verse osisID='Ezra.2.12'>synů Azgadových tisíc dvě stě dvacet dva;</verse>
        <verse osisID='Ezra.2.13'>synů Adoníkamových šest set šedesát šest;</verse>
        <verse osisID='Ezra.2.14'>synů Bigvajových dva tisíce padesát šest;</verse>
        <verse osisID='Ezra.2.15'>synů Adínových čtyři sta padesát čtyři;</verse>
        <verse osisID='Ezra.2.16'>synů Aterových, totiž Jechizkijášových, devadesát osm;</verse>
        <verse osisID='Ezra.2.17'>synů Besajových tři sta dvacet tři;</verse>
        <verse osisID='Ezra.2.18'>synů Jórových sto dvanáct;</verse>
        <verse osisID='Ezra.2.19'>synů Chašumových dvě stě dvacet tři;</verse>
        <verse osisID='Ezra.2.20'>synů Gibarových devadesát pět;</verse>
        <verse osisID='Ezra.2.21'>synů betlémských sto dvacet tři;</verse>
        <verse osisID='Ezra.2.22'>mužů netófských padesát šest;</verse>
        <verse osisID='Ezra.2.23'>mužů anatótských sto dvacet osm;</verse>
        <verse osisID='Ezra.2.24'>synů azmávetských čtyřicet dva;</verse>
        <verse osisID='Ezra.2.25'>synů kirjátarimských, kefírských a beerótských sedm set čtyřicet tři;</verse>
        <verse osisID='Ezra.2.26'>synů rámských a gebských šest set dvacet jeden;</verse>
        <verse osisID='Ezra.2.27'>mužů mikmásských sto dvacet dva;</verse>
        <verse osisID='Ezra.2.28'>mužů bételských a ajských dvě stě dvacet tři;</verse>
        <verse osisID='Ezra.2.29'>synů neboských padesát dva;</verse>
        <verse osisID='Ezra.2.30'>synů magbíšských sto padesát šest;</verse>
        <verse osisID='Ezra.2.31'>synů druhého Élama tisíc dvě stě padesát čtyři;</verse>
        <verse osisID='Ezra.2.32'>synů Charimových tři sta dvacet;</verse>
        <verse osisID='Ezra.2.33'>synů lódských, chadídských a ónoských sedm set dvacet pět;</verse>
        <verse osisID='Ezra.2.34'>synů jerišských tři sta čtyřicet pět;</verse>
        <verse osisID='Ezra.2.35'>synů Senáových tři tisíce šest set třicet.</verse>
        <verse osisID='Ezra.2.36'>Kněží: synů Jedajášových z domu Jéšuova devět set sedmdesát tři;</verse>
        <verse osisID='Ezra.2.37'>synů Imerových tisíc padesát dva;</verse>
        <verse osisID='Ezra.2.38'>synů Pašchúrových tisíc dvě stě čtyřicet sedm;</verse>
        <verse osisID='Ezra.2.39'>synů Charimových tisíc sedmnáct.</verse>
        <verse osisID='Ezra.2.40'>Levité: synů Jéšuových a Kadmíelových, totiž synů Hódavjášových, sedmdesát čtyři.</verse>
        <verse osisID='Ezra.2.41'>Zpěváci: synů Asafových sto dvacet osm.</verse>
        <verse osisID='Ezra.2.42'>Synové vrátných: synů Šalúmových, synů Aterových, synů Talmónových, synů Akúbových, synů Chatítových, synů Šobajových, všech sto třicet devět.</verse>
        <verse osisID='Ezra.2.43'>Chrámoví nevolníci: Synové Síchovi, synové Chasúfovi, synové Tabaótovi,</verse>
        <verse osisID='Ezra.2.44'>synové Kérosovi, synové Síahovi, synové Padónovi,</verse>
        <verse osisID='Ezra.2.45'>synové Lebánovi, synové Chagábovi, synové Akúbovi,</verse>
        <verse osisID='Ezra.2.46'>synové Chágabovi, synové Šamlajovi, synové Chananovi,</verse>
        <verse osisID='Ezra.2.47'>synové Gidélovi, synové Gacharovi, synové Reajášovi,</verse>
        <verse osisID='Ezra.2.48'>synové Resínovi, synové Nekódovi, synové Gazamovi,</verse>
        <verse osisID='Ezra.2.49'>synové Uzovi, synové Paséachovi, synové Besajovi,</verse>
        <verse osisID='Ezra.2.50'>synové Asnovi, synové Meúnejců, synové Nefúsejců,</verse>
        <verse osisID='Ezra.2.51'>synové Bakbúkovi, synové Chakúfovi, synové Charchúrovi,</verse>
        <verse osisID='Ezra.2.52'>synové Baslútovi, synové Mechídovi, synové Charšovi,</verse>
        <verse osisID='Ezra.2.53'>synové Barkósovi, synové Síserovi, synové Tamachovi,</verse>
        <verse osisID='Ezra.2.54'>synové Nesíachovi a synové Chatífovi. -</verse>
        <verse osisID='Ezra.2.55'>Synové služebníků Šalomounových: synové Sótajovi, synové Sóferetovi, synové Perúdovi,</verse>
        <verse osisID='Ezra.2.56'>synové Jaelovi, synové Darkónovi, synové Gidélovi,</verse>
        <verse osisID='Ezra.2.57'>synové Šefatjášovi, synové Chatílovi, synové Pokereta Sebajimského, synové Amíovi,</verse>
        <verse osisID='Ezra.2.58'>všech chrámových nevolníků a synů Šalomounových služebníků tři sta devadesát dva.</verse>
        <verse osisID='Ezra.2.59'>Tito vyšli z Tel-melachu, z Tel-charši, z Kerúb-adánu a Imeru, ale nemohli prokázat, že jejich otcovský rod a původ je z Izraele:</verse>
        <verse osisID='Ezra.2.60'>synů Delajášových, synů Tóbijášových a synů Nekódových šest set padesát dva.</verse>
        <verse osisID='Ezra.2.61'>A z kněžských příslušníků synové Chobajášovi, synové Kósovi a synové Barzilaje, který si vzal za ženu jednu z dcer Barzilaje Gileádského a je nazýván jejich jménem.</verse>
        <verse osisID='Ezra.2.62'>Ti hledali svůj rodokmen v seznamu rodů, ale marně; proto byli vyloučeni z kněžství jako nezpůsobilí.</verse>
        <verse osisID='Ezra.2.63'>Místodržící jim zapověděl jíst ze svatých přídělů kněžských, pokud nebude ustanoven kněz pro posvátné losy urím a tumím.</verse>
        <verse osisID='Ezra.2.64'>Celé shromáždění dohromady čítalo čtyřicet dva tisíce tři sta šedesát duší,</verse>
        <verse osisID='Ezra.2.65'>mimo jejich otroky a otrokyně, jejichž bylo sedm tisíc tři sta třicet sedm. Měli také dvě stě zpěváků a zpěvaček.</verse>
        <verse osisID='Ezra.2.66'>Koní bylo sedm set třicet šest, mezků dvě stě čtyřicet pět,</verse>
        <verse osisID='Ezra.2.67'>velbloudů čtyři sta třicet pět, oslů šest tisíc sedm set dvacet.</verse>
        <verse osisID='Ezra.2.68'>Někteří představitelé rodů přinesli po svém příchodu k domu Hospodinovu do Jeruzaléma dobrovolné dary pro Boží dům, aby jej mohli postavit na jeho základech.</verse>
        <verse osisID='Ezra.2.69'>Podle svých možností dali na chrámový poklad pro to dílo šedesát jeden tisíc zlatých darejků a pět tisíc hřiven stříbra a sto kněžských suknic.</verse>
        <verse osisID='Ezra.2.70'>I usadili se kněží, levité a někteří z lidu i zpěváci, vrátní a chrámoví nevolníci ve svých městech; všechen Izrael se usadil ve svých městech.</verse>
      </chapter>
      <chapter osisID='Ezra.3'>
        <verse osisID='Ezra.3.1'>Když nastal sedmý měsíc a Izraelci již byli v městech, shromáždil se lid jednomyslně do Jeruzaléma.</verse>
        <verse osisID='Ezra.3.2'>Jéšua, syn Jósadakův, s bratry kněžími a Zerubábel, syn Šealtíelův, se svými bratry začali budovat oltář Bohu Izraele, aby na něm mohli obětovat zápalné oběti, jak je předepsáno v zákoně Mojžíše, muže Božího.</verse>
        <verse osisID='Ezra.3.3'>Zřídili oltář na jeho původních základech, neboť žili ve strachu z národů zemí, a obětovali na něm zápalné oběti Hospodinu, zápal jitří a večerní.</verse>
        <verse osisID='Ezra.3.4'>Potom slavili svátek stánků, jak je předepsáno. Každý den přinášeli zápalné oběti v počtu stanoveném pro onen den.</verse>
        <verse osisID='Ezra.3.5'>Vedle nich také každodenní zápalnou oběť, oběť při každém novoluní a při všech slanostech zasvěcených Hospodinu, mimo vše, co kdo Hospodinu obětoval dobrovolně.</verse>
        <verse osisID='Ezra.3.6'>V první den sedmého měsíce začali obětovat zápalné oběti Hospodinu, i když ještě nebyly položeny základy Hospodinova chrámu.</verse>
        <verse osisID='Ezra.3.7'>Dali peníze kameníkům a tesařům, potravu, nápoj a olej Sidóňanům a Týřanům, aby dopravovali cedrové dříví z Libanónu k moři do Jafy podle povolení, které jim dal perský král Kýros.</verse>
        <verse osisID='Ezra.3.8'>Druhého roku druhého měsíce po svém příchodu k Božímu domu do Jeruzaléma začali Zerubábel, syn Šealtíelův, a Jéšua, syn Jósadakův, s ostatními bratry kněžími a levity, se všemi, kteří přišli ze zajetí do Jeruzaléma, ustanovovat levity starší dvaceti let, aby řídili dílo Hospodinova domu.</verse>
        <verse osisID='Ezra.3.9'>Tak nastoupili společně Jéšua se syny a bratry, Kadmíel se syny, synové Judovi, také synové Chenadadovi se syny a bratry levity, aby řídili postup práce při díle Božího domu.</verse>
        <verse osisID='Ezra.3.10'>Když stavitelé Hospodinova chrámu kladli základy, ustanovili kněze s pozouny, oblečené do svátečních rouch, a levity, syny Asafovy, s cymbály, aby chválili Hospodina podle řádu izraelského krále Davida.</verse>
        <verse osisID='Ezra.3.11'>Opěvovali Hospodina a vzdávali mu chválu a čest, že je dobrý, že jeho milosrdenství nad Izraelem je věčné. A všechen lid mohutným hlaholem chválil Hospodina, že byly položeny základy Hospodinova domu.</verse>
        <verse osisID='Ezra.3.12'>Mnozí z kněží a levitů i představitelů rodu, starci, kteří viděli dřívější dům, dali se do hlasitého pláče, když byly kladeny základy tohoto domu před jejich očima. Mnozí však radostně hlaholili, až se to rozléhalo.</verse>
        <verse osisID='Ezra.3.13'>Radostný hlahol nebylo možno rozeznat od pláče lidu. Lid totiž hlaholil tak mohutným hlaholem, že se to rozléhalo dodaleka.</verse>
      </chapter>
      <chapter osisID='Ezra.4'>
        <verse osisID='Ezra.4.1'>Když Judovi a Benjamínovi protivníci uslyšeli, že synové přesídlenců budují chrám Hospodinu, Bohu Izraele,</verse>
        <verse osisID='Ezra.4.2'>dostavili se k Zerubábelovi a k představitelům rodů s návrhem: "Budeme stavět s vámi, neboť se dotazujeme vašeho Boha stejně jako vy. Obětujeme mu ode dnů asyrského krále Esar-chadóna, který nás sem přesídlil."</verse>
        <verse osisID='Ezra.4.3'>Ale Zerubábel a Jéšua i ostatní představitelé izraelských rodů jim odpověděli: "Vy s námi nemůžete stavět dům našeho Boha. Hospodinu, Bohu Izraele, budeme stavět my sami, jak nám přikázal král Kýros, král perský!"</verse>
        <verse osisID='Ezra.4.4'>Lid země bral odvahu judskému lidu a pohrůžkami jej odrazoval od stavby.</verse>
        <verse osisID='Ezra.4.5'>Podpláceli proti nim rádce, aby rušili jejich plány, po všechny dny perského krále Kýra až do kralování perského krále Dareia.</verse>
        <verse osisID='Ezra.4.6'>I za kralování Xerxova, na začátku jeho kralování, sepsali na obyvatele Judska a Jeruzaléma žalobu.</verse>
        <verse osisID='Ezra.4.7'>Také za dnů Artaxerxa psali Bišlám, Mitredat a Tabel s ostatními svými druhy perskému králi Artaxerxovi; list byl napsán aramejským písmem i jazykem.</verse>
        <verse osisID='Ezra.4.8'>Kancléř Rechům a písař Šimšaj napsali králi Artaxerxovi následující dopis proti Jeruzalému,</verse>
        <verse osisID='Ezra.4.9'>totiž Rechúm, kancléř, a Šimšaj, písař, s ostatními svými druhy, soudcové, vládní zmocněnci, správní a berní úředníci, lidé z Uruku, z Babylóna, Elamci z Šúšanu</verse>
        <verse osisID='Ezra.4.10'>a ostatní národy, které veliký a slavný Asenapar zajal a přesídlil do měst samařských a do ostatního Zaeufratí. Nuže,</verse>
        <verse osisID='Ezra.4.11'>toto je opis dopisu, který mu poslali: "Králi Artaxerxovi,tvoji otroci ze Zaeufratí. Nuže:</verse>
        <verse osisID='Ezra.4.12'>Známo buď králi, že židé, kteří odešli od tebe, přišli sem do Jeruzaléma a stavějí toto odbojné a protivící se město. Chtějí dokončit hradby, už spojují základy.</verse>
        <verse osisID='Ezra.4.13'>Nuže, známo buď králi, bude-li toto město vystavěno a jeho hradby dokončeny, že už nebudou odvádět daně, dávky z úrod ani jiné poplatky, takže královská pokladna utrpí škodu.</verse>
        <verse osisID='Ezra.4.14'>Protože však my okoušíme dobrodiní paláce, nenáleží se, abychom přihlíželi, jak je král odírán; proto posíláme králi tuto zprávu.</verse>
        <verse osisID='Ezra.4.15'>Nechť se hledá v knize zápisů tvých otců. Nalezneš v knize zápisů a dozvíš se, že toto město je odbojné a působilo škody králům i krajům. Odedávna v něm docházelo ke vzpourám. Proto bylo to město zpustošeno.</verse>
        <verse osisID='Ezra.4.16'>Oznamujeme králi: Bude-li město vystavěno a jeho hradby dokončeny, nezůstane ti v Zaeufratí žádný podíl!"</verse>
        <verse osisID='Ezra.4.17'>Král poslal výnos: "Rechúmovi, kancléři, a Šimšajovi, písaři, i ostatním jejich druhům, kteří bydlí v Samaří a v ostatním Zaeufratí: Pokoj! Nuže,</verse>
        <verse osisID='Ezra.4.18'>list, který jste nám poslali, byl mi slovo za slovem přečten.</verse>
        <verse osisID='Ezra.4.19'>Vydal jsem rozkaz, aby se hledalo, a shledalo se, že to město odedávna povstává proti králům a že v něm docházelo k odboji a ke vzpouře.</verse>
        <verse osisID='Ezra.4.20'>V Jeruzalémě byli i mocní králové a panovali nad celým Zaeufratím a vybírali daně, dávky z úrod a jiné poplatky.</verse>
        <verse osisID='Ezra.4.21'>Nuže, vydejte rozkaz, ať je zabráněno těm mužům dostavět město, dokud nevydám příslušný rozkaz.</verse>
        <verse osisID='Ezra.4.22'>Buďte opatrní, nejednejte v této věci nedbale, aby nevznikla královskému dvoru veliká škoda!"</verse>
        <verse osisID='Ezra.4.23'>Jakmile Rechúm, písař Šimšaj a jejich druhové přečetli opis listu krále Artaxerxa, rychle přitáhli do Jeruzaléma k židům a zabránili jim ve stavbě násilím a mocí.</verse>
        <verse osisID='Ezra.4.24'>Tak byla také zastavena práce na Božím domě v Jeruzalémě a zůstala zastavena až do druhého roku kralování perského krále Dareia.</verse>
      </chapter>
      <chapter osisID='Ezra.5'>
        <verse osisID='Ezra.5.1'>Proroci Ageus a Zacharjáš, syn Idův, prorokovali židům v Judsku a v Jeruzalémě ve jménu Boha Izraele a napomínali je.</verse>
        <verse osisID='Ezra.5.2'>Tu se vzchopili Zerubábel, syn Šealtíelův, a Jéšua, syn Jósadakův, a začali budovat Boží dům v Jeruzalémě. A ti Boží proroci při nich stáli a posilovali je.</verse>
        <verse osisID='Ezra.5.3'>Tehdy k nim přišel Tatenaj, místodržitel zaeufratský, a Šetar-bóznaj se svými druhy a ptali se jich: "Kdo vám dal rozkaz stavět tento dům a obnovovat tuto svatyni?"</verse>
        <verse osisID='Ezra.5.4'>Odpověděli jsme jim tedy a sdělili jména mužů, kteří budovu stavěli.</verse>
        <verse osisID='Ezra.5.5'>A oko Boží bdělo nad židovskými staršími, takže jim nebránili stavět, dokud by nedošlo hlášení Dareiovi a nebyl od něho doručen list v této záležitosti.</verse>
        <verse osisID='Ezra.5.6'>Opis dopisu, který poslal Tatenaj, místodržitel zaeufratský, a Šetar-bóznaj a jeho druhové, úředníci ze Zaeufratí, králi Dareiovi.</verse>
        <verse osisID='Ezra.5.7'>Poslali mu zprávu, v níž bylo napsáno: "Králi Dareiovi nerušený pokoj!</verse>
        <verse osisID='Ezra.5.8'>Známo buď králi, že jsme přišli do judského kraje k domu velikého Boha. Ten je stavěn z kamenných kvádrů a do zdí se kladou trámy. Práce se koná svědomitě a dílo roste pod rukama.</verse>
        <verse osisID='Ezra.5.9'>Ptali jsme se těch starších, když jsme s nimi mluvili: Kdo vám dal rozkaz stavět tento dům a obnovovat tuto svatyni?</verse>
        <verse osisID='Ezra.5.10'>Také jsme se zeptali na jejich jména, abychom ti je mohli oznámit. Zapsali jsme jména mužů stojících v čele.</verse>
        <verse osisID='Ezra.5.11'>Oni nám podali tuto zprávu: »Jsme služebníci Boha nebes i země a stavíme tento dům, který už byl postaven dříve před mnoha lety. Stavěl a dokončil jej veliký izraelský král.</verse>
        <verse osisID='Ezra.5.12'>Když však naši otcové rozhněvali Boha nebes, vydal je do rukou Kaldejce Nebúkadnesara, krále babylónského. Ten zbořil tento dům a lid přesídlil do Babylóna.</verse>
        <verse osisID='Ezra.5.13'>Ale v prvním roce Kýra, krále nad Babylónem, vydal král Kýros rozkaz ke stavbě tohoto Božího domu.</verse>
        <verse osisID='Ezra.5.14'>Také nádoby z Božího domu, zlaté a stříbrné, které Nebúkadnesar odnesl z jeruzalémského chrámu a vnesl do chrámu babylónského, dal vynést král Kýros z babylónského chrámu a rozkázal je vydat muži jménem Šéšbasar, kterého ustanovil místodržitelem.</verse>
        <verse osisID='Ezra.5.15'>Poručil mu: Vezmi tyto nádoby a jdi, slož je v jeruzalémském chrámě. Boží dům buď postaven na původním místě!«</verse>
        <verse osisID='Ezra.5.16'>Onen Šéšbasar přišel položit základy Božího domu v Jeruzalémě. Od té doby se buduje až dosud a ještě není dokončen.</verse>
        <verse osisID='Ezra.5.17'>Nyní tedy, uzná-li král za dobré, ať se hledá v královských archivech tam v Babylóně, zda je tomu tak, že král Kýros vydal rozkaz ke stavbě tohoto Božího domu v Jeruzalémě. Nechť je nám sdělena králova vůle v této záležitosti."</verse>
      </chapter>
      <chapter osisID='Ezra.6'>
        <verse osisID='Ezra.6.1'>Král Dareios tedy vydal rozkaz, aby se hledalo v archivu mezi poklady složenými kdesi v Babylóně.</verse>
        <verse osisID='Ezra.6.2'>Konečně našli v médské krajině v pevnosti Achmetě jeden svitek, v němž stálo: "Zápis:</verse>
        <verse osisID='Ezra.6.3'>V prvním roce svého kralování vydal král Kýros rozkaz o domě Božím v Jeruzalémě: Tento dům buď zase postaven na místě, kde se obětují oběti. Ať je od základů opraven. Jeho výška budiž šedesát loket, jeho šířka také šedesát loket.</verse>
        <verse osisID='Ezra.6.4'>Tři vrstvy budou vždy z kamenných kvádrů a jedna vrstva z nových trámů. Náklad bude uhrazen z královské pokladny.</verse>
        <verse osisID='Ezra.6.5'>Také zlaté a stříbrné nádoby z Božího domu, které odnesl Nebúkadnesar z jeruzalémského chrámu a donesl do Babylóna, ať jsou vráceny, ať přijdou do jeruzalémského chrámu na původní místo a jsou složeny v Božím domě."</verse>
        <verse osisID='Ezra.6.6'>"Proto, Tatenaji, místodržiteli zaeufratský, a Šetar-bóznaji se svými druhy, úředníci, kteří jste v Zaeufratí: Nevměšujte se do té záležitosti</verse>
        <verse osisID='Ezra.6.7'>a nerušte práci na tom Božím domě! Judský místodržitel s židovskými staršími ať stavějí dům Boží na jeho původním místě.</verse>
        <verse osisID='Ezra.6.8'>Vydal jsem rozkaz, co máte udělat pro židovské starší, pokud jde o stavbu Božího domu. Z královských prostředků, z daní ze Zaeufratí, buď svědomitě a bez průtahu proplácen těm mužům potřebný obnos.</verse>
        <verse osisID='Ezra.6.9'>Vše nezbytné, býci, berani a beránci k zápalným obětem pro Boha nebes, pšenice, sůl, víno a olej, ať jsou vydávány jeruzalémským kněžím podle jejich požadavků na každý den bez nedbalosti,</verse>
        <verse osisID='Ezra.6.10'>aby mohli přinášet vonné dary, libé Bohu nebes, a modlit se za život krále a jeho synů.</verse>
        <verse osisID='Ezra.6.11'>Vydal jsem též rozkaz: Každému, kdo by přestoupil tento výnos, buď vyrván trám z jeho domu a on na něm pověšen a přibit; a jeho dům ať je učiněn hnojištěm.</verse>
        <verse osisID='Ezra.6.12'>Bůh, který chce, aby tam přebývalo jeho jméno, ať zničí každého krále i národ, který by vztáhl ruku a přestoupil tento výnos a zbořil by Boží dům v Jeruzalémě. Já, Dareios, jsem vydal tento rozkaz. Ať je svědomitě prováděn!"</verse>
        <verse osisID='Ezra.6.13'>Tatenaj, místodržitel zaeufratský, a Šetar-bóznaj se svými druhy jednali svědomitě podle pokynů krále Dareia.</verse>
        <verse osisID='Ezra.6.14'>Židovští starší stavěli a dílo se jim dařilo, jak prorokovali proroci Ageus a Zacharjáš, syn Idův. Stavbu dokončili podle rozkazu Boha Izraele a podle rozkazu Kýra, Dareia a Artaxerxa, králů perských.</verse>
        <verse osisID='Ezra.6.15'>Dům byl dostavěn třetího dne měsíce adaru a v šestém roce kralování krále Dareia.</verse>
        <verse osisID='Ezra.6.16'>I slavili Izraelci, kněží, levité i ostatní synové přesídlenců s radostí posvěcení domu Božího.</verse>
        <verse osisID='Ezra.6.17'>Při posvěcení Božího domu obětovali sto býků, dvě stě beranů, čtyři sta beránků a jako oběť za hřích celého Izraele dvanáct kozlů, podle počtu izraelských kmenů.</verse>
        <verse osisID='Ezra.6.18'>Ustanovili kněze podle tříd i levity podle skupin, aby vykonávali v Jeruzalémě bohoslužbu, jak je psáno v Knize Mojžíšově.</verse>
        <verse osisID='Ezra.6.19'>Potom čtrnáctého dne prvního měsíce slavili synové přesídlenců hod beránka.</verse>
        <verse osisID='Ezra.6.20'>Kněží i levité se do jednoho očistili. Všichni byli čistí. Zabíjeli velikonočního beránka pro všechny syny přesídlenců, pro své bratry kněze i pro sebe.</verse>
        <verse osisID='Ezra.6.21'>I jedli Izraelci, kteří se vrátili z přesídlení, i každý, kdo se k nim připojil a oddělil od nečistoty pohanů v zemi, aby se dotazoval Hospodina, Boha Izraele.</verse>
        <verse osisID='Ezra.6.22'>Po sedm dní slavili s radostí slavnost nekvašených chlebů, protože Hospodin jim způsobil radost, když jim naklonil srdce asyrského krále, aby je podpořil při díle Božího domu, domu Boha Izraele.</verse>
      </chapter>
      <chapter osisID='Ezra.7'>
        <verse osisID='Ezra.7.1'>Po těchto událostech, za kralování perského krále Artaxerxa, přišel Ezdráš, syn Serajáše, syna Azarjáše, syna Chilkijáše,</verse>
        <verse osisID='Ezra.7.2'>syna Šalúma, syna Sádoka, syna Achítúba,</verse>
        <verse osisID='Ezra.7.3'>syna Amarjáše, syna Azarjáše, syna Merajóta,</verse>
        <verse osisID='Ezra.7.4'>syna Zerachjáše, syna Uzího, syna Bukího,</verse>
        <verse osisID='Ezra.7.5'>syna Abíšúy, syna Pinchasa, syna Eleazara, syna Árona, nejvyššího kněze.</verse>
        <verse osisID='Ezra.7.6'>Tento Ezdráš vyšel z Babylóna. Byl to znalec Zákona, zběhlý v zákoně Mojžíšově, který vydal Hospodin, Bůh Izraele. Král mu dal vše, oč žádal, protože nad ním byla ruka Hospodina, jeho Boha.</verse>
        <verse osisID='Ezra.7.7'>S ním se vydali do Jeruzaléma i někteří Izraelci, kněží a levité, zpěváci, vrátní a chrámoví nevolníci v sedmém roce krále Artaxerxa.</verse>
        <verse osisID='Ezra.7.8'>Přišel do Jeruzaléma pátého měsíce téhož sedmého roku jeho kralování.</verse>
        <verse osisID='Ezra.7.9'>Na první den prvního měsíce byl stanoven nástup cesty z Babylóna a prvního dne pátého měsíce přišel do Jeruzaléma, protože nad ním byla dobrotivá ruka jeho Boha.</verse>
        <verse osisID='Ezra.7.10'>Ezdráš bádal s upřímným srdcem v Hospodinově zákoně, jednal podle něho a vyučoval v Izraeli nařízením a právům.</verse>
        <verse osisID='Ezra.7.11'>Toto je opis listu, který vydal král Artaxerxes knězi Ezdrášovi, znalci Zákona, znalému znění příkazů Hospodinových a jeho nařízení Izraeli:</verse>
        <verse osisID='Ezra.7.12'>"Artaxerxes, král králů knězi Ezdrášovi, znalci zákona Boha nebes: Rozhodnutí. Nuže:</verse>
        <verse osisID='Ezra.7.13'>Vydal jsem rozkaz, že každý z izraelského lidu, z jeho kněží a levitů v mém království, kdo touží jít do Jeruzaléma, může jít s tebou,</verse>
        <verse osisID='Ezra.7.14'>protože jsi vyslán králem a jeho sedmi rádci, abys dohlédl na Judsko a na Jeruzalém podle zákona svého Boha, který máš v ruce.</verse>
        <verse osisID='Ezra.7.15'>Doneseš tam stříbro a zlato, které král a jeho rádcové dobrovolně obětovali Bohu Izraele, jehož příbytek je v Jeruzalémě,</verse>
        <verse osisID='Ezra.7.16'>i všechno stříbro a zlato, které dostaneš po celé babylónské krajině spolu s dobrovolnými obětmi lidu a kněží, kteří je budou dobrovolně obětovat pro dům svého Boha v Jeruzalémě.</verse>
        <verse osisID='Ezra.7.17'>Za to stříbro svědomitě nakoupíš býky, berany a beránky s příslušnými obětními dary a úlitbami a budeš je obětovat na oltáři v domě vašeho Boha v Jeruzalémě.</verse>
        <verse osisID='Ezra.7.18'>Se zbytkem stříbra a zlata učiňte, co ty a tvoji bratří budete pokládat za dobré, v souladu s vůlí vašeho Boha.</verse>
        <verse osisID='Ezra.7.19'>Předměty, které ti jsou předány pro službu v domě tvého Boha, odevzdej před Bohem v Jeruzalémě.</verse>
        <verse osisID='Ezra.7.20'>Ostatní své výdaje za potřeby pro dům tvého Boha uhradíš z královské pokladny.</verse>
        <verse osisID='Ezra.7.21'>Já, král Artaxerxes, jsem vydal rozkaz pro všechny strážce pokladu v Zaeufratí: Všechno, oč vás požádá kněz Ezdráš, znalec zákona Boha nebes, ať je svědomitě vykonáno,</verse>
        <verse osisID='Ezra.7.22'>až do jednoho sta talentů stříbra, do sta kórů pšenice, do sta batů vína a sta batů oleje, a soli bez omezení.</verse>
        <verse osisID='Ezra.7.23'>Všechno, co rozkáže Bůh nebes, ať se přesně vykoná pro dům Boha nebes, aby se nerozlítil na královo království a na jeho syny.</verse>
        <verse osisID='Ezra.7.24'>Buď vám také známo, že žádnému knězi ani levitovi, zpěvákovi, vrátnému, chrámovému nevolníkovi a služebníku Božího domu se nesmějí vyměřit daně, dávky z úrod a jiné poplatky.</verse>
        <verse osisID='Ezra.7.25'>Ty, Ezdráši, podle moudrosti svého Boha, která je ti svěřena, ustanovíš soudce a rozhodčí, kteří budou rozhodovat pře všeho lidu v Zaeufratí, totiž všech, kteří se znají k zákonům tvého Boha. A kdo je neznají, ty budete vyučovat.</verse>
        <verse osisID='Ezra.7.26'>Nad každým, kdo nebude svědomitě zachovávat zákon tvého Boha a zákon království, bude vynesen rozsudek smrti nebo vyhnanství, peněžité pokuty nebo vězení."</verse>
        <verse osisID='Ezra.7.27'>Požehnán buď Hospodin, Bůh našich otců, že vložil do srdce králi, aby obnovil lesk Hospodinova domu v Jeruzalémě,</verse>
        <verse osisID='Ezra.7.28'>a že mi příznivě naklonil krále a jeho rádce i všechny významné královy velmože. Vzchopil jsem se tedy, protože nade mnou byla ruka Hospodina, mého Boha, a shromáždil jsem představitele Izraele, aby šli se mnou.</verse>
      </chapter>
      <chapter osisID='Ezra.8'>
        <verse osisID='Ezra.8.1'>Toto jsou představitelé svých rodů a seznam rodů těch, kteří se mnou vyšli z Babylóna za kralování krále Artaxerxa:</verse>
        <verse osisID='Ezra.8.2'>Z Pinchasových synů Geršóm, z Ítamarových synů Daníel, z Davidových synů Chatúš.</verse>
        <verse osisID='Ezra.8.3'>Z Šekanjášových synů..., z Pareóšových synů Zekarjáš; spolu s ním bylo zapsáno do seznamu rodů sto padesát mužů.</verse>
        <verse osisID='Ezra.8.4'>Z Pachat-moábových synů Eljóenaj, syn Zerachjášův, a s ním dvě stě mužů.</verse>
        <verse osisID='Ezra.8.5'>Z Šekanjášových synů Jachíezelův syn a s ním tři sta mužů.</verse>
        <verse osisID='Ezra.8.6'>Z Adínových synů Ebed, syn Jónatanův, a s ním padesát mužů.</verse>
        <verse osisID='Ezra.8.7'>Z Élamových synů Ješajáš, syn Ataljášův, a s ním sedmdesát mužů.</verse>
        <verse osisID='Ezra.8.8'>Z Šefatjášových synů Zebadjáš, syn Míkaelův, a s ním osmdesát mužů.</verse>
        <verse osisID='Ezra.8.9'>Z Jóabových synů Óbadjáš, syn Jechíelův, a s ním dvě stě osmnáct mužů.</verse>
        <verse osisID='Ezra.8.10'>Z Šelómítových synů syn Jósifjášův a s ním sto šedesát mužů.</verse>
        <verse osisID='Ezra.8.11'>Z Bébajových synů Zekarjáš, syn Bébajův, a s ním dvacet osm mužů.</verse>
        <verse osisID='Ezra.8.12'>Z Azgádových synů nejmladší syn Jóchanan a s ním sto deset mužů.</verse>
        <verse osisID='Ezra.8.13'>Z Adoníkamových synů ti poslední. Jejich jména jsou: Elípelet, Jeíel a Šemajáš a s nimi šedesát mužů.</verse>
        <verse osisID='Ezra.8.14'>Z Bigvajových synů Útaj a Zabúd a s ním sedmdesát mužů.</verse>
        <verse osisID='Ezra.8.15'>Shromáždil jsem je u řeky, která vtéká do Ahavy. Tam jsme tábořili tři dny. Pátral jsem mezi lidem a kněžími, ale nenašel jsem tam ani jednoho z levitů.</verse>
        <verse osisID='Ezra.8.16'>Proto jsem poslal pro představitele, pro Elíezera, Aríela, Šemajáše, Elnatana, Jaríba, druhého Elnatana, Nátana, Zekarjáše a Mešulama, i pro učeného Jójaríba a Elnatana.</verse>
        <verse osisID='Ezra.8.17'>Dal jsem jim vzkaz pro Ida, představitele místa Kasifji; naučil jsem je, co mají mluvit k Idovi a k jeho bratřím, chrámovým nevolníkům v místě Kasifji, aby nám přivedli sluhy pro dům našeho Boha.</verse>
        <verse osisID='Ezra.8.18'>Dobrotivá ruka našeho Boha byla nad námi, takže nám přivedli prozíravého muže ze synů Machlího, syna Léviho, syna Izraelova, a to Šerebjáše s jeho syny a bratry, celkem osmnáct;</verse>
        <verse osisID='Ezra.8.19'>dále Chašabjáše a s ním Ješajáše ze synů Merarího s jeho bratry a jejich syny, celkem dvacet.</verse>
        <verse osisID='Ezra.8.20'>A chrámových nevolníků, které dal David a velmožové k službě levitům, bylo dvě stě dvacet. Ti všichni byli uvedeni jménem.</verse>
        <verse osisID='Ezra.8.21'>Tam u řeky Ahavy jsem vyhlásil půst, bychom se před svým Bohem pokořili a vyprosili si u něho pro sebe, pro své dítky a i pro všechen svůj majetek přímou cestu.</verse>
        <verse osisID='Ezra.8.22'>Ostýchal jsem se totiž žádat od krále ozbrojený doprovod a jízdu, aby nám na cestě pomáhali proti nepříteli; řekli jsme králi: "Dobrotivá ruka našeho Boha je nade všemi, kdo ho hledají, ale jeho moc a hněv je proti všem, kdo ho opouštějí."</verse>
        <verse osisID='Ezra.8.23'>Proto jsme se postili a prosili jsme v této věci svého Boha, a on naše prosby přijal.</verse>
        <verse osisID='Ezra.8.24'>Pak jsem oddělil dvanáct kněžských předáků; k nim Šerebjáše, Chašabjáše a s nimi deset jejich bratří.</verse>
        <verse osisID='Ezra.8.25'>Odvážil jsem jim stříbro a zlato i předměty jako oběť pozdvihování pro dům našeho Boha, to, co obětoval král se svými rádci a jeho velmožové i všechen Izrael, který tam byl.</verse>
        <verse osisID='Ezra.8.26'>Odvážil a předal jsem jim šest set padesát talentů stříbra, stříbrných nádob za sto talentů, zlata sto talentů,</verse>
        <verse osisID='Ezra.8.27'>dvacet zlatých koflíků po tisíci darejcích a dva předměty z výborného nazlátlého bronzu, žádoucí jako zlato.</verse>
        <verse osisID='Ezra.8.28'>Přitom jsem jim řekl: "Jste svatí Hospodinu, i tyto předměty jsou svaté. Toto stříbro a zlato je dobrovolný obětní dar pro Hospodina, Boha vašich otců.</verse>
        <verse osisID='Ezra.8.29'>Bedlivě to opatrujte, dokud to neodvážíte před předáky kněží a levitů i předáky izraelských rodů v Jeruzalémě v komorách Hospodinova domu."</verse>
        <verse osisID='Ezra.8.30'>Kněží a levité převzali odvážené stříbro a zlato i předměty, aby je dopravili do Jeruzaléma, do domu našeho Boha.</verse>
        <verse osisID='Ezra.8.31'>Dvanáctý den prvního měsíce jsme se vydali od řeky Ahavy na cestu do Jeruzaléma a ruka našeho Boha byla nad námi. Vysvobozovala nás z rukou nepřátel a těch, kteří nám, na cestě strojili úklady.</verse>
        <verse osisID='Ezra.8.32'>Přišli jsme do Jeruzaléma a strávili jsme tam tři dny.</verse>
        <verse osisID='Ezra.8.33'>Čtvrtého dne bylo odváženo stříbro, zlato i předměty v domě našeho Boha a předáno knězi Meremótovi, synu Úrijášovu, za přítomnosti Eleazara, syna Pinchasova, a za přítomnosti levitů Józabada, syna Jéšuova, a Nóadjáše, syna Binújova,</verse>
        <verse osisID='Ezra.8.34'>všechno podle počtu a váhy. Hned také byla zapsána celková váha.</verse>
        <verse osisID='Ezra.8.35'>Synové přesídlenců, kteří přišli ze zajetí, přinesli zápalné oběti Bohu Izraele: dvanáct býků za celý Izrael, devadesát šest beranů, sedmdesát sedm beránků, dvanáct kozlů v oběť za hřích, všechno jako zápalnou oběť pro Hospodina.</verse>
        <verse osisID='Ezra.8.36'>Královská nařízení odevzdali královským satrapům a místodržitelům v Zaeufratí a ti podporovali lid i Boží dům.</verse>
      </chapter>
      <chapter osisID='Ezra.9'>
        <verse osisID='Ezra.9.1'>Když byly vyřízeny tyto záležitosti, přistoupili ke mně předáci a řekli: "Izraelský lid, ani kněží a levité, se neoddělili od národů zemí, páchají ohavnosti Kenaanců, Chetejců, Perizejců, Jebúsejců, Amónců, Moábců, Egypťanů a Emorejců.</verse>
        <verse osisID='Ezra.9.2'>Berou sobě i svým synům za ženy jejich dcery. Tak se mísí svaté símě s národy zemí. Předáci a představenstvo v této zpronevěře vedou."</verse>
        <verse osisID='Ezra.9.3'>Když jsem tu zprávu uslyšel, roztrhl jsem svůj šat i řízu, rval jsem si vlasy i vousy a seděl jsem jako omráčený.</verse>
        <verse osisID='Ezra.9.4'>Tu se ke mně shromáždili všichni, kdo se třásli před slovy Boha Izraele pro zpronevěru přesídlenců. Ale já jsem seděl jako omráčený až do večerní oběti.</verse>
        <verse osisID='Ezra.9.5'>Při večerní oběti jsem se probral ze své trýzně a s roztrženým šatem i řízou jsem klesl na kolena a rozprostřel ruce k Hospodinu, svému Bohu.</verse>
        <verse osisID='Ezra.9.6'>Volal jsem: "Můj Bože, stydím se a hanbím pozdvihnout k tobě svou tvář, Bože můj. Naše nepravosti se nám rozmohly až nad hlavu, naše provinění vzrostlo až k nebi.</verse>
        <verse osisID='Ezra.9.7'>Ode dnů svých otců až dodnes jsme se velice proviňovali. Pro své nepravosti jsme byli spolu se svými králi a kněžími vydáni do rukou králů zemí, pod meč, do zajetí, v loupež i k veřejnému zahanbení, jak je tomu i dnes.</verse>
        <verse osisID='Ezra.9.8'>Je to nyní malý okamžik, co se nám dostalo smilování Hospodina, našeho Boha, který nám zachoval hrstku těch, kdo vyvázli, a dal nám zakotvit na svém svatém místě. Náš Bůh nám dopřál, že se naše oči rozjasnily, dal nám pookřát v našem otroctví.</verse>
        <verse osisID='Ezra.9.9'>Byli jsme otroky, ale náš Bůh nás v našem otroctví neopustil. Příznivě nám naklonil perské krále a dal nám pookřát. Mohli jsme obnovit dům svého Boha a vystavět, co bylo v troskách. Byl naší záštitou v Judsku i v Jeruzalémě.</verse>
        <verse osisID='Ezra.9.10'>Ale nyní, co máme povědět po tom všem, Bože náš? Opustili jsme tvé příkazy,</verse>
        <verse osisID='Ezra.9.11'>které jsi vydal prostřednictvím svých služebníků proroků. Prohlásil jsi: »Země, kterou jdete obsadit, je země znečištěná nečistotou národů zemí, jejich ohavnostmi, kterými ji ve své nečistotě naplnili od jednoho konce po druhý.</verse>
        <verse osisID='Ezra.9.12'>Proto nedávejte své dcery jejich synům a jejich dcery neberte pro své syny! Neusilujte nikdy o pokoj s nimi ani o dobrodiní od nich! Buďte rozhodní a budete užívat dobrých darů země a navěky ji podrobíte pro své syny.«</verse>
        <verse osisID='Ezra.9.13'>Po tom všem, co na nás přišlo pro naše zlé skutky a pro naši velikou vinu, jsi nás ty, Bože náš, nepotrestal za naše nepravosti, jak jsme zasloužili, ale dal jsi nám takto vyváznout.</verse>
        <verse osisID='Ezra.9.14'>Což budeme zase porušovat tvé příkazy a znovu se příznit s těmi ohavnými národy? Což by ses na nás nerozhněval, takže bys nás úplně zničil, že by žádný nezůstal a nevyvázl?</verse>
        <verse osisID='Ezra.9.15'>Hospodine, Bože Izraele, ty jsi spravedlivý, proto nás dodnes zůstala hrstka těch, kdo vyvázli. Jsme tu teď před tebou se svou vinou, přestože pro takové věci nelze před tebou obstát."</verse>
      </chapter>
      <chapter osisID='Ezra.10'>
        <verse osisID='Ezra.10.1'>Zatímco se Ezdráš modlil, vyznával hříchy a v pláči se před Božím domem vrhl k zemi, shromáždilo se k němu z Izraele převeliké shromáždění mužů, žen i dětí a lid se dal do usedavého pláče.</verse>
        <verse osisID='Ezra.10.2'>Tu promluvil Šekanjáš, syn Jechíelův, ze synů Élamových, a řekl Ezdrášovi: "Zpronevěřili jsme se svému Bohu, když jsme si přivedli ženy cizinky z národů země. Přesto je ještě pro Izraele naděje.</verse>
        <verse osisID='Ezra.10.3'>Uzavřeme nyní smlouvu se svým Bohem, že propustíme všechny ženy cizinky i jejich děti podle rozhodnutí Panovníka i těch, kdo se třesou před příkazem našeho Boha. Ať se stane podle Zákona!</verse>
        <verse osisID='Ezra.10.4'>Vstaň! To bude tvůj úkol. My jsme s tebou. Buď rozhodný a jednej!"</verse>
        <verse osisID='Ezra.10.5'>Ezdráš vstal a vyzval předáky kněží, levitů i všeho Izraele k přísaze, že budou jednat podle toho slova. A oni přísahali.</verse>
        <verse osisID='Ezra.10.6'>Pak odešel Ezdráš od Božího domu a šel do komory Jóchanana, syna Eljašíbova. Vešel tam, nejedl chleba a nepil vody a truchlil nad zpronevěrou přesídlenců.</verse>
        <verse osisID='Ezra.10.7'>Dali rozhlásit všem synům přesídlenců v Judsku a Jeruzalémě, aby se shromáždili do Jeruzaléma.</verse>
        <verse osisID='Ezra.10.8'>Nedostaví-li se někdo do tří dnů podle rozhodnutí předáků a starších, všechen jeho majetek propadne klatbě a on bude vyloučen ze shromáždění přesídlenců.</verse>
        <verse osisID='Ezra.10.9'>K třetímu dni se shromáždili do Jeruzaléma všichni muži judští a benjamínští. Bylo to dvacátého dne devátého měsíce. Všechen lid se usadil na prostranství u Božího domu. Chvěli se kvůli té věci i kvůli dešťům.</verse>
        <verse osisID='Ezra.10.10'>Tu povstal kněz Ezdráš a řekl jim: "Zpronevěřili jste se, že jste si přivedli ženy cizinky. Rozmnožili jste provinění Izraele.</verse>
        <verse osisID='Ezra.10.11'>Nyní vzdejte chválu Hospodinu, Bohu svých otců, a jednejte podle jeho vůle. Oddělte se od národů země a od žen cizinek!"</verse>
        <verse osisID='Ezra.10.12'>Celé shromáždění hlasitě odpovědělo: "Ano, budeme jednat podle tvého slova.</verse>
        <verse osisID='Ezra.10.13'>Avšak lidu je mnoho a je doba dešťů. Nemůžeme stát venku. To není záležitost, která se vyřídí za den nebo dva, vždyť tohoto přestupku se dopustilo mnoho z nás.</verse>
        <verse osisID='Ezra.10.14'>Ať naši předáci zastupují celé shromáždění. Každý, kdo si v našich městech přivedl ženu cizinku, přijde v určený čas a s ním starší příslušného města a jeho soudcové. Je třeba, abychom od sebe odvrátili planoucí hněv svého Boha a odstranili tuto věc."</verse>
        <verse osisID='Ezra.10.15'>Jen Jónatan, syn Asáelův, a Jachzejáš, syn Tikvův, se postavili proti tomu, a Mešulám a levita Šabetaj je podporovali.</verse>
        <verse osisID='Ezra.10.16'>Ale synové přesídlenců to učinili tak, že kněz Ezdráš si oddělil muže, představitele rodů, všechny jmenovitě podle jejich otcovských rodů. Zasedli prvního dne desátého měsíce, aby věc vyšetřili.</verse>
        <verse osisID='Ezra.10.17'>Do prvního dne prvního měsíce dokončili šetření u všech mužů, kteří si přivedli ženy cizinky.</verse>
        <verse osisID='Ezra.10.18'>Ukázalo se, že z kněžských synů si přivedli ženy cizinky tito: ze synů Jéšuy, syna Jósadakova, a z jeho bratří: Maasejáš, Elíezer, Jaríb a Gedaljáš.</verse>
        <verse osisID='Ezra.10.19'>Podáním ruky slíbili, že své ženy propustí. Za své provinění obětovali berana.</verse>
        <verse osisID='Ezra.10.20'>Ze synů Imerových: Chananí a Zebadjáš.</verse>
        <verse osisID='Ezra.10.21'>Ze synů Charimových: Maasejáš, Elijáš, Šemajáš, Jechíel a Uzijáš.</verse>
        <verse osisID='Ezra.10.22'>Z Pašchúrových synů: Eljóenaj, Maasejáš, Jišmael, Netanel, Józabad a Eleasa.</verse>
        <verse osisID='Ezra.10.23'>Z levitů: Józabad, Šimeí, Kelajáš čili Kelíta, Petachjáš, Júda a Elíezer.</verse>
        <verse osisID='Ezra.10.24'>Ze zpěváků: Eljašíb. Z vrátných: Šalum, Telem a Úri.</verse>
        <verse osisID='Ezra.10.25'>Z ostatního Izraele: Z Pareóšových synů: Ramjáš, Jizijáš, Malkijáš, Mijamín, Eleazar, Malkijáš a Benajáš.</verse>
        <verse osisID='Ezra.10.26'>Z Élamových synů: Matanjáš, Zekarjáš, Jechíel, Abdí, Jeremót a Elijáš.</verse>
        <verse osisID='Ezra.10.27'>Ze Zatúových synů: Eljóenaj, Eljašíb, Matanjáš, Jeremót, Zabad a Azíza.</verse>
        <verse osisID='Ezra.10.28'>Z Bebajových synů: Jóchanan, Chananjáš, Zabaj, Atlaj.</verse>
        <verse osisID='Ezra.10.29'>Z Baníových synů: Mešulam, Malúk, Adajáš, Jašúb, Šeal, Jeramót.</verse>
        <verse osisID='Ezra.10.30'>Z Pachat-moábových synů: Adna, Kelal, Benajáš, Maasejáš, Matanjáš, Besalel, Binúj a Menaše.</verse>
        <verse osisID='Ezra.10.31'>Dále Charimovi synové: Elíezer, Jišijáš, Malkijáš, Šemajáš, Šimeón,</verse>
        <verse osisID='Ezra.10.32'>Binjamín, Malúk, Šemarjáš.</verse>
        <verse osisID='Ezra.10.33'>Z Chašúmových synů: "Matenaj, Matata, Zabad, Elípelet, Jeremaj, Menaše, Šimeí.</verse>
        <verse osisID='Ezra.10.34'>Z Baníových synů: Maadaj, Amram a Úel,</verse>
        <verse osisID='Ezra.10.35'>Benajáš, Bedjáš, Keluhí,</verse>
        <verse osisID='Ezra.10.36'>Vanjáš, Meremót, Eljašíb,</verse>
        <verse osisID='Ezra.10.37'>Matanjáš, Matenaj, Jaasaj,</verse>
        <verse osisID='Ezra.10.38'>Baní, Binúj, Šimeí,</verse>
        <verse osisID='Ezra.10.39'>Šelemjáš, Nátan, Adajáš,</verse>
        <verse osisID='Ezra.10.40'>Maknadbaj, Šašaj, Šaraj,</verse>
        <verse osisID='Ezra.10.41'>Azarel, Šelemjáš, Šemarjáš,</verse>
        <verse osisID='Ezra.10.42'>Šalúm, Amarjáš, Jósef.</verse>
        <verse osisID='Ezra.10.43'>Z Nébových synů: Jeíel, Matitjáš, Zabad, Zebína, Jadaj, Jóel, Benajáš.</verse>
        <verse osisID='Ezra.10.44'>Ti všichni si vzali ženy cizinky. Byly mezi nimi i ženy, s nimiž už zplodili syny.</verse>
      </chapter>
    </div></osisText>
</osis>
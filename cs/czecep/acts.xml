<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Acts'>
      <chapter osisID='Acts.1'>
        <verse osisID='Acts.1.1'>První knihu, Theofile, jsem napsal o všem, co Ježíš činil a učil od samého počátku</verse>
        <verse osisID='Acts.1.2'>až do dne, kdy v Duchu svatém přikázal svým vyvoleným apoštolům, jak si mají počínat, a byl přijat k Bohu;</verse>
        <verse osisID='Acts.1.3'>jim také po svém umučení mnoha způsoby prokázal, že žije, po čtyřicet dní se jim dával spatřit a učil je o království Božím.</verse>
        <verse osisID='Acts.1.4'>Když s nimi byl u stolu, nařídil jim, aby neodcházeli z Jeruzaléma: "Čekejte, až se splní Otcovo zaslíbení, o němž jste ode mne slyšeli.</verse>
        <verse osisID='Acts.1.5'>Jan křtil vodou, vy však budete pokřtěni Duchem svatým, až uplyne těchto několik dní."</verse>
        <verse osisID='Acts.1.6'>Ti, kteří byli s ním, se ho ptali: "Pane, už v tomto čase chceš obnovit království pro Izrael?"</verse>
        <verse osisID='Acts.1.7'>Řekl jim: "Není vaše věc znát čas a lhůtu, kterou si Otec ponechal ve své moci;</verse>
        <verse osisID='Acts.1.8'>ale dostanete sílu Ducha svatého, který na vás sestoupí, a budete mi svědky v Jeruzalémě a v celém Judsku, Samařsku a až na sám konec země."</verse>
        <verse osisID='Acts.1.9'>Po těch slovech byl před jejich zraky vzat vzhůru a oblak jim ho zastřel.</verse>
        <verse osisID='Acts.1.10'>A když upřeně hleděli k nebi za ním, jak odchází, hle, stáli vedle nich dva muži v bílém rouchu</verse>
        <verse osisID='Acts.1.11'>a řekli: "Muži z Galileje, co tu stojíte a hledíte k nebi? Tento Ježíš, který byl od vás vzat do nebe, znovu přijde právě tak, jak jste ho viděli odcházet."</verse>
        <verse osisID='Acts.1.12'>Potom se z hory, které se říká Olivová, vrátili do Jeruzaléma; není to daleko, jen asi kolik je dovoleno ujít v sobotu.</verse>
        <verse osisID='Acts.1.13'>Když přišli do města, vystoupili do horní místnosti domu, kde pobývali. Byli to Petr, Jan, Jakub, Ondřej, Filip a Tomáš, Bartoloměj a Matouš, Jakub Alfeův, Šimon Zélóta a Juda Jakubův.</verse>
        <verse osisID='Acts.1.14'>Ti všichni se svorně a vytrvale modlili spolu se ženami, s Marií, matkou Ježíšovou, a s jeho bratry.</verse>
        <verse osisID='Acts.1.15'>V těch dnech vstal Petr ve shromáždění bratří - bylo tam pohromadě asi sto dvacet lidí - a řekl:</verse>
        <verse osisID='Acts.1.16'>"Bratří, muselo se splnit slovo Písma, kde Duch svatý už ústy Davidovými mluvil o Jidášovi, o tom, který na Ježíše přivedl stráže,</verse>
        <verse osisID='Acts.1.17'>ačkoliv patřil do počtu nás Dvanácti a byl vyvolen ke stejné službě.</verse>
        <verse osisID='Acts.1.18'>Z odměny za svůj zlý čin si koupil pole, ale pak se střemhlav zřítil, jeho tělo se roztrhlo a všechny vnitřnosti vyhřezly.</verse>
        <verse osisID='Acts.1.19'>Všichni obyvatelé Jeruzaléma se o tom dověděli a začali tomu poli říkat ve svém jazyce Hakeldama, to znamená Krvavé pole.</verse>
        <verse osisID='Acts.1.20'>Neboť je psáno v knize Žalmů: 'Jeho obydlí ať zpustne, ať není nikoho, kdo by v něm bydlil'; a jinde je psáno: 'Jeho pověření ať převezme jiný.'</verse>
        <verse osisID='Acts.1.21'>Proto jeden z těch mužů, kteří s námi chodili po celý čas, kdy Pán Ježíš byl mezi námi,</verse>
        <verse osisID='Acts.1.22'>od křtu Janova až do dne, kdy byl od nás vzat, musí se spolu s námi stát svědkem jeho zmrtvýchvstání."</verse>
        <verse osisID='Acts.1.23'>Vybrali tedy dva, Josefa jménem Barsabas, zvaného Justus, a Matěje;</verse>
        <verse osisID='Acts.1.24'>pak se modlili: "Ty, Pane, znáš srdce všech lidí; ukaž, koho z těch dvou sis vyvolil,</verse>
        <verse osisID='Acts.1.25'>aby převzal místo v této apoštolské službě, kterou Jidáš opustil a odešel tam, kam patří."</verse>
        <verse osisID='Acts.1.26'>Potom jim dali losy a los padl na Matěje; tak byl připojen k jedenácti apoštolům.</verse>
      </chapter>
      <chapter osisID='Acts.2'>
        <verse osisID='Acts.2.1'>Když nastal den letnic, byli všichni shromážděni na jednom místě.</verse>
        <verse osisID='Acts.2.2'>Náhle se strhl hukot z nebe, jako když se žene prudký vichr, a naplnil celý dům, kde byli.</verse>
        <verse osisID='Acts.2.3'>A ukázaly se jim jakoby ohnivé jazyky, rozdělily se a na každém z nich spočinul jeden;</verse>
        <verse osisID='Acts.2.4'>všichni byli naplněni Duchem svatým a začali ve vytržení mluvit jinými jazyky, jak jim Duch dával promlouvat.</verse>
        <verse osisID='Acts.2.5'>V Jeruzalémě byli zbožní židé ze všech národů na světě,</verse>
        <verse osisID='Acts.2.6'>a když se ozval ten zvuk, sešlo se jich mnoho a užasli, protože každý z nich je slyšel mluvit svou vlastní řečí.</verse>
        <verse osisID='Acts.2.7'>Byli ohromeni a divili se: "Což nejsou všichni, kteří tu mluví, z Galileje?</verse>
        <verse osisID='Acts.2.8'>Jak to, že je slyšíme každý ve své rodné řeči:</verse>
        <verse osisID='Acts.2.9'>Parthové, Médové a Elamité, obyvatelé Mezopotámie, Judeje a Kappadokie, Pontu a Asie,</verse>
        <verse osisID='Acts.2.10'>Frygie a Pamfylie, Egypta a krajů Libye u Kyrény a přistěhovalí Římané,</verse>
        <verse osisID='Acts.2.11'>židé i obrácení pohané, Kréťané i Arabové; všichni je slyšíme mluvit v našich jazycích o velikých skutcích Božích!"</verse>
        <verse osisID='Acts.2.12'>Žasli a v rozpacích říkali jeden druhému: "Co to má znamenat?"</verse>
        <verse osisID='Acts.2.13'>Ale jiní říkali s posměškem: "Jsou opilí!"</verse>
        <verse osisID='Acts.2.14'>Tu vystoupil Petr spolu s jedenácti, pozvedl hlas a oslovil je: "Muži judští a všichni, kdo bydlíte v Jeruzalémě, toto vám chci oznámit, poslouchejte mě pozorně:</verse>
        <verse osisID='Acts.2.15'>Tito lidé nejsou, jak se domníváte, opilí - vždyť je teprve devět hodin ráno.</verse>
        <verse osisID='Acts.2.16'>Ale děje se, co bylo řečeno ústy proroka Jóele:</verse>
        <verse osisID='Acts.2.17'>'A stane se v posledních dnech, praví Bůh, sešlu svého Ducha na všechny lidi, synové vaši a vaše dcery budou mluvit v prorockém vytržení, vaši mládenci budou mít vidění a vaši starci budou mít sny.</verse>
        <verse osisID='Acts.2.18'>I na své služebníky a na své služebnice v oněch dnech sešlu svého Ducha, a budou prorokovat.</verse>
        <verse osisID='Acts.2.19'>A učiním divy nahoře na nebi a znamení dole na zemi: krev a oheň a oblaka dýmu.</verse>
        <verse osisID='Acts.2.20'>Slunce se obrátí v temnotu a měsíc se změní v krev, než přijde den Páně, velký a slavný;</verse>
        <verse osisID='Acts.2.21'>a každý, kdo vzývá jméno Páně, bude zachráněn.'</verse>
        <verse osisID='Acts.2.22'>Muži izraelští, slyšte tato slova: Ježíše Nazaretského Bůh potvrdil před vašimi zraky mocnými činy, divy a znameními, která mezi vámi skrze něho činil, jak sami víte.</verse>
        <verse osisID='Acts.2.23'>Bůh předem rozhodl, aby byl vydán, a vy jste ho rukou bezbožných přibili na kříž a zabili.</verse>
        <verse osisID='Acts.2.24'>Ale Bůh ho vzkřísil; vytrhl jej z bolestí smrti, a smrt ho nemohla udržet ve své moci.</verse>
        <verse osisID='Acts.2.25'>David o něm praví: 'Viděl jsem Pána stále před sebou, je mi po pravici, abych nezakolísal;</verse>
        <verse osisID='Acts.2.26'>proto se mé srdce zaradovalo a jazyk můj se rozjásal, nadto i tělo mé odpočine v naději,</verse>
        <verse osisID='Acts.2.27'>neboť mě nezanecháš v říši smrti a nedopustíš, aby se tvůj Svatý rozpadl v prach.</verse>
        <verse osisID='Acts.2.28'>Dal jsi mi poznat cesty života a blízkost tvé tváře mne naplní radostí.'</verse>
        <verse osisID='Acts.2.29'>Bratří, o praotci Davidovi vám mohu směle říci, že zemřel a byl pohřben; jeho hrob tu máme až dodnes.</verse>
        <verse osisID='Acts.2.30'>Byl to však prorok a věděl o přísaze, kterou se mu Bůh zavázal, že jeho potomka nastolí na jeho trůn;</verse>
        <verse osisID='Acts.2.31'>viděl do budoucnosti a mluvil tedy o vzkříšení Kristově, když řekl, že nezůstane v říši smrti a jeho tělo se nerozpadne v prach.</verse>
        <verse osisID='Acts.2.32'>Tohoto Ježíše Bůh vzkřísil a my všichni to můžeme dosvědčit.</verse>
        <verse osisID='Acts.2.33'>Byl vyvýšen na pravici Boží a přijal Ducha svatého, kterého Otec slíbil; nyní jej seslal na nás, jak to vidíte a slyšíte.</verse>
        <verse osisID='Acts.2.34'>David nevstoupil na nebe, ale sám říká: 'Řekl Hospodin mému Pánu: Usedni po mé pravici,</verse>
        <verse osisID='Acts.2.35'>dokud ti nepoložím nepřátele pod nohy.'</verse>
        <verse osisID='Acts.2.36'>Ať tedy všechen Izrael s jistotou ví, že toho Ježíše, kterého vy jste ukřižovali, učinil Bůh Pánem a Mesiášem."</verse>
        <verse osisID='Acts.2.37'>Když to slyšeli, byli zasaženi v srdci a řekli Petrovi i ostatním apoštolům: "Co máme dělat, bratří?"</verse>
        <verse osisID='Acts.2.38'>Petr jim odpověděl: "Obraťte se a každý z vás ať přijme křest ve jménu Ježíše Krista na odpuštění svých hříchů, a dostanete dar Ducha svatého.</verse>
        <verse osisID='Acts.2.39'>Neboť to zaslíbení platí vám a vašim dětem i všem daleko široko, které si povolá Pán, náš Bůh."</verse>
        <verse osisID='Acts.2.40'>A ještě mnoha jinými slovy je Petr zapřísahal a napomínal: "Zachraňte se z tohoto zvráceného pokolení!"</verse>
        <verse osisID='Acts.2.41'>Ti, kteří přijali jeho slovo, byli pokřtěni a přidalo se k nim toho dne na tři tisíce lidí.</verse>
        <verse osisID='Acts.2.42'>Vytrvale poslouchali učení apoštolů, byli spolu, lámali chléb a modlili se.</verse>
        <verse osisID='Acts.2.43'>Všech se zmocnila bázeň, neboť skrze apoštoly se stalo mnoho zázraků a znamení.</verse>
        <verse osisID='Acts.2.44'>Všichni, kteří uvěřili, byli pospolu a měli všechno společné.</verse>
        <verse osisID='Acts.2.45'>Prodávali svůj majetek a rozdělovali všem podle toho, jak kdo potřeboval.</verse>
        <verse osisID='Acts.2.46'>Každého dne pobývali svorně v chrámu, po domech lámali chléb a dělili se o jídlo s radostí a s upřímným srdcem.</verse>
        <verse osisID='Acts.2.47'>Chválili Boha a byli všemu lidu milí. A Pán denně přidával k jejich společenství ty, které povolával ke spáse.</verse>
      </chapter>
      <chapter osisID='Acts.3'>
        <verse osisID='Acts.3.1'>Petr a Jan šli o třetí hodině do chrámu k odpolední modlitbě.</verse>
        <verse osisID='Acts.3.2'>Právě tam přinášeli nějakého člověka, chromého od narození; každý den ho posadili u chrámové brány, které se říká Krásná, aby prosil o almužnu ty, kdo tam vcházeli.</verse>
        <verse osisID='Acts.3.3'>Když viděl přicházet do chrámu Petra a Jana, prosil také je o almužnu.</verse>
        <verse osisID='Acts.3.4'>Petr spolu s Janem na něj upřeli zrak a řekli: "Pohleď na nás!"</verse>
        <verse osisID='Acts.3.5'>Obrátil se k nim a čekal, že od nich něco dostane.</verse>
        <verse osisID='Acts.3.6'>Petr však řekl: "Stříbro ani zlato nemám, ale co mám, to ti dám: ve jménu Ježíše Krista Nazaretského vstaň a choď!"</verse>
        <verse osisID='Acts.3.7'>Vzal ho za pravou ruku a pomáhal mu vstát; a vtom se chromému zpevnily klouby,</verse>
        <verse osisID='Acts.3.8'>vyskočil na nohy, vzpřímil se a začal chodit. Vešel s nimi do chrámu, chodil, skákal radostí a chválil Boha.</verse>
        <verse osisID='Acts.3.9'>A všichni ho viděli, jak chodí a chválí Boha.</verse>
        <verse osisID='Acts.3.10'>Když poznali, že je to ten, co sedal a žebral před chrámem u Krásné brány, žasli a byli u vytržení nad tím, co se stalo.</verse>
        <verse osisID='Acts.3.11'>Protože se držel Petra a Jana, všichni se k nim v úžasu sběhli do sloupoví, kterému se říká Šalomounovo.</verse>
        <verse osisID='Acts.3.12'>Když to Petr viděl, promluvil k lidu: "Muži izraelští, proč nad tím žasnete a proč hledíte na nás, jako bychom svou vlastní mocí nebo zbožností způsobili, že tento člověk chodí?</verse>
        <verse osisID='Acts.3.13'>Bůh Abrahamův, Izákův a Jákobův, Bůh našich otců oslavil svého služebníka Ježíše, kterého vy jste vydali a kterého jste se před Pilátem zřekli, když ho chtěl osvobodit.</verse>
        <verse osisID='Acts.3.14'>Svatého a spravedlivého jste se zřekli a vyprosili jste si propuštění vraha.</verse>
        <verse osisID='Acts.3.15'>Původce života jste zabili, Bůh ho však vzkřísil z mrtvých a my jsme toho svědky.</verse>
        <verse osisID='Acts.3.16'>A protože tento člověk, kterého tu vidíte a poznáváte, uvěřil v jeho jméno, moc Ježíšova mu dala sílu a zdraví - a víra, kterou jméno Ježíšovo v něm vzbudilo, úplně ho uzdravila před vašima očima.</verse>
        <verse osisID='Acts.3.17'>Vím ovšem, bratří, že jste jednali z nevědomosti, stejně jako vaši vůdcové.</verse>
        <verse osisID='Acts.3.18'>Bůh však tímto způsobem vyplnil, co předem ohlásil ústy všech proroků, že jeho Mesiáš bude trpět.</verse>
        <verse osisID='Acts.3.19'>Proto čiňte pokání a obraťte se, aby byly smazány vaše hříchy</verse>
        <verse osisID='Acts.3.20'>a přišel čas Hospodinův, čas odpočinutí, kdy pošle Ježíše, Mesiáše, kterého vám určil.</verse>
        <verse osisID='Acts.3.21'>On zůstane v nebi až do chvíle, kdy bude všechno nové, jak o tom Bůh od věků mluvil ústy svých svatých proroků.</verse>
        <verse osisID='Acts.3.22'>Mojžíš řekl: 'Hospodin, náš Bůh, vám povolá proroka z vašich bratří, jako jsem já; toho budete poslouchat ve všem, co vám řekne.'</verse>
        <verse osisID='Acts.3.23'>A 'každý, kdo toho proroka neuposlechne, bude vyhlazen z mého lidu.'</verse>
        <verse osisID='Acts.3.24'>Také všichni ostatní proroci, kolik jich jen od Samuele bylo, přinášeli zvěst právě o těchto dnech.</verse>
        <verse osisID='Acts.3.25'>Vás se týkají zaslíbení proroků i smlouva, kterou Bůh uzavřel s vašimi otci, když řekl Abrahamovi: 'V tvém potomstvu budou požehnány všechny národy na zemi.'</verse>
        <verse osisID='Acts.3.26'>Především pro vás povolal svého služebníka a poslal ho k vám, aby vám přinesl požehnání a odvrátil každého od jeho hříchů."</verse>
      </chapter>
      <chapter osisID='Acts.4'>
        <verse osisID='Acts.4.1'>Když Petr a Jan ještě mluvili k lidu, přišli na ně kněží s velitelem chrámové stráže a saduceji,</verse>
        <verse osisID='Acts.4.2'>rozhořčeni, že učí lid a hlásají, že v Ježíši je vzkříšení z mrtvých.</verse>
        <verse osisID='Acts.4.3'>Násilím se jich chopili a vsadili je na noc do vězení, neboť už byl večer.</verse>
        <verse osisID='Acts.4.4'>Ale mnozí z těch, kteří slyšeli Boží slovo, uvěřili, takže jich bylo již na pět tisíc.</verse>
        <verse osisID='Acts.4.5'>Druhý den se shromáždili jeruzalémští představitelé židů, starší a znalci zákona,</verse>
        <verse osisID='Acts.4.6'>velekněz Annáš, Kaifáš, Jan a Alexandr a ostatní z velekněžského rodu,</verse>
        <verse osisID='Acts.4.7'>dali předvést Petra a Jana a začali je vyslýchat: "Jakou mocí a v jakém jménu jste to učinili?"</verse>
        <verse osisID='Acts.4.8'>Tu Petr, naplněn Duchem svatým, k nim promluvil: "Vůdcové lidu a starší,</verse>
        <verse osisID='Acts.4.9'>když nás dnes vyšetřujete pro dobrodiní, které jsme prokázali nemocnému člověku, a ptáte se, kdo ho uzdravil,</verse>
        <verse osisID='Acts.4.10'>vězte vy všichni i celý izraelský národ: Stalo se to ve jménu Ježíše Krista Nazaretského, kterého vy jste ukřižovali, ale Bůh ho vzkřísil z mrtvých. Mocí jeho jména stojí tento člověk před vámi zdráv.</verse>
        <verse osisID='Acts.4.11'>Ježíš je ten kámen, který jste vy stavitelé odmítli, ale on se stal kamenem úhelným.</verse>
        <verse osisID='Acts.4.12'>V nikom jiném není spásy; není pod nebem jiného jména, zjeveného lidem, jímž bychom mohli být spaseni."</verse>
        <verse osisID='Acts.4.13'>Když viděli odvahu Petrovu i Janovu a shledali, že jsou to lidé neučení a prostí, žasli; poznávali, že jsou to ti, kteří bývali s Ježíšem.</verse>
        <verse osisID='Acts.4.14'>A když viděli, že ten uzdravený člověk tam stojí s nimi, neměli, co by na to řekli.</verse>
        <verse osisID='Acts.4.15'>Poručili jim, aby opustili zasedání; pak se mezi sebou radili:</verse>
        <verse osisID='Acts.4.16'>"Co s těmi lidmi uděláme? Bůh skrze ně způsobil zřejmý zázrak. Všichni, kdo bydlí v Jeruzalémě, to vědí, a my to nemůžeme popřít.</verse>
        <verse osisID='Acts.4.17'>Aby se to však příliš nerozneslo v lidu, pohrozíme jim, že už Ježíše nikomu nesmějí zvěstovat."</verse>
        <verse osisID='Acts.4.18'>Zavolali je tedy a přikázali jim, aby jméno Ježíšovo vůbec nerozhlašovali a o něm neučili.</verse>
        <verse osisID='Acts.4.19'>Ale Petr a Jan jim odpověděli: "Posuďte sami, zda je před Bohem správné, abychom poslouchali vás, a ne jeho.</verse>
        <verse osisID='Acts.4.20'>Neboť o tom, co jsme viděli a slyšeli, nemůžeme mlčet."</verse>
        <verse osisID='Acts.4.21'>A tak jim pohrozili a propustili je, protože nenašli nic, zač by je mohli potrestat; také měli obavy z lidu, neboť všichni chválili Boha za to, co se stalo.</verse>
        <verse osisID='Acts.4.22'>Tomu chromému, který byl zázračně uzdraven, bylo totiž už přes čtyřicet let.</verse>
        <verse osisID='Acts.4.23'>Když byli Petr a Jan propuštěni, vrátili se mezi své a oznámili, co jim řekli velekněží a starší.</verse>
        <verse osisID='Acts.4.24'>Když to bratří uslyšeli, pozdvihli jednomyslně hlas k Bohu a řekli: "Pane, který jsi učinil nebe i zemi i moře a všecko, co je v nich,</verse>
        <verse osisID='Acts.4.25'>ty jsi skrze Ducha svatého ústy našeho otce Davida, svého služebníka, řekl: 'Proč zuří pohané hněvem a národy osnují marná spiknutí?</verse>
        <verse osisID='Acts.4.26'>Povstávají králové země a vladaři se srocují proti Hospodinu a jeho Mesiáši.'</verse>
        <verse osisID='Acts.4.27'>Opravdu se srotili v tomto městě Herodes a Pontius Pilát spolu s pohany i s národem izraelským proti tvému svatému služebníku Ježíšovi, kterého jsi posvětil,</verse>
        <verse osisID='Acts.4.28'>a vykonali, co tvá ruka a tvá vůle předem určila.</verse>
        <verse osisID='Acts.4.29'>Pohleď tedy, Pane, na jejich hrozby a dej svým služebníkům, aby s odvahou a odhodlaně mluvili tvé slovo;</verse>
        <verse osisID='Acts.4.30'>a vztahuj svou ruku k uzdravování, čiň znamení a zázraky skrze jméno svého svatého služebníka Ježíše."</verse>
        <verse osisID='Acts.4.31'>Když se pomodlili, otřáslo se místo, kde byli shromážděni, a všichni byli naplněni Duchem svatým a s odvahou mluvili slovo Boží.</verse>
        <verse osisID='Acts.4.32'>Všichni, kdo uvěřili, byli jedné mysli a jednoho srdce a nikdo neříkal o ničem, co měl, že je to jeho vlastní, nýbrž měli všechno společné.</verse>
        <verse osisID='Acts.4.33'>Boží moc provázela svědectví apoštolů o vzkříšení Pána Ježíše a na všech spočívala veliká milost.</verse>
        <verse osisID='Acts.4.34'>Nikdo mezi nimi netrpěl nouzi, neboť ti, kteří měli pole nebo domy, prodávali je, a peníze, které utržili,</verse>
        <verse osisID='Acts.4.35'>skládali apoštolům k nohám. Z toho se rozdávalo každému, jak potřeboval.</verse>
        <verse osisID='Acts.4.36'>Také Josef, kterého apoštolové nazvali Barnabáš - to znamená 'syn útěchy' - levita původem z Kypru,</verse>
        <verse osisID='Acts.4.37'>měl pole, prodal je, peníze přinesl a položil před apoštoly.</verse>
      </chapter>
      <chapter osisID='Acts.5'>
        <verse osisID='Acts.5.1'>Také nějaký muž, jménem Ananiáš, a jeho manželka Safira prodali svůj pozemek.</verse>
        <verse osisID='Acts.5.2'>Ananiáš si však s vědomím své ženy dal nějaké peníze stranou, zbytek přinesl a položil apoštolům k nohám.</verse>
        <verse osisID='Acts.5.3'>Ale Petr mu řekl: "Ananiáši, proč satan ovládl tvé srdce, že jsi lhal Duchu svatému a dal stranou část peněz za to pole?</verse>
        <verse osisID='Acts.5.4'>Bylo tvé a mohl sis je přece ponechat; a když jsi je prodal, mohl jsi s penězi naložit podle svého. Jak ses mohl odhodlat k tomuto činu? Nelhal jsi lidem, ale Bohu!"</verse>
        <verse osisID='Acts.5.5'>Když to Ananiáš uslyšel, skácel se a byl mrtev; a na všechny, kteří to slyšeli, padla velká bázeň.</verse>
        <verse osisID='Acts.5.6'>Mladší z bratří ho přikryli, vynesli a pohřbili.</verse>
        <verse osisID='Acts.5.7'>Asi po třech hodinách vstoupila jeho žena, netušíc, co se stalo.</verse>
        <verse osisID='Acts.5.8'>Petr se na ni obrátil: "Pověz mi, prodali jste to pole opravdu jen za tolik peněz?" Ona řekla: "Ano, jen za tolik."</verse>
        <verse osisID='Acts.5.9'>Petr jí řekl: "Proč jste se smluvili a tak pokoušeli Ducha Páně? Hle, za dveřmi je slyšet kroky těch, kteří pochovali tvého muže; ti odnesou i tebe."</verse>
        <verse osisID='Acts.5.10'>A hned se skácela u jeho nohou a zemřela. Když ti mládenci vstoupili dovnitř, našli ji mrtvou. Vynesli ji a pohřbili k jejímu muži.</verse>
        <verse osisID='Acts.5.11'>A velká bázeň padla na celou církev i na všechny, kteří o tom slyšeli.</verse>
        <verse osisID='Acts.5.12'>Mezi lidem se rukama apoštolů dálo mnoho znamení a divů. Všichni se svorně scházeli v Šalomounově sloupoví</verse>
        <verse osisID='Acts.5.13'>a nikdo jiný se neodvažoval k nim přidružit, ale lid je chválil a ctil.</verse>
        <verse osisID='Acts.5.14'>A stále přibývalo mnoho mužů i žen, kteří uvěřili Pánu.</verse>
        <verse osisID='Acts.5.15'>Dokonce vynášeli nemocné i na ulici a kladli je na lehátka a na nosítka, aby na některého padl aspoň Petrův stín, až půjde kolem.</verse>
        <verse osisID='Acts.5.16'>Také z ostatních míst v okolí Jeruzaléma se scházelo množství lidí; přinášeli nemocné a sužované nečistými duchy a všichni byli uzdravováni.</verse>
        <verse osisID='Acts.5.17'>Ale velekněz a jeho stoupenci, totiž saducejská strana, byli naplněni závistí;</verse>
        <verse osisID='Acts.5.18'>chopili se apoštolů a vsadili je do městského vězení.</verse>
        <verse osisID='Acts.5.19'>Anděl Páně však v noci otevřel dveře vězení, vyvedl apoštoly ven a řekl:</verse>
        <verse osisID='Acts.5.20'>"Jděte znovu do chrámu a zvěstujte lidu ta slova života."</verse>
        <verse osisID='Acts.5.21'>Oni poslechli, vešli na úsvitě do chrámu a učili. Jakmile se dostavil velekněz se svými lidmi, svolali veleradu a všechny starší izraelské a poslali pro apoštoly do vězení.</verse>
        <verse osisID='Acts.5.22'>Když tam stráže došly, vězení bylo prázdné. Vrátili se tedy a hlásili:</verse>
        <verse osisID='Acts.5.23'>"Dveře žaláře jsme našli pevně zavřené a stráže stály před nimi, ale když jsme otevřeli, nikoho jsme uvnitř nenašli."</verse>
        <verse osisID='Acts.5.24'>Když ta slova uslyšel velitel chrámové stráže a velekněží, nedovedli si vysvětlit, co se to mohlo stát.</verse>
        <verse osisID='Acts.5.25'>Tu přišel nějaký člověk a oznámil jim: "Ti muži, které jste vsadili do vězení, jsou v chrámě a učí lid."</verse>
        <verse osisID='Acts.5.26'>Velitel a stráž tedy pro ně došli a vedli je, ale bez násilí; báli se totiž, aby je lid nezačal kamenovat.</verse>
        <verse osisID='Acts.5.27'>Když je přivedli, postavili je před radu a velekněz je začal vyslýchat:</verse>
        <verse osisID='Acts.5.28'>"Důrazně jsme vám zakázali učit o tom člověku, a vy jste tím svým učením naplnili celý Jeruzalém; a na nás byste chtěli svalit odpovědnost za jeho krev!"</verse>
        <verse osisID='Acts.5.29'>Petr a apoštolové odpověděli: "Boha je třeba poslouchat, ne lidi.</verse>
        <verse osisID='Acts.5.30'>Bůh našich otců vzkřísil Ježíše, kterého vy jste pověsili na kříž a zabili;</verse>
        <verse osisID='Acts.5.31'>toho Bůh vyvýšil jako vůdce a spasitele a dal mu místo po své pravici, aby přinesl Izraeli pokání a odpuštění hříchů.</verse>
        <verse osisID='Acts.5.32'>My jsme svědkové toho všeho a s námi Duch svatý, kterého Bůh dal těm, kdo ho poslouchají."</verse>
        <verse osisID='Acts.5.33'>Když to velekněží slyšeli, rozlítili se a chtěli apoštoly zabít.</verse>
        <verse osisID='Acts.5.34'>Tu vstal ve veleradě farizeus jménem Gamaliel, učitel zákona, kterého si vážil všechen lid; poručil, aby je na chvíli vyvedli ven,</verse>
        <verse osisID='Acts.5.35'>a řekl: "Dobře si rozmyslete, Izraelci, co s těmi lidmi chcete udělat.</verse>
        <verse osisID='Acts.5.36'>Před nedávnem povstal Theudas a tvrdil, že je Vyvolený; přidalo se k němu asi čtyři sta mužů. Když byl zabit, byli všichni jeho stoupenci rozprášeni a nakonec z toho nebylo nic.</verse>
        <verse osisID='Acts.5.37'>Po něm povstal ve dnech soupisu Judas Galilejský a strhl za sebou lid; také on zahynul a jeho stoupenci byli rozehnáni.</verse>
        <verse osisID='Acts.5.38'>Proto vám teď radím: Nechte tyto lidi a propusťte je. Pochází-li tento záměr a toto dílo z lidí, rozpadne se samo;</verse>
        <verse osisID='Acts.5.39'>pochází-li z Boha, nebudete moci ty lidi vyhubit - nechcete přece bojovat proti Bohu." Dali mu za pravdu;</verse>
        <verse osisID='Acts.5.40'>zavolali apoštoly, poručili je zbičovat, zakázali jim mluvit ve jménu Ježíšovu a pak je propustili.</verse>
        <verse osisID='Acts.5.41'>A oni odcházeli z velerady s radostnou myslí, že se jim dostalo té cti, aby nesli potupu pro jeho jméno.</verse>
        <verse osisID='Acts.5.42'>Dále učili den co den v chrámě i po domech a hlásali evangelium, že Ježíš je Mesiáš.</verse>
      </chapter>
      <chapter osisID='Acts.6'>
        <verse osisID='Acts.6.1'>V té době, kdy učedníků stále přibývalo, začali si ti z nich, kteří vyrostli mezi Řeky, stěžovat na bratry z židovského prostředí, že se jejich vdovám nedává každodenně spravedlivý díl.</verse>
        <verse osisID='Acts.6.2'>A tak apoštolové svolali všechny učedníky a řekli: "Bohu se nebude líbit, jestliže my přestaneme kázat Boží slovo a budeme sloužit při stolech.</verse>
        <verse osisID='Acts.6.3'>Bratří, vyberte si proto mezi sebou sedm mužů, o nichž se ví, že jsou plni Ducha a moudrosti, a pověříme je touto službou.</verse>
        <verse osisID='Acts.6.4'>My pak budeme i nadále věnovat všechen svůj čas modlitbě a kázání slova."</verse>
        <verse osisID='Acts.6.5'>Celé shromáždění s tímto návrhem rádo souhlasilo, a tak zvolili Štěpána, který byl plný víry a Ducha svatého, dále Filipa, Prochora, Nikánora, Timóna, Parména a Mikuláše z Antiochie, původem pohana, který přistoupil k židovství.</verse>
        <verse osisID='Acts.6.6'>Přivedli je před apoštoly, ti se pomodlili a vložili na ně ruce.</verse>
        <verse osisID='Acts.6.7'>Slovo Boží se šířilo a počet učedníků v Jeruzalémě velmi rostl. Také mnoho kněží přijalo víru.</verse>
        <verse osisID='Acts.6.8'>Štěpán byl obdařen Boží milostí a mocí a činil mezi lidem veliké divy a znamení.</verse>
        <verse osisID='Acts.6.9'>Tu proti němu vystoupili někteří židé, patřící k synagóze, zvané synagóga propuštěnců, a k synagóze Kyrénských a Alexandrijských, a společně se židy z Kilikie a z Asie se začali se Štěpánem přít.</verse>
        <verse osisID='Acts.6.10'>Nebyli však schopni čelit Duchu moudrosti, v jehož moci Štěpán mluvil.</verse>
        <verse osisID='Acts.6.11'>Navedli tedy několik mužů, aby prohlašovali: "My jsme slyšeli, jak mluví rouhavě proti Mojžíšovi a proti Bohu."</verse>
        <verse osisID='Acts.6.12'>Tím pobouřili lid a starší se zákoníky; pak si pro Štěpána přišli, odvedli ho a postavili před radu.</verse>
        <verse osisID='Acts.6.13'>Přivedli křivé svědky a ti vypovídali: "Tenhle člověk znovu a znovu mluví proti tomuto svatému místu i proti Mojžíšovu zákonu.</verse>
        <verse osisID='Acts.6.14'>Na vlastní uši jsme slyšeli, jak řekl, že Ježíš Nazaretský zboří tento chrám a změní ustanovení, která nám dal Mojžíš."</verse>
        <verse osisID='Acts.6.15'>Všichni, kteří v radě zasedali, pohlédli na Štěpána a viděli, že jeho tvář je jako tvář anděla.</verse>
      </chapter>
      <chapter osisID='Acts.7'>
        <verse osisID='Acts.7.1'>Velekněz se Štěpána otázal: "Je tomu tak?"</verse>
        <verse osisID='Acts.7.2'>A Štěpán začal mluvit: "Bratří a otcové, vyslechněte mne: Bůh slávy se zjevil našemu praotci Abrahamovi ještě v Mezopotámii, než se usadil v Cháranu,</verse>
        <verse osisID='Acts.7.3'>a řekl mu: 'Opusť svou zemi a své příbuzné a jdi do země, kterou ti ukážu.'</verse>
        <verse osisID='Acts.7.4'>A tak vyšel Abraham z Chaldejské země a usadil se v Cháranu. Když jeho otec zemřel, vyzval jej Bůh, aby se odtud přestěhoval do této země, v které nyní žijete.</verse>
        <verse osisID='Acts.7.5'>Ale nedal mu z ní do vlastnictví ani píď, slíbil však, že ji dá natrvalo jemu i jeho potomkům, ačkoliv tehdy ještě Abraham neměl syna.</verse>
        <verse osisID='Acts.7.6'>A Bůh mu řekl: 'Tvoji potomci se přestěhují do cizí země a budou tam bydlet; udělají z nich otroky a po čtyři sta let s nimi budou zle nakládat.</verse>
        <verse osisID='Acts.7.7'>Ale já budu soudit národ, který je zotročí', řekl Bůh, 'a oni vyjdou svobodni a budou mi sloužit na tomto místě'.</verse>
        <verse osisID='Acts.7.8'>Bůh uzavřel s Abrahamem smlouvu, jejímž znamením se stala obřízka. Když se podle Božího slibu Abrahamovi narodil Izák, osmého dne jej obřezal. Právě tak obřezal Izák Jákoba a Jákob svých dvanáct synů.</verse>
        <verse osisID='Acts.7.9'>Jákobovi synové žárlili na svého bratra Josefa a prodali ho do Egypta; ale Bůh byl s ním,</verse>
        <verse osisID='Acts.7.10'>vysvobodil ho ze všech jeho útrap a způsobil, že si ho farao, egyptský král, oblíbil pro jeho moudrost a svěřil mu správu nad Egyptem i nad celým královským domem.</verse>
        <verse osisID='Acts.7.11'>Potom nastal po celém Egyptě i Kanaánu hlad a veliká nouze, a naši praotcové neměli co jíst.</verse>
        <verse osisID='Acts.7.12'>Jákob se dověděl, že jsou v Egyptě zásoby obilí a dvakrát tam poslal své syny.</verse>
        <verse osisID='Acts.7.13'>Když tam přišli podruhé, dal se Josef svým bratřím poznat; tak se farao dověděl o Josefově původu.</verse>
        <verse osisID='Acts.7.14'>Pak si Josef vzal k sobě svého otce Jákoba a všechny své příbuzné; bylo jich sedmdesát pět.</verse>
        <verse osisID='Acts.7.15'>Tak se Jákob dostal do Egypta a tam zemřel on i naši praotcové.</verse>
        <verse osisID='Acts.7.16'>Jejich ostatky přenesli do Sichemu a uložili je do hrobky, kterou Abraham koupil od synů Emorových v Sichemu a zaplatil stříbrem.</verse>
        <verse osisID='Acts.7.17'>Když už byl blízko čas, kdy Bůh chtěl splnit to, co Abrahamovi slíbil, počet našeho lidu v Egyptě velmi vzrostl.</verse>
        <verse osisID='Acts.7.18'>Ale tu nastoupil v Egyptě jiný král, který už o Josefovi nic nevěděl.</verse>
        <verse osisID='Acts.7.19'>Ten jednal s naším národem nepřátelsky a přinutil naše praotce, aby odkládali děti, které se jim narodí, a nenechávali je naživu.</verse>
        <verse osisID='Acts.7.20'>V té době se narodil Mojžíš, kterého si Bůh vyvolil. Po tři měsíce o něj pečovali doma;</verse>
        <verse osisID='Acts.7.21'>a když ho museli odložit, ujala se ho faraónova dcera a starala se o něj jako o svého syna.</verse>
        <verse osisID='Acts.7.22'>Byl vychován ve vší egyptské moudrosti a byl mocný v slovech i činech.</verse>
        <verse osisID='Acts.7.23'>Když Mojžíš dosáhl věku čtyřiceti let, přišlo mu na mysl, aby se podíval, jak žijí jeho izraelští bratří.</verse>
        <verse osisID='Acts.7.24'>A tu uviděl, jak s jedním z nich nějaký Egypťan zle nakládá; přispěchal tomu ubožákovi na pomoc a pomstil ho tím, že Egypťana zabil.</verse>
        <verse osisID='Acts.7.25'>Myslel, že jeho bratří pochopí, že je chce Bůh skrze něho zachránit; ale oni to nepochopili.</verse>
        <verse osisID='Acts.7.26'>Druhého dne mezi ně zase přišel, právě když se dva z nich rvali; snažil se je smířit, a proto jim řekl: 'Co to děláte? Jste přece bratří! Proč ubližujete jeden druhému?'</verse>
        <verse osisID='Acts.7.27'>Ale ten, který svého bližního napadl, odstrčil Mojžíše a řekl: 'Kdo tě nad námi ustanovil vládcem a soudcem?</verse>
        <verse osisID='Acts.7.28'>Snad mne nechceš také zabít jako včera toho Egypťana?'</verse>
        <verse osisID='Acts.7.29'>Když to Mojžíš slyšel, utekl z Egypta a žil v zemi madiánské; tam se mu narodili dva synové.</verse>
        <verse osisID='Acts.7.30'>Když uplynulo čtyřicet let, zjevil se mu na poušti u hory Sínaj anděl v plameni hořícího keře.</verse>
        <verse osisID='Acts.7.31'>S údivem hleděl Mojžíš na to zjevení; šel blíž, aby se lépe podíval, a tu se ozval Hospodinův hlas:</verse>
        <verse osisID='Acts.7.32'>'Já jsem Bůh tvých otců, Bůh Abrahamův, Izákův a Jákobův.' Mojžíš se třásl strachem a neodvážil se vzhlédnout.</verse>
        <verse osisID='Acts.7.33'>Hospodin mu řekl: 'Zuj si obuv, protože místo, na kterém stojíš, je země svatá.</verse>
        <verse osisID='Acts.7.34'>Dobře jsem viděl, jak můj lid v Egyptě těžce trpí, a slyšel jsem, jak sténá. Proto jsem sestoupil, abych je vysvobodil. Jdi tedy, posílám tě do Egypta.'</verse>
        <verse osisID='Acts.7.35'>To je ten Mojžíš, kterého odmítli, když řekli: 'Kdo tě nad námi ustanovil vládcem a soudcem?' Toho poslal Bůh jako vládce i vysvoboditele, když se mu prostřednictvím anděla zjevil v keři.</verse>
        <verse osisID='Acts.7.36'>To je ten Mojžíš, který je vyvedl z Egyptské země, který činil divy a znamení v Egyptě, při Rudém moři i na poušti po čtyřicet let.</verse>
        <verse osisID='Acts.7.37'>To je on, který řekl synům izraelským: 'Bůh vám z vašich bratří povolá proroka, jako jsem já.'</verse>
        <verse osisID='Acts.7.38'>To je ten, kdo při shromáždění lidu na poušti byl prostředníkem mezi andělem, který k němu mluvil na hoře Sínaj, a mezi našimi praotci. To on přijal pro vás slova života.</verse>
        <verse osisID='Acts.7.39'>Ale naši praotcové ho nechtěli za vůdce, zřekli se ho a zatoužili po Egyptu.</verse>
        <verse osisID='Acts.7.40'>Proto řekli Árónovi: 'Udělej nám bohy, kteří by nás vedli. Vždyť nevíme, co se stalo s tím Mojžíšem, který nás vyvedl z Egypta.'</verse>
        <verse osisID='Acts.7.41'>A tehdy si udělali sochu telete, začali této modle obětovat a před výtvorem vlastních rukou pořádali slavnosti.</verse>
        <verse osisID='Acts.7.42'>Proto se od nich Bůh odvrátil a dopustil, aby se klaněli nebeským mocnostem, jak se o tom píše v knize proroků: 'Byl jsem to já, lide izraelský, komu jste po těch čtyřicet let na poušti obětovali a přinášeli dary?</verse>
        <verse osisID='Acts.7.43'>Byl to Moloch, jehož stánek jste s sebou nosili, a hvězdu boha Remfana, obrazy, které jste si udělali pro svou modloslužbu. Proto vás přestěhuji do vyhnanství, až do končin babylónských.'</verse>
        <verse osisID='Acts.7.44'>Naši praotcové měli na poušti stánek svědectví; Bůh přikázal Mojžíšovi, aby jej udělal podle vzoru, který mu ukázal.</verse>
        <verse osisID='Acts.7.45'>Tento stánek odevzdali svým synům, a ti jej za Jozue vnesli do země pohanů, které Bůh před nimi zahnal. Tak tomu bylo až do časů Davidových.</verse>
        <verse osisID='Acts.7.46'>David nalezl u Boha milost a prosil, aby směl vyhledat místo, kde by přebýval Bůh Jákobův.</verse>
        <verse osisID='Acts.7.47'>Ale teprve Šalomoun vystavěl Bohu chrám.</verse>
        <verse osisID='Acts.7.48'>Avšak Nejvyšší nepřebývá v chrámech, vystavěných lidskýma rukama, jak praví prorok:</verse>
        <verse osisID='Acts.7.49'>'Mým trůnem je nebe a země podnoží mých nohou! Jaký chrám mi můžete vystavět, praví Hospodin, a je vůbec místo, kde bych mohl spočinout?</verse>
        <verse osisID='Acts.7.50'>Což to všechno nestvořila má ruka?'</verse>
        <verse osisID='Acts.7.51'>Jste tvrdošíjní a máte pohanské srdce i uši! Nepřestáváte odporovat Duchu svatému, jako to dělali vaši otcové.</verse>
        <verse osisID='Acts.7.52'>Byl kdy nějaký prorok, aby ho vaši otcové nepronásledovali? Zabili ty, kteří předpověděli příchod Spravedlivého, a toho vy jste nyní zradili a zavraždili.</verse>
        <verse osisID='Acts.7.53'>Přijali jste Boží zákon z rukou andělů, ale sami jste jej nezachovali!"</verse>
        <verse osisID='Acts.7.54'>Když to členové rady slyšeli, začali na Štěpána v duchu zuřit a zlostí zatínali zuby.</verse>
        <verse osisID='Acts.7.55'>Ale on, plný Ducha svatého, pohleděl k nebi a uzřel Boží slávu i Ježíše, jak stojí po pravici Boží,</verse>
        <verse osisID='Acts.7.56'>a řekl: "Hle, vidím nebesa otevřená a Syna člověka, stojícího po pravici Boží."</verse>
        <verse osisID='Acts.7.57'>Tu začali hrozně křičet a zacpávat si uši; všichni se na něho vrhli</verse>
        <verse osisID='Acts.7.58'>a hnali ho za město, aby ho kamenovali. Svědkové dali své pláště hlídat mládenci, který se jmenoval Saul.</verse>
        <verse osisID='Acts.7.59'>Když Štěpána kamenovali, on se modlil: "Pane Ježíši, přijmi mého ducha!"</verse>
        <verse osisID='Acts.7.60'>Pak klesl na kolena a zvolal mocným hlasem: "Pane, odpusť jim tento hřích!" To řekl a zemřel.</verse>
      </chapter>
      <chapter osisID='Acts.8'>
        <verse osisID='Acts.8.1'>Saul schvaloval, že Štěpána zabili. Tehdy začalo kruté pronásledování jeruzalémské církve; všichni kromě apoštolů se rozprchli po Judsku a Samařsku.</verse>
        <verse osisID='Acts.8.2'>Zbožní muži Štěpána pochovali a velmi nad ním truchlili.</verse>
        <verse osisID='Acts.8.3'>Saul se však snažil církev zničit: pátral dům od domu, zatýkal muže i ženy a dával je do žaláře.</verse>
        <verse osisID='Acts.8.4'>Ti, kteří se z Jeruzaléma rozprchli, začali kázat evangelium všude, kam přišli.</verse>
        <verse osisID='Acts.8.5'>Filip odešel do města Samaří a zvěstoval tam Krista.</verse>
        <verse osisID='Acts.8.6'>Všichni lidé byli zaujati Filipovými slovy, když je slyšeli, a když viděli znamení, která činil.</verse>
        <verse osisID='Acts.8.7'>Neboť z mnoha posedlých vycházeli s velikým křikem nečistí duchové a mnoho ochrnutých a chromých bylo uzdraveno.</verse>
        <verse osisID='Acts.8.8'>A tak nastala veliká radost v tom městě.</verse>
        <verse osisID='Acts.8.9'>Jeden muž, jménem Šimon, který tam žil, už dlouhou dobu svou magií uváděl v úžas samařský lid; říkal o sobě, že je v něm božská moc.</verse>
        <verse osisID='Acts.8.10'>Všichni - prostí i významní - mu dychtivě naslouchali a říkali si: "On je ta božská moc, která se nazývá Veliká."</verse>
        <verse osisID='Acts.8.11'>Poslouchali ho ve všem proto, že na ně dlouhý čas působil svou magií.</verse>
        <verse osisID='Acts.8.12'>Ale když uvěřili Filipově zvěsti o Božím království a o Ježíši Kristu, dávali se pokřtít muži i ženy.</verse>
        <verse osisID='Acts.8.13'>Tu uvěřil i sám Šimon, dal se pokřtít, byl stále s Filipem a nevycházel z úžasu, když viděl, jak se tu dějí veliká znamení a mocné činy.</verse>
        <verse osisID='Acts.8.14'>Když apoštolové v Jeruzalémě uslyšeli, že v Samařsku přijali Boží slovo, poslali k nim Petra a Jana.</verse>
        <verse osisID='Acts.8.15'>Oni tam přišli a modlili se za ně, aby také jim byl dán Duch svatý,</verse>
        <verse osisID='Acts.8.16'>neboť ještě na nikoho z nich nesestoupil; byli jen pokřtěni ve jméno Pána Ježíše.</verse>
        <verse osisID='Acts.8.17'>Petr a Jan tedy na ně vložili ruce a oni přijali Ducha svatého.</verse>
        <verse osisID='Acts.8.18'>Když Šimon viděl, že ten, na koho apoštolové vloží ruce, dostává Ducha svatého, nabídl jim peníze a řekl:</verse>
        <verse osisID='Acts.8.19'>"Dejte i mně tu moc, aby Ducha svatého dostal každý, na koho vložím ruce."</verse>
        <verse osisID='Acts.8.20'>Petr mu odpověděl: "Tvé peníze ať jsou zatraceny i s tebou: Myslil sis, že se Boží dar dá získat za peníze!</verse>
        <verse osisID='Acts.8.21'>Tato moc není pro tebe a nemůžeš mít na ní podíl, neboť tvé srdce není upřímné před Bohem.</verse>
        <verse osisID='Acts.8.22'>Odvrať se proto od této své ničemnosti a pros Boha; snad ti odpustí, co jsi zamýšlel.</verse>
        <verse osisID='Acts.8.23'>Vidím, že jsi pln hořké závisti a v zajetí nepravosti."</verse>
        <verse osisID='Acts.8.24'>Šimon na to řekl: "Modlete se za mne k Bohu, aby mne nepostihlo nic z toho, o čem jste mluvili."</verse>
        <verse osisID='Acts.8.25'>Apoštolové i potom vydávali svědectví a kázali slovo Páně. Pak se vraceli do Jeruzaléma a ještě cestou zvěstovali evangelium v mnoha samařských vesnicích.</verse>
        <verse osisID='Acts.8.26'>Anděl Páně řekl Filipovi: "Vydej se na jih k cestě, která vede z Jeruzaléma do Gázy." Ta cesta je opuštěná.</verse>
        <verse osisID='Acts.8.27'>Filip se vydal k té cestě a hle, právě přijížděl etiopský dvořan, správce všech pokladů kandaky, to jest etiopské královny. Ten vykonal pouť do Jeruzaléma</verse>
        <verse osisID='Acts.8.28'>a nyní se vracel na svém voze a četl proroka Izaiáše.</verse>
        <verse osisID='Acts.8.29'>Duch řekl Filipovi: "Běž k tomu vozu a jdi vedle něho!"</verse>
        <verse osisID='Acts.8.30'>Filip k němu přiběhl, a když uslyšel, že ten člověk čte proroka Izaiáše, zeptal se: "Rozumíš tomu, co čteš?"</verse>
        <verse osisID='Acts.8.31'>On odpověděl: "Jak bych mohl, když mi to nikdo nevyloží!" A pozval Filipa, aby nastoupil a sedl si vedle něho.</verse>
        <verse osisID='Acts.8.32'>To místo Písma, které četl, znělo: 'Jako ovce vedená na porážku, jako beránek, němý, když ho stříhají, ani on neotevřel ústa.</verse>
        <verse osisID='Acts.8.33'>Ponížil se, a proto byl soud nad ním zrušen; kdo bude moci vypravovat o jeho potomcích? Vždyť jeho život na této zemi byl ukončen.'</verse>
        <verse osisID='Acts.8.34'>Dvořan se obrátil k Filipovi: "Vylož mi, prosím, o kom to prorok mluví - sám o sobě, či o někom jiném?"</verse>
        <verse osisID='Acts.8.35'>Tu Filip začal u toho slova Písma a zvěstoval mu Ježíše.</verse>
        <verse osisID='Acts.8.36'>Jak pokračovali v cestě, přijeli k místu, kde byla voda. Dvořan řekl: "Zde je voda. Co brání, abych byl pokřtěn?"</verse>
        <verse osisID='Acts.8.37'>--- fehlt/missing</verse>
        <verse osisID='Acts.8.38'>Dal zastavit vůz a oba, Filip i dvořan, sestoupili do vody a Filip jej pokřtil.</verse>
        <verse osisID='Acts.8.39'>Když vystoupili z vody, Duch Páně se Filipa zmocnil a dvořan ho už neviděl, ale radoval se a jel dál svou cestou.</verse>
        <verse osisID='Acts.8.40'>Filip se pak ocitl v Azótu. Procházel všemi městy a přinášel jim radostnou zvěst, až se dostal do Cesareje.</verse>
      </chapter>
      <chapter osisID='Acts.9'>
        <verse osisID='Acts.9.1'>Saul nepřestával vyhrožovat učedníkům Páně a chtěl je vyhladit. Šel proto k veleknězi</verse>
        <verse osisID='Acts.9.2'>a vyžádal si od něho doporučující listy pro synagógy v Damašku, aby tam mohl vyhledávat muže i ženy, kteří se hlásí k tomu směru, a přivést je v poutech do Jeruzaléma.</verse>
        <verse osisID='Acts.9.3'>Na cestě, když už byl blízko Damašku, zazářilo kolem něho náhle světlo z nebe.</verse>
        <verse osisID='Acts.9.4'>Padl na zem a uslyšel hlas: "Saule, Saule, proč mne pronásleduješ?"</verse>
        <verse osisID='Acts.9.5'>Saul řekl: "Kdo jsi, Pane?" On odpověděl: "Já jsem Ježíš, kterého ty pronásleduješ.</verse>
        <verse osisID='Acts.9.6'>Vstaň, jdi do města a tam se dovíš, co máš dělat."</verse>
        <verse osisID='Acts.9.7'>Muži, kteří ho doprovázeli, zůstali stát a nebyli schopni slova; slyšeli sice hlas, ale nespatřili nikoho.</verse>
        <verse osisID='Acts.9.8'>Saul vstal ze země, otevřel oči, ale nic neviděl. Museli ho vzít za ruce a dovést do Damašku.</verse>
        <verse osisID='Acts.9.9'>Po tři dny neviděl, nic nejedl a nepil.</verse>
        <verse osisID='Acts.9.10'>V Damašku žil jeden učedník, jménem Ananiáš. Toho Pán ve vidění zavolal: "Ananiáši!" On odpověděl: "Zde jsem, Pane."</verse>
        <verse osisID='Acts.9.11'>Pán mu řekl: "Jdi hned do ulice, která se jmenuje Přímá, a v domě Judově vyhledej Saula z Tarsu. Právě se modlí</verse>
        <verse osisID='Acts.9.12'>a dostalo se mu vidění, jak k němu vchází muž jménem Ananiáš a vkládá na něj ruce, aby opět viděl."</verse>
        <verse osisID='Acts.9.13'>Ananiáš odpověděl: "Pane, mnoho lidí mi vyprávělo o tom člověku, kolik zla způsobil bratřím v Jeruzalémě.</verse>
        <verse osisID='Acts.9.14'>Také zde má od velekněží plnou moc zatknout každého, kdo vzývá tvé jméno."</verse>
        <verse osisID='Acts.9.15'>Pán mu však řekl: "Jdi, neboť on je mým nástrojem, který jsem si zvolil, aby nesl mé jméno národům i králům a synům izraelským.</verse>
        <verse osisID='Acts.9.16'>Ukáži mu, co všechno musí podstoupit pro mé jméno."</verse>
        <verse osisID='Acts.9.17'>Ananiáš šel, vstoupil do toho domu, vložil na Saula ruce a řekl: "Saule, můj bratře, posílá mě k tobě Pán - ten Ježíš, který se ti zjevil na tvé cestě; chce, abys opět viděl a byl naplněn Duchem svatým."</verse>
        <verse osisID='Acts.9.18'>Tu jako by mu s očí spadly šupiny, zase viděl a hned se dal pokřtít.</verse>
        <verse osisID='Acts.9.19'>Pak přijal pokrm a síla se mu vrátila. S damašskými učedníky zůstal Saul několik dní</verse>
        <verse osisID='Acts.9.20'>a hned začal v synagógách kázat, že Ježíš je Syn Boží.</verse>
        <verse osisID='Acts.9.21'>Všichni, kdo ho slyšeli, žasli a říkali: "To je přece ten, který se snažil v Jeruzalémě vyhladit všechny vyznavače tohoto jména. I sem přišel jen proto, aby je v poutech odvedl k velekněžím."</verse>
        <verse osisID='Acts.9.22'>Ale Saul působil čím dál tím mocněji a svými důkazy, že Ježíš je Mesiáš, přiváděl do úzkých damašské židy.</verse>
        <verse osisID='Acts.9.23'>Po nějaké době se židé uradili, že Saula zabijí,</verse>
        <verse osisID='Acts.9.24'>ale on se o jejich úkladech dověděl. Protože ve dne v noci hlídali i brány, aby ho mohli zahubit,</verse>
        <verse osisID='Acts.9.25'>spustili ho učedníci dolů z hradeb v koši po provazech.</verse>
        <verse osisID='Acts.9.26'>Když přišel do Jeruzaléma, chtěl se připojit k učedníkům; ale všichni se ho báli, protože nevěřili, že k nim patří.</verse>
        <verse osisID='Acts.9.27'>Tu se ho ujal Barnabáš, uvedl ho k apoštolům a vypravoval jim, jak Saul na cestě do Damašku uviděl Pána, uslyšel jeho hlas, a jak tam potom neohroženě kázal v Ježíšově jménu.</verse>
        <verse osisID='Acts.9.28'>Saul se nyní mohl v Jeruzalémě na všem podílet s apoštoly a všude směle mluvil ve jménu Páně.</verse>
        <verse osisID='Acts.9.29'>Kázal také řecky mluvícím židům a přel se s nimi, takže se ho pokoušeli zabít.</verse>
        <verse osisID='Acts.9.30'>Když se to bratří dověděli, doprovodili ho do Cesareje a poslali do Tarsu.</verse>
        <verse osisID='Acts.9.31'>A tak církev v celém Judsku, Galileji a Samaří měla klid, vnitřně i navenek rostla, žila v bázni Páně a vzrůstala počtem, protože ji Duch svatý posiloval.</verse>
        <verse osisID='Acts.9.32'>Když Petr procházel všechna ta místa, přišel také k bratřím, kteří žili v Lyddě.</verse>
        <verse osisID='Acts.9.33'>Tam se setkal s jedním člověkem, jménem Eneáš, který byl už osm let upoután na lůžko, poněvadž byl ochrnutý.</verse>
        <verse osisID='Acts.9.34'>Petr mu řekl: "Eneáši, Ježíš Kristus tě uzdravuje! Vstaň a ustel své lůžko!" A Eneáš hned vstal.</verse>
        <verse osisID='Acts.9.35'>Všichni obyvatelé Lyddy a Sáronu, kteří to viděli, obrátili se k Pánu.</verse>
        <verse osisID='Acts.9.36'>V Joppe žila učednice jménem Tabita, řecky Dorkas. Konala mnoho dobrých skutků a štědře rozdávala almužny.</verse>
        <verse osisID='Acts.9.37'>Ale právě tehdy onemocněla a zemřela. Umyli ji a položili do horního pokoje.</verse>
        <verse osisID='Acts.9.38'>Poněvadž Lydda je blízko Joppe, dověděli se učedníci, že je tam Petr, a poslali k němu dva muže s naléhavou prosbou: "Přijď rychle k nám!"</verse>
        <verse osisID='Acts.9.39'>Petr se hned s nimi vydal na cestu. Když přišli do Joppe, zavedli jej do horního pokoje, kde ho s pláčem obklopily všechny vdovy a ukazovaly mu košile a pláště, které jim Tabita šila, dokud byla naživu.</verse>
        <verse osisID='Acts.9.40'>Petr poslal všechny z místnosti; pak poklekl, pomodlil se, obrátil se k mrtvé a řekl: "Tabito, vstaň!" Ona otevřela oči, a když spatřila Petra, zvedla se na lůžku.</verse>
        <verse osisID='Acts.9.41'>Podal jí ruku a pomohl jí vstát. Pak všechny zavolal, i vdovy, a vrátil jim ji živou.</verse>
        <verse osisID='Acts.9.42'>Zpráva o tom se rozšířila po celém Joppe a mnoho lidí uvěřilo v Pána.</verse>
        <verse osisID='Acts.9.43'>Petr zůstal ještě delší čas v Joppe v domě Šimona koželuha.</verse>
      </chapter>
      <chapter osisID='Acts.10'>
        <verse osisID='Acts.10.1'>V Cesareji žil nějaký muž jménem Kornélius, důstojník pluku zvaného Italský.</verse>
        <verse osisID='Acts.10.2'>Byl to člověk zbožný, s celou svou rodinou věřil v jediného Boha, byl velmi štědrý vůči židovskému lidu a pravidelně se modlil k Bohu.</verse>
        <verse osisID='Acts.10.3'>Ten měl kolem třetí hodiny odpoledne vidění, v němž jasně spatřil Božího anděla, jak k němu vchází a volá na něj: "Kornélie!"</verse>
        <verse osisID='Acts.10.4'>Pohlédl na něj a pln bázně řekl: "Co si přeješ, Pane?" Anděl odpověděl: "Bůh přijal tvé modlitby a almužny a pamatuje na tebe.</verse>
        <verse osisID='Acts.10.5'>Vyprav hned posly do Joppe, ať sem přivedou Šimona, zvaného Petr.</verse>
        <verse osisID='Acts.10.6'>Bydlí u Šimona koželuha, který má dům u moře."</verse>
        <verse osisID='Acts.10.7'>Když odešel ten anděl, zavolal si Kornélius ze svých lidí dva sluhy a jednoho zbožného vojáka ze své stráže,</verse>
        <verse osisID='Acts.10.8'>všechno jim vypravoval a pak je vyslal do Joppe.</verse>
        <verse osisID='Acts.10.9'>Druhého dne, právě když se blížili k městu, vyšel Petr za poledne na rovnou střechu domu, aby se modlil.</verse>
        <verse osisID='Acts.10.10'>Pak dostal hlad a chtěl se najíst. Zatímco mu připravovali jídlo, upadl do vytržení mysli:</verse>
        <verse osisID='Acts.10.11'>Vidí, jak se z otevřeného nebe cosi snáší; podobalo se to veliké plachtě, kterou spouštějí za čtyři cípy k zemi.</verse>
        <verse osisID='Acts.10.12'>Byly v ní všechny druhy živočichů: čtvernožci, plazi i ptáci.</verse>
        <verse osisID='Acts.10.13'>Tu k němu zazněl hlas: "Vstaň, Petře, zabíjej a jez!"</verse>
        <verse osisID='Acts.10.14'>Petr odpověděl: "To ne, Pane! Ještě nikdy jsem nejedl nic, co poskvrňuje a znečišťuje."</verse>
        <verse osisID='Acts.10.15'>Ale hlas se ozval znovu: "Co Bůh prohlásil za čisté, nepokládej za nečisté."</verse>
        <verse osisID='Acts.10.16'>To se opakovalo třikrát a zase to všechno bylo vyneseno vzhůru do nebe.</verse>
        <verse osisID='Acts.10.17'>Zatímco Petr úporně přemýšlel, co to jeho vidění může znamenat, podařilo se Kornéliovým poslům nalézt Šimonův dům. Zastavili se před vraty,</verse>
        <verse osisID='Acts.10.18'>zavolali a ptali se, zda tu bydlí Šimon, kterému říkají Petr.</verse>
        <verse osisID='Acts.10.19'>A Petr stále ještě přemýšlel o svém vidění, když mu Duch řekl: "Jsou tu tři muži a hledají tě;</verse>
        <verse osisID='Acts.10.20'>sejdi hned dolů a bez rozpaků s nimi jdi, neboť já jsem je poslal."</verse>
        <verse osisID='Acts.10.21'>Petr tedy sešel dolů k těm mužům a řekl: "Já jsem ten, kterého hledáte. Proč jste za mnou přišli?"</verse>
        <verse osisID='Acts.10.22'>Oni odpověděli: "Posílá nás setník Kornélius, muž spravedlivý, který věří v jediného Boha a má dobrou pověst u všeho židovského lidu. Zjevil se mu anděl a rozkázal mu, aby tě pozval do svého domu a vyslechl, co mu máš říci."</verse>
        <verse osisID='Acts.10.23'>Petr je zavedl dovnitř a nechal je u sebe přes noc. Hned druhého dne se s nimi Petr vydal na cestu a ještě několik bratří z Joppe ho doprovázelo.</verse>
        <verse osisID='Acts.10.24'>Nazítří přišli do Cesareje. Kornélius je očekával a spolu s ním jeho příbuzní a nejbližší přátelé.</verse>
        <verse osisID='Acts.10.25'>Když chtěl Petr vejít, vyšel mu Kornélius vstříc, padl na kolena a poklonil se mu.</verse>
        <verse osisID='Acts.10.26'>Ale Petr jej přinutil vstát a řekl: "Vstaň, vždyť i já jsem jen člověk."</verse>
        <verse osisID='Acts.10.27'>Za rozhovoru vešli dovnitř a Petr shledal, že je tam shromážděno mnoho lidí.</verse>
        <verse osisID='Acts.10.28'>Promluvil k nim: "Dobře víte, že židům není dovoleno stýkat se s pohany a navštěvovat je. Mně však Bůh ukázal, abych si o žádném člověku nemyslel, že styk s ním poskvrňuje nebo znečišťuje.</verse>
        <verse osisID='Acts.10.29'>Proto jsem také bez váhání přišel, když jste pro mne poslali, a nyní se ptám, jaký jste k tomu měli důvod."</verse>
        <verse osisID='Acts.10.30'>Kornélius odpověděl: "Jsou to právě tři dny, co jsem se v tuto chvíli modlil ve svém domě odpolední modlitbu, a náhle stál přede mnou muž v zářícím rouchu</verse>
        <verse osisID='Acts.10.31'>a řekl: 'Kornélie, Bůh vyslyšel tvou modlitbu a ví o tvých dobrých skutcích.</verse>
        <verse osisID='Acts.10.32'>Vyprav posly do Joppe a povolej odtud Šimona, kterému říkají Petr. Bydlí v domě koželuha Šimona u moře.'</verse>
        <verse osisID='Acts.10.33'>Hned jsem tedy pro tebe poslal a ty jsi ochotně přišel. Nyní jsme tu všichni shromážděni před Bohem a chceme slyšet vše, co ti Pán uložil."</verse>
        <verse osisID='Acts.10.34'>A Petr se ujal slova: "Nyní skutečně vidím, že Bůh nikomu nestraní,</verse>
        <verse osisID='Acts.10.35'>ale v každém národě je mu milý ten, kdo v něho věří a činí, co je spravedlivé.</verse>
        <verse osisID='Acts.10.36'>To je ta zvěst, kterou Bůh poslal synům izraelským, když vyhlásil pokoj v Ježíši Kristu. On je Pánem všech.</verse>
        <verse osisID='Acts.10.37'>Dobře víte, co se dálo po celém Judsku: Začalo to v Galileji po křtu, který kázal Jan.</verse>
        <verse osisID='Acts.10.38'>Bůh obdařil Ježíše z Nazareta Duchem svatým a mocí, Ježíš procházel zemí, všem pomáhal a uzdravoval všechny, kteří byli v moci ďáblově, neboť Bůh byl s ním.</verse>
        <verse osisID='Acts.10.39'>A my jsme svědky všeho, co činil v zemi judské i v Jeruzalémě. Ale oni ho pověsili na kříž a zabili.</verse>
        <verse osisID='Acts.10.40'>Bůh jej však třetího dne vzkřísil a dal mu zjevit se -</verse>
        <verse osisID='Acts.10.41'>nikoli všemu lidu, nýbrž jen svědkům, které k tomu napřed vyvolil, totiž nám; my jsme s ním jedli a pili po jeho zmrtvýchvstání.</verse>
        <verse osisID='Acts.10.42'>A uložil nám, abychom kázali lidu a dosvědčovali, že je to on, koho Bůh ustanovil za soudce živých i mrtvých.</verse>
        <verse osisID='Acts.10.43'>Jemu všichni proroci vydávají svědectví, že pro jeho jméno budou odpuštěny hříchy každému, kdo v něho věří."</verse>
        <verse osisID='Acts.10.44'>Ještě když Petr mluvil, sestoupil Duch svatý na všechny, kteří tu řeč slyšeli.</verse>
        <verse osisID='Acts.10.45'>Bratří židovského původu, kteří přišli s Petrem, žasli, že i pohanům byl dán dar Ducha svatého.</verse>
        <verse osisID='Acts.10.46'>Vždyť je slyšeli mluvit ve vytržení mysli a velebit Boha. Tu Petr prohlásil:</verse>
        <verse osisID='Acts.10.47'>"Kdo může zabránit, aby byli vodou pokřtěni ti, kteří přijali Ducha svatého jako my?"</verse>
        <verse osisID='Acts.10.48'>A dal pokyn, aby byli pokřtěni ve jménu Ježíše Krista. Potom jej pozvali, aby u nich zůstal několik dní.</verse>
      </chapter>
      <chapter osisID='Acts.11'>
        <verse osisID='Acts.11.1'>O tom, že i pohané přijali slovo Boží, dověděli se apoštolové a bratří v Judsku.</verse>
        <verse osisID='Acts.11.2'>Když přišel Petr do Jeruzaléma, začali mu bratří židovského původu vyčítat:</verse>
        <verse osisID='Acts.11.3'>"Navštívil jsi neobřezané lidi a jedl s nimi!"</verse>
        <verse osisID='Acts.11.4'>A tak jim to Petr začal po pořádku vysvětlovat:</verse>
        <verse osisID='Acts.11.5'>"Byl jsem v městě Joppe a právě jsem se modlil, když jsem ve vytržení mysli měl vidění: Cosi se snáší dolů a podobá se to veliké plachtě, kterou spouštějí za čtyři cípy z nebe; zastavila se právě u mne.</verse>
        <verse osisID='Acts.11.6'>Když jsem se do ní pozorně podíval, uviděl jsem tam nejrůznější zvířata i divokou zvěř, plazy a ptáky.</verse>
        <verse osisID='Acts.11.7'>Uslyšel jsem hlas, který mi řekl: 'Vstaň, Petře, zabíjej a jez!'</verse>
        <verse osisID='Acts.11.8'>Odpověděl jsem: 'To ne, Pane! Ještě nikdy nevešlo do mých úst nic, co poskvrňuje a znečišťuje.'</verse>
        <verse osisID='Acts.11.9'>Ale hlas z nebe promluvil znovu: 'Co Bůh prohlásil za čisté, nepokládej za nečisté.'</verse>
        <verse osisID='Acts.11.10'>To se opakovalo třikrát a vše bylo opět vyzdviženo do nebe.</verse>
        <verse osisID='Acts.11.11'>A právě v tu chvíli se zastavili před domem, kde jsme bydleli, tři muži, poslaní ke mně z Cesareje.</verse>
        <verse osisID='Acts.11.12'>Duch mi řekl, abych bez rozpaků šel s nimi. Se mnou se vydalo na cestu i těchto šest bratří a všichni jsme vstoupili do Kornéliova domu.</verse>
        <verse osisID='Acts.11.13'>On nám vypravoval, jak se mu v jeho domě zjevil anděl a řekl mu: 'Pošli někoho do Joppe a pozvi k sobě Šimona, kterému říkají Petr.</verse>
        <verse osisID='Acts.11.14'>Co on ti poví, přinese spásu tobě i tvé rodině.'</verse>
        <verse osisID='Acts.11.15'>Když jsem k nim začal mluvit, sestoupil na ně Duch svatý, jako už na počátku sestoupil na nás.</verse>
        <verse osisID='Acts.11.16'>Tu jsem si vzpomněl na to, co řekl Pán: 'Jan křtil vodou, ale vy budete pokřtěni Duchem svatým.'</verse>
        <verse osisID='Acts.11.17'>Jestliže tedy jim Bůh dal stejný dar jako nám, když uvěřili v Pána Ježíše Krista, jak jsem já v tom mohl Bohu bránit?" -</verse>
        <verse osisID='Acts.11.18'>Po těch slovech bratří už nic nenamítali, ale velebili Boha: "Tak i pohany povolal Bůh k pokání, aby dosáhli života!"</verse>
        <verse osisID='Acts.11.19'>Po smrti Štěpánově nastalo v Jeruzalémě pronásledování. Ti, kteří se odtud rozprchli, dostali se až do Fénicie, na Kypr a do Antiochie; slovo evangelia však zvěstovali jenom židům.</verse>
        <verse osisID='Acts.11.20'>Ale někteří z nich, původem z Kypru a z Kyrény, začali po svém příchodu do Antiochie zvěstovat Pána Ježíše také pohanům.</verse>
        <verse osisID='Acts.11.21'>Moc Boží byla s nimi, a veliké množství lidí uvěřilo a obrátilo se k Pánu.</verse>
        <verse osisID='Acts.11.22'>Zpráva o tom se dostala k sluchu církve v Jeruzalémě a bratří poslali do Antiochie Barnabáše.</verse>
        <verse osisID='Acts.11.23'>Když tam přišel a spatřil, co se z milosti Boží děje, měl radost a povzbuzoval všechny, aby ve svém rozhodnutí setrvali a zůstali Pánu věrni.</verse>
        <verse osisID='Acts.11.24'>Byl to muž dobrý, plný Ducha svatého a víry; a tak bylo mnoho lidí přivedeno k Pánu.</verse>
        <verse osisID='Acts.11.25'>Proto se Barnabáš odebral do Tarsu, aby vyhledal Saula.</verse>
        <verse osisID='Acts.11.26'>A když ho nalezl, vzal ho s sebou do Antiochie. Pracovali spolu v tamější církvi po celý rok a vyučovali velké množství lidí; a právě v Antiochii byli učedníci poprvé nazváni křesťany.</verse>
        <verse osisID='Acts.11.27'>V těch dnech přišli z Jeruzaléma do Antiochie proroci.</verse>
        <verse osisID='Acts.11.28'>Jeden z nich, jménem Agabus, veden Duchem předpověděl, že po celém světě nastane veliký hlad. To se také stalo za císaře Klaudia.</verse>
        <verse osisID='Acts.11.29'>Proto se učedníci rozhodli, že každý podle svých možností pomůže bratřím v Judsku.</verse>
        <verse osisID='Acts.11.30'>Učinili to a poslali sbírku po Barnabášovi a Saulovi jeruzalémským starším.</verse>
      </chapter>
      <chapter osisID='Acts.12'>
        <verse osisID='Acts.12.1'>V té době král Herodes krutě zasáhl proti některým bratřím.</verse>
        <verse osisID='Acts.12.2'>Mečem dal popravit Jakuba, bratra Janova.</verse>
        <verse osisID='Acts.12.3'>Když viděl, že si tím získal židy, rozkázal zatknout také Petra. Byly právě velikonoce.</verse>
        <verse osisID='Acts.12.4'>Zmocnil se ho, dal ho zavřít do vězení a hlídat čtyřmi strážemi po čtyřech vojácích. Chtěl ho po velikonocích veřejně soudit.</verse>
        <verse osisID='Acts.12.5'>Petra tedy střežili ve vězení a církev se za něj stále modlila k Bohu.</verse>
        <verse osisID='Acts.12.6'>Noc předtím, kdy jej chtěl Herodes předvést na soud, spal Petr mezi dvěma vojáky, spoután dvěma řetězy, a stráže před dveřmi hlídaly vězení.</verse>
        <verse osisID='Acts.12.7'>Najednou u něho stál anděl Páně a v žaláři zazářilo světlo. Anděl udeřil Petra do boku, vzbudil ho a řekl: "Rychle! Vstaň!" A s Petrových rukou spadly řetězy.</verse>
        <verse osisID='Acts.12.8'>Anděl mu řekl: "Opásej se a obuj se!" Petr to udělal a anděl ho vyzval: "Vezmi si plášť a pojď za mnou."</verse>
        <verse osisID='Acts.12.9'>Petr následoval tedy anděla ven z vězení, ale nebyl si jist, zda to všechno je skutečnost; myslel si, že má vidění.</verse>
        <verse osisID='Acts.12.10'>Prošli první stráží, pak druhou, a přišli k železné bráně, která vedla do města; ta se jim sama od sebe otevřela. Vyšli ven, prošli jednou ulicí a tu mu náhle anděl zmizel.</verse>
        <verse osisID='Acts.12.11'>Teprve nyní se Petr vzpamatoval a řekl: "Teď už vím, že Pán opravdu poslal svého anděla, vysvobodil mne z ruky Herodovy a uchránil od toho, co si přál židovský lid."</verse>
        <verse osisID='Acts.12.12'>S tím vědomím šel do domu Marie, matky Jana, zvaného Marek. Tam se shromáždilo mnoho lidí a modlili se.</verse>
        <verse osisID='Acts.12.13'>Když Petr zatloukl na domovní dveře, přišla služka jménem Rodé, aby se zeptala, kdo to je.</verse>
        <verse osisID='Acts.12.14'>Tu poznala Petrův hlas, ale samou radostí hned neotevřela a běžela dovnitř oznámit, že Petr stojí přede dveřmi.</verse>
        <verse osisID='Acts.12.15'>Ale oni jí řekli: "Ty ses zbláznila!" Ona však trvala na tom, že je to pravda. Řekli jí: "Tak to musí být jeho duch!"</verse>
        <verse osisID='Acts.12.16'>Ale Petr stále tloukl. Šli tedy otevřít a užasli, když ho spatřili.</verse>
        <verse osisID='Acts.12.17'>Pokynul jim rukou, aby je uklidnil, a vypravoval jim, jak ho Pán vyvedl z vězení; nakonec jim řekl: "Povězte to Jakubovi a ostatním bratřím." Pak odešel z města.</verse>
        <verse osisID='Acts.12.18'>Ráno se strhl mezi vojáky nemalý poplach, kam se Petr poděl.</verse>
        <verse osisID='Acts.12.19'>Herodes dal po něm pátrat, ale Petr nebyl k nalezení. Po výslechu tedy dal popravit stráže; potom opustil Judsko, odebral se do Cesareje a nějaký čas tam zůstal.</verse>
        <verse osisID='Acts.12.20'>Herodes byl tehdy velmi rozezlen na Tyrské a Sidonské. Jejich zástupci se však společně k němu dostavili; podplatili králova komorníka Blasta a požádali o smír, protože jejich země byla zásobována potravinami z Herodova království.</verse>
        <verse osisID='Acts.12.21'>Ve stanovený den zasedl Herodes v královském rouchu na trůn a pronesl k nim řeč;</verse>
        <verse osisID='Acts.12.22'>lid začal provolávat: "To mluví bůh, ne člověk!"</verse>
        <verse osisID='Acts.12.23'>A tu jej postihl anděl Páně za to, že si přivlastnil čest, patřící jen Bohu: zemřel rozežrán červy.</verse>
        <verse osisID='Acts.12.24'>Ale slovo Páně se šířit nepřestalo.</verse>
        <verse osisID='Acts.12.25'>Když Barnabáš a Saul splnili své poslání, vrátili se z Jeruzaléma do Antiochie a vzali s sebou Jana zvaného Marek.</verse>
      </chapter>
      <chapter osisID='Acts.13'>
        <verse osisID='Acts.13.1'>V Antiochii byli v církvi proroci a učitelé: Barnabáš, Simeon zvaný Černý, Lucius z Kyrény, Manahem, který býval druhem tetrarchy Heroda, a Saul.</verse>
        <verse osisID='Acts.13.2'>Když konali bohoslužbu Pánu a postili se, řekl Duch svatý: "Oddělte mi Barnabáše a Saula k dílu, k němuž jsem je povolal."</verse>
        <verse osisID='Acts.13.3'>A tak po modlitbách a postu na ně vložili ruce a vyslali je k dílu.</verse>
        <verse osisID='Acts.13.4'>Posláni tedy Duchem svatým, odešli Barnabáš a Saul do Seleukie a odtud se plavili na Kypr.</verse>
        <verse osisID='Acts.13.5'>Když dopluli do Salaminy, zvěstovali tu slovo Boží v židovských synagógách. Měli s sebou i Jana jako pomocníka.</verse>
        <verse osisID='Acts.13.6'>Pak prošli celým ostrovem až do Páfu. Tam se setkali s jakýmsi židovským kouzelníkem, který se vydával za proroka; říkali mu Barjezus.</verse>
        <verse osisID='Acts.13.7'>Byl u dvora místodržitele Sergia Paula, muže vzdělaného. Ten k sobě povolal Barnabáše a Saula, protože chtěl slyšet Boží slovo.</verse>
        <verse osisID='Acts.13.8'>Ale Elymas, ten kouzelník - tak se totiž vykládá jeho jméno - vystoupil proti nim a snažil se odvrátit místodržitele od víry.</verse>
        <verse osisID='Acts.13.9'>V tu chvíli Saul, kterému říkali také Pavel, byl naplněn Duchem svatým, upřel na Elymase zrak a řekl:</verse>
        <verse osisID='Acts.13.10'>"Ty svůdce všeho schopný, synu ďáblův, nepříteli Boží spravedlnosti, kdy už přestaneš podvracet přímé cesty Páně?</verse>
        <verse osisID='Acts.13.11'>Nyní na tebe dopadne Boží trest: Oslepneš a neuzříš sluneční světlo, dokud se nad tebou Bůh neslituje." Tu Elymase náhle obestřela mrákota a tma, tápal kolem sebe a hledal, kdo by ho vedl za ruku.</verse>
        <verse osisID='Acts.13.12'>Když místodržitel uviděl, co se stalo, uvěřil, pln údivu nad učením Páně.</verse>
        <verse osisID='Acts.13.13'>Z Páfu se Pavel se svými průvodci plavil do Perge v Pamfylii. Ale Jan se od nich oddělil a vrátil se do Jeruzaléma.</verse>
        <verse osisID='Acts.13.14'>Přes Perge šli dál do Pisidské Antiochie. Když nastala sobota, vešli do synagógy a posadili se.</verse>
        <verse osisID='Acts.13.15'>Po čtení ze Zákona a Proroků vybídli je představení synagógy: "Bratří, máte-li slovo povzbuzení, promluvte k lidu."</verse>
        <verse osisID='Acts.13.16'>Tu povstal Pavel, pokynul rukou a řekl: "Muži izraelští a s nimi vy, kteří ctíte jediného Boha, slyšte mne!</verse>
        <verse osisID='Acts.13.17'>Bůh tohoto izraelského lidu si vyvolil naše praotce, učinil z nich za jejich pobytu v Egyptě silný národ a vyvedl je odtud svou velkou mocí.</verse>
        <verse osisID='Acts.13.18'>Celých čtyřicet let trpělivě snášel jejich chování na poušti,</verse>
        <verse osisID='Acts.13.19'>a když vyhladil sedm národů v kanaánské zemi, dal ji v úděl svému lidu.</verse>
        <verse osisID='Acts.13.20'>To trvalo asi čtyři sta padesát let. Potom jim dával soudce až do proroka Samuele.</verse>
        <verse osisID='Acts.13.21'>Pak chtěli krále, a Bůh jim dal Saula, syna Kíšova, z pokolení Benjamínova, který jim vládl čtyřicet let.</verse>
        <verse osisID='Acts.13.22'>Ale zbavil ho moci a povolal jim za krále Davida, o němž vydal svědectví: 'V Davidovi, synu Isajovu, jsem nalezl muže, jakého jsem měl na mysli. On splní vše, co chci.'</verse>
        <verse osisID='Acts.13.23'>A z Davidova potomstva dal Bůh Izraeli podle svého slibu Spasitele Ježíše.</verse>
        <verse osisID='Acts.13.24'>Před jeho vystoupením kázal Jan všemu izraelskému lidu, aby se odvrátili od svých hříchů a dali se pokřtít.</verse>
        <verse osisID='Acts.13.25'>Když Jan končil své poslání, řekl: 'Já nejsem ten, za koho mě pokládáte. Za mnou přichází někdo, jemuž nejsem hoden rozvázat řemínek na jeho nohou.'</verse>
        <verse osisID='Acts.13.26'>Bratří z rodu Abrahamova i vy, kteří s nimi ctíte jediného Boha, nám bylo posláno toto slovo spásy.</verse>
        <verse osisID='Acts.13.27'>Ale obyvatelé Jeruzaléma a jejich vůdcové Spasitele nepoznali, odsoudili ho, a tak naplnili slova proroků, která se čtou každou sobotu.</verse>
        <verse osisID='Acts.13.28'>Ačkoli na něm nenalezli žádný důvod pro trest smrti, vymohli si na Pilátovi, aby ho dal popravit.</verse>
        <verse osisID='Acts.13.29'>Když udělali všechno přesně tak, jak to bylo o něm v Písmu napsáno, sňali jej z kříže a položili do hrobu.</verse>
        <verse osisID='Acts.13.30'>Ale Bůh ho vzkřísil z mrtvých</verse>
        <verse osisID='Acts.13.31'>a on se po mnoho dní zjevoval těm, kteří s ním přišli z Galileje do Jeruzaléma; ti jsou nyní jeho svědky před lidem.</verse>
        <verse osisID='Acts.13.32'>My vám přinášíme radostnou zprávu, že slib, daný našim praotcům,</verse>
        <verse osisID='Acts.13.33'>splnil Bůh nám, jejich dětem, a vzkřísil Ježíše; vždyť je o něm psáno v druhém Žalmu: 'Ty jsi můj Syn, já jsem tě dnes zplodil.'</verse>
        <verse osisID='Acts.13.34'>To, že jej vzkřísí z mrtvých, takže se už nepromění v prach, slíbil těmito slovy: 'Věrně vám splním zaslíbení, která jsem dal Davidovi.'</verse>
        <verse osisID='Acts.13.35'>A pak na jiném místě říká: 'Nedopustíš, aby se tvůj Svatý rozpadl v prach.'</verse>
        <verse osisID='Acts.13.36'>David sloužil Bohu za svého života, potom podle jeho vůle zemřel, byl uložen k svým předkům a rozpadl se v prach.</verse>
        <verse osisID='Acts.13.37'>Ten však, kterého Bůh vzkřísil, se neobrátil v prach.</verse>
        <verse osisID='Acts.13.38'>Budiž vám tedy známo, bratří, že skrze něho se vám zvěstuje odpuštění všech hříchů, a to i těch, jichž vás nemohl zprostit Mojžíšův zákon.</verse>
        <verse osisID='Acts.13.39'>Ale v něm je ospravedlněn každý, kdo věří.</verse>
        <verse osisID='Acts.13.40'>Střezte se proto, aby vás nepostihlo, o čem se mluví v Prorocích:</verse>
        <verse osisID='Acts.13.41'>'Vy, kteří mnou pohrdáte, otevřte oči, zděste se a dejte se na útěk, protože já učiním ve vašich dnech něco, čemu nikdy neuvěříte, když vám to bude někdo vypravovat.'"</verse>
        <verse osisID='Acts.13.42'>Když Pavel a Barnabáš vycházeli ze synagógy, všichni je prosili, aby k nim o tom všem znovu promluvili příští sobotu.</verse>
        <verse osisID='Acts.13.43'>Shromáždění se rozcházelo a mnoho židů i obrácených pohanů, kteří ctili jediného Boha, doprovázelo Pavla a Barnabáše; ti s nimi rozmlouvali a povzbuzovali je, aby se drželi Boží milosti.</verse>
        <verse osisID='Acts.13.44'>Příští sobotu přišlo skoro celé město slyšet Boží slovo.</verse>
        <verse osisID='Acts.13.45'>Když židé viděli tolik lidí, naplnila je závist a začali Pavlovým slovům odporovat a rouhat se.</verse>
        <verse osisID='Acts.13.46'>Ale Pavel a Barnabáš směle prohlásili: "Vám židům mělo být slovo Boží zvěstováno nejprve. Protože je odmítáte, a tak sami sebe odsuzujete k ztrátě věčného života, obracíme se k pohanům.</verse>
        <verse osisID='Acts.13.47'>Vždyť Pán nám přikázal: 'Ustanovil jsem tě, abys byl světlem pohanům a nesl spásu až na sám konec země.'</verse>
        <verse osisID='Acts.13.48'>Když to pohané uslyšeli, radovali se a velebili slovo Páně; ti pak, kteří byli vyvoleni k věčnému životu, uvěřili.</verse>
        <verse osisID='Acts.13.49'>A slovo Páně se šířilo po celé krajině.</verse>
        <verse osisID='Acts.13.50'>Ale židé pobouřili vznešené ženy, které také ctily jediného Boha, pobouřili i přední muže toho města, podnítili tím proti Pavlovi a Barnabášovi nepřátelství a vyhnali je ze svého kraje.</verse>
        <verse osisID='Acts.13.51'>Oni na svědectví proti nim setřásli prach s nohou a odešli do Ikonia.</verse>
        <verse osisID='Acts.13.52'>Ale učedníci byli naplnění radostí a Duchem svatým.</verse>
      </chapter>
      <chapter osisID='Acts.14'>
        <verse osisID='Acts.14.1'>Totéž se stalo v Ikoniu: Pavel a Barnabáš vešli do židovské synagógy a mluvili tak mocně, že uvěřilo mnoho Židů i Řeků.</verse>
        <verse osisID='Acts.14.2'>Avšak ti židé, kteří neuvěřili, pobouřili pohany a vyvolali jejich nenávist proti bratřím.</verse>
        <verse osisID='Acts.14.3'>Přesto tam Pavel a Barnabáš dost dlouho zůstali a přes všechny překážky mluvili o Pánu; a Pán dosvědčoval svou milost tím, že jim dával moc konat znamení a zázraky.</verse>
        <verse osisID='Acts.14.4'>Obyvatelstvo města se rozdělilo: jedni byli při židech, druzí při apoštolech.</verse>
        <verse osisID='Acts.14.5'>Pohané i židé se svými představiteli se chystali apoštoly ztýrat a ukamenovat.</verse>
        <verse osisID='Acts.14.6'>Ti se o tom dověděli a uprchli do lykaonských měst Lystry a Derbe i okolí.</verse>
        <verse osisID='Acts.14.7'>Ani tu nepřestali kázat evangelium.</verse>
        <verse osisID='Acts.14.8'>V Lystře žil jeden člověk, který měl ochrnuté nohy; byl chromý od narození a nikdy nechodil.</verse>
        <verse osisID='Acts.14.9'>Ten poslouchal Pavlovo kázání. Pavel se na něho upřeně podíval, a když viděl, že věří v Boží pomoc,</verse>
        <verse osisID='Acts.14.10'>řekl mocným hlasem: "Postav se zpříma na nohy!" A on vyskočil a chodil.</verse>
        <verse osisID='Acts.14.11'>Když zástupy viděly, co Pavel učinil, provolávaly lykaonsky: "To k nám sestoupili bohové v lidské podobě!"</verse>
        <verse osisID='Acts.14.12'>Barnabášovi začali říkat Zeus, Pavlovi pak Hermes, poněvadž to byl především on, kdo mluvil.</verse>
        <verse osisID='Acts.14.13'>Dokonce kněz Diova chrámu před hradbami dal přivést k bráně ověnčené býky a chtěl je s lidmi apoštolům obětovat.</verse>
        <verse osisID='Acts.14.14'>Když se to Barnabáš a Pavel doslechli, roztrhli svůj oděv, vběhli do zástupu mezi lidi</verse>
        <verse osisID='Acts.14.15'>a volali: "Co to děláte? Vždyť i my jsme smrtelní lidé jako vy. Zvěstujeme vám, abyste se od těchto marných věcí obrátili k živému Bohu, který učinil nebe, zemi, moře a všechno, co je v nich.</verse>
        <verse osisID='Acts.14.16'>Tento Bůh sice v minulosti nechával pohanské národy žít, jak chtěly,</verse>
        <verse osisID='Acts.14.17'>avšak nepřestal dosvědčovat sám sebe tím, že jim prokazoval dobro: dával vám s nebe déšť i úrodu v pravý čas, sytil vás pokrmem a naplňoval radostí."</verse>
        <verse osisID='Acts.14.18'>Takovou řečí se jim jen s námahou podařilo zadržet zástupy, aby jim nezačaly obětovat.</verse>
        <verse osisID='Acts.14.19'>Tu se tam objevili Židé z Antiochie a Ikonia, strhli lidi na svou stranu a začali Pavla kamenovat. Když mysleli, že je mrtev, vyvlekli ho z města.</verse>
        <verse osisID='Acts.14.20'>Ale učedníci ho obstoupili a on vstal a vrátil se do města. Druhého dne pak odešel s Barnabášem do Derbe.</verse>
        <verse osisID='Acts.14.21'>I v tomto městě kázali evangelium a získali mnoho učedníků. Potom se vraceli přes Lystru, Ikonium a Pisidskou Antiochii.</verse>
        <verse osisID='Acts.14.22'>Všude tam posilovali učedníky a povzbuzovali je, aby vytrvali ve víře; říkali jim: "Musíme projít mnohým utrpením, než vejdeme do Božího království."</verse>
        <verse osisID='Acts.14.23'>V každé té církvi ustanovili starší a v modlitbách a postech svěřili učedníky Pánu, v kterého uvěřili.</verse>
        <verse osisID='Acts.14.24'>Pak prošli Pisidií, dostali se do Pamfylie</verse>
        <verse osisID='Acts.14.25'>a tam kázali v městě Perge. Potom se odebrali do Attalie</verse>
        <verse osisID='Acts.14.26'>a odpluli do Antiochie v Sýrii, odkud před časem svěřeni Boží milosti vyšli k dílu, které právě teď dokončili.</verse>
        <verse osisID='Acts.14.27'>Po svém návratu shromáždili církev a vypravovali, co všechno skrze ně Bůh učinil a jak i pohanům otevřel dveře víry.</verse>
        <verse osisID='Acts.14.28'>A zůstali tam s učedníky delší dobu.</verse>
      </chapter>
      <chapter osisID='Acts.15'>
        <verse osisID='Acts.15.1'>Tu přišli do Antiochie někteří lidé z Judska a začali bratry učit: "Nepřijmete-li obřízku, jak to předpisuje Mojžíšův zákon, nemůžete být spaseni."</verse>
        <verse osisID='Acts.15.2'>Pavel a Barnabáš s tím nesouhlasili a dostali se s nimi do sporu; proto bylo rozhodnuto, aby ti dva a ještě někteří jiní z Antiochie šli do Jeruzaléma a předložili tuto otázku apoštolům a starším.</verse>
        <verse osisID='Acts.15.3'>Církev je tedy vyslala na cestu a oni šli přes Fénicii a Samařsko a všude k veliké radosti bratří vyprávěli, jak se i pohané obracejí k víře.</verse>
        <verse osisID='Acts.15.4'>Když přišli do Jeruzaléma, byli přijati církví, apoštoly a staršími a vypravovali jim, jak je Bůh ve všem vedl.</verse>
        <verse osisID='Acts.15.5'>Tu povstali někteří bratří z farizeů a prohlásili: "Pohané musí přijmout obřízku a musí se jim nařídit, aby zachovávali Mojžíšův zákon."</verse>
        <verse osisID='Acts.15.6'>Apoštolové a starší se tedy sešli, aby celou tu věc uvážili.</verse>
        <verse osisID='Acts.15.7'>Když došlo k velké rozepři, povstal Petr a promluvil k nim: "Dobře víte, bratří, že si mě Bůh hned na začátku mezi vámi vyvolil, aby ode mne pohané uslyšeli slovo evangelia a uvěřili.</verse>
        <verse osisID='Acts.15.8'>A sám Bůh, jenž zná lidská srdce, se za ně postavil: Dal jim Ducha svatého tak jako nám</verse>
        <verse osisID='Acts.15.9'>a neučinil žádného rozdílu mezi námi a jimi, protože jejich srdce očistil vírou.</verse>
        <verse osisID='Acts.15.10'>Proč tedy nyní pokoušíte Boha a chcete vložit na učedníky břemeno, které nemohli unést ani naši otcové ani my!</verse>
        <verse osisID='Acts.15.11'>Věříme přece, že jsme stejně jako oni spaseni milostí Pána Ježíše."</verse>
        <verse osisID='Acts.15.12'>A když Barnabáš a Pavel začali vypravovat, jaká znamení a divy činil Bůh skrze ně mezi pohany, všichni ve shromáždění zmlkli a poslouchali.</verse>
        <verse osisID='Acts.15.13'>Když domluvili, ujal se slova Jakub a řekl: "Bratří, slyšte mne!</verse>
        <verse osisID='Acts.15.14'>Šimon vypravoval, jak Bůh poprvé projevil pohanům svou milost a povolal si z nich svůj lid.</verse>
        <verse osisID='Acts.15.15'>S tím se shodují slova proroků, neboť je psáno:</verse>
        <verse osisID='Acts.15.16'>'Navrátím se zase a znovu postavím Davidův zbořený dům, z jeho trosek jej opět vystavím a zbuduji, jako byl dřív,</verse>
        <verse osisID='Acts.15.17'>aby také ostatní lidé hledali Pána, všechny národy, které jsem přijal za své. To praví Pán,</verse>
        <verse osisID='Acts.15.18'>který to oznámil už před věky.'</verse>
        <verse osisID='Acts.15.19'>Proto já soudím, abychom nedělali potíže pohanům, kteří se obracejí k Bohu,</verse>
        <verse osisID='Acts.15.20'>ale jen jim napsali, aby se vyhýbali všemu, co přišlo do styku s pohanskou bohoslužbou, aby nežili ve smilstvu, aby nejedli maso zvířat, která nebyla zbavena krve, a aby nepožívali krev.</verse>
        <verse osisID='Acts.15.21'>Vždyť Mojžíš má odedávna po městech své kazatele, kteří čtou jeho Zákon v synagógách každou sobotu."</verse>
        <verse osisID='Acts.15.22'>Tu se apoštolové a starší za souhlasu celé církve rozhodli, že ze svého středu vyvolí dva muže a pošlou je s Pavlem a Barnabášem do Antiochie. Byli to Juda, kterému říkali Barsabáš, a Silas, přední muži mezi bratřími.</verse>
        <verse osisID='Acts.15.23'>Po nich poslali tento dopis: "My, apoštolové a starší, vaši bratří, posíláme pozdrav vám, svým bratřím v Antiochii, Sýrii a Kilikii, kteří jste dříve byli pohany.</verse>
        <verse osisID='Acts.15.24'>Dověděli jsme se, že vás někteří lidé od nás zneklidnili a zmátli svými slovy, ačkoliv jsme jim k tomu nedali žádný pokyn.</verse>
        <verse osisID='Acts.15.25'>Proto jsme se jednomyslně rozhodli, že zvolíme dva muže a pošleme je k vám s našimi milými bratry Barnabášem a Pavlem,</verse>
        <verse osisID='Acts.15.26'>kteří ve službě našeho Pána Ježíše Krista nasadili svůj život.</verse>
        <verse osisID='Acts.15.27'>Posíláme k vám tedy Judu a Silase, kteří vám to vše sami potvrdí.</verse>
        <verse osisID='Acts.15.28'>Toto jest rozhodnutí Ducha svatého i naše: Nikdo ať vás nezatěžuje jinými povinnostmi než těmi, které jsou naprosto nutné:</verse>
        <verse osisID='Acts.15.29'>Zdržujte se všeho, co bylo obětováno modlám, také krve, pak masa zvířat, která nebyla zbavena krve, a konečně smilstva. Jxestliže se toho všeho vyvarujete, budete jednat správně. Buďte zdrávi."</verse>
        <verse osisID='Acts.15.30'>Pak se pověření bratří odebrali do Antiochie. Tam všechny shromáždili a odevzdali jim dopis.</verse>
        <verse osisID='Acts.15.31'>Když jej bratří přečetli, velmi se zaradovali, protože je uklidnil.</verse>
        <verse osisID='Acts.15.32'>Také Juda a Silas bratry velmi povzbudili a posílili svými slovy; vždyť i oni byli proroci.</verse>
        <verse osisID='Acts.15.33'>Zůstali tam nějakou dobu; pak je bratří s přáním pokoje propustili a oni se vrátili zpět.</verse>
        <verse osisID='Acts.15.34'>--- fehlt/missing</verse>
        <verse osisID='Acts.15.35'>Pavel a Barnabáš zůstali ještě v Antiochii a s mnoha jinými tam učili a zvěstovali slovo Páně.</verse>
        <verse osisID='Acts.15.36'>Po nějaké době řekl Pavel Barnabášovi: "Navštivme opět naše bratry ve všech městech, kde jsme kázali slovo Páně, a podívejme se, jak se jim daří."</verse>
        <verse osisID='Acts.15.37'>Barnabáš chtěl s sebou vzít také Jana Marka.</verse>
        <verse osisID='Acts.15.38'>Pavel však nepokládal za správné vzít ho s sebou, poněvadž je opustil v Pamfylii a v práci s nimi nepokračoval.</verse>
        <verse osisID='Acts.15.39'>Vznikla z toho taková neshoda, že se spolu rozešli: Barnabáš vzal s sebou Marka a plavil se na Kypr,</verse>
        <verse osisID='Acts.15.40'>Pavel si vybral za spolupracovníka Silase, a když ho bratří poručili milosti Páně, vydal se i on na cestu.</verse>
        <verse osisID='Acts.15.41'>Procházel Sýrií a Kilikií a všude posiloval církve.</verse>
      </chapter>
      <chapter osisID='Acts.16'>
        <verse osisID='Acts.16.1'>Tak se Pavel dostal také do Derbe a do Lystry. Tam byl jeden učedník jménem Timoteus; jeho matka byla židovka, která uvěřila v Krista, ale jeho otec byl pohan.</verse>
        <verse osisID='Acts.16.2'>Bratří v Lystře a v Ikoniu o něm vydávali dobré svědectví,</verse>
        <verse osisID='Acts.16.3'>a Pavel ho chtěl vzít s sebou. Z ohledu na tamější židy jej dal obřezat: všichni totiž věděli, že jeho otec byl pohan.</verse>
        <verse osisID='Acts.16.4'>Ve všech městech, jimiž procházeli, předávali závazná ustanovení, na nichž se usnesli apoštolové a starší v Jeruzalémě.</verse>
        <verse osisID='Acts.16.5'>A tak se církve upevňovaly ve víře a počet bratří rostl každým dnem.</verse>
        <verse osisID='Acts.16.6'>Poněvadž jim Duch svatý zabránil zvěstovat Slovo v provincii Asii, procházeli Frygií a krajinou galatskou.</verse>
        <verse osisID='Acts.16.7'>Když přišli až k Mysii, pokoušeli se dostat do Bithynie, ale Duch Ježíšův jim to nedovolil.</verse>
        <verse osisID='Acts.16.8'>Prošli tedy Mysií a přišli k moři do Troady.</verse>
        <verse osisID='Acts.16.9'>Tam měl Pavel v noci vidění: Stanul před ním jakýsi Makedonec a velmi ho prosil: "Přeplav se do Makedonie a pomoz nám!"</verse>
        <verse osisID='Acts.16.10'>Po tomto Pavlově vidění jsme se bez váhání chystali na cestu do Makedonie, protože jsme usoudili, že nás volá Bůh, abychom tam kázali evangelium.</verse>
        <verse osisID='Acts.16.11'>Vypluli jsme tedy z Troady a plavili se přímo na ostrov Samothráké a druhého dne do makedonské Neapole.</verse>
        <verse osisID='Acts.16.12'>Odtud jsme šli do Filip, které jsou nejvýznamnějším městem té části Makedonie a římskou kolonií. V tomto městě jsme strávili několik dní.</verse>
        <verse osisID='Acts.16.13'>V sobotu jsme vyšli za bránu k řece, protože jsme se domnívali, že tam bude modlitebna; posadili jsme se a mluvili k ženám, které se tam sešly.</verse>
        <verse osisID='Acts.16.14'>Poslouchala nás i jedna žena jménem Lydie, obchodnice s purpurem z města Thyatir, která věřila v jediného Boha. Pán jí otevřel srdce, aby přijala, co Pavel zvěstoval.</verse>
        <verse osisID='Acts.16.15'>Když byla ona a všichni z jejího domu pokřtěni, obrátila se na nás s prosbou: "Jste-li přesvědčeni, že jsem uvěřila v Pána, vejděte do mého domu a buďte mými hosty"; a my jsme její naléhavé pozvání přijali.</verse>
        <verse osisID='Acts.16.16'>Když jsme šli jednou do modlitebny, potkala nás mladá otrokyně, která měla věšteckého ducha a předpovídáním budoucnosti přinášela svým pánům značný zisk.</verse>
        <verse osisID='Acts.16.17'>Chodila za Pavlem a za námi a stále volala: "Toto jsou služebníci nejvyššího Boha. Zvěstují vám cestu ke spáse."</verse>
        <verse osisID='Acts.16.18'>A to dělala po mnoho dní. Pavlovi to bylo proti mysli, obrátil se proto na toho ducha a řekl: "Ve jménu Ježíše Krista ti přikazuji, abys z ní vyšel!" A v tu chvíli ji ten zlý duch opustil.</verse>
        <verse osisID='Acts.16.19'>Když si její páni uvědomili, že tím přišli o svůj zisk, uchopili Pavla a Silase a vlekli je na náměstí před městskou správu.</verse>
        <verse osisID='Acts.16.20'>Tam je předvedli před soudce a řekli: "Tito lidé pobuřují naše město. Jsou to Židé</verse>
        <verse osisID='Acts.16.21'>a rozšiřují zvyky, které my jako Římané nemůžeme uznat, nebo se dokonce podle nich řídit."</verse>
        <verse osisID='Acts.16.22'>Také dav se obrátil proti nim a soudcové z nich dali strhat šaty a rozkázali je zbičovat.</verse>
        <verse osisID='Acts.16.23'>Když je důkladně zbičovali, zavřeli je do vězení a žalářníkovi poručili, aby je dobře hlídal.</verse>
        <verse osisID='Acts.16.24'>On je podle toho rozkazu zavřel do nejbezpečnější cely a pro jistotu jim dal nohy do klády.</verse>
        <verse osisID='Acts.16.25'>Kolem půlnoci se Pavel a Silas modlili a zpěvem oslavovali Boha; ostatní vězňové je poslouchali.</verse>
        <verse osisID='Acts.16.26'>Tu náhle nastalo veliké zemětřesení a celé vězení se otřáslo až do základů. Rázem se otevřely všechny dveře a všem vězňům spadla pouta.</verse>
        <verse osisID='Acts.16.27'>Když se žalářník probudil a uviděl, že jsou všechny dveře vězení otevřené, vytasil meč a chtěl se zabít, protože myslel, že mu vězňové uprchli.</verse>
        <verse osisID='Acts.16.28'>Ale Pavel hlasitě vykřikl: "Nedělej to! Jsme tu všichni!"</verse>
        <verse osisID='Acts.16.29'>Tu žalářník rozkázal, aby mu přinesli světlo, vběhl dovnitř a pln strachu padl před Pavlem a Silasem na kolena.</verse>
        <verse osisID='Acts.16.30'>Pak je vyvedl ven a řekl: "Bohové a páni, co mám dělat, abych byl zachráněn?"</verse>
        <verse osisID='Acts.16.31'>Oni mu řekli: "Věř v Pána Ježíše, a budeš spasen ty i všichni, kdo jsou v tvém domě."</verse>
        <verse osisID='Acts.16.32'>A začali jemu i všem v jeho domácnosti zvěstovat slovo Boží.</verse>
        <verse osisID='Acts.16.33'>Ještě v tu noční chvíli se jich ujal, očistil jim rány a hned se dal se všemi svými lidmi pokřtít.</verse>
        <verse osisID='Acts.16.34'>Pak je zavedl do svého domu, pozval je ke stolu a s celou rodinou se radoval, že uvěřili v Boha.</verse>
        <verse osisID='Acts.16.35'>Druhého dne ráno poslali soudcové ozbrojenou stráž s rozkazem: "Propusť ty muže!"</verse>
        <verse osisID='Acts.16.36'>Žalářník oznámil tento rozkaz Pavlovi: "Soudcové nařídili, abyste byli propuštěni. Od této chvíle jste svobodni a v pokoji odejděte."</verse>
        <verse osisID='Acts.16.37'>Ale Pavel řekl: "Nás, římské občany, veřejně a bez soudu zbili a zavřeli do vězení. A teď se nás chtějí ve vší tichosti zbavit? To ne! Ať sem sami přijdou a propustí nás!"</verse>
        <verse osisID='Acts.16.38'>Stráž to oznámila soudcům. A ti, když uslyšeli, že Pavel a Silas jsou římští občané,</verse>
        <verse osisID='Acts.16.39'>ulekli se a přišli za nimi; omluvili se, vyvedli je z vězení a prosili, aby opustili město.</verse>
        <verse osisID='Acts.16.40'>Pavel a Silas vyšli z vězení a šli k Lydii. Tam se shledali s bratřími, povzbudili je a odešli z Filip.</verse>
      </chapter>
      <chapter osisID='Acts.17'>
        <verse osisID='Acts.17.1'>Dali se cestou, která vede přes města Amfipolis a Apollonii a přišli do Tesaloniky, kde měli Židé synagógu.</verse>
        <verse osisID='Acts.17.2'>Pavel jako obvykle přišel do jejich shromáždění a po tři soboty k nim mluvil,</verse>
        <verse osisID='Acts.17.3'>vykládal Písmo a dokazoval, že Mesiáš musel trpět a vstát z mrtvých. "A ten Mesiáš", řekl Pavel, "je Ježíš, kterého já vám zvěstuji."</verse>
        <verse osisID='Acts.17.4'>Někteří z nich se tím dali přesvědčit a připojili se k Pavlovi a Silasovi, také velmi mnoho Řeků, kteří už ctili jediného Boha, a nemálo žen z významných rodin.</verse>
        <verse osisID='Acts.17.5'>To však naplnilo Židy hněvem a závistí. S pomocí několika ničemných lidí z ulice vyvolali srocení davu a tak pobouřili celé město. Pak napadli Jásonův dům a chtěli Pavla a Silase postavit před shromáždění.</verse>
        <verse osisID='Acts.17.6'>Když je nenalezli, vlekli Jásona a několik bratří k představeným města a křičeli: "Ti, kteří pobouřili celý svět, přišli i k nám, a Jáson je přijal do svého domu!</verse>
        <verse osisID='Acts.17.7'>Ti všichni porušují císařova nařízení, protože tvrdí, že pravým králem je Ježíš."</verse>
        <verse osisID='Acts.17.8'>Tato slova poděsila všechen lid i představené města,</verse>
        <verse osisID='Acts.17.9'>ale když Jáson a ostatní zaplatili záruku, byli propuštěni.</verse>
        <verse osisID='Acts.17.10'>A hned té noci vypravili bratří Pavla a Silase do Beroje. Když tam přišli, odebrali se do židovské synagógy.</verse>
        <verse osisID='Acts.17.11'>Židé v Beroji byli přístupnější než v Tesalonice: Přijali evangelium s velikou dychtivostí a každý den zkoumali v Písmu, zdali je to tak, jak zvěstuje Pavel.</verse>
        <verse osisID='Acts.17.12'>A tak mnozí z nich uvěřili a s nimi nemálo Řeků, vznešených žen i mužů.</verse>
        <verse osisID='Acts.17.13'>Jakmile se však Židé v Tesalonice dověděli, že Pavel káže slovo Boží i v Beroji, vypravili se tam a začali podněcovat a pobuřovat lidi.</verse>
        <verse osisID='Acts.17.14'>Tu bratří hned vypravili Pavla z Beroje směrem k moři, ale Silas a Timoteus ve městě zůstali.</verse>
        <verse osisID='Acts.17.15'>Ti, kteří Pavla doprovázeli, šli s ním až do Athén a odtud se vrátili s jeho vzkazem, aby k němu Silas a Timoteus co nejdříve přišli.</verse>
        <verse osisID='Acts.17.16'>Zatím na ně Pavel v Athénách čekal; když shledal, kolik modlářství je v tom městě, velmi ho to znepokojovalo.</verse>
        <verse osisID='Acts.17.17'>Proto mluvil v synagóze se židy a s pohany, kteří uvěřili v jediného Boha; a každý den hovořil i na náměstí s lidmi, kteří tam právě byli.</verse>
        <verse osisID='Acts.17.18'>Rozmlouvali s ním i někteří epikurejští a stoičtí filosofové. Jedni se ptali: "Co nám to chce ten nedovzdělanec vykládat?" Druzí říkali: "Zdá se, že nás chce získat pro cizí božstva." Tak soudili, protože Pavel kázal o Ježíšovi a o zmrtvýchvstání.</verse>
        <verse osisID='Acts.17.19'>Pak ho vzali s sebou, dovedli na Areopag a tam mu položili otázku: "Rádi bychom se dověděli, jaké je to tvé nové učení, které šíříš.</verse>
        <verse osisID='Acts.17.20'>Vždyť to, co nám vykládáš, zní velice podivně. Chceme se tedy dovědět, co to je."</verse>
        <verse osisID='Acts.17.21'>Všichni Athéňané i cizinci, kteří tam pobývají, ničemu totiž nevěnují tolik času jako tomu, že vykládají a poslouchají něco nového.</verse>
        <verse osisID='Acts.17.22'>Pavel se tedy postavil doprostřed shromáždění na Areopagu a promluvil: "Athéňané, vidím, že jste v uctívání bohů velice horliví.</verse>
        <verse osisID='Acts.17.23'>Když jsem procházel vašimi posvátnými místy a prohlížel si je, nalezl jsem i oltář s nápisem: 'Neznámému bohu'. Koho takto uctíváte, a ještě neznáte, toho vám zvěstuji:</verse>
        <verse osisID='Acts.17.24'>Bůh, který učinil svět a všechno, co je v něm, ten je pánem nebe i země, a nebydlí v chrámech, které lidé vystavěli,</verse>
        <verse osisID='Acts.17.25'>ani si nedává od lidí sloužit, jako by byl na nich závislý; vždyť je to on sám, který všemu dává život, dech i všechno ostatní.</verse>
        <verse osisID='Acts.17.26'>On stvořil z jednoho člověka všechno lidstvo, aby přebývalo na povrchu země, určil pevná roční údobí i hranice lidských sídel.</verse>
        <verse osisID='Acts.17.27'>Bůh to učinil proto, aby jej lidé hledali, zda by se ho snad nějakým způsobem mohli dopátrat a tak jej nalézt, a přece není od nikoho z nás daleko.</verse>
        <verse osisID='Acts.17.28'>'Neboť v něm žijeme, pohybujeme se, jsme', jak to říkají i někteří z vašich básníků: 'Vždyť jsme jeho děti.'</verse>
        <verse osisID='Acts.17.29'>Jsme-li tedy Božími dětmi, nemůžeme si myslet, že božstvo se podobá něčemu, co bylo vyrobeno ze zlata, stříbra nebo z kamene lidskou zručností a důmyslem.</verse>
        <verse osisID='Acts.17.30'>Bůh však prominul lidem dobu, kdy to ještě nemohli pochopit, a nyní zvěstuje všem, ať jsou kdekoliv, aby této neznalosti litovali a obrátili se k němu.</verse>
        <verse osisID='Acts.17.31'>Neboť ustanovil den, v němž bude spravedlivě soudit celý svět skrze muže, kterého k tomu určil. Všem lidem o tom poskytl důkaz, když jej vzkřísil z mrtvých."</verse>
        <verse osisID='Acts.17.32'>Jakmile uslyšeli o vzkříšení z mrtvých, jedni se mu začali smát a druzí řekli: "Rádi si tě poslechneme, ale až někdy jindy."</verse>
        <verse osisID='Acts.17.33'>A tak Pavel od nich odešel.</verse>
        <verse osisID='Acts.17.34'>Někteří se však k němu připojili a uvěřili; mezi nimi byl i Dionysios z Areopagu, žena jménem Damaris a s nimi ještě jiní.</verse>
      </chapter>
      <chapter osisID='Acts.18'>
        <verse osisID='Acts.18.1'>Potom odešel Pavel z Athén a přišel do Korintu.</verse>
        <verse osisID='Acts.18.2'>Tam se setkal s jedním Židem, který se jmenoval Akvila a pocházel z Pontu. Nedávno přišel se svou manželkou Priscillou z Itálie, protože císař Klaudius vydal rozkaz, aby všichni Židé opustili Řím. Pavel se s nimi sblížil,</verse>
        <verse osisID='Acts.18.3'>zůstal u nich a pracoval s nimi, poněvadž měli stejné řemeslo - dělali stany.</verse>
        <verse osisID='Acts.18.4'>Každou sobotu mluvil v synagóze a snažil se získat židy i pohany.</verse>
        <verse osisID='Acts.18.5'>A když přišli z Makedonie Silas a Timoteus, věnoval se Pavel zcela kázání a dokazoval židům, že Ježíš je zaslíbený Mesiáš.</verse>
        <verse osisID='Acts.18.6'>Židé se však proti Pavlovi postavili a rouhali se. Proto setřásl prach ze svého roucha a řekl: "Vy sami jste odpovědni za svou záhubu. Já jsem vůči vám bez viny a od této chvíle se obrátím k pohanům."</verse>
        <verse osisID='Acts.18.7'>Odešel ze synagógy a působil v sousedním domě Tita Justa, pohana, který uvěřil v Hospodina.</verse>
        <verse osisID='Acts.18.8'>Představený synagógy Krispus a všichni, kteří byli v jeho domě, uvěřili Pánu; také mnozí z Korinťanů, kteří Pavla poslouchali, uvěřili a dali se pokřtít.</verse>
        <verse osisID='Acts.18.9'>Jedné noci měl Pavel vidění, v němž mu Pán řekl: "Neboj se! Mluv a nemlč,</verse>
        <verse osisID='Acts.18.10'>protože já jsem s tebou a nikdo ti neublíží. Mnozí v tomto městě patří k mému lidu."</verse>
        <verse osisID='Acts.18.11'>A tak tam Pavel zůstal jeden a půl roku a učil je Božímu slovu.</verse>
        <verse osisID='Acts.18.12'>Když byl Gallio místodržitelem v Achaji, vystoupili Židé společně proti Pavlovi, přivedli ho na soud</verse>
        <verse osisID='Acts.18.13'>a takto ho obžalovali: "Tento člověk přemlouvá lidi, aby uctívali Boha v rozporu se zákonem."</verse>
        <verse osisID='Acts.18.14'>Když se už Pavel chtěl hájit, řekl Gallio Židům: "Kdyby šlo o nějaký přečin nebo dokonce zločin, náležitě bych vás, Židé, vyslechl.</verse>
        <verse osisID='Acts.18.15'>Poněvadž se to však týká sporů o slova či nějaká jména a váš vlastní zákon, vyřiďte si to sami mezi sebou. Tím se já jako soudce zabývat nebudu."</verse>
        <verse osisID='Acts.18.16'>A dal rozkaz, aby je vyvedli ze soudní síně.</verse>
        <verse osisID='Acts.18.17'>Tu se všichni chopili představeného synagógy Sosthena a bili ho přímo před zraky soudce; ale Gallio tomu nevěnoval pozornost.</verse>
        <verse osisID='Acts.18.18'>Pavel zůstal v Korintě ještě mnoho dní, pak se s bratřími rozloučil a odplul s Priscillou a jejím mužem Akvilou do Sýrie. Protože učinil slib, dal si v Kenchrejích ostříhat vlasy.</verse>
        <verse osisID='Acts.18.19'>Dostali se do Efezu, kde oba manželé už zůstali. Pavel tam šel do synagógy a hovořil se Židy.</verse>
        <verse osisID='Acts.18.20'>Ačkoli ho žádali, aby s nimi zůstal delší dobu, on jejich pozvání nepřijal, rozloučil se s nimi a řekl:</verse>
        <verse osisID='Acts.18.21'>"Já se k vám vrátím, bude-li Bůh chtít." Pak odplul z Efezu</verse>
        <verse osisID='Acts.18.22'>do Cesareje a odtud se vydal do Jeruzaléma, aby pozdravil církev. Potom odešel do Syrské Antiochie.</verse>
        <verse osisID='Acts.18.23'>Když tam pobyl nějaký čas, vydal se znovu na cestu. Procházel galatskou krajinou a Frygií a posiloval tam všechny učedníky.</verse>
        <verse osisID='Acts.18.24'>Mezitím přišel do Efezu Žid jménem Apollos, původem z Alexandrie, muž vzdělaný a výmluvný, který dovedl přesvědčivě vykládat svaté Písmo.</verse>
        <verse osisID='Acts.18.25'>Byl už poučen o cestě Páně, mluvil s velikým nadšením a učil přesně o Ježíšovi, ale znal jenom křest Janův.</verse>
        <verse osisID='Acts.18.26'>Začal neohroženě vystupovat v synagóze. Když ho uslyšeli Priscilla a Akvila, vzali ho k sobě a ještě důkladněji mu vyložili Boží cestu.</verse>
        <verse osisID='Acts.18.27'>Bratří ho také povzbudili v jeho úmyslu vypravit se do Achaje a napsali tamějším učedníkům doporučující dopis. Když tam Apollos přišel, z milosti Boží velmi prospěl těm, kteří uvěřili.</verse>
        <verse osisID='Acts.18.28'>Ve veřejných rozhovorech překonával židy přesvědčivými důkazy z Písem, že Mesiáš je Ježíš.</verse>
      </chapter>
      <chapter osisID='Acts.19'>
        <verse osisID='Acts.19.1'>Zatímco byl Apollos v Korintě, prošel Pavel hornatým vnitrozemím a přišel do Efezu; tam se setkal s nějakými učedníky.</verse>
        <verse osisID='Acts.19.2'>Zeptal se jich: "Když jste uvěřili, přijali jste Ducha svatého?" Odpověděli mu: "Vůbec jsme neslyšeli, že je seslán Duch svatý."</verse>
        <verse osisID='Acts.19.3'>Pavel řekl: "Jakým křtem jste tedy byli pokřtěni?" Oni řekli: "Křtem Janovým."</verse>
        <verse osisID='Acts.19.4'>Tu jim Pavel prohlásil: "Jan křtil ty, kteří se odvrátili od svých hříchů, a vybízel lid, aby uvěřili v toho, který přijde po něm - v Ježíše."</verse>
        <verse osisID='Acts.19.5'>Když to uslyšeli, dali se pokřtít ve jméno Pána Ježíše.</verse>
        <verse osisID='Acts.19.6'>Jakmile na ně Pavel vložil ruce, sestoupil na ně Duch svatý a oni mluvili v prorockém vytržení.</verse>
        <verse osisID='Acts.19.7'>Těch mužů bylo asi dvanáct.</verse>
        <verse osisID='Acts.19.8'>V synagóze pak Pavel neohroženě působil po tři měsíce; rozmlouval s lidmi a přesvědčoval je o království Božím.</verse>
        <verse osisID='Acts.19.9'>Protože však někteří tvrdošíjně trvali na svém a nedali se přesvědčit, ba dokonce cestu Páně přede všemi tupili, oddělil se Pavel od nich, odvedl s sebou i učedníky a začal denně mluvit v přednáškové síni filosofa jménem Tyrannos.</verse>
        <verse osisID='Acts.19.10'>To trvalo dva roky, takže všichni obyvatelé provincie Asie mohli slyšet slovo Páně, židé i pohané.</verse>
        <verse osisID='Acts.19.11'>Bůh konal skrze Pavla neobvyklé mocné činy.</verse>
        <verse osisID='Acts.19.12'>Lidé dokonce odnášeli k nemocným šátky a zástěry, kterých se dotkl, a zlí duchové je opouštěli.</verse>
        <verse osisID='Acts.19.13'>Také někteří židovští zaříkávači, kteří cestovali od města k městu, pokusili se užívat ke svému zaklínání jména Pána Ježíše. Nad těmi, kteří byli posedlí zlými duchy, říkali: "Zaklínáme vás Ježíšem, kterého káže Pavel."</verse>
        <verse osisID='Acts.19.14'>Tak to dělalo sedm synů Skévy, prý židovského velekněze.</verse>
        <verse osisID='Acts.19.15'>Ale zlý duch jim řekl: "Ježíše znám a o Pavlovi vím. Ale kdo jste vy?"</verse>
        <verse osisID='Acts.19.16'>Tu člověk, v kterém byl ten zlý duch, se na ně vrhl, všechny je přemohl a tak je zřídil, že z toho domu utekli nazí a plní ran.</verse>
        <verse osisID='Acts.19.17'>To se rozhlásilo mezi všemi židy i pohany, kteří žili v Efezu; na všechny padla bázeň a jméno Pána Ježíše bylo ve velké úctě.</verse>
        <verse osisID='Acts.19.18'>Přicházeli i mnozí z těch, kteří uvěřili, a přede všemi vyznávali, že také oni dříve používali zaklínání.</verse>
        <verse osisID='Acts.19.19'>Nemálo pak těch, kteří se zabývali magií, přinesli své knihy a přede všemi je spálili. Jejich cena se odhadovala na padesát tisíc stříbrných.</verse>
        <verse osisID='Acts.19.20'>A tak mocí Páně rostlo a rozmáhalo se jeho slovo.</verse>
        <verse osisID='Acts.19.21'>Po těchto událostech se Pavel veden Duchem svatým rozhodl, že půjde přes Makedonii a Achaju do Jeruzaléma. Řekl: "Zůstanu tam nějaký čas, a potom musím také do Říma."</verse>
        <verse osisID='Acts.19.22'>Poslal do Makedonie dva ze svých pomocníků, Timotea a Erasta, a sám se ještě nějaký čas zdržel v Asii.</verse>
        <verse osisID='Acts.19.23'>V té době došlo k velikému pobouření kvůli tomu učení.</verse>
        <verse osisID='Acts.19.24'>Nějaký Demetrios, zlatník a výrobce stříbrných napodobenin Artemidina chrámu, který poskytoval značný výdělek řemeslníkům,</verse>
        <verse osisID='Acts.19.25'>svolal je i ostatní, kteří dělali podobné věci, a řekl jim:</verse>
        <verse osisID='Acts.19.26'>"Mužové, víte, že z této práce máme blahobyt, a vidíte a slyšíte, že tenhle Pavel přemluvil a svedl mnoho lidí nejen z Efezu, nýbrž skoro z celé provincie. Říká, že bohové udělaní lidskýma rukama nejsou žádní bohové.</verse>
        <verse osisID='Acts.19.27'>Je nebezpečí, že nejen náš obor ztratí vážnost, nýbrž i chrám veliké bohyně Artemidy nebude považován za nic, a začne upadat sláva té, kterou uctívá naše provincie i celý svět."</verse>
        <verse osisID='Acts.19.28'>Když to uslyšeli, velmi se rozzlobili a začali křičet: "Veliká je efezská Artemis!"</verse>
        <verse osisID='Acts.19.29'>Pobouření se rozšířilo na celé město. Lidé se hromadně hnali do divadla a vlekli s sebou Makedonce Gaia a Aristarcha, Pavlovy průvodce na cestách.</verse>
        <verse osisID='Acts.19.30'>Pavel chtěl jít do shromáždění lidu, ale učedníci mu v tom zabránili.</verse>
        <verse osisID='Acts.19.31'>Také někteří vysocí úředníci provincie, kteří mu byli nakloněni, mu vzkázali, aby se tam neodvažoval.</verse>
        <verse osisID='Acts.19.32'>Každý křičel něco jiného, neboť v shromáždění byl zmatek a většina nevěděla, proč se vůbec sešli.</verse>
        <verse osisID='Acts.19.33'>Židé postrčili dopředu Alexandra a zástup ho nechal vystoupit. Alexandr zamával rukou a chtěl pronést před lidem obhajobu.</verse>
        <verse osisID='Acts.19.34'>Když však poznali, že je to Žid, všichni jedním hlasem křičeli asi dvě hodiny: "Veliká je efezská Artemis!"</verse>
        <verse osisID='Acts.19.35'>Teprve městský tajemník uklidnil zástup a řekl: "Efezané, kterýpak člověk by nevěděl, že město Efez je strážcem chrámu velké Artemidy a jejího obrazu seslaného z nebe!</verse>
        <verse osisID='Acts.19.36'>Protože o tom nemůže být pochyb, musíte zachovat klid a nedělat nic ukvapeného.</verse>
        <verse osisID='Acts.19.37'>Přivedli jste tyto lidi, ale oni se nedopustili ani svatokrádeže, ani netupili naši bohyni.</verse>
        <verse osisID='Acts.19.38'>Chce-li si Demetrios a řemeslníci na někoho stěžovat, k tomu jsou soudní dny a místodržitelé. Tam ať se soudí.</verse>
        <verse osisID='Acts.19.39'>A žádáte-li ještě něco jiného, může se to vyřídit v řádném shromáždění.</verse>
        <verse osisID='Acts.19.40'>Vždyť je nebezpečí, že budeme kvůli dnešku obžalováni ze vzpoury. Není tu žádný důvod, kterým bychom mohli obhájit toto srocení." Po těch slovech rozpustil shromáždění.</verse>
      </chapter>
      <chapter osisID='Acts.20'>
        <verse osisID='Acts.20.1'>Když ten zmatek ustal, svolal si Pavel učedníky a povzbudil je. Pak se s nimi rozloučil a vydal se na cestu do Makedonie.</verse>
        <verse osisID='Acts.20.2'>Prošel tamější krajiny, vytrvale povzbuzoval bratry slovem Božím a přišel do Řecka,</verse>
        <verse osisID='Acts.20.3'>kde strávil tři měsíce. Když se chystal vyplout do Sýrie, zosnovali proti němu Židé úklady, a proto se rozhodl vrátit se přes Makedonii.</verse>
        <verse osisID='Acts.20.4'>Doprovázel ho Sopatros, Pyrrhův syn z Beroje, Aristarchos a Sekundus z Tesaloniky, Gaius a Timoteus z Derbe a Tychikos a Trofimos z Asie.</verse>
        <verse osisID='Acts.20.5'>Ti šli napřed a čekali na nás v Troadě.</verse>
        <verse osisID='Acts.20.6'>My jsme po velikonocích vypluli z Filip a přijeli jsme k nim do Troady až za pět dní. Tam jsme zůstali týden.</verse>
        <verse osisID='Acts.20.7'>První den v týdnu jsme se sešli k lámání chleba a Pavel promluvil ke shromáždění. Protože chtěl na druhý den odcestovat, protáhl řeč až do půlnoci.</verse>
        <verse osisID='Acts.20.8'>Byli jsme shromážděni v horní místnosti, kde bylo mnoho lamp.</verse>
        <verse osisID='Acts.20.9'>Nějaký mladík jménem Eutychos seděl na okně, a protože Pavel mluvil dlouho, přemáhal ho spánek. Usnul a spadl z třetího poschodí a když ho zvedli, byl mrtvý.</verse>
        <verse osisID='Acts.20.10'>Pavel sešel dolů, sklonil se nad ním, objal ho a řekl: "Upokojte se, je v něm život."</verse>
        <verse osisID='Acts.20.11'>Pak se vrátil nahoru, lámal a jedl chléb, dlouho do rána s nimi rozmlouval a potom odešel.</verse>
        <verse osisID='Acts.20.12'>Chlapce přivedli živého a to je velice povzbudilo.</verse>
        <verse osisID='Acts.20.13'>My jsme nastoupili na loď napřed a vypluli jsme směrem k Assu, kde se k nám měl připojit Pavel. Tak nám totiž nařídil a sám se rozhodl jít pěšky.</verse>
        <verse osisID='Acts.20.14'>Když se s námi v Assu sešel, vzali jsme ho na loď a dopluli do Mitylény.</verse>
        <verse osisID='Acts.20.15'>Odtud jsme pluli dál a na druhý den jsme se dostali do blízkosti Chia. Další den jsme připluli k Samu a příští den jsme dorazili do Milétu.</verse>
        <verse osisID='Acts.20.16'>Pavel se totiž rozhodl minout Efez a neztrácet čas v provincii Asii, neboť spěchal, aby byl pokud možno na den letnic v Jeruzalémě.</verse>
        <verse osisID='Acts.20.17'>Z Milétu poslal Pavel vzkaz do Efezu a zavolal si starší církve.</verse>
        <verse osisID='Acts.20.18'>Když k němu přišli, řekl jim: "Vy víte, jak jsem si u vás počínal celou dobu od prvního dne, kdy jsem přišel do Asie.</verse>
        <verse osisID='Acts.20.19'>Sloužil jsem Pánu s velkou pokorou, v slzách a zkouškách, které mě potkaly pro úklady židů.</verse>
        <verse osisID='Acts.20.20'>Víte, že jsem vám nezamlčel nic, co by vám bylo k prospěchu; všechno jsem vám řekl, když jsem vás učil ve shromáždění i v rodinách.</verse>
        <verse osisID='Acts.20.21'>Naléhal jsem na Židy i Řeky a vyzýval je, aby se obrátili k Bohu a uvěřili v našeho Pána, Ježíše Krista.</verse>
        <verse osisID='Acts.20.22'>Nyní jdu do Jeruzaléma, protože mě Duch nutí, a nevím, co mě tam potká.</verse>
        <verse osisID='Acts.20.23'>Vím jen tolik, že mi Duch svatý město od města ohlašuje, že na mne čekají pouta a utrpení.</verse>
        <verse osisID='Acts.20.24'>Ale já nepřikládám svému životu žádnou jinou cenu, než abych dokončil svůj běh a splnil úkol, který jsem dostal od Pána Ježíše: hlásat evangelium o Boží milosti.</verse>
        <verse osisID='Acts.20.25'>Nyní vím, že mě už neuvidí nikdo z vás, k nimž jsem na svých cestách přišel hlásat Boží království.</verse>
        <verse osisID='Acts.20.26'>Proto vám v tento den prohlašuji před Bohem, že mou vinou nikdo nezahyne,</verse>
        <verse osisID='Acts.20.27'>neboť jsem vám oznámil celou Boží vůli a nic jsem nezamlčel.</verse>
        <verse osisID='Acts.20.28'>Dávejte pozor na sebe i na celé stádo, ve kterém si vás Duch svatý ustanovil za strážce, abyste byli pastýři Boží církve, kterou si Bůh získal krví vlastního Syna.</verse>
        <verse osisID='Acts.20.29'>Vím, že po mém odchodu přijdou mezi vás draví vlci, kteří nebudou šetřit stádo.</verse>
        <verse osisID='Acts.20.30'>I mezi vámi samými povstanou lidé, kteří povedou scestné řeči, aby strhli učedníky na svou stranu.</verse>
        <verse osisID='Acts.20.31'>Buďte proto bdělí a pamatujte, že jsem se slzami v očích po tři roky ve dne v noci každému z vás neustále ukazoval cestu.</verse>
        <verse osisID='Acts.20.32'>Nyní vás svěřuji Bohu a slovu jeho milosti, které má moc vás proměnit a dát vám podíl mezi všemi, kdo jsou posvěceni.</verse>
        <verse osisID='Acts.20.33'>Od nikoho jsem nežádal stříbro, zlato ani oděv.</verse>
        <verse osisID='Acts.20.34'>Sami víte, že tyto mé ruce vydělávaly na všechno, co jsem potřeboval já i moji společníci.</verse>
        <verse osisID='Acts.20.35'>Tím vším jsem vám ukázal, že máme takto pracovat, pomáhat slabým a mít na paměti slova Pána Ježíše, který řekl: 'Blaze tomu, kdo dává, ne tomu, kdo bere.'"</verse>
        <verse osisID='Acts.20.36'>Po těch slovech si s nimi se všemi klekl a pomodlil se.</verse>
        <verse osisID='Acts.20.37'>Všichni se dali do hlasitého pláče, objímali Pavla a líbali ho,</verse>
        <verse osisID='Acts.20.38'>dojati nejvíce jeho slovy, že ho už nikdy neuvidí. Pak ho doprovodili k lodi.</verse>
      </chapter>
      <chapter osisID='Acts.21'>
        <verse osisID='Acts.21.1'>Když nastal čas k odjezdu, rozloučili jsme se s nimi. Přímou cestou jsme dopluli na Kós, druhý den na Rodos a odtud jsme pluli do Patary.</verse>
        <verse osisID='Acts.21.2'>Tam jsme našli loď, která plula do Fénicie. Nasedli jsme na ni a vypluli.</verse>
        <verse osisID='Acts.21.3'>Přiblížili jsme se na dohled ke Kypru, ale nechali jsme ho vlevo a mířili k Sýrii. Přistáli jsme v Týru, kde měla loď vyložit náklad.</verse>
        <verse osisID='Acts.21.4'>Vyhledali jsme učedníky a zůstali jsme tam sedm dní. Ti z vnuknutí Ducha říkali Pavlovi, aby nechodil do Jeruzaléma.</verse>
        <verse osisID='Acts.21.5'>Když ty dny uplynuly, vydali jsme se zase na cestu. Všichni, i ženy a děti, nás vyprovázeli až za město. Na břehu jsme si klekli a pomodlili se.</verse>
        <verse osisID='Acts.21.6'>Pak jsme se rozloučili. My jsme nastoupili na loď a oni se vrátili domů.</verse>
        <verse osisID='Acts.21.7'>Potom jsme pokračovali v plavbě; z Týru jsme dorazili do Ptolemaidy. Tam jsme pozdravili bratry a zůstali u nich jeden den.</verse>
        <verse osisID='Acts.21.8'>Druhý den jsme se vydali na cestu a přišli do Cesareje. Tam jsme navštívili Filipa, kazatele evangelia a jednoho ze sedmi jáhnů, a ubytovali se u něho.</verse>
        <verse osisID='Acts.21.9'>Ten měl čtyři neprovdané dcery, prorokyně.</verse>
        <verse osisID='Acts.21.10'>Když jsme tam byli několik dní, přišel z Judska prorok, jménem Agabos.</verse>
        <verse osisID='Acts.21.11'>Přišel k nám, vzal Pavlův opasek, svázal si jím nohy i ruce a řekl: "Toto praví Duch svatý: Muže, kterému patří tento opasek, židé v Jeruzalémě takto svážou a vydají pohanům."</verse>
        <verse osisID='Acts.21.12'>Když jsme to uslyšeli, prosili jsme my i tamější bratří Pavla, aby do Jeruzaléma nechodil.</verse>
        <verse osisID='Acts.21.13'>Ale on odpověděl: "Proč pláčete a působíte mi tím větší bolest? Vždyť já jsem připraven nejen nechat se svázat, nýbrž i zemřít v Jeruzalémě pro jméno Pána Ježíše!"</verse>
        <verse osisID='Acts.21.14'>Protože se nedal přemluvit, přestali jsme naléhat a řekli jsme: "Děj se vůle Páně!"</verse>
        <verse osisID='Acts.21.15'>Potom jsme se připravili na cestu a vydali se do Jeruzaléma.</verse>
        <verse osisID='Acts.21.16'>S námi šli i někteří učedníci z Cesareje a vedli nás k Mnasonovi z Kypru, jednomu z prvních učedníků. U něho jsme se měli ubytovat.</verse>
        <verse osisID='Acts.21.17'>Když jsme přišli do Jeruzaléma, přijali nás bratří s radostí.</verse>
        <verse osisID='Acts.21.18'>Nazítří se Pavel odebral i s námi k Jakubovi, kde se sešli všichni starší.</verse>
        <verse osisID='Acts.21.19'>Pavel je pozdravil a vyprávěl jim podrobně všechno, co Bůh jeho působením vykonal mezi pohany.</verse>
        <verse osisID='Acts.21.20'>Když to vyslechli, chválili Boha. Potom řekli Pavlovi: "Pohleď, bratře, kolik tisíc židů uvěřilo v Krista, a všichni jsou nadšenými zastánci Zákona.</verse>
        <verse osisID='Acts.21.21'>O tobě se doslechli, že prý učíš všechny židy, žijící mezi pohany, aby odpadli od Mojžíše: aby přestali obřezávat své syny a žít podle otcovských zvyků.</verse>
        <verse osisID='Acts.21.22'>Co teď? V každém případě se dovědí, žes přišel.</verse>
        <verse osisID='Acts.21.23'>Udělej tedy, co ti radíme: Jsou tu čtyři muži, kteří na sebe vzali slib. Připoj se k nim,</verse>
        <verse osisID='Acts.21.24'>podrob se s nimi očistnému obřadu a zaplať za ně, co je předepsáno; pak si budou moci dát ostříhat hlavu. Tak poznají všichni, že není ani trochu pravdy na tom, co se o tobě říká, a že naopak sám jsi věrný Zákonu a žiješ podle něho.</verse>
        <verse osisID='Acts.21.25'>Pokud jde o pohany, kteří přijali víru, těm jsme písemně oznámili své rozhodnutí, že nemají jíst pokrmy, obětované modlám, ani krev, ani maso zvířat nezbavených krve, a že se mají vyvarovat smilstva."</verse>
        <verse osisID='Acts.21.26'>Nato Pavel vzal ty muže s sebou a na druhý den se s nimi dal zasvětit. Pak šel do chrámu a oznámil, kdy se skončí očistné dny a za každého z nich bude přinesena oběť.</verse>
        <verse osisID='Acts.21.27'>Když se těch sedm dní chýlilo ke konci, uviděli ho v chrámě židé z provincie Asie. Pobouřili celý dav, zmocnili se Pavla</verse>
        <verse osisID='Acts.21.28'>a křičeli: "Izraelci, pojďte sem! To je ten člověk, který všude všechny učí proti vyvolenému lidu, proti Zákonu a proti chrámu. A teď ještě přivedl do chrámu pohany a znesvětil toto svaté místo."</verse>
        <verse osisID='Acts.21.29'>Viděli totiž předtím Trofima z Efezu s Pavlem ve městě a domnívali se, že ho Pavel přivedl do chrámu.</verse>
        <verse osisID='Acts.21.30'>V celém městě nastal rozruch a lid se začal sbíhat. Chytili Pavla a vlekli ho ven z chrámu. A hned byly zavřeny brány.</verse>
        <verse osisID='Acts.21.31'>Ve chvíli, kdy ho už chtěli zabít, došlo hlášení veliteli praporu, že celý Jeruzalém se bouří.</verse>
        <verse osisID='Acts.21.32'>Ten vzal okamžitě vojáky i důstojníky a běžel dolů k davu. Jakmile uviděli velitele a vojáky, přestali Pavla bít.</verse>
        <verse osisID='Acts.21.33'>Velitel přistoupil k Pavlovi, zatkl ho a rozkázal vojákům, aby ho spoutali dvěma řetězy. Potom vyšetřoval, kdo je a co udělal.</verse>
        <verse osisID='Acts.21.34'>V davu křičel každý něco jiného. Protože se velitel nemohl pro zmatek dovědět nic jistého, rozkázal odvést Pavla do pevnosti.</verse>
        <verse osisID='Acts.21.35'>Když se dostali ke schodišti, museli ho vojáci pro násilí davu nést,</verse>
        <verse osisID='Acts.21.36'>neboť celé množství lidu šlo za ním a křičeli: "Pryč s ním!"</verse>
        <verse osisID='Acts.21.37'>Než ho dovedli do pevnosti, řekl Pavel veliteli: "Smím ti něco říci?" On se podivil: "Ty umíš řecky?</verse>
        <verse osisID='Acts.21.38'>Nejsi ten Egypťan, který nedávno podnítil ke vzpouře a vyvedl na poušť čtyři tisíce vzbouřenců?"</verse>
        <verse osisID='Acts.21.39'>Pavel odpověděl: "Já jsem Žid z Tarsu v Kilikii, občan ne bezvýznamného města. Prosím tě, dovol mi promluvit k lidu."</verse>
        <verse osisID='Acts.21.40'>Velitel mu to dovolil. Pavel, jak stál na schodišti, dal lidu znamení rukou. Nastalo napjaté ticho a Pavel je oslovil hebrejsky:</verse>
      </chapter>
      <chapter osisID='Acts.22'>
        <verse osisID='Acts.22.1'>"Bratří a otcové, vyslechněte, co vám chci nyní říci na svou obhajobu."</verse>
        <verse osisID='Acts.22.2'>Když uslyšeli, že k nim mluví hebrejsky, úplně se uklidnili a Pavel pokračoval:</verse>
        <verse osisID='Acts.22.3'>"Já jsem Žid a narodil jsem se v Tarsu v Kilikii, ale vychován jsem byl zde v Jeruzalémě. V Gamalielově škole jsem byl přesně vyučen zákonu našich otců. Byl jsem právě tak plný horlivosti pro Boha, jako jste dnes vy všichni,</verse>
        <verse osisID='Acts.22.4'>a víru v Ježíše Krista jsem pronásledoval až na smrt, muže i ženy jsem dával spoutat a uvěznit,</verse>
        <verse osisID='Acts.22.5'>jak mi může dosvědčit velekněz a celý sbor starších. Od nich jsem dostal doporučující dopisy pro židovské souvěrce v Damašku a vydal jsem se tam, abych tamější stoupence nové víry přivedl v poutech do Jeruzaléma a dal je potrestat.</verse>
        <verse osisID='Acts.22.6'>Když jsem ještě byl na cestě a blížil se k Damašku, kolem poledne mě najednou obklopilo jasné světlo z nebe.</verse>
        <verse osisID='Acts.22.7'>Padl jsem na zem a uslyšel jsem hlas, který mi pravil: 'Saule, Saule, proč mě pronásleduješ?'</verse>
        <verse osisID='Acts.22.8'>Já jsem odpověděl: 'Kdo jsi, Pane?' A on mi řekl: 'Já jsem Ježíš Nazaretský, kterého ty pronásleduješ.'</verse>
        <verse osisID='Acts.22.9'>Moji průvodci viděli sice světlo, ale neslyšeli hlas toho, kdo ke mně mluvil.</verse>
        <verse osisID='Acts.22.10'>Řekl jsem: 'Co mám dělat, Pane?' A Pán mi řekl: 'Vstaň a pokračuj v cestě do Damašku; tam ti bude řečeno všechno, co ti Bůh ukládá.'</verse>
        <verse osisID='Acts.22.11'>Protože jsem byl oslepen jasem toho světla, museli mě moji druhové vzít za ruku a tak mě dovedli do Damašku.</verse>
        <verse osisID='Acts.22.12'>Jeden muž, zbožný podle Božího zákona, jménem Ananiáš, který měl dobrou pověst u všech místních židů,</verse>
        <verse osisID='Acts.22.13'>přišel za mnou, přistoupil ke mně a řekl: 'Bratře Saule, otevři oči!' A já jsem v tu chvíli nabyl zraku.</verse>
        <verse osisID='Acts.22.14'>On mi řekl: 'Bůh našich otců si tě vyvolil, abys poznal jeho vůli, spatřil jeho Spravedlivého a slyšel hlas z jeho úst.</verse>
        <verse osisID='Acts.22.15'>Budeš jeho svědkem před všemi lidmi a budeš mluvit o tom, co jsi viděl a slyšel.</verse>
        <verse osisID='Acts.22.16'>Nuže neváhej! Vstaň, vzývej jeho jméno a dej se pokřtít, abys byl obmyt ze svých hříchů.'</verse>
        <verse osisID='Acts.22.17'>Když jsem se potom vrátil do Jeruzaléma a modlil se v chrámě, upadl jsem do vytržení mysli.</verse>
        <verse osisID='Acts.22.18'>Spatřil jsem Pána, jak mi říká: 'Pospěš si a rychle odejdi z Jeruzaléma, protože nepřijmou tvé svědectví o mně.'</verse>
        <verse osisID='Acts.22.19'>Já jsem odpověděl: 'Pane, oni vědí, že jsem dával uvěznit a bičovat v synagógách ty, kdo v tebe věří.</verse>
        <verse osisID='Acts.22.20'>Když byla prolévána krev tvého svědka Štěpána, byl jsem při tom, schvaloval jsem to a hlídal jsem šaty těch, kdo ho kamenovali.'</verse>
        <verse osisID='Acts.22.21'>Ale Pán mi řekl: 'Jdi, neboť já tě chci poslat daleko k pohanům!' "</verse>
        <verse osisID='Acts.22.22'>Poslouchali ho až do chvíle, kdy řekl tato slova; ale pak začali křičet: "Sprovoď ho ze světa! Nesmí zůstat na živu!"</verse>
        <verse osisID='Acts.22.23'>Protože křičeli, strhávali ze sebe šaty a házeli do vzduchu prach,</verse>
        <verse osisID='Acts.22.24'>rozkázal velitel vojákům, aby Pavla zavedli do pevnosti; dal jim pokyn, aby při výslechu použili bičování, neboť chtěl zjistit, proč proti němu tolik běsní.</verse>
        <verse osisID='Acts.22.25'>Když ho přivázali, řekl Pavel důstojníkovi, který měl službu: "Smíte bičovat římského občana, a to bez soudu?"</verse>
        <verse osisID='Acts.22.26'>Když to důstojník uslyšel, šel k veliteli a hlásil mu to. Řekl mu: "Co chceš dělat? Ten člověk je římský občan!"</verse>
        <verse osisID='Acts.22.27'>Velitel přišel k Pavlovi a ptal se ho: "Řekni mi, jsi římský občan?" On odpověděl: "Ano."</verse>
        <verse osisID='Acts.22.28'>Velitel mu na to řekl: "Já jsem získal toto občanství za veliké peníze." Ale Pavel prohlásil: "Já jsem se jako římský občan už narodil."</verse>
        <verse osisID='Acts.22.29'>Ihned od něho odstoupili ti, co ho měli vyslýchat. A velitel dostal strach, když se dověděl, že Pavel je římský občan, a on ho dal spoutat.</verse>
        <verse osisID='Acts.22.30'>Na druhý den, aby bezpečně zjistil, z čeho židé Pavla obviňují, dal ho vyvést z vězení a nařídil, aby se shromáždili velekněží a celá rada.</verse>
      </chapter>
      <chapter osisID='Acts.23'>
        <verse osisID='Acts.23.1'>Pak dal přivést Pavla a postavil ho před ně. Pavel upřel zrak na jejich shromáždění a řekl: "Bratří, až do dneška žiju se zcela dobrým svědomím před Bohem."</verse>
        <verse osisID='Acts.23.2'>Tu nařídil velekněz Ananiáš těm, kdo stáli u Pavla, aby ho udeřili přes ústa.</verse>
        <verse osisID='Acts.23.3'>Na to se Pavel k němu obrátil a řekl: "Tebe bude bít Bůh, ty obílená stěno. Sedíš zde, abys mě soudil podle Zákona, a proti Zákonu rozkazuješ, aby mě bili?"</verse>
        <verse osisID='Acts.23.4'>Ti, co stáli u Pavla, řekli: "Troufáš si urážet Božího velekněze?"</verse>
        <verse osisID='Acts.23.5'>Pavel odpověděl: "Nevěděl jsem, bratří, že je to velekněz. Vím, že je psáno: 'Nebudeš tupit vládce svého lidu.'"</verse>
        <verse osisID='Acts.23.6'>Protože Pavel věděl, že jedna část rady patří k saduceům a druhá k farizeům, zvolal: "Bratří, já jsem farizeus, syn farizeův. Jsem souzen pro naději ve zmrtvýchvstání."</verse>
        <verse osisID='Acts.23.7'>Když to řekl, vznikl spor mezi farizeji a saduceji a shromáždění se rozdvojilo.</verse>
        <verse osisID='Acts.23.8'>Saduceové totiž říkají, že není zmrtvýchvstání a že nejsou andělé a duchové, kdežto farizeové vyznávají obojí.</verse>
        <verse osisID='Acts.23.9'>Nastal velký křik a někteří zákoníci z farizejské strany vstali a začali namítat: "Nic zlého na tom člověku nenacházíme. Co když k němu mluvil duch nebo anděl?"</verse>
        <verse osisID='Acts.23.10'>Hádka byla stále prudší a velitel se bál, že Pavla rozsápou. Proto povolal vojenský oddíl, aby Pavla vyrval z jejich středu a zavedl ho do pevnosti.</verse>
        <verse osisID='Acts.23.11'>Následující noc stanul před Pavlem Pán a řekl: "Neztrácej odvahu! Jako jsi svědčil o mně v Jeruzalémě, tak musíš svědčit i v Římě."</verse>
        <verse osisID='Acts.23.12'>Když nastal den, židé se spolčili a zapřisáhli, že nebudou jíst ani pít, dokud Pavla nezabijí.</verse>
        <verse osisID='Acts.23.13'>Bylo jich více než čtyřicet, kdo se takto spikli.</verse>
        <verse osisID='Acts.23.14'>Ti šli k velekněžím a starším a řekli: "Zapřisáhli jsme se, že nic nevezmeme do úst, dokud Pavla nezabijeme.</verse>
        <verse osisID='Acts.23.15'>Vy teď spolu s radou požádejte velitele, aby dal Pavla přivést před vás, pod záminkou, že chcete důkladněji vyšetřit jeho případ. A my jsme připraveni zabít ho dříve, než přijde na místo."</verse>
        <verse osisID='Acts.23.16'>O těch úkladech se doslechl syn Pavlovy sestry. Šel do pevnosti a oznámil to Pavlovi.</verse>
        <verse osisID='Acts.23.17'>Pavel zavolal jednoho z důstojníků a řekl mu: "Zaveď tohoto mladíka k veliteli, má pro něho zprávu."</verse>
        <verse osisID='Acts.23.18'>Ten ho vzal s sebou, dovedl k veliteli a řekl mu: "Zavolal mě vězeň Pavel a požádal mě, abych tohoto mladíka dovedl k tobě, protože ti chce něco sdělit."</verse>
        <verse osisID='Acts.23.19'>Velitel ho vzal za ruku, odešel s ním stranou a zeptal se: "Co mi chceš oznámit?"</verse>
        <verse osisID='Acts.23.20'>On mu řekl: "Židé se domluvili, že tě požádají, abys dal zítra Pavla dovést před radu, která bude předstírat, že chce jeho případ důkladněji vyšetřit.</verse>
        <verse osisID='Acts.23.21'>Ale ty jim nevěř, neboť na něho číhá více než čtyřicet mužů, kteří se zavázali přísahou, že nebudou jíst ani pít, dokud ho nezabijí, a nyní jsou připraveni a čekají jen na tvé rozhodnutí."</verse>
        <verse osisID='Acts.23.22'>Velitel mladíka propustil a přikázal mu: "Nikomu nevyzraď, žes mi to oznámil."</verse>
        <verse osisID='Acts.23.23'>Pak zavolal dva ze svých důstojníků a dal jim rozkaz: "Připravte na devátou hodinu večer dvě stě pěšáků pro cestu do Cesareje, dále sedmdesát jezdců a dvě stě lehkooděnců.</verse>
        <verse osisID='Acts.23.24'>Ať přichystají mezky a Pavla bezpečně dopraví k místodržiteli Félixovi."</verse>
        <verse osisID='Acts.23.25'>Současně napsal dopis tohoto znění:</verse>
        <verse osisID='Acts.23.26'>"Klaudios Lysias zdraví vznešeného místodržitele Félixe.</verse>
        <verse osisID='Acts.23.27'>Muže, kterého ti posílám, se zmocnili Židé a chtěli ho zabít. Když jsem se dověděl, že je to římský občan, zasáhl jsem s vojenským oddílem a vysvobodil ho.</verse>
        <verse osisID='Acts.23.28'>Chtěl jsem přesně zjistit, z čeho jej obviňují, a proto jsem ho dal přivést před jejich radu.</verse>
        <verse osisID='Acts.23.29'>Shledal jsem, že se žaloba týká sporných otázek jejich zákona, ale že nejde o žádný zločin, který by zasluhoval smrt nebo vězení.</verse>
        <verse osisID='Acts.23.30'>Protože jsem se dověděl, že proti tomuto muži chystají úklady, posílám ho ihned k tobě a také žalobcům jsem nařídil, aby ho žalovali před tvým soudem."</verse>
        <verse osisID='Acts.23.31'>Vojáci tedy podle rozkazu vzali Pavla a během noci ho dopravili do Antipatridy.</verse>
        <verse osisID='Acts.23.32'>Na druhý den nechali jezdce pokračovat v cestě s Pavlem a sami se vrátili do pevnosti.</verse>
        <verse osisID='Acts.23.33'>Jezdci dojeli do Cesareje, odevzdali dopis místodržiteli a předali mu i Pavla.</verse>
        <verse osisID='Acts.23.34'>Místodržitel přečetl dopis a zeptal se Pavla, z které provincie pochází. Když se dověděl, že z Kilikie,</verse>
        <verse osisID='Acts.23.35'>řekl: "Vyslechnu tě, jakmile se dostaví tvoji žalobci." A dal rozkaz, aby byl hlídán v Herodově paláci.</verse>
      </chapter>
      <chapter osisID='Acts.24'>
        <verse osisID='Acts.24.1'>Za pět dní přišel velekněz Ananiáš s několika staršími a s nějakým Tertullem právníkem, a dostavili se k místodržiteli, aby na Pavla podali žalobu. Když byl Pavel předvolán,</verse>
        <verse osisID='Acts.24.2'>Tertullus začal obžalobu: "Vznešený Félixi, tvou zásluhou se těšíme dokonalému míru a tvou moudrou péčí spěje všechno u tohoto národa k lepšímu.</verse>
        <verse osisID='Acts.24.3'>Vždy a všude to přijímáme s velikou vděčností.</verse>
        <verse osisID='Acts.24.4'>Ale abych tě už déle nezdržoval, prosím tě, abys byl tak laskav a krátce nás vyslechl.</verse>
        <verse osisID='Acts.24.5'>Shledali jsme, že tento člověk jako morová nákaza po celém světě vyvolává nepokoje mezi Židy a je hlavou nazorejské sekty.</verse>
        <verse osisID='Acts.24.6'>Pokusil se i znesvětit chrám a my jsme ho zadrželi.</verse>
        <verse osisID='Acts.24.7'>--- fehlt/missing</verse>
        <verse osisID='Acts.24.8'>Až ho budeš vyslýchat, můžeš se sám přesvědčit o tom všem, co na něj žalujeme."</verse>
        <verse osisID='Acts.24.9'>K jeho řeči se připojili i Židé a tvrdili, že je tomu tak.</verse>
        <verse osisID='Acts.24.10'>Když ho místodržitel vyzval k obhajobě, Pavel promluvil: "Vím, že už mnoho let vykonáváš úřad soudce v tomto národě, a proto s klidnou myslí přednáším svou obhajobu.</verse>
        <verse osisID='Acts.24.11'>Můžeš si zjistit, že tomu není víc než dvanáct dní, co jsem přišel do Jeruzaléma, abych se poklonil Bohu,</verse>
        <verse osisID='Acts.24.12'>a ani v chrámu, ani v synagógách, ani jinde ve městě mě nikdo nepřistihl, že bych se s někým přel anebo dokonce podněcoval vzpouru davu.</verse>
        <verse osisID='Acts.24.13'>A nemohou dokázat před tebou nic, pro co mě nyní žalují.</verse>
        <verse osisID='Acts.24.14'>Přiznávám se ti však k tomu, že podle směru, který oni označují za sektu, sloužím Bohu svých předků: Věřím všemu, co je napsáno v zákoně Mojžíšově a v prorockých knihách,</verse>
        <verse osisID='Acts.24.15'>a tak jako oni mám naději v Bohu, že jednou spravedliví i nespravedliví vstanou k soudu.</verse>
        <verse osisID='Acts.24.16'>Proto i já se vždy snažím zachovat neporušené svědomí před Bohem i lidmi.</verse>
        <verse osisID='Acts.24.17'>Po mnoha letech jsem se vrátil, abych svému národu odevzdal peněžitou podporu a přinesl oběti v chrámě.</verse>
        <verse osisID='Acts.24.18'>A při nich mě tam po očistném obřadu spatřili. Nedošlo při tom ani k shluku, ani k výtržnostem.</verse>
        <verse osisID='Acts.24.19'>Byli tam ovšem někteří Židé z provincie Asie a ti by měli být přítomni před tebou a přednést žalobu, mají-li něco proti mně.</verse>
        <verse osisID='Acts.24.20'>Anebo tito přítomní ať řeknou, jaký zločin na mně našli, když jsem stál před veleradou,</verse>
        <verse osisID='Acts.24.21'>kromě toho, že jsem mezi nimi zvolal: 'Pro víru ve zmrtvýchvstání jsem dnes od vás souzen.'"</verse>
        <verse osisID='Acts.24.22'>Pak Félix, ač dobře znal všecko o tom učení, odročil přelíčení a řekl: "Jakmile přijde velitel Lysias, rozhodnu ve vaší při."</verse>
        <verse osisID='Acts.24.23'>Nařídil důstojníkovi, aby Pavla držel v mírné vazbě a nikomu z jeho přátel nebránil, kdyby mu chtěl posloužit.</verse>
        <verse osisID='Acts.24.24'>Po několika dnech přišel Félix se svou manželkou Drusillou, která byla židovka, dal si zavolat Pavla a poslouchal jeho výklad o víře v Krista Ježíše.</verse>
        <verse osisID='Acts.24.25'>Když však Pavel začal hovořit o spravedlnosti a zdrženlivosti a o budoucím soudu, pocítil Félix úzkost a řekl: "Pro dnešek můžeš jít, až budu mít čas, dám si tě zase zavolat."</verse>
        <verse osisID='Acts.24.26'>Zároveň doufal, že dostane od Pavla peníze. Proto si ho také dal častěji zavolat a hovořil s ním.</verse>
        <verse osisID='Acts.24.27'>Po dvou letech se stal jeho nástupcem Porcius Festus. Ale Félix zanechal Pavla ve vazbě, protože se chtěl zavděčit Židům.</verse>
      </chapter>
      <chapter osisID='Acts.25'>
        <verse osisID='Acts.25.1'>Za tři dny po svém příchodu do provincie odebral se Festus z Cesareje do Jeruzaléma.</verse>
        <verse osisID='Acts.25.2'>Tam se k němu dostavili velekněží a přední Židé se žalobou proti Pavlovi. Žádali ho,</verse>
        <verse osisID='Acts.25.3'>aby jim prokázal laskavost a dal Pavla přivést do Jeruzaléma. Ale byla to léčka, protože chtěli Pavla na cestě zabít.</verse>
        <verse osisID='Acts.25.4'>Festus jim odpověděl, že Pavel je ve vazbě v Cesareji a on sám že také brzo odcestuje.</verse>
        <verse osisID='Acts.25.5'>A řekl: "Ať tedy vaši zástupci tam jdou se mnou a podají na toho člověka žalobu, jestliže se něčeho dopustil."</verse>
        <verse osisID='Acts.25.6'>Festus se mezi nimi nezdržel víc než osm nebo deset dní a vrátil se do Cesareje. Na druhý den zasedl k soudu a rozkázal přivést Pavla.</verse>
        <verse osisID='Acts.25.7'>Když ho přivedli, postavili se proti němu Židé, kteří přišli z Jeruzaléma, a vznášeli mnoho těžkých obvinění; nemohli je však nijak dokázat.</verse>
        <verse osisID='Acts.25.8'>Pavel se hájil takto: "Neprovinil jsem se ničím ani proti židovskému zákonu, ani proti chrámu, ani proti císaři."</verse>
        <verse osisID='Acts.25.9'>Festus se chtěl zavděčit Židům a odpověděl Pavlovi: "Chceš jít do Jeruzaléma a tam být přede mnou souzen z těchto obvinění?"</verse>
        <verse osisID='Acts.25.10'>Ale Pavel řekl: "Stojím před císařským soudem, kde mám být souzen. Proti Židům jsem se v ničem neprovinil, jak i ty velmi dobře víš.</verse>
        <verse osisID='Acts.25.11'>Jestliže jsem vinen a spáchal jsem něco, za co si zasloužím smrt, nezdráhám se zemřít. Není-li však pravda, z čeho mě tito žalobci obviňují, nikdo mě jim nemůže vydat. Odvolávám se k císaři."</verse>
        <verse osisID='Acts.25.12'>Nato Festus promluvil se svými rádci a pak odpověděl: "K císaři ses odvolal, k císaři půjdeš."</verse>
        <verse osisID='Acts.25.13'>Uplynulo několik dní a do Cesareje přišli král Agrippa a Bereniké, aby pozdravili Festa.</verse>
        <verse osisID='Acts.25.14'>Protože se tam zdrželi nějakou dobu, předložil Festus králi Pavlův případ. Řekl: "Je zde muž, kterého Félix zanechal ve vazbě.</verse>
        <verse osisID='Acts.25.15'>Když jsem přišel do Jeruzaléma, obrátili se na mne velekněží a židovští starší se žalobou proti němu a žádali jeho odsouzení.</verse>
        <verse osisID='Acts.25.16'>Odpověděl jsem jim, že Římané nemají ve zvyku odsoudit člověka, dokud není postaven před žalobce a nedostane možnost hájit se proti jejich obvinění.</verse>
        <verse osisID='Acts.25.17'>Když sem přišli, bez odkladu jsem hned druhý den zasedl k soudu a rozkázal jsem přivést toho muže.</verse>
        <verse osisID='Acts.25.18'>Žalobci vystoupili proti němu, ale neobviňovali ho ze žádných zločinů, jak jsem očekával,</verse>
        <verse osisID='Acts.25.19'>nýbrž měli s ním jen nějaké spory o své náboženství a o nějakého zemřelého Ježíše, o němž Pavel tvrdil, že je živ.</verse>
        <verse osisID='Acts.25.20'>Protože se v těchto otázkách nevyznám, navrhoval jsem, zda by se nechtěl odebrat do Jeruzaléma a tam být v té věci souzen.</verse>
        <verse osisID='Acts.25.21'>Avšak Pavel podal odvolání a žádal, aby byl ponechán ve vazbě až do rozhodnutí císařova; proto jsem dal rozkaz, aby zůstal ve vězení, než ho pošlu k císaři."</verse>
        <verse osisID='Acts.25.22'>Agrippa řekl Festovi: "Také já bych rád slyšel toho člověka." Festus odpověděl: "Zítra ho budeš slyšet."</verse>
        <verse osisID='Acts.25.23'>Na druhý den tedy přišli Agrippa a Bereniké s velkou okázalostí a vstoupili spolu s vysokými důstojníky a předními muži města do přijímací síně. Na Festův rozkaz byl přiveden Pavel.</verse>
        <verse osisID='Acts.25.24'>Festus pak promluvil: "Králi Agrippo a všichni zde přítomní, vidíte toho muže, na něhož si u mne všichni Židé jak v Jeruzalémě, tak zde stěžovali a křičeli, že nesmí zůstat na živu.</verse>
        <verse osisID='Acts.25.25'>Já jsem zjistil, že nespáchal nic, zač by zasluhoval smrt. Protože on sám se odvolal k císaři, rozhodl jsem, že ho k němu pošlu.</verse>
        <verse osisID='Acts.25.26'>Nemám však nic určitého, co bych o něm císaři napsal. Proto jsem ho dal předvést před vás a zvláště před tebe, králi Agrippo, abyste ho vyslechli a já se dověděl, co mám napsat.</verse>
        <verse osisID='Acts.25.27'>Zdá se mi totiž nerozumné poslat vězně a neuvést zároveň obvinění vznesená proti němu."</verse>
      </chapter>
      <chapter osisID='Acts.26'>
        <verse osisID='Acts.26.1'>Agrippa řekl Pavlovi: "Dovoluje se ti, aby ses hájil." Nato se Pavel ujal slova a začal obhajobu:</verse>
        <verse osisID='Acts.26.2'>"Pokládám se za šťastného, králi Agrippo, že se smím dnes před tebou hájit proti všemu, z čeho mě Židé obviňují,</verse>
        <verse osisID='Acts.26.3'>zvláště proto, že dobře znáš všecky židovské obyčeje i sporné otázky. Prosím tedy, abys mě trpělivě vyslechl:</verse>
        <verse osisID='Acts.26.4'>Můj život od mládí znají všichni Židé; vědí, jak jsem od počátku žil mezi svým lidem, a to i v Jeruzalémě.</verse>
        <verse osisID='Acts.26.5'>Znají mě už od dřívějška, a kdyby chtěli, mohou dosvědčit, že jsem žil podle nejpřísnějšího směru našeho náboženství jako farizeus.</verse>
        <verse osisID='Acts.26.6'>Nyní stojím před soudem, protože trvám na zaslíbení, které dal Bůh našim otcům.</verse>
        <verse osisID='Acts.26.7'>Dvanáct kmenů našeho národa doufá, že tohoto zaslíbení dosáhne, a slouží horlivě Bohu dnem i nocí. Pro tuto naději jsem, králi, obžalován od Židů.</verse>
        <verse osisID='Acts.26.8'>Což se vám zdá neuvěřitelné, že Bůh křísí mrtvé?</verse>
        <verse osisID='Acts.26.9'>Také já jsem se ovšem domníval, že musím všemožně bojovat proti jménu Ježíše Nazaretského.</verse>
        <verse osisID='Acts.26.10'>A to jsem v Jeruzalémě vskutku dělal. Když jsem k tomu dostal od velekněží plnou moc, dal jsem mnoho věřících uvěznit, a když měli být usmrceni, schvaloval jsem to.</verse>
        <verse osisID='Acts.26.11'>Po všech synagógách jsem je často dával trestat a nutil je, aby se rouhali. Jako smyslů zbavený jsem se chystal pronásledovat je i v cizích městech.</verse>
        <verse osisID='Acts.26.12'>A tak jsem se vypravil s plnou mocí a pověřením velekněží do Damašku.</verse>
        <verse osisID='Acts.26.13'>Když jsem byl na cestě, králi, spatřil jsem o poledni světlo z nebe, jasnější než slunce. Jeho záře obklopila mne i ty, kdo šli se mnou.</verse>
        <verse osisID='Acts.26.14'>Všichni jsme padli na zem a já jsem uslyšel hlas, který ke mně mluvil hebrejsky: 'Saule, Saule, proč mě pronásleduješ? Marně se vzpínáš proti bodcům.'</verse>
        <verse osisID='Acts.26.15'>Já jsem se zeptal: 'Kdo jsi, Pane?' A Pán řekl: 'Já jsem Ježíš, kterého ty pronásleduješ.</verse>
        <verse osisID='Acts.26.16'>Ale zvedni se, povstaň. Neboť proto jsem se ti zjevil, abych tě učinil svým služebníkem a svědkem toho, co jsi spatřil a co ti ještě dám poznat.</verse>
        <verse osisID='Acts.26.17'>Budu tě chránit před izraelským národem i před pohany, k nimž tě posílám,</verse>
        <verse osisID='Acts.26.18'>abys otevřel jejich oči a oni se obrátili od tmy ke světlu, od moci satanovy k Bohu, a vírou ve mne dosáhli odpuštění hříchů a podílu mezi posvěcenými.'</verse>
        <verse osisID='Acts.26.19'>A tak jsem se, králi Agrippo, nemohl postavit proti nebeskému vidění,</verse>
        <verse osisID='Acts.26.20'>a kázal jsem nejprve obyvatelům Damašku a Jeruzaléma a po celé judské zemi, a pak i pohanům, aby se v pokání obrátili k Bohu a podle toho žili.</verse>
        <verse osisID='Acts.26.21'>Z toho důvodu se mne Židé zmocnili, když jsem byl v chrámě, a chtěli mě zabít.</verse>
        <verse osisID='Acts.26.22'>Ale Bůh mi pomáhal až do dnešního dne, a tak zde stojím jako svědek před velkými i malými. Neříkám nic než to, co předpověděli proroci i Mojžíš:</verse>
        <verse osisID='Acts.26.23'>Mesiáš má trpět, jako prvý vstane z mrtvých a bude zvěstovat světlo lidu izraelskému i pohanům."</verse>
        <verse osisID='Acts.26.24'>Když se Pavel takto hájil, zvolal Festus. "Jsi blázen, Pavle, mnoho vědomostí tě připravuje o rozum!"</verse>
        <verse osisID='Acts.26.25'>Pavel odpověděl: "Nejsem blázen, vznešený Feste, nýbrž mluvím slova pravdivá a rozumná.</verse>
        <verse osisID='Acts.26.26'>Vždyť král to všechno zná, a proto také k němu mluvím otevřeně. Jsem přesvědčen, že mu nic z toho není neznámo. Vždyť se to neudálo někde v ústraní.</verse>
        <verse osisID='Acts.26.27'>Věříš, králi Agrippo, prorokům? Vím, že věříš."</verse>
        <verse osisID='Acts.26.28'>Agrippa odpověděl Pavlovi: "Málem bys mě přesvědčil, abych se stal křesťanem."</verse>
        <verse osisID='Acts.26.29'>A Pavel řekl: "Kéž by dal Bůh, aby ses nejen ty, nýbrž i všichni, kdo mě slyší, stali dříve nebo později tím, čím jsem já - kromě těchto pout."</verse>
        <verse osisID='Acts.26.30'>Král povstal a s ním i místodržitel, Bereniké i všichni ostatní.</verse>
        <verse osisID='Acts.26.31'>Když odcházeli, hovořili mezi sebou: "Tento člověk nedělá nic, za co by zasluhoval smrt nebo vězení."</verse>
        <verse osisID='Acts.26.32'>A Agrippa řekl Festovi: "Mohl být osvobozen, kdyby se nebyl odvolal k císaři."</verse>
      </chapter>
      <chapter osisID='Acts.27'>
        <verse osisID='Acts.27.1'>Jakmile bylo rozhodnuto, že pojedeme po moři do Itálie, odevzdali Pavla a některé jiné vězně důstojníkovi, který se jmenoval Julius a byl od císařského praporu.</verse>
        <verse osisID='Acts.27.2'>Nastoupili jsme na loď z Adramytteia, která měla plout do přístavů v provincii Asii, a vypluli jsme. Byl s námi Makedoňan Aristarchos z Tesaloniky.</verse>
        <verse osisID='Acts.27.3'>Na druhý den jsme přistáli v Sidónu. Julius zacházel s Pavlem laskavě a dovolil mu, aby navštívil své přátele a přijal jejich pohostinství.</verse>
        <verse osisID='Acts.27.4'>Odtud jsme vypluli a plavili jsme se chráněni Kyprem, protože vítr vál proti nám.</verse>
        <verse osisID='Acts.27.5'>Propluli jsme mořem podél Kilikie a Pamfylie a přijeli jsme do Myry v Lykii.</verse>
        <verse osisID='Acts.27.6'>Tam našel důstojník loď z Alexandrie, která plula do Itálie, a nalodil nás na ni.</verse>
        <verse osisID='Acts.27.7'>Mnoho dní jsme pluli pomalu a stěží jsme se dostali do míst naproti Knidu. Protože nám vítr bránil, pluli jsme kolem Salmóny chráněni Krétou.</verse>
        <verse osisID='Acts.27.8'>S obtížemi jsme se plavili podél pobřeží, až jsme dopluli do místa, které se jmenovalo Dobré přístavy, nedaleko města Lasaia.</verse>
        <verse osisID='Acts.27.9'>Protože jsme ztratili mnoho dní a plavba byla nebezpečná, neboť již minul čas postu, Pavel je varoval:</verse>
        <verse osisID='Acts.27.10'>"Mužové, vidím, že plavba bude nejen spojena s nebezpečím a velkou škodou pro náklad a loď, nýbrž ohrozí i naše životy."</verse>
        <verse osisID='Acts.27.11'>Ale důstojník věřil více kormidelníkovi a majiteli lodi než tomu, co říkal Pavel.</verse>
        <verse osisID='Acts.27.12'>Protože přístav nebyl vhodný k přezimování, většina se rozhodla plout odtud dále, dostat se - bude-li to možné - do Foiniku a tam zůstat přes zimu. Je to přístav na Krétě, otevřený k jihozápadu a severozápadu.</verse>
        <verse osisID='Acts.27.13'>Když začal vát slabý jižní vítr, domnívali se, že mohou provést svůj záměr. Zvedli kotvu a pluli těsně podél Kréty.</verse>
        <verse osisID='Acts.27.14'>Ale zanedlouho se přihnal z Kréty bouřlivý vítr od severovýchodu</verse>
        <verse osisID='Acts.27.15'>a opřel se do lodi tak, že ji nemohli ovládat. Nechali jsme se jím tedy unášet.</verse>
        <verse osisID='Acts.27.16'>Když jsme se dostali do závětří ostrůvku, který se jmenoval Kauda, museli jsme vynaložit veliké úsilí, abychom vytáhli záchranný člun na palubu.</verse>
        <verse osisID='Acts.27.17'>Pak lodníci zabezpečili loď tím, že ji převázali. Báli se, aby nenajeli na Syrtskou mělčinu, a tak stáhli plachty a nechali se unášet větrem.</verse>
        <verse osisID='Acts.27.18'>Protože jsme byli prudce zmítáni bouří, lodníci druhý den vyhazovali do moře náklad, aby lodi ulehčili;</verse>
        <verse osisID='Acts.27.19'>a třetí den vlastníma rukama hodili do moře lodní výstroj.</verse>
        <verse osisID='Acts.27.20'>Po mnoho dní se neukázalo ani slunce ani hvězdy. Prudká bouře nepřestávala a již jsme ztráceli všechnu naději, že se zachráníme.</verse>
        <verse osisID='Acts.27.21'>Když už nikdo neměl ani pomyšlení na jídlo, šel Pavel mezi lodníky a řekl jim: "Měli jste mě poslechnout a neopouštět Krétu, a mohli jste si ušetřit toto nebezpečí a škodu.</verse>
        <verse osisID='Acts.27.22'>Ale teď vás vyzývám, abyste neztráceli naději, neboť nikdo z vás nepřijde o život, jenom loď vezme za své.</verse>
        <verse osisID='Acts.27.23'>Dnes v noci ke mně přišel anděl od Boha, kterému patřím a kterému sloužím,</verse>
        <verse osisID='Acts.27.24'>a řekl mi: 'Neboj se, Pavle, ty se před císaře dostaneš. A Bůh ti daroval všechny, kdo jsou s tebou na lodi.'</verse>
        <verse osisID='Acts.27.25'>Buďte proto dobré mysli. Věřím Bohu, že tomu bude tak, jak mi oznámil.</verse>
        <verse osisID='Acts.27.26'>Máme se dostat k nějakému ostrovu."</verse>
        <verse osisID='Acts.27.27'>Když jsme byli hnáni po Adriatickém moři již čtrnáctou noc, kolem půlnoci měli lodníci dojem, že je nablízku nějaká země.</verse>
        <verse osisID='Acts.27.28'>Spustili olovnici a naměřili hloubku dvacet sáhů. Kousek dále ji spustili znovu a naměřili patnáct sáhů.</verse>
        <verse osisID='Acts.27.29'>Báli se, abychom nenajeli na nějaká skaliska, a proto spustili ze zádi čtyři kotvy; toužebně čekali, až se rozední.</verse>
        <verse osisID='Acts.27.30'>Když se lodníci pokoušeli utéci z lodi a spustili záchranný člun na hladinu pod záminkou, že chtějí spustit kotvy také z přídi,</verse>
        <verse osisID='Acts.27.31'>řekl Pavel důstojníkovi a vojákům: "Nezůstanou-li oni na lodi, nemáte ani vy naději na záchranu."</verse>
        <verse osisID='Acts.27.32'>Tu vojáci přesekli lana u člunu a nechali ho uplavat.</verse>
        <verse osisID='Acts.27.33'>Než se začalo rozednívat, vybízel Pavel všechny, aby pojedli. Pravil: "Už čtrnáct dní čekáte na záchranu, nic nejíte a jste o hladu.</verse>
        <verse osisID='Acts.27.34'>Proto vás vybízím, abyste pojedli. Je to potřebí k vaší záchraně. Neboť nikdo z vás nepřijde ani o vlas na hlavě."</verse>
        <verse osisID='Acts.27.35'>Když to řekl, vzal chléb, vzdal přede všemi díky Bohu, lámal jej a začal jíst.</verse>
        <verse osisID='Acts.27.36'>Všichni nabyli dobré mysli a přijali pokrm.</verse>
        <verse osisID='Acts.27.37'>Bylo nás na lodi celkem dvě stě sedmdesát šest.</verse>
        <verse osisID='Acts.27.38'>Když se nasytili, vyhazovali obilí do moře, aby lodi odlehčili.</verse>
        <verse osisID='Acts.27.39'>Když však nastal den, nemohli poznat, která země je před nimi. Viděli jen nějaký záliv s plochým pobřežím a rozhodli se, že u něho s lodí přistanou, bude-li to možné.</verse>
        <verse osisID='Acts.27.40'>Odsekli kotvy a nechali je v moři a zároveň rozvázali provazy u kormidel. Pak nastavili přední plachtu větru a udržovali loď ve směru k břehu.</verse>
        <verse osisID='Acts.27.41'>Najeli však na mělčinu a uvízli s lodí. Příď se zabořila a nemohla se pohnout a záď se bortila pod náporem vlnobití.</verse>
        <verse osisID='Acts.27.42'>Vojáci chtěli vězně zabít, aby některý neutekl, až doplave na břeh.</verse>
        <verse osisID='Acts.27.43'>Ale důstojník chtěl zachránit Pavla, a proto jim v jejich úmyslu zabránil. Pak dal rozkaz, aby ti, kdo umějí plavat, první skočili do vody a plavali k zemi</verse>
        <verse osisID='Acts.27.44'>a ostatní aby se zachránili na prknech nebo troskách lodi. Tak se všichni dostali na břeh živi a zdrávi.</verse>
      </chapter>
      <chapter osisID='Acts.28'>
        <verse osisID='Acts.28.1'>Když jsme se zachránili, dověděli jsme se, že se ten ostrov jmenuje Malta.</verse>
        <verse osisID='Acts.28.2'>Domorodci se k nám zachovali neobyčejně laskavě. Zapálili hranici dříví a všechny nás k ní pozvali, protože začalo pršet a bylo zima.</verse>
        <verse osisID='Acts.28.3'>Když Pavel nasbíral náruč chrastí a přiložil na oheň, zakousla se mu do ruky zmije, která prchala před žárem.</verse>
        <verse osisID='Acts.28.4'>Jakmile domorodci uviděli, že mu visí na ruce had, říkali si mezi sebou: "Ten člověk je určitě vrah. I když se zachránil z moře, bohyně odplaty nedovolila, aby zůstal na živu."</verse>
        <verse osisID='Acts.28.5'>Ale Pavel setřásl hada do ohně a nic zlého se mu nestalo.</verse>
        <verse osisID='Acts.28.6'>Oni čekali, že oteče nebo že najednou padne mrtev. Když to však dlouho trvalo a viděli, že se s ním nic neděje, začali naopak říkat, že je to nějaký bůh.</verse>
        <verse osisID='Acts.28.7'>Blízko toho místa měl své statky správce ostrova Publius. Ten nás přijal a tři dni se o nás laskavě staral jako o své hosty.</verse>
        <verse osisID='Acts.28.8'>Publiův otec ležel s horečkou a úplavicí. Pavel přišel k němu, pomodlil se, vložil na něj ruce a uzdravil ho.</verse>
        <verse osisID='Acts.28.9'>A potom začali přicházet i jiní nemocní z ostrova a Pavel je uzdravoval.</verse>
        <verse osisID='Acts.28.10'>Štědře nás obdarovali, a když jsme měli odjíždět, přinesli nám, co jsme potřebovali na cestu.</verse>
        <verse osisID='Acts.28.11'>Po třech měsících jsme vypluli na alexandrijské lodi, která přezimovala na ostrově a měla jako znak Blížence.</verse>
        <verse osisID='Acts.28.12'>Dopluli jsme do Syrakus a zůstali tam tři dny.</verse>
        <verse osisID='Acts.28.13'>Odtud jsme pluli podél pobřeží a dorazili do Regia. Na druhý den začal vát jižní vítr, a tak jsme už za dva dny dokončili plavbu v Puteolech.</verse>
        <verse osisID='Acts.28.14'>Tam jsme se setkali s bratřími, a ti nás prosili, abychom u nich zůstali sedm dní.</verse>
        <verse osisID='Acts.28.15'>Odtud jsme šli do Říma. Tamější bratří dostali o nás zprávu a přišli nám naproti až ke Třem hospodám, někteří pak až k Appiovu tržišti. Když je Pavel spatřil, vzdal díky Bohu a nabyl odvahy.</verse>
        <verse osisID='Acts.28.16'>Když jsme přišli do Říma, dostal Pavel dovolení, že může bydlet v soukromém bytě s vojákem, který ho bude hlídat.</verse>
        <verse osisID='Acts.28.17'>Po třech dnech pozval k sobě významné Židy, a když se shromáždili, řekl jim: "Bratří, já jsem už v Jeruzalémě byl vydán jako vězeň do moci Římanů, ačkoliv jsem neudělal nic proti židovskému národu ani proti obyčejům našich předků.</verse>
        <verse osisID='Acts.28.18'>Římané mě vyslýchali a chtěli mě osvobodit, protože nejsem vinen ničím, zač bych zasluhoval smrt.</verse>
        <verse osisID='Acts.28.19'>Avšak Židé se proti tomu postavili, a tak mi nezbylo než odvolat se k císaři; ale ne proto, že bych chtěl žalovat na svůj národ.</verse>
        <verse osisID='Acts.28.20'>Z toho důvodu jsem vás pozval, abych vás mohl spatřit a mluvit s vámi. Vždyť jsem v těchto okovech pro to, v co Izrael doufá."</verse>
        <verse osisID='Acts.28.21'>Oni mu odpověděli: "My jsme nedostali z Judska žádný dopis, ani nikdo z bratří nepřinesl o tobě žádnou zprávu, ani o tobě nikdo nemluvil nic špatného.</verse>
        <verse osisID='Acts.28.22'>Ale rádi bychom slyšeli, jaké je tvé smýšlení, neboť je nám známo, že všude jsou proti této sektě."</verse>
        <verse osisID='Acts.28.23'>Určili mu den a přišli k němu ve velkém počtu. Od rána do večera k nim hovořil a vydával svědectví o Božím království. Přesvědčoval je o Ježíšovi důkazy z Mojžíšova zákona i z proroků.</verse>
        <verse osisID='Acts.28.24'>Jedni se jimi dali přesvědčit, druzí nechtěli uvěřit.</verse>
        <verse osisID='Acts.28.25'>Když odcházeli, rozděleni mezi sebou, řekl jim Pavel jen toto: "Duch svatý dobře pověděl vašim předkům ústy proroka Izaiáše:</verse>
        <verse osisID='Acts.28.26'>'Jdi k tomuto lidu a řekni mu: Budete stále poslouchat, a nepochopíte, ustavičně budete hledět, a neuvidíte.</verse>
        <verse osisID='Acts.28.27'>Neboť srdce tohoto lidu otupělo, ušima nedoslýchají a oči zavřeli, takže očima neuvidí a ušima neuslyší, srdcem nepochopí a neobrátí se - a já je neuzdravím.'</verse>
        <verse osisID='Acts.28.28'>Vězte," dodal Pavel, "že tato Boží spása byla poslána pohanům. A oni ji přijmou."</verse>
        <verse osisID='Acts.28.29'>--- fehlt/missing</verse>
        <verse osisID='Acts.28.30'>Pavel zůstal celé dva roky v najatém bytě a přijímal všechny, kdo za ním přišli,</verse>
        <verse osisID='Acts.28.31'>zvěstoval Boží království a učil všemu o Pánu Ježíši Kristu bez bázně a bez překážek.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>Jakub, služebník Boží a Pána Ježíše Krista, posílá pozdrav dvanácti pokolením v diaspoře.</verse>
        <verse osisID='Jas.1.2'>Mějte z toho jen radost, moji bratří, když na vás přicházejí rozličné zkoušky.</verse>
        <verse osisID='Jas.1.3'>Vždyť víte, že osvědčí-li se v nich vaše víra, povede to k vytrvalosti.</verse>
        <verse osisID='Jas.1.4'>A vytrvalost ať je dovršena skutkem, abyste byli dokonalí a neporušení, prosti všech nedostatků.</verse>
        <verse osisID='Jas.1.5'>Má-li kdo z vás nedostatek moudrosti, ať prosí Boha, který dává všem bez výhrad a bez výčitek, a bude mu dána.</verse>
        <verse osisID='Jas.1.6'>Nechť však prosí s důvěrou a nic nepochybuje. Kdo pochybuje, je podoben mořské vlně, hnané a zmítané vichřicí.</verse>
        <verse osisID='Jas.1.7'>Ať si takový člověk nemyslí, že od Pána něco dostane;</verse>
        <verse osisID='Jas.1.8'>je to muž rozpolcený, nestálý ve všem, co činí.</verse>
        <verse osisID='Jas.1.9'>Bratr v nízkém postavení ať s chloubou myslí na své vyvýšení</verse>
        <verse osisID='Jas.1.10'>a bohatý ať myslí na své ponížení - vždyť pomine jako květ trávy:</verse>
        <verse osisID='Jas.1.11'>vzejde slunce a svým žárem spálí trávu, květ opadne a jeho krása zajde. Tak i boháč se vším svým shonem vezme za své.</verse>
        <verse osisID='Jas.1.12'>Blahoslavený člověk, který obstojí ve zkoušce; když se osvědčí, dostane vavřín života, jejž Pán zaslíbil těm, kdo ho milují.</verse>
        <verse osisID='Jas.1.13'>Kdo prochází zkouškou, ať neříká, že ho pokouší Pán. Bůh nemůže být pokoušen ke zlému a sám také nikoho nepokouší.</verse>
        <verse osisID='Jas.1.14'>Každý, kdo je v pokušení, je sváděn a váben svou vlastní žádostivostí.</verse>
        <verse osisID='Jas.1.15'>Žádostivost pak počne a porodí hřích, a dokonaný hřích plodí smrt.</verse>
        <verse osisID='Jas.1.16'>Neklamte sami sebe, milovaní bratří!</verse>
        <verse osisID='Jas.1.17'>'Každý dobrý dar a každé dokonalé obdarování' je shůry, sestupuje od Otce nebeských světel. U něho není proměny ani střídání světla a stínu.</verse>
        <verse osisID='Jas.1.18'>Z jeho rozhodnutí jsme se znovu zrodili slovem pravdy, abychom byli jakoby první sklizní jeho stvoření.</verse>
        <verse osisID='Jas.1.19'>Pamatujte si, moji milovaní bratří: každý člověk ať je rychlý k naslouchání, ale pomalý k mluvení, pomalý k hněvu;</verse>
        <verse osisID='Jas.1.20'>vždyť lidským hněvem spravedlnost Boží neprosadíš.</verse>
        <verse osisID='Jas.1.21'>A proto odstraňte veškerou špínu a přemíru špatnosti a v tichosti přijměte zaseté slovo, které má moc spasit vaše duše.</verse>
        <verse osisID='Jas.1.22'>Podle slova však také jednejte, nebuďte jen posluchači - to byste klamali sami sebe!</verse>
        <verse osisID='Jas.1.23'>Vždyť kdo slovo jen slyší a nejedná podle něho, ten se podobá muži, který v zrcadle pozoruje svůj vzhled;</verse>
        <verse osisID='Jas.1.24'>podívá se na sebe, odejde a hned zapomene, jak vypadá.</verse>
        <verse osisID='Jas.1.25'>Kdo se však zahledí do dokonalého zákona svobody a vytrvá, takže není zapomnětlivý posluchač, nýbrž také jedná, ten bude blahoslavený pro své skutky.</verse>
        <verse osisID='Jas.1.26'>Domnívá-li se kdo, že je zbožný, a přitom nedrží na uzdě svůj jazyk, klame tím sám sebe a jeho zbožnost je marná.</verse>
        <verse osisID='Jas.1.27'>Pravá a čistá zbožnost před Bohem a Otcem znamená pamatovat na vdovy a sirotky v jejich soužení a chránit se před poskvrnou světa.</verse>
      </chapter>
      <chapter osisID='Jas.2'>
        <verse osisID='Jas.2.1'>Bratří moji, jestliže věříte v Ježíše Krista, našeho Pána slávy, nesmíte dělat rozdíly mezi lidmi.</verse>
        <verse osisID='Jas.2.2'>Do vašeho shromáždění přijde třeba muž se zlatým prstenem a v nádherném oděvu. Přijde také chudák v ošumělých šatech.</verse>
        <verse osisID='Jas.2.3'>A vy věnujete svou pozornost tomu v nádherném oděvu a řeknete mu: "Posaď se na tomto čestném místě," kdežto chudému řeknete: "Ty postůj tamhle, nebo si sedni tady na zem."</verse>
        <verse osisID='Jas.2.4'>Neděláte tím mezi sebou rozdíly a nestali se z vás soudci, kteří posuzují nesprávně?</verse>
        <verse osisID='Jas.2.5'>Poslyšte, moji milovaní bratří: Cožpak Bůh nevyvolil chudáky tohoto světa, aby byli bohatí ve víře a stali se dědici království, jež zaslíbil těm, kdo ho milují?</verse>
        <verse osisID='Jas.2.6'>Vy jste však ponížili chudého. Cožpak vás bohatí neutiskují? Nevláčejí vás před soudy?</verse>
        <verse osisID='Jas.2.7'>Nemluví právě oni s pohrdáním o slavném jménu, které bylo nad vámi vysloveno?</verse>
        <verse osisID='Jas.2.8'>Jestliže tedy zachováváte královský zákon, jak je napsán v Písmu: 'Milovati budeš bližního svého jako sám sebe,' dobře činíte.</verse>
        <verse osisID='Jas.2.9'>Jestliže však někomu straníte, dopouštíte se hříchu a zákon vás usvědčuje z přestoupení.</verse>
        <verse osisID='Jas.2.10'>Kdo by totiž zachoval celý zákon, a jen v jednom přikázání klopýtl, provinil se proti všem.</verse>
        <verse osisID='Jas.2.11'>Vždyť ten, kdo řekl: 'Nezcizoložíš,' řekl také: 'Nezabiješ.' Jestliže necizoložíš, ale zabíjíš, přestupuješ zákon.</verse>
        <verse osisID='Jas.2.12'>Mluvte a jednejte jako ti, kteří mají být souzeni zákonem svobody.</verse>
        <verse osisID='Jas.2.13'>Na Božím soudu není milosrdenství pro toho, kdo neprokázal milosrdenství. Ale milosrdenství vítězí nad soudem.</verse>
        <verse osisID='Jas.2.14'>Co je platné, moji bratří, když někdo říká, že má víru, ale přitom nemá skutky? Může ho snad ta víra spasit?</verse>
        <verse osisID='Jas.2.15'>Kdyby některý bratr nebo sestra byli bez šatů a neměli jídlo ani na den,</verse>
        <verse osisID='Jas.2.16'>a někdo z vás by jim řekl: "Buďte s Bohem - ať vám není zima a nemáte hlad", ale nedali byste jim, co potřebují pro své tělo, co by to bylo platné?</verse>
        <verse osisID='Jas.2.17'>Stejně tak i víra, není-li spojena se skutky, je sama o sobě mrtvá.</verse>
        <verse osisID='Jas.2.18'>Někdo však řekne: "Jeden má víru a druhý má skutky." Tomu odpovím: Ukaž mi tu svou víru bez skutků a já ti ukážu svou víru na skutcích.</verse>
        <verse osisID='Jas.2.19'>Ty věříš, že je jeden Bůh. To je správné. I démoni tomu věří, ale hrozí se toho.</verse>
        <verse osisID='Jas.2.20'>Neuznáš, ty nechápavý člověče, že víra bez skutků není k ničemu?</verse>
        <verse osisID='Jas.2.21'>Což nebyl náš otec Abraham ospravedlněn ze skutků, když položil na oltář svého syna Izáka?</verse>
        <verse osisID='Jas.2.22'>Nevidíš, že víra působila spolu s jeho skutky a že ve skutcích došla víra dokonalosti?</verse>
        <verse osisID='Jas.2.23'>Tak se naplnilo Písmo: 'Uvěřil Abraham Bohu, a bylo mu to počítáno za spravedlnost' a byl nazván 'přítelem Božím'.</verse>
        <verse osisID='Jas.2.24'>Vidíte, že ze skutků je člověk ospravedlněn, a ne pouze z víry!</verse>
        <verse osisID='Jas.2.25'>Což nebyla i nevěstka Rachab podobně ospravedlněna ze skutků, když přijala posly a propustila je jinou cestou? -</verse>
        <verse osisID='Jas.2.26'>Jako je tělo bez ducha mrtvé, tak je mrtvá i víra bez skutků.</verse>
      </chapter>
      <chapter osisID='Jas.3'>
        <verse osisID='Jas.3.1'>Nechtějte všichni učit druhé, moji bratří: vždyť víte, že my, kteří učíme, budeme souzeni s větší přísností.</verse>
        <verse osisID='Jas.3.2'>Všichni přece mnoho chybujeme. Kdo nechybuje slovem, je dokonalý muž a dovede držet na uzdě celé své tělo.</verse>
        <verse osisID='Jas.3.3'>Dáváme-li koňům do huby udidlo, aby nás poslouchali, můžeme tak řídit celé jejich tělo.</verse>
        <verse osisID='Jas.3.4'>Nebo si představte lodi: Jsou tak veliké a jsou hnány prudkými větry, ale malé kormidlo je řídí, kamkoli kormidelník chce.</verse>
        <verse osisID='Jas.3.5'>Tak i jazyk je malý úd, ale může se chlubit velkými věcmi. Považte, jak malý oheň může zapálit veliký les!</verse>
        <verse osisID='Jas.3.6'>I jazyk je oheň. Je to svět zla mezi našimi údy, poskvrňuje celé tělo a ničí celý náš život, sám podpalován pekelným plamenem.</verse>
        <verse osisID='Jas.3.7'>Všechny druhy zvířat i ptáků, plazů i mořských živočichů mohou být a jsou kroceny člověkem,</verse>
        <verse osisID='Jas.3.8'>ale jazyk neumí zkrotit nikdo z lidí. Je to zlo, které si nedá pokoj, plné smrtonosného jedu.</verse>
        <verse osisID='Jas.3.9'>Jím chválíme Pána a Otce, jím však také proklínáme lidi, kteří byli stvořeni k Boží podobě.</verse>
        <verse osisID='Jas.3.10'>Z týchž úst vychází žehnání i proklínání. Tak tomu být nemá, bratří moji.</verse>
        <verse osisID='Jas.3.11'>Což pramen z téhož zřídla vydává vodu sladkou i hořkou?</verse>
        <verse osisID='Jas.3.12'>Což může, bratří, fíkovník nést olivy nebo réva fíky? Právě tak nemůže slaný pramen dávat sladkou vodu.</verse>
        <verse osisID='Jas.3.13'>Kdo je mezi vámi moudrý a rozumný? Ať ukáže své skutky dobrým způsobem života, v tichosti, kterou dává moudrost.</verse>
        <verse osisID='Jas.3.14'>Máte-li však v srdci hořkou závist a svárlivost, nechlubte se moudrostí a nelžete proti pravdě.</verse>
        <verse osisID='Jas.3.15'>To přece není moudrost přicházející shůry, ale přízemní, živočišná, ďábelská.</verse>
        <verse osisID='Jas.3.16'>Vždyť kde je závist a svárlivost, tam je zmatek a kdejaká špatnost.</verse>
        <verse osisID='Jas.3.17'>Moudrost shůry je především čistá, dále mírumilovná, ohleduplná, ochotná dát se přesvědčit, plná slitování a dobrého ovoce, bez předsudků a bez přetvářky.</verse>
        <verse osisID='Jas.3.18'>Ovoce spravedlnosti sklidí u Boha ti, kdo rozsévají pokoj.</verse>
      </chapter>
      <chapter osisID='Jas.4'>
        <verse osisID='Jas.4.1'>Odkud jsou mezi vámi boje a sváry? Nejsou to právě vášně, které vás vedou do bojů?</verse>
        <verse osisID='Jas.4.2'>Chcete mít, ale nemáte. Ubíjíte a nevražíte, ale ničeho nemůžete dosáhnout. Sváříte se a bojujete - a nic nemáte, protože neprosíte.</verse>
        <verse osisID='Jas.4.3'>Prosíte sice, ale nedostáváte, protože prosíte nedobře: jde vám o vaše vášně.</verse>
        <verse osisID='Jas.4.4'>Proradná stvoření! Což nevíte, že přátelství se světem je nepřátelství s Bohem? Kdo tedy chce být přítelem světa, stává se nepřítelem Božím.</verse>
        <verse osisID='Jas.4.5'>Či myslíte, že nadarmo je psáno: 'Bůh žárlivě touží po duchu, kterého do nás vložil'?</verse>
        <verse osisID='Jas.4.6'>Mocnější však je milost, kterou dává. Proto je řečeno: 'Bůh se staví proti pyšným, ale pokorným dává milost.'</verse>
        <verse osisID='Jas.4.7'>Podřiďte se tedy Bohu. Vzepřete se ďáblu a uteče od vás, přibližte se k Bohu a přiblíží se k vám.</verse>
        <verse osisID='Jas.4.8'>Umyjte si ruce, hříšníci, a očisťte svá srdce, lidé dvojí tváře!</verse>
        <verse osisID='Jas.4.9'>Bědujte, naříkejte a plačte! Váš smích ať se obrátí v pláč a vaše radost v žal.</verse>
        <verse osisID='Jas.4.10'>Pokořte se před Pánem, a on vás povýší.</verse>
        <verse osisID='Jas.4.11'>Bratří, nesnižujte jeden druhého. Kdo snižuje nebo odsuzuje bratra, snižuje a odsuzuje zákon. Jestliže však odsuzuješ zákon, neplníš zákon, nýbrž stavíš se nad něj jako soudce.</verse>
        <verse osisID='Jas.4.12'>Jeden je zákonodárce i soudce; on může zachránit i zahubit. Ale kdo jsi ty, že odsuzuješ bližního?</verse>
        <verse osisID='Jas.4.13'>A nyní vy, kteří říkáte: "Dnes nebo zítra půjdeme do toho a toho města, zůstaneme tam rok, budeme obchodovat a vydělávat" -</verse>
        <verse osisID='Jas.4.14'>vy přece nevíte, co bude zítra! Co je váš život? Jste jako pára, která se na okamžik ukáže a potom zmizí!</verse>
        <verse osisID='Jas.4.15'>Raději byste měli říkat: "Bude-li Pán chtít, budeme naživu a uděláme to neb ono."</verse>
        <verse osisID='Jas.4.16'>Vy se však vychloubáte a chvástáte.</verse>
        <verse osisID='Jas.4.17'>Každá taková chlouba je zlá. Kdo ví, co je činit dobré, a nečiní, má hřích.</verse>
      </chapter>
      <chapter osisID='Jas.5'>
        <verse osisID='Jas.5.1'>A nyní, vy boháči, plačte a naříkejte nad pohromami, které na vás přicházejí.</verse>
        <verse osisID='Jas.5.2'>Vaše bohatství shnilo, vaše šatstvo je moly rozežráno,</verse>
        <verse osisID='Jas.5.3'>vaše zlato a stříbro zrezavělo, a ten rez bude svědčit proti vám a stráví vaše tělo jako oheň. Nashromáždili jste si poklady - pro konec dnů!</verse>
        <verse osisID='Jas.5.4'>Hle, mzda dělníků, kteří žali vaše pole, a vy jste jim ji upřeli, volá do nebes, a křik ženců pronikl ke sluchu Hospodina zástupů.</verse>
        <verse osisID='Jas.5.5'>Žili jste rozmařile a hýřili jste na zemi, vykrmili jste se - pro den porážky!</verse>
        <verse osisID='Jas.5.6'>Odsoudili jste a zahubili jste spravedlivého; a on se proti vám nestaví.</verse>
        <verse osisID='Jas.5.7'>Buďte tedy trpěliví, bratří, až do příchodu Páně. Pohleďte, jak rolník čeká trpělivě na drahocennou úrodu země, dokud se nedočká podzimního i jarního deště.</verse>
        <verse osisID='Jas.5.8'>I vy tedy trpělivě čekejte, posilněte svá srdce, vždyť příchod Páně je blízko.</verse>
        <verse osisID='Jas.5.9'>Nestěžujte si jeden na druhého, bratří, abyste nebyli odsouzeni. Hle, soudce stojí přede dveřmi!</verse>
        <verse osisID='Jas.5.10'>Za příklad trpělivosti v utrpení si, bratří, vezměte proroky, kteří mluvili ve jménu Páně.</verse>
        <verse osisID='Jas.5.11'>Hle, 'blahoslavíme ty, kteří vytrvali'. Slyšeli jste o vytrvalosti Jobově a víte, k čemu ho Pán nakonec přivedl. Vždyť 'Pán je plný soucitu a slitování'.</verse>
        <verse osisID='Jas.5.12'>Především nepřísahejte, bratří moji, ani při nebi ani při zemi ani při ničem jiném. Vaše 'ano' ať je vždy 'ano' a 'ne' ať je 'ne', abyste nepropadli soudu.</verse>
        <verse osisID='Jas.5.13'>Vede se někomu z vás zle? Ať se modlí! Je někdo dobré mysli? Ať zpívá Pánu!</verse>
        <verse osisID='Jas.5.14'>Je někdo z vás nemocen? Ať zavolá starší církve, ti ať se nad ním modlí a potírají ho olejem ve jménu Páně.</verse>
        <verse osisID='Jas.5.15'>Modlitba víry zachrání nemocného, Pán jej pozdvihne, a dopustil-li se hříchů, bude mu odpuštěno.</verse>
        <verse osisID='Jas.5.16'>Vyznávejte hříchy jeden druhému a modlete se jeden za druhého, abyste byli uzdraveni. Velkou moc má vroucí modlitba spravedlivého.</verse>
        <verse osisID='Jas.5.17'>Eliáš byl člověk jako my, a když se naléhavě modlil, aby nepršelo, nezapršelo v zemi po tři roky a šest měsíců.</verse>
        <verse osisID='Jas.5.18'>A opět se modlil, a nebe dalo déšť a země přinesla úrodu.</verse>
        <verse osisID='Jas.5.19'>Bratří moji, zbloudí-li kdo od pravdy a druhý ho přivede nazpět,</verse>
        <verse osisID='Jas.5.20'>vězte, že ten, kdo odvrátí hříšníka od bludné cesty, zachrání jeho duši od smrti a přikryje množství hříchů.</verse>
      </chapter>
    </div></osisText>
</osis>
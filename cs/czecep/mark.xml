<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='CzeCEP' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CzeCEP'>
        <title>Czech Ekumenicky Cesky preklad</title>
        <contributor>Sword Project</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-23</date>
        <description>Czech Ekumenicky Cesky preklad: Bible Pismo svate Stareho i Noveho Zakona podle ekumenickeho vydani z r. 1985 (c) Ekumenicka\par rada cirkvi v CR.</description>
        <publisher>graphic artist</publisher>
        <type type='OSIS'>Bible</type>
        <identifier type='OSIS'>CzeCEP</identifier>
        <source>http://www.crosswire.org/sword/servlet/SwordMod.Verify?modName=CzeCEP</source>
        <language type='IETF'>cs</language>
        <relation/>
        <coverage>provide the bible to the world</coverage>
        <rights>Copyrighted</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Mark'>
      <chapter osisID='Mark.1'>
        <verse osisID='Mark.1.1'>Počátek evangelia Ježíše Krista, Syna Božího.</verse>
        <verse osisID='Mark.1.2'>Je psáno u proroka Izaiáše: 'Hle, já posílám posla před tvou tváří, by ti připravil cestu.</verse>
        <verse osisID='Mark.1.3'>Hlas volajícího na poušti: Připravte cestu Páně, vyrovnejte mu stezky!'</verse>
        <verse osisID='Mark.1.4'>To se stalo, když Jan Křtitel vystoupil na poušti a kázal: "Čiňte pokání a dejte se pokřtít na odpuštění hříchů."</verse>
        <verse osisID='Mark.1.5'>Celá judská krajina i všichni z Jeruzaléma vycházeli k němu, vyznávali své hříchy a dávali se od něho křtít v řece Jordánu.</verse>
        <verse osisID='Mark.1.6'>Jan byl oděn velbloudí srstí, měl kožený pás kolem boků a jedl kobylky a med divokých včel.</verse>
        <verse osisID='Mark.1.7'>A kázal: "Za mnou přichází někdo silnější, než jsem já; nejsem hoden, abych se sklonil a rozvázal řemínek jeho obuvi.</verse>
        <verse osisID='Mark.1.8'>Já jsem vás křtil vodou, on vás bude křtít Duchem svatým.</verse>
        <verse osisID='Mark.1.9'>V těch dnech přišel Ježíš z Nazareta v Galileji a byl v Jordánu od Jana pokřtěn.</verse>
        <verse osisID='Mark.1.10'>V tom, jak vystupoval z vody, uviděl nebesa rozevřená a Ducha, který jako holubice sestupuje na něj.</verse>
        <verse osisID='Mark.1.11'>A z nebe se ozval hlas: "Ty jsi můj milovaný Syn, tebe jsem si vyvolil."</verse>
        <verse osisID='Mark.1.12'>A hned ho Duch vyvedl na poušť.</verse>
        <verse osisID='Mark.1.13'>Byl na poušti čtyřicet dní a satan ho pokoušel; byl mezi dravou zvěří a andělé ho obsluhovali.</verse>
        <verse osisID='Mark.1.14'>Když byl Jan uvězněn, přišel Ježíš do Galileje a kázal Boží evangelium.</verse>
        <verse osisID='Mark.1.15'>Naplnil se čas a přiblížilo se království Boží. Čiňte pokání a věřte evangeliu."</verse>
        <verse osisID='Mark.1.16'>Když šel podél Galilejského moře, uviděl Šimona a jeho bratra Ondřeje, jak vrhají síť do moře; byli totiž rybáři.</verse>
        <verse osisID='Mark.1.17'>Ježíš jim řekl: "Pojďte za mnou a učiním z vás rybáře lidí."</verse>
        <verse osisID='Mark.1.18'>Ihned opustili sítě a šli za ním.</verse>
        <verse osisID='Mark.1.19'>O něco dále uviděl Jakuba Zebedeova a jeho bratra Jana; ti byli na lodi a spravovali sítě.</verse>
        <verse osisID='Mark.1.20'>Hned je povolal. A zanechali na lodi svého otce Zebedea s pomocníky a šli za ním.</verse>
        <verse osisID='Mark.1.21'>Když přišli do Kafarnaum, hned v sobotu šel do synagógy a učil.</verse>
        <verse osisID='Mark.1.22'>I žasli nad jeho učením, neboť učil jako ten, kdo má moc, a ne jako zákoníci.</verse>
        <verse osisID='Mark.1.23'>V jejich synagóze byl právě člověk, posedlý nečistým duchem. Ten vykřikl:</verse>
        <verse osisID='Mark.1.24'>"Co je ti do nás, Ježíši Nazaretský? Přišel jsi nás zahubit? Vím, kdo jsi. Jsi svatý Boží."</verse>
        <verse osisID='Mark.1.25'>Ale Ježíš mu pohrozil: "Umlkni a vyjdi z něho!"</verse>
        <verse osisID='Mark.1.26'>Nečistý duch jím zalomcoval a s velikým křikem z něho vyšel.</verse>
        <verse osisID='Mark.1.27'>Všichni užasli a jeden druhého se ptali: "Co to je? Nové učení plné moci - i nečistým duchům přikáže, a poslechnou ho."</verse>
        <verse osisID='Mark.1.28'>A pověst o něm se rychle rozšířila po celé galilejské krajině.</verse>
        <verse osisID='Mark.1.29'>Když vyšel ze synagógy, vstoupil s Jakubem a Janem do domu Šimonova a Ondřejova.</verse>
        <verse osisID='Mark.1.30'>Šimonova tchyně ležela v horečce. Hned mu o ní pověděli.</verse>
        <verse osisID='Mark.1.31'>Přistoupil k ní, vzal ji za ruku a pozvedl ji. Horečka ji opustila a ona je obsluhovala.</verse>
        <verse osisID='Mark.1.32'>Když nastal večer a slunce zapadlo, přinášeli k němu všechny nemocné a posedlé.</verse>
        <verse osisID='Mark.1.33'>Celé město se shromáždilo u dveří.</verse>
        <verse osisID='Mark.1.34'>I uzdravil mnoho nemocných rozličnými neduhy a mnoho zlých duchů vyhnal. A nedovoloval zlým duchům mluvit, protože věděli, kdo je.</verse>
        <verse osisID='Mark.1.35'>Časně ráno, ještě za tmy, vstal a vyšel z domu; odešel na pusté místo a tam se modlil.</verse>
        <verse osisID='Mark.1.36'>Šimon a jeho druhové se pustili za ním.</verse>
        <verse osisID='Mark.1.37'>Když ho nalezli, řekli: "Všichni tě hledají."</verse>
        <verse osisID='Mark.1.38'>Řekne jim: "Pojďte jinam do okolních městeček, abych i tam kázal, nebo proto jsem vyšel."</verse>
        <verse osisID='Mark.1.39'>A tak šel, kázal v jejich synagógách po celé Galileji a vyháněl zlé duchy.</verse>
        <verse osisID='Mark.1.40'>Přijde k němu malomocný a na kolenou ho prosí: "Chceš-li, můžeš mě očistit."</verse>
        <verse osisID='Mark.1.41'>Ježíš se slitoval, vztáhl ruku, dotkl se ho a řekl: "Chci, buď čist."</verse>
        <verse osisID='Mark.1.42'>A hned se jeho malomocenství ztratilo a byl očištěn.</verse>
        <verse osisID='Mark.1.43'>Ježíš mu pohrozil, poslal jej ihned pryč</verse>
        <verse osisID='Mark.1.44'>a nařídil mu: "Ne, abys někomu něco říkal! Ale jdi, ukaž se knězi a obětuj za své očištění, co Mojžíš přikázal - jim na svědectví."</verse>
        <verse osisID='Mark.1.45'>On však odešel a mnoho o tom vyprávěl a rozhlašoval, takže Ježíš už nemohl veřejně vejít do města, ale zůstal venku na opuštěných místech. A chodili k němu odevšad.</verse>
      </chapter>
      <chapter osisID='Mark.2'>
        <verse osisID='Mark.2.1'>Když se po několika dnech vrátil do Kafarnaum, proslechlo se, že je doma.</verse>
        <verse osisID='Mark.2.2'>Sešlo se tolik lidí, že už ani přede dveřmi nebylo k hnutí. A mluvil k nim.</verse>
        <verse osisID='Mark.2.3'>Tu k němu přišli s ochrnutým; čtyři ho nesli.</verse>
        <verse osisID='Mark.2.4'>Protože se pro zástup nemohli k němu dostat, odkryli střechu tam, kde byl Ježíš, prorazili otvor a spustili dolů nosítka, na kterých ochrnutý ležel.</verse>
        <verse osisID='Mark.2.5'>Když Ježíš viděl jejich víru, řekl ochrnutému: "Synu, odpouštějí se ti hříchy."</verse>
        <verse osisID='Mark.2.6'>Seděli tam někteří ze zákoníků a v duchu uvažovali:</verse>
        <verse osisID='Mark.2.7'>"Co to ten člověk říká? Rouhá se! Kdo jiný může odpouštět hříchy než Bůh?"</verse>
        <verse osisID='Mark.2.8'>Ježíš hned svým duchem poznal, o čem přemýšlejí, a řekl jim: "Jak to, že tak uvažujete?</verse>
        <verse osisID='Mark.2.9'>Je snadnější říci ochrnutému: 'Odpouštějí se ti hříchy,' anebo říci: 'Vstaň, vezmi své lože a choď?'</verse>
        <verse osisID='Mark.2.10'>Abyste však věděli, že Syn člověka má moc na zemi odpouštět hříchy" - řekne ochrnutému:</verse>
        <verse osisID='Mark.2.11'>"Pravím ti, vstaň, vezmi své lože a jdi domů!"</verse>
        <verse osisID='Mark.2.12'>On vstal, vzal hned své lože a vyšel před očima všech, takže všichni žasli a chválili Boha: "Něco takového jsme ještě nikdy neviděli."</verse>
        <verse osisID='Mark.2.13'>Vyšel opět k moři. Všechen lid k němu přicházel a on je učil.</verse>
        <verse osisID='Mark.2.14'>A když šel dál, viděl Leviho, syna Alfeova, jak sedí v celnici, a řekl mu: "Pojď za mnou." On vstal a šel za ním.</verse>
        <verse osisID='Mark.2.15'>Když byl u stolu v jeho domě, stolovalo s Ježíšem a jeho učedníky mnoho celníků a jiných hříšníků; bylo jich totiž mnoho mezi těmi, kteří ho následovali.</verse>
        <verse osisID='Mark.2.16'>Když zákoníci z farizejské strany viděli, že jí s hříšníky a celníky, říkali jeho učedníkům: "Jak to, že jí s celníky a hříšníky?"</verse>
        <verse osisID='Mark.2.17'>Ježíš to uslyšel a řekl jim: "Lékaře nepotřebují zdraví, ale nemocní. Nepřišel jsem pozvat spravedlivé, ale hříšníky."</verse>
        <verse osisID='Mark.2.18'>Učedníci Janovi a farizeové se postili. Přišli k němu a ptali se: "Jak to, že se učedníci Janovi a učedníci farizeů postí, ale tvoji učedníci se nepostí?"</verse>
        <verse osisID='Mark.2.19'>Ježíš jim řekl: "Mohou se hosté na svatbě postit, když je ženich s nimi? Pokud mají ženicha mezi sebou, nemohou se postit.</verse>
        <verse osisID='Mark.2.20'>Přijdou však dny, kdy od nich ženich bude vzat; potom, v ten den, se budou postit.</verse>
        <verse osisID='Mark.2.21'>Nikdo nepřišívá záplatu z neseprané látky na starý šat, jinak se ten přišitý kus vytrhne, nové od starého, a díra bude ještě větší.</verse>
        <verse osisID='Mark.2.22'>A nikdo nedává mladé víno do starých měchů, jinak víno roztrhne měchy a měchy i víno přijdou nazmar. Nové víno do nových měchů!"</verse>
        <verse osisID='Mark.2.23'>Jednou v sobotu procházel obilím a jeho učedníci začali cestou mnout zrní z klasů.</verse>
        <verse osisID='Mark.2.24'>Farizeové mu řekli: "Jak to, že dělají v sobotu, co se nesmí!"</verse>
        <verse osisID='Mark.2.25'>Odpověděl jim: "Nikdy jste nečetli, co udělal David, když měl hlad a neměl co jíst, on i ti, kdo byli s ním?</verse>
        <verse osisID='Mark.2.26'>Jak za velekněze Abiatara vešel do domu Božího a jedl posvátné chleby, které nesmí jíst nikdo kromě kněží, a dal i těm, kdo ho provázeli?"</verse>
        <verse osisID='Mark.2.27'>A řekl jim: "Sobota je učiněna pro člověka, a ne člověk pro sobotu.</verse>
        <verse osisID='Mark.2.28'>Proto je Syn člověka pánem i nad sobotou."</verse>
      </chapter>
      <chapter osisID='Mark.3'>
        <verse osisID='Mark.3.1'>Vešel opět do synagógy; a byl tam člověk s odumřelou rukou.</verse>
        <verse osisID='Mark.3.2'>Číhali na něj, uzdraví-li ho v sobotu, aby jej obžalovali.</verse>
        <verse osisID='Mark.3.3'>On řekl tomu člověku s odumřelou rukou: "Vstaň a pojď doprostřed!"</verse>
        <verse osisID='Mark.3.4'>Pak se jich zeptal: "Je dovoleno v sobotu jednat dobře, či zle, život zachránit, či utratit?" Ale oni mlčeli.</verse>
        <verse osisID='Mark.3.5'>Tu se po nich rozhlédl s hněvem, zarmoucen tvrdostí jejich srdce, a řekl tomu člověku: "Zvedni ruku!" Zvedl ji, a jeho ruka byla zase zdravá.</verse>
        <verse osisID='Mark.3.6'>Když farizeové vyšli ven, hned se proti němu s herodiány umlouvali, že ho zahubí.</verse>
        <verse osisID='Mark.3.7'>Ježíš se se svými učedníky uchýlil k moři. Šlo za ním množství lidí z Galileje; ale i z Judska,</verse>
        <verse osisID='Mark.3.8'>Jeruzaléma, Idumeje, ze Zajordání a z okolí Týru a Sidónu přišlo k němu veliké množství, když slyšeli, co všechno činí.</verse>
        <verse osisID='Mark.3.9'>Požádal učedníky, ať pro něho připraví loď, aby se zástup na něho netlačil.</verse>
        <verse osisID='Mark.3.10'>Mnohé totiž uzdravil, proto se ti, kdo trpěli chorobami, tlačili k němu, aby se ho dotkli.</verse>
        <verse osisID='Mark.3.11'>A nečistí duchové, jakmile ho viděli, padali před ním na zem a křičeli: "Ty jsi Syn Boží!"</verse>
        <verse osisID='Mark.3.12'>On však jim přísně nakazoval, aby ho neprozrazovali.</verse>
        <verse osisID='Mark.3.13'>Vystoupil na horu a zavolal k sobě ty, které si vyvolil; i přišli k němu.</verse>
        <verse osisID='Mark.3.14'>Ustanovil jich dvanáct, aby byli s ním, aby je posílal kázat</verse>
        <verse osisID='Mark.3.15'>a aby měli moc vymítat zlé duchy.</verse>
        <verse osisID='Mark.3.16'>Ustanovil těchto dvanáct: Petra - toto jméno dal Šimonovi -</verse>
        <verse osisID='Mark.3.17'>Jakuba Zebedeova a jeho bratra Jana, jimž dal jméno Boanerges, což znamená 'synové hromu',</verse>
        <verse osisID='Mark.3.18'>Ondřeje, Filipa, Bartoloměje, Matouše, Tomáše, jakuba Alfeova, Tadeáše, Šimona Kananejského</verse>
        <verse osisID='Mark.3.19'>a Iškariotského Jidáše, který ho pak zradil.</verse>
        <verse osisID='Mark.3.20'>Vešel do domu a opět shromáždil zástup, takže nemohli ani chleba pojíst.</verse>
        <verse osisID='Mark.3.21'>Když to uslyšeli jeho příbuzní, přišli, aby se ho zmocnili; říkali totiž, že se pomátl.</verse>
        <verse osisID='Mark.3.22'>Zákoníci, kteří přišli z Jeruzaléma, říkali: "Je posedlý Belzebulem. Ve jménu knížete démonů vyhání démony."</verse>
        <verse osisID='Mark.3.23'>Zavolal je k sobě a mluvil k nim v podobenstvích: "Jak může satan vyhánět satana?</verse>
        <verse osisID='Mark.3.24'>Je-li království vnitřně rozděleno, nemůže obstát.</verse>
        <verse osisID='Mark.3.25'>Je-li dům vnitřně rozdělen, nebude moci obstát.</verse>
        <verse osisID='Mark.3.26'>A povstane-li satan sám proti sobě a je rozdvojen, nemůže obstát a je s ním konec.</verse>
        <verse osisID='Mark.3.27'>Nikdo nemůže vejít do domu silného muže a uloupit jeho věci, jestliže toho siláka dříve nespoutá. Pak teprve vyloupí jeho dům.</verse>
        <verse osisID='Mark.3.28'>Amen, pravím vám, že všecko bude lidem odpuštěno, hříchy i všechna možná rouhání.</verse>
        <verse osisID='Mark.3.29'>Kdo by se však rouhal proti Duchu svatému, nemá odpuštění na věky, ale je vinen věčným hříchem."</verse>
        <verse osisID='Mark.3.30'>Toto pravil, protože řekli: "Má nečistého ducha."</verse>
        <verse osisID='Mark.3.31'>Tu přišla jeho matka a jeho bratři. Stáli venku a vzkázali mu, aby k nim přišel.</verse>
        <verse osisID='Mark.3.32'>Kolem něho seděl zástup; řekli mu: "Hle, tvoje matka a tvoji bratři jsou venku a hledají tě."</verse>
        <verse osisID='Mark.3.33'>Odpověděl jim: "Kdo je má matka a moji bratři?"</verse>
        <verse osisID='Mark.3.34'>Rozhlédl se po těch, kteří seděli v kruhu kolem něho, a řekl: "Hle, moje matka a moji bratři!</verse>
        <verse osisID='Mark.3.35'>Kdo činí vůli Boží, to je můj bratr, má sestra i matka."</verse>
      </chapter>
      <chapter osisID='Mark.4'>
        <verse osisID='Mark.4.1'>Opět začal učit u moře. Shromáždil se k němu tak veliký zástup, že musel vstoupit na loď na moři; posadil se v ní a celý zástup byl na břehu.</verse>
        <verse osisID='Mark.4.2'>Učil je mnohému v podobenstvích. Ve svém učení jim řekl:</verse>
        <verse osisID='Mark.4.3'>"Slyšte! Vyšel rozsévač rozsívat.</verse>
        <verse osisID='Mark.4.4'>Když rozsíval, padlo některé zrno podél cesty, a přiletěli ptáci a sezobali je.</verse>
        <verse osisID='Mark.4.5'>Jiné padlo na skalnatou půdu, kde nemělo dost země, a hned vzešlo, protože nebylo hluboko v zemi.</verse>
        <verse osisID='Mark.4.6'>Ale když vyšlo slunce, spálilo je; a protože nemělo kořen, uschlo.</verse>
        <verse osisID='Mark.4.7'>Jiné zase padlo do trní; trní vzrostlo, udusilo je, a zrno nevydalo úrodu.</verse>
        <verse osisID='Mark.4.8'>A jiná zrna padla do dobré země a vzcházela, rostla, dávala úrodu a přinášela užitek i třicetinásobný i šedesátinásobný i stonásobný."</verse>
        <verse osisID='Mark.4.9'>A řekl: "Kdo má uši k slyšení, slyš!"</verse>
        <verse osisID='Mark.4.10'>A když byl o samotě, vyptávali se ho ti, kdo byli s ním, co znamenají podobenství.</verse>
        <verse osisID='Mark.4.11'>I řekl jim: "Vám je dáno znát tajemství Božího království; ale těm, kdo jsou vně, děje se všechno v podobenstvích,</verse>
        <verse osisID='Mark.4.12'>aby 'hleděli a hleděli, ale neviděli, poslouchali a poslouchali, ale nechápali, aby se snad neobrátili a nebylo jim odpuštěno'."</verse>
        <verse osisID='Mark.4.13'>Řekl jim: "Nerozumíte tomuto podobenství? Jak porozumíte všem ostatním?</verse>
        <verse osisID='Mark.4.14'>Rozsévač rozsívá slovo.</verse>
        <verse osisID='Mark.4.15'>Toto jsou ti podél cesty, kde se rozsívá slovo: Když je uslyší, hned přichází satan a odnímá slovo do nich zaseté.</verse>
        <verse osisID='Mark.4.16'>A podobně ti, u nichž je zaseto na skalnatou půdu: Ti slyší slovo a hned je s radostí přijímají.</verse>
        <verse osisID='Mark.4.17'>Nemají však v sobě kořen a jsou nestálí; když pak přijde tíseň nebo pronásledování pro to slovo, hned odpadají.</verse>
        <verse osisID='Mark.4.18'>U jiných je zaseto do trní: Ti slyší slovo,</verse>
        <verse osisID='Mark.4.19'>ale časné starosti, vábivost majetku a chtivost ostatních věcí vnikají do nitra a dusí slovo, takže zůstane bez úrody.</verse>
        <verse osisID='Mark.4.20'>Toto pak jsou ti, u nichž je zaseto do dobré země: Ti slyší slovo, přijímají je a nesou úrodu třicetinásobnou i šedesátinásobnou i stonásobnou."</verse>
        <verse osisID='Mark.4.21'>A řekl jim: "Přichází snad světlo, aby bylo dáno pod nádobu nebo pod postel, a ne na svícen?</verse>
        <verse osisID='Mark.4.22'>Nic není skrytého, aby to jednou nebylo zjeveno, a nic nebylo utajeno, leč aby vyšlo najevo.</verse>
        <verse osisID='Mark.4.23'>Kdo má uši k slyšení, slyš!"</verse>
        <verse osisID='Mark.4.24'>Řekl jim také: "Dávejte pozor na to, co slyšíte! Jakou mírou měříte, takovou vám bude naměřeno, a ještě přidáno.</verse>
        <verse osisID='Mark.4.25'>Neboť kdo má, tomu bude dáno, a kdo nemá, tomu bude odňato i to co má."</verse>
        <verse osisID='Mark.4.26'>Dále řekl: "S královstvím Božím je to tak, jako když člověk vhodí semeno do země;</verse>
        <verse osisID='Mark.4.27'>ať spí či bdí, v noci i ve dne, semeno vzchází a roste, on ani neví jak.</verse>
        <verse osisID='Mark.4.28'>Země sama od sebe plodí nejprve stéblo, potom klas a nakonec zralé obilí v klasu.</verse>
        <verse osisID='Mark.4.29'>A když úroda dozraje, hned hospodář pošle srp, protože nastala žeň."</verse>
        <verse osisID='Mark.4.30'>Také řekl: "K čemu přirovnáme Boží království nebo jakým podobenstvím je znázorníme?</verse>
        <verse osisID='Mark.4.31'>Je jako hořčičné zrno: Když je zaseto do země, je menší, než všecka semena na zemi;</verse>
        <verse osisID='Mark.4.32'>ale když je zaseto, vzejde, přerůstá všechny byliny a vyhání tak velké větve, že ptáci mohou hnízdit v jejich stínu."</verse>
        <verse osisID='Mark.4.33'>V mnoha takových podobenstvích mluvil jim slovo tak, jak mohli slyšet.</verse>
        <verse osisID='Mark.4.34'>Bez podobenství k nim nemluvil, ale v soukromí svým učedníkům vykládal.</verse>
        <verse osisID='Mark.4.35'>Téhož dne večer jim řekl: "Přeplavme se na druhou stranu!"</verse>
        <verse osisID='Mark.4.36'>I opustili zástup a odvezli ho lodí, na které byl. A jiné lodi ho doprovázely.</verse>
        <verse osisID='Mark.4.37'>Tu se strhla velká bouře s vichřicí a vlny se valily na loď, že už byla skoro plná.</verse>
        <verse osisID='Mark.4.38'>On však na zádi lodi na podušce spal. I probudí ho a řeknou mu: "Mistře, tobě je jedno, že zahyneme?"</verse>
        <verse osisID='Mark.4.39'>Tu vstal, pohrozil větru a řekl moři: "Zmlkni a utiš se!" I ustal vítr a bylo veliké ticho.</verse>
        <verse osisID='Mark.4.40'>A řekl jim: "Proč jste tak ustrašení? Což nemáte víru?"</verse>
        <verse osisID='Mark.4.41'>Zděsili se velikou bázní a říkali jeden druhému: "Kdo to jen je, že ho poslouchá i vítr i moře?"</verse>
      </chapter>
      <chapter osisID='Mark.5'>
        <verse osisID='Mark.5.1'>Přijeli na protější břeh moře do krajiny gerasenské.</verse>
        <verse osisID='Mark.5.2'>Sotva vystoupil z lodi, vyšel proti němu z hrobů člověk nečistého ducha.</verse>
        <verse osisID='Mark.5.3'>Ten bydlel v hrobech a nikdo ho nedokázal spoutat už ani řetězy.</verse>
        <verse osisID='Mark.5.4'>Často totiž byl už spoután okovy a řetězy, ale řetězy se sebe strhal a okovy rozlámal. Nikdo neměl sílu ho zkrotit.</verse>
        <verse osisID='Mark.5.5'>A stále v noci i ve dne křičel mezi hroby a na horách a bil do sebe kamením.</verse>
        <verse osisID='Mark.5.6'>Když spatřil z dálky Ježíše, přiběhl, padl před ním na zem</verse>
        <verse osisID='Mark.5.7'>a hrozně křičel: "Co je ti po mně, Ježíši, synu Boha nejvyššího? Při Bohu tě zapřísahám, netrap mě!"</verse>
        <verse osisID='Mark.5.8'>Ježíš mu totiž řekl: "Duchu nečistý, vyjdi z toho člověka!"</verse>
        <verse osisID='Mark.5.9'>A zeptal se ho: "Jaké je tvé jméno?" Odpověděl: "Mé jméno je 'legie', poněvadž je nás mnoho."</verse>
        <verse osisID='Mark.5.10'>A velmi ho prosil, aby je neposílal pryč z té krajiny.</verse>
        <verse osisID='Mark.5.11'>Páslo se tam na svahu hory velké stádo vepřů.</verse>
        <verse osisID='Mark.5.12'>I prosili ho ti zlí duchové: "Pošli nás, ať vejdeme do těch vepřů!"</verse>
        <verse osisID='Mark.5.13'>On jim to dovolil. Tu nečistí duchové vyšli z posedlého a vešli do vepřů. Stádo pak - bylo jich na dva tisíce - hnalo se střemhlav po srázu do moře a v moři se utopilo.</verse>
        <verse osisID='Mark.5.14'>Pasáci utekli a donesli o tom zprávu do města i vesnic. Lidé se šli podívat, co se stalo.</verse>
        <verse osisID='Mark.5.15'>Přišli k Ježíšovi a spatřili toho posedlého, který míval množství zlých duchů, jak sedí oblečen a chová se rozumně; a zděsili se.</verse>
        <verse osisID='Mark.5.16'>Ti, kteří to viděli, vyprávěli o posedlém a také o vepřích, co se s nimi stalo.</verse>
        <verse osisID='Mark.5.17'>Tu počali Ježíše prosit, aby odešel z jejich končin.</verse>
        <verse osisID='Mark.5.18'>Když vstupoval na loď, prosil ho ten člověk dříve posedlý, aby směl s ním.</verse>
        <verse osisID='Mark.5.19'>Ale nedovolil mu to a řekl: "Jdi domů k svým a pověz jim, jak veliké věci ti učinil Pán, když se nad tebou smiloval."</verse>
        <verse osisID='Mark.5.20'>Tehdy odešel a začal zvěstovat v Dekapoli, jak veliké věci mu učinil Ježíš; a všichni se divili.</verse>
        <verse osisID='Mark.5.21'>Když se Ježíš přeplavil v lodi opět na druhou stranu, shromáždil se k němu veliký zástup, když byl ještě na břehu moře.</verse>
        <verse osisID='Mark.5.22'>Tu přišel k němu jeden představený synagógy, jménem Jairos, a sotva Ježíše spatřil, padl mu k nohám</verse>
        <verse osisID='Mark.5.23'>a úpěnlivě ho prosil: "Má dcerka umírá. Pojď, vlož na ni ruce, aby byla zachráněna a žila!"</verse>
        <verse osisID='Mark.5.24'>Ježíš odešel s ním. Velký zástup šel za ním a tlačil se na něj.</verse>
        <verse osisID='Mark.5.25'>A byla tam žena, která měla dvanáct let krvácení.</verse>
        <verse osisID='Mark.5.26'>Podstoupila mnohé léčení u mnoha lékařů a vynaložila všecko, co měla, ale nic jí nepomohlo, naopak, šlo to s ní stále k horšímu.</verse>
        <verse osisID='Mark.5.27'>Když zaslechla o Ježíšovi, přišla ze zadu v zástupu a dotkla se jeho šatu.</verse>
        <verse osisID='Mark.5.28'>Říkala si totiž: "Dotknu-li se aspoň jeho šatu, budu vysvobozena!"</verse>
        <verse osisID='Mark.5.29'>A rázem přestalo jí krvácení a ucítila v těle, že je vyléčena ze svého trápení.</verse>
        <verse osisID='Mark.5.30'>Ježíš hned poznal, že z něho vyšla síla, otočil se v zástupu a řekl: "Kdo se to dotkl mého šatu?"</verse>
        <verse osisID='Mark.5.31'>Jeho učedníci mu řekli: "Vidíš, jak se na tebe zástup tlačí, a ptáš se: 'Kdo se mne to dotkl'?"</verse>
        <verse osisID='Mark.5.32'>I rozhlížel se, aby našel tu, která to učinila.</verse>
        <verse osisID='Mark.5.33'>Ta žena věděla, co se s ní stalo, a tak s bázní a chvěním přišla, padla mu k nohám a pověděla celou pravdu.</verse>
        <verse osisID='Mark.5.34'>A on jí řekl: "Dcero, tvá víra tě zachránila. Odejdi v pokoji, uzdravena ze svého trápení!"</verse>
        <verse osisID='Mark.5.35'>Když ještě mluvil, přišli lidé z domu představeného synagógy a řekli: "Tvá dcera zemřela; proč ještě obtěžuješ mistra?"</verse>
        <verse osisID='Mark.5.36'>Ale Ježíš nedbal na ta slova a řekl představenému synagógy: "Neboj se, jen věř!"</verse>
        <verse osisID='Mark.5.37'>A nedovolil nikomu, aby šel s ním, kromě Petra, Jakuba a jeho bratra Jana.</verse>
        <verse osisID='Mark.5.38'>Když přišli do domu představeného synagógy, spatřili velký rozruch, pláč a kvílení.</verse>
        <verse osisID='Mark.5.39'>Vešel dovnitř a řekl jim: "Proč ten rozruch a pláč? Dítě neumřelo, ale spí."</verse>
        <verse osisID='Mark.5.40'>Oni se mu posmívali. On však všecky vyhnal, vzal s sebou otce dítěte, matku a ty, kdo byli s ním, a vystoupil tam, kde dítě leželo.</verse>
        <verse osisID='Mark.5.41'>Vzal ji za ruku a řekl: "Talitha kum," což znamená: "Děvče, pravím ti, vstaň!"</verse>
        <verse osisID='Mark.5.42'>Tu děvče hned vstalo a chodilo; bylo jí dvanáct let. A zmocnil se jich úžas a zděšení.</verse>
        <verse osisID='Mark.5.43'>Přísně jim nařídil, že se to nikdo nesmí dovědět, a řekl, aby jí dali něco k jídlu.</verse>
      </chapter>
      <chapter osisID='Mark.6'>
        <verse osisID='Mark.6.1'>Vyšel odtamtud a šel do svého domova; učedníci šli s ním.</verse>
        <verse osisID='Mark.6.2'>Když přišla sobota, počal učit v synagóg. Mnoho lidí ho poslouchalo a v úžasu říkali: "Odkud to ten člověk má? Jaká je to moudrost, jež mu byla dána? A jak mocné činy se dějí jeho rukama!</verse>
        <verse osisID='Mark.6.3'>Což to není ten tesař, syn Mariin a bratr Jakubův, Josefův, Judův a Šimonův? A nejsou jeho sestry tady u nás?" A byl jim kamenem úrazu.</verse>
        <verse osisID='Mark.6.4'>Tu jim Ježíš řekl: "Prorok není beze cti, leda ve své vlasti, u svých příbuzných a ve svém domě."</verse>
        <verse osisID='Mark.6.5'>A nemohl tam učinit žádný mocný čin, jen na několik málo nemocných vložil ruce a uzdravil je.</verse>
        <verse osisID='Mark.6.6'>A podivil se jejich nevěře. Obcházel pak okolní vesnice a učil.</verse>
        <verse osisID='Mark.6.7'>Zavolal svých dvanáct, počal je posílat dva a dva a dával jim moc nad nečistými duchy.</verse>
        <verse osisID='Mark.6.8'>Přikázal jim, aby si nic nebrali na cestu, jen hůl: ani chleba, ani mošnu, ani peníze do opasku;</verse>
        <verse osisID='Mark.6.9'>aby šli jen v sandálech a nebrali si dvoje šaty.</verse>
        <verse osisID='Mark.6.10'>A řekl jim: "Když přijdete někam do domu, tam zůstávejte, dokud z těch míst neodejdete.</verse>
        <verse osisID='Mark.6.11'>A které místo vás nepřijme a kde vás nebudou chtít slyšet, vyjděte odtamtud a setřeste prach svých nohou na svědectví proti nim."</verse>
        <verse osisID='Mark.6.12'>I vyšli a volali k pokání;</verse>
        <verse osisID='Mark.6.13'>vymítali mnoho zlých duchů, potírali olejem mnoho nemocných a uzdravovali je.</verse>
        <verse osisID='Mark.6.14'>Uslyšel o tom král Herodes, neboť jméno Ježíšovo se stalo známým; říkalo se: "Jan Křtitel vstal z mrtvých, a proto v něm působí mocné síly."</verse>
        <verse osisID='Mark.6.15'>Jiní pak říkali: "Je to Eliáš!" A zase jiní: "Je to prorok - jeden z proroků."</verse>
        <verse osisID='Mark.6.16'>Když to Herodes uslyšel, řekl: "To vstal Jan, kterého jsem dal stít."</verse>
        <verse osisID='Mark.6.17'>Tento Herodes totiž dal Jana zatknout a vsadit v poutech do žaláře kvůli Herodiadě, manželce svého bratra Filipa, protože si ji vzal za ženu.</verse>
        <verse osisID='Mark.6.18'>Jan totiž říkal Herodovi: "Není dovoleno, abys měl manželku svého bratra!"</verse>
        <verse osisID='Mark.6.19'>Herodias byla plná zloby proti Janovi, ráda by ho zbavila života, ale nemohla.</verse>
        <verse osisID='Mark.6.20'>Herodes se totiž Jana bál, neboť věděl, že je to muž spravedlivý a svatý, a chránil ho; když ho slyšel, byl celý nejistý, a přece mu rád naslouchal.</verse>
        <verse osisID='Mark.6.21'>Vhodná chvíle nastala, když Herodes o svých narozeninách uspořádal hostinu pro své dvořany, důstojníky a významné lidi z Galileje.</verse>
        <verse osisID='Mark.6.22'>Tu vstoupila dcera té Herodiady, tančila a zalíbila se králi Herodovi i těm, kdo s ním hodovali. Král řekl dívce: "Požádej mě oč chceš, a já ti to dám."</verse>
        <verse osisID='Mark.6.23'>Zavázal se jí přísahou: "O cokoli požádáš, dám tobě, až do polovice mého království."</verse>
        <verse osisID='Mark.6.24'>Ona vyšla a zeptala se matky: "Oč mám požádat?" Ta odpověděla: "O hlavu Jana Křtitele."</verse>
        <verse osisID='Mark.6.25'>Spěchala ihned dovnitř ke králi a přednesla mu svou žádost: "Chci, abys mi ihned dal na míse hlavu Jana Křtitele."</verse>
        <verse osisID='Mark.6.26'>Král se velmi zarmoutil, ale pro přísahu před spolustolovníky nechtěl ji odmítnout.</verse>
        <verse osisID='Mark.6.27'>I poslal hned kata s příkazem přinést Janovu hlavu. Ten odešel, sťal ho v žaláři</verse>
        <verse osisID='Mark.6.28'>a přinesl jeho hlavu na míse; dal ji dívce a dívka ji dala své matce.</verse>
        <verse osisID='Mark.6.29'>Když to uslyšeli Janovi učedníci, přišli, vzali jeho tělo a uložili je do hrobu.</verse>
        <verse osisID='Mark.6.30'>Apoštolové se shromáždili k Ježíšovi a oznámili mu všecko, co činili a učili.</verse>
        <verse osisID='Mark.6.31'>Řekl jim: "Pojďte sami stranou na pusté místo a trochu si odpočiňte!" Stále totiž přicházelo a odcházelo mnoho lidí, a neměli ani čas se najíst.</verse>
        <verse osisID='Mark.6.32'>Odjeli tedy lodí na pusté místo, aby byli sami.</verse>
        <verse osisID='Mark.6.33'>Mnozí spatřili, jak odjíždějí a poznali je; pěšky se tam ze všech měst sběhli a byli tam před nimi.</verse>
        <verse osisID='Mark.6.34'>Když vystoupil, uviděl velký zástup a bylo mu jich líto, protože byli jako ovce bez pastýře. I začal je učit mnohým věcem.</verse>
        <verse osisID='Mark.6.35'>Když už čas pokročil, přistoupili k němu jeho učedníci a řekli: "Toto místo je pusté a čas už pokročil.</verse>
        <verse osisID='Mark.6.36'>Propusť je, ať si jdou do okolních dvorů a vesnic koupit něco k jídlu."</verse>
        <verse osisID='Mark.6.37'>Odpověděl jim: "Dejte vy jim jíst!" Řekli mu: "Máme jít nakoupit za dvě stě denárů chleba a dát jim jíst?"</verse>
        <verse osisID='Mark.6.38'>Zeptal se jich: "Kolik chlebů máte? Jděte se podívat!" Když to zjistili, řekli: "Pět, a dvě ryby."</verse>
        <verse osisID='Mark.6.39'>Přikázal jim, aby všecky rozsadili po skupinách na zelený trávník.</verse>
        <verse osisID='Mark.6.40'>I rozložili se oddíl za oddílem stokrát po padesáti.</verse>
        <verse osisID='Mark.6.41'>Potom vzal těch pět chlebů a dvě ryby, vzhlédl k nebi, dobrořečil, lámal chleby a dával učedníkům, aby jim je předkládali. I ty dvě ryby rozdělil všem.</verse>
        <verse osisID='Mark.6.42'>A jedli všichni a nasytili se.</verse>
        <verse osisID='Mark.6.43'>A ještě sebrali dvanáct plných košů nalámaných chlebů i ryb.</verse>
        <verse osisID='Mark.6.44'>Těch pak, kteří jedli chleby, bylo pět tisíc mužů.</verse>
        <verse osisID='Mark.6.45'>Hned na to přiměl své učedníky, aby vstoupili na loď a jeli napřed na druhý břeh k Betsaidě, než on propustí zástup.</verse>
        <verse osisID='Mark.6.46'>Rozloučil se s nimi a šel na horu, aby se modlil.</verse>
        <verse osisID='Mark.6.47'>A když nastal večer, byla loď daleko na moři a on jediný na zemi.</verse>
        <verse osisID='Mark.6.48'>Spatřil je zmožené veslováním, neboť vítr vál proti nim; tu k nim před svítáním kráčel po moři a chtěl jít dál kolem nich.</verse>
        <verse osisID='Mark.6.49'>Když ho uviděli kráčet po moři, vykřikli v domnění, že je to přízrak;</verse>
        <verse osisID='Mark.6.50'>všichni ho totiž viděli a vyděsili se. On však na ně hned promluvil: "Vzchopte se, já jsem to, nebojte se!"</verse>
        <verse osisID='Mark.6.51'>Vstoupil k nim na loď a vítr se utišil. I byli celí ohromení úžasem.</verse>
        <verse osisID='Mark.6.52'>Nepochopili totiž, jak to bylo s chleby, neboť jejich mysl byla zatvrzelá.</verse>
        <verse osisID='Mark.6.53'>Když se dostali na druhý břeh, přistáli u Genezaretu.</verse>
        <verse osisID='Mark.6.54'>Jakmile vystoupili z lodi, hned ho lidé poznali,</verse>
        <verse osisID='Mark.6.55'>zběhali celou tu krajinu a začali nosit na nosítkách nemocné na každé místo, kde slyšeli, že jest.</verse>
        <verse osisID='Mark.6.56'>A kamkoli vcházel do vesnic, měst i dvorců, kladli nemocné na tržiště a prosili ho, aby se směli dotknout byť jen třásně jeho roucha. A kdo se ho dotkli, byli uzdraveni.</verse>
      </chapter>
      <chapter osisID='Mark.7'>
        <verse osisID='Mark.7.1'>Shromáždili se k němu farizeové a někteří ze zákoníků, kteří přišli z Jeruzaléma.</verse>
        <verse osisID='Mark.7.2'>Uviděli některé z jeho učedníků, jak jedí znesvěcujícíma, to jest neomytýma rukama.</verse>
        <verse osisID='Mark.7.3'>(Farizeové totiž a všichni židé se drží tradice otců a nejedí, dokud si k zápěstí neomyjí ruce.</verse>
        <verse osisID='Mark.7.4'>A po návratu z trhu nejedí, dokud se neočistí. A je ještě mnoho jiných tradic, kterých se drží: ponořování pohárů, džbánů a měděných mis.)</verse>
        <verse osisID='Mark.7.5'>Farizeové a zákoníci se ho zeptali: "Proč se tvoji učedníci neřídí podle tradice otců a jedí znesvěcujícíma rukama?"</verse>
        <verse osisID='Mark.7.6'>Řekl jim: "Dobře prorokoval Izaiáš o vás pokrytcích, jak je psáno: 'Tento lid ctí mě rty, ale srdce jejich je daleko ode mne;</verse>
        <verse osisID='Mark.7.7'>marná je zbožnost, kterou mne ctí, učíce naukám, jež jsou jen příkazy lidskými.'</verse>
        <verse osisID='Mark.7.8'>Opustili jste přikázání Boží a držíte se lidské tradice."</verse>
        <verse osisID='Mark.7.9'>A ještě řekl: "Jak dovedně rušíte Boží přikázání, abyste zachovali svou tradici!</verse>
        <verse osisID='Mark.7.10'>Vždyť Mojžíš řekl: 'Cti svého otce i svou matku' a 'kdo zlořečí otci nebo matce, ať je potrestán smrtí'.</verse>
        <verse osisID='Mark.7.11'>Vy však učíte: Řekne-li někdo otci nebo matce: 'To, čím jsem ti zavázán pomoci, je korbán (to jest dar Bohu)',</verse>
        <verse osisID='Mark.7.12'>již podle vás nemusí pro otce nebo matku nic udělat;</verse>
        <verse osisID='Mark.7.13'>tak rušíte Boží slovo svou tradicí, kterou pěstujete. A takových podobných věcí činíte mnoho."</verse>
        <verse osisID='Mark.7.14'>Když znovu svolal zástup, řekl jim: "Slyšte mě všichni a rozumějte:</verse>
        <verse osisID='Mark.7.15'>Nic, co zvenčí vchází do člověka, nemůže ho znesvětit; ale co z člověka vychází, to jej znesvěcuje.</verse>
        <verse osisID='Mark.7.16'>Kdo má uši k slyšení, slyš!"</verse>
        <verse osisID='Mark.7.17'>Když opustil zástup a vešel do domu, ptali se ho jeho učedníci na to podobenství.</verse>
        <verse osisID='Mark.7.18'>Řekl jim: "Tak i vy jste nechápaví? Nerozumíte, že nic, co zvenčí vchází do člověka, nemůže ho znesvětit,</verse>
        <verse osisID='Mark.7.19'>poněvadž mu nevchází do srdce, ale do břicha a jde do hnoje?" Tak prohlásil všechny pokrmy za čisté.</verse>
        <verse osisID='Mark.7.20'>A řekl: "Co vychází z člověka, to ho znesvěcuje.</verse>
        <verse osisID='Mark.7.21'>Z nitra totiž, z lidského srdce, vycházejí zlé myšlenky, smilství, loupeže, vraždy,</verse>
        <verse osisID='Mark.7.22'>cizoložství, chamtivost, zlovolnost, lest, bezuzdnost, závistivý pohled, urážky, nadutost, opovážlivost.</verse>
        <verse osisID='Mark.7.23'>Všecko toto zlé vychází z nitra a znesvěcuje člověka."</verse>
        <verse osisID='Mark.7.24'>Vstal a šel odtud do končin týrských. Vešel do jednoho domu a nechtěl, aby o tom někdo věděl. Nemohlo se to však utajit;</verse>
        <verse osisID='Mark.7.25'>hned o něm uslyšela jedna žena, jejíž dcerka měla nečistého ducha. Přišla a padla mu k nohám;</verse>
        <verse osisID='Mark.7.26'>ta žena byla pohanka, rodem Syrofeničanka. Prosila ho, aby vyhnal zlého ducha z její dcery.</verse>
        <verse osisID='Mark.7.27'>On jí řekl: "Nech napřed nasytit děti. Neboť se nesluší vzít dětem chléb a hodit jej psům."</verse>
        <verse osisID='Mark.7.28'>Odpověděla mu: "Ovšem, pane, jenže i psi se pod stolem živí z drobtů po dětech."</verse>
        <verse osisID='Mark.7.29'>Pravil jí: "Žes to řekla, jdi, zlý duch vyšel z tvé dcery."</verse>
        <verse osisID='Mark.7.30'>Když se vrátila domů, nalezla dítě ležící na lůžku a zlý duch byl pryč.</verse>
        <verse osisID='Mark.7.31'>Ježíš se vrátil na území Týru a šel přes Sidón k jezeru Galilejskému územím Dekapole.</verse>
        <verse osisID='Mark.7.32'>Tu k němu přivedou člověka hluchého a špatně mluvícího a prosí ho, aby na něj vložil ruku.</verse>
        <verse osisID='Mark.7.33'>Vzal ho stranou od zástupu, vložil prsty do jeho uší, dotkl se slinou jeho jazyka,</verse>
        <verse osisID='Mark.7.34'>vzhlédl k nebi, povzdechl a řekl: "Effatha", což znamená 'otevři se!'</verse>
        <verse osisID='Mark.7.35'>I otevřel se mu sluch, uvolnilo se pouto jeho jazyka a mluvil správně.</verse>
        <verse osisID='Mark.7.36'>Ježíš jim nařídil, aby to nikomu neříkali. Čím víc jim to však nařizoval, tím více to rozhlašovali.</verse>
        <verse osisID='Mark.7.37'>Nadmíru se divili a říkali: "Dobře všecko učinil. I hluchým dává sluch a němým řeč."</verse>
      </chapter>
      <chapter osisID='Mark.8'>
        <verse osisID='Mark.8.1'>Když s ním v těch dnech opět byl velký zástup a neměli co jíst, zavolal si učedníky a řekl jim:</verse>
        <verse osisID='Mark.8.2'>"Je mi líto zástupu, neboť již tři dny jsou se mnou a nemají co jíst.</verse>
        <verse osisID='Mark.8.3'>Když je pošlu domů hladové, zemdlí na cestě; vždyť někteří z nich jsou zdaleka."</verse>
        <verse osisID='Mark.8.4'>Jeho učedníci mu odpověděli: "Odkud by kdo mohl tady na poušti vzít chléb, aby všecky nasytil?"</verse>
        <verse osisID='Mark.8.5'>Zeptal se jich: "Kolik chlebů máte?" Řekli: "Sedm."</verse>
        <verse osisID='Mark.8.6'>Nařídil tedy zástupu usednout na zem; vzal těch sedm chlebů, vzdal díky, lámal a dával svým učedníkům, aby je předkládali; oni je předložili zástupu.</verse>
        <verse osisID='Mark.8.7'>Měli i několik rybiček; vzdal za ně díky a nařídil, aby je také předkládali.</verse>
        <verse osisID='Mark.8.8'>I jedli, nasytili se a sebrali zbylých nalámaných chlebů sedm košů.</verse>
        <verse osisID='Mark.8.9'>Těch lidí bylo asi čtyři tisíce. Pak je propustil.</verse>
        <verse osisID='Mark.8.10'>Hned na to vstoupil se svými učedníky na loď a plul do končin dalmanutských.</verse>
        <verse osisID='Mark.8.11'>I přišli farizeové a začali se s ním přít; žádali na něm znamení z nebe a tak ho pokoušeli.</verse>
        <verse osisID='Mark.8.12'>V duchu si povzdechl a řekl: "Proč toto pokolení žádá znamení? Amen, pravím vám, tomuhle pokolení nebude dáno žádné znamení.</verse>
        <verse osisID='Mark.8.13'>Odešel od nich, vstoupil opět na loď a odjel na druhý břeh.</verse>
        <verse osisID='Mark.8.14'>Zapomněli si vzít s sebou chleby; na lodi měli jen jeden chléb.</verse>
        <verse osisID='Mark.8.15'>Domlouval jim: "Hleďte se varovat kvasu farizeů a kvasu Herodova!"</verse>
        <verse osisID='Mark.8.16'>I začali mezi sebou rozmlouvat, že nemají chleba.</verse>
        <verse osisID='Mark.8.17'>Když to Ježíš zpozoroval, řekl jim: "Proč mluvíte o tom, že nemáte chleba? Ještě nerozumíte a nechápete? Je vaše mysl zatvrzelá?</verse>
        <verse osisID='Mark.8.18'>Oči máte, a nevidíte, uši máte, a neslyšíte! Nepamatujete se,</verse>
        <verse osisID='Mark.8.19'>když jsem lámal těch pět chlebů pěti tisícům, kolik plných košů nalámaných chlebů jste sebrali?" Řekli mu: "Dvanáct."</verse>
        <verse osisID='Mark.8.20'>"A když sedm chlebů čtyřem tisícům, kolik plných košů nalámaných chlebů jste sebrali?" Odpověděli mu: "Sedm."</verse>
        <verse osisID='Mark.8.21'>Řekl jim: "Ještě nechápete?"</verse>
        <verse osisID='Mark.8.22'>Přišli do Betsaidy. Přivedli k němu slepce a prosili jej, aby se ho dotkl.</verse>
        <verse osisID='Mark.8.23'>I vzal toho slepého za ruku a vyvedl ho z vesnice; potřel mu slinou oči, vložil na něho ruce a ptal se ho: "Vidíš něco?"</verse>
        <verse osisID='Mark.8.24'>On pozvedl oči a řekl: "Vidím lidi, vypadají jako stromy a chodí."</verse>
        <verse osisID='Mark.8.25'>Potom mu znovu položil ruce na oči; slepý prohlédl, byl uzdraven a viděl všecko zcela zřetelně.</verse>
        <verse osisID='Mark.8.26'>Ježíš ho poslal domů a přikázal mu: "Ale do vesnice nechoď!"</verse>
        <verse osisID='Mark.8.27'>Ježíš se svými učedníky vyšel do vesnic u Cesareje Filipovy. Cestou se učedníků ptal: "Za koho mě lidé pokládají?"</verse>
        <verse osisID='Mark.8.28'>Řekli mu: "Za Jana Křtitele, jiní za Eliáše a někteří za jednoho z proroků."</verse>
        <verse osisID='Mark.8.29'>Zeptal se jich: "A za koho mne pokládáte vy?" Petr mu odpověděl: "Ty jsi Mesiáš."</verse>
        <verse osisID='Mark.8.30'>I přikázal jim, aby nikomu o něm neříkali.</verse>
        <verse osisID='Mark.8.31'>A začal je učit, že Syn člověka musí mnoho trpět, být zavržen od starších, velekněží a zákoníků, být zabit a po třech dnech vstát.</verse>
        <verse osisID='Mark.8.32'>A mluvil o tom otevřeně. Petr si ho vzal stranou a začal ho kárat.</verse>
        <verse osisID='Mark.8.33'>On se však obrátil, podíval se na učedníky a pokáral Petra: "Jdi mi z cesty, satane!; tvé smýšlení není z Boha, ale z člověka!"</verse>
        <verse osisID='Mark.8.34'>Zavolal k sobě zástup s učedníky a řekl jim: "Kdo chce jít se mnou, zapři sám sebe, vezmi svůj kříž a následuj mne.</verse>
        <verse osisID='Mark.8.35'>Neboť kdo by chtěl zachránit svůj život, ten o něj přijde; kdo však přijde o život pro mne a pro evangelium, zachrání jej.</verse>
        <verse osisID='Mark.8.36'>Co prospěje člověku, získá-li celý svět, ale ztratí svůj život?</verse>
        <verse osisID='Mark.8.37'>Zač by mohl člověk získat zpět svůj život?</verse>
        <verse osisID='Mark.8.38'>Kdo se stydí za mne a za má slova v tomto zpronevěřilém a hříšném pokolení, za toho se bude stydět i Syn člověka, až přijde v slávě svého Otce se svatými anděly."</verse>
      </chapter>
      <chapter osisID='Mark.9'>
        <verse osisID='Mark.9.1'>Řekl jim také: "Amen, pravím vám, že někteří z těch, kteří tu stojí, neokusí smrti, dokud nespatří Boží království, přicházející v moci."</verse>
        <verse osisID='Mark.9.2'>Po šesti dnech vzal s sebou Ježíš jen Petra, Jakuba a Jana a vyvedl je na vysokou horu, kde byli sami. A byl proměněn před jejich očima.</verse>
        <verse osisID='Mark.9.3'>Jeho šat byl zářivě bílý, jak by jej žádný bělič na zemi nedovedl vybílit.</verse>
        <verse osisID='Mark.9.4'>Zjevil se jim Eliáš a Mojžíš a rozmlouvali s Ježíšem.</verse>
        <verse osisID='Mark.9.5'>Petr promluvil a řekl Ježíšovi: "Mistře, je dobré, že jsme zde; udělejme tři stany, jeden tobě, jeden Mojžíšovi a jeden Eliášovi."</verse>
        <verse osisID='Mark.9.6'>Nevěděl, co by řekl, tak byli zděšeni.</verse>
        <verse osisID='Mark.9.7'>Tu přišel oblak a zastínil je a z oblaku se ozval hlas: "Toto jest můj milovaný Syn, toho poslouchejte."</verse>
        <verse osisID='Mark.9.8'>Když se pak rychle rozhlédli, neviděli u sebe již nikoho jiného, než Ježíše samotného.</verse>
        <verse osisID='Mark.9.9'>Když sestupovali s hory, přikázal jim, aby nikomu nevypravovali, co viděli, dokud Syn člověka nevstane z mrtvých.</verse>
        <verse osisID='Mark.9.10'>To slovo je zaujalo a společně rozebírali, co to znamená vstát z mrtvých.</verse>
        <verse osisID='Mark.9.11'>A vyptávali se: "Proč říkají zákoníci, že napřed musí přijít Eliáš?"</verse>
        <verse osisID='Mark.9.12'>Řekl jim: "Eliáš má přijít napřed a obnovit všecko. Jak to však, že je psáno o Synu člověka, že má mnoho vytrpět a být v opovržení?</verse>
        <verse osisID='Mark.9.13'>Ale pravím vám, že Eliáš již přišel a učinili mu, co se jim zlíbilo, jak je to o něm psáno."</verse>
        <verse osisID='Mark.9.14'>Když přišli k ostatním učedníkům, spatřili kolem nich veliký zástup a zákoníky, kteří se s nimi přeli.</verse>
        <verse osisID='Mark.9.15'>A celý zástup, jakmile ho uviděl, užasl; přibíhali k němu a zdravili ho.</verse>
        <verse osisID='Mark.9.16'>Ježíš se jich otázal: "Oč se s nimi přete?"</verse>
        <verse osisID='Mark.9.17'>Jeden člověk ze zástupu odpověděl: "Mistře, přivedl jsem k tobě svého syna, který má zlého ducha a nemůže mluvit.</verse>
        <verse osisID='Mark.9.18'>Kdekoli se ho zmocní, povalí ho a on má pěnu u úst, skřípe zuby a strne. Požádal jsem tvé učedníky, aby ducha vyhnali, ale nedokázali to."</verse>
        <verse osisID='Mark.9.19'>Odpověděl jim: "Pokolení nevěřící, jak dlouho ještě budu s vámi? Jak dlouho vás mám ještě snášet? Přivěďte ho ke mně!"</verse>
        <verse osisID='Mark.9.20'>I přivedli ho k němu. Když ten duch Ježíše spatřil,, hned chlapce zkroutil křečí; padl na zem, svíjel se a měl pěnu u úst.</verse>
        <verse osisID='Mark.9.21'>Ježíš se zeptal jeho otce: "Od kdy to má?" Odpověděl: "Od dětství."</verse>
        <verse osisID='Mark.9.22'>A často jej zlý duch srazil, dokonce do ohně i do vody, aby ho zahubil. Ale můžeš-li, slituj se nad námi a pomoz nám."</verse>
        <verse osisID='Mark.9.23'>Ježíš mu řekl: "Můžeš-li! Všechno je možné tomu, kdo věří."</verse>
        <verse osisID='Mark.9.24'>Chlapcův otec rychle vykřikl: "Věřím, pomoz mé nedověře!"</verse>
        <verse osisID='Mark.9.25'>Když Ježíš viděl, že se sbíhá zástup, pohrozil nečistému duchu: "Duchu němý a hluchý, já ti nařizuji, vyjdi z něho a nikdy už do něho nevcházej!"</verse>
        <verse osisID='Mark.9.26'>Duch vykřikl, silně jím zalomcoval a vyšel; chlapec zůstal jako mrtvý, takže mnozí říkali, že umřel.</verse>
        <verse osisID='Mark.9.27'>Ale Ježíš ho vzal za ruku, pozvedl ho a on vstal.</verse>
        <verse osisID='Mark.9.28'>Když vešel do domu a jeho učedníci s ním byli sami, ptali se ho: "Proč jsme ho nemohli vyhnat my?"</verse>
        <verse osisID='Mark.9.29'>Řekl jim: "Takový duch nemůže vyjít jinak, než modlitbou a postem."</verse>
        <verse osisID='Mark.9.30'>Když odtamtud vyšli, procházeli Galileou; Ježíš však nechtěl, aby se o tom vědělo,</verse>
        <verse osisID='Mark.9.31'>neboť učil své učedníky a říkal jim: "Syn člověka je vydáván do rukou lidí a zabijí ho; a až bude zabit, po třech dnech vstane.</verse>
        <verse osisID='Mark.9.32'>Oni však tomu slovu nerozuměli a báli se ho zeptat.</verse>
        <verse osisID='Mark.9.33'>Přišli do Kafarnaum. Když byl doma, ptal se jich: "O čem jste cestou uvažovali?"</verse>
        <verse osisID='Mark.9.34'>Ale oni mlčeli, neboť se cestou mezi sebou dohadovali, kdo je největší.</verse>
        <verse osisID='Mark.9.35'>Ježíš usedl, zavolal svých Dvanáct a řekl jim: "Kdo chce být první, buď ze všech poslední a služebník všech."</verse>
        <verse osisID='Mark.9.36'>Pak vzal dítě, postavil je doprostřed nich a řekl jim:</verse>
        <verse osisID='Mark.9.37'>"Kdo přijme jedno z takových dětí v mém jménu, přijímá mne; a kdo mne přijme, nepřijímá mne, ale toho, který mě poslal."</verse>
        <verse osisID='Mark.9.38'>Jan mu řekl: "Mistře, viděli jsme kohosi, kdo v tvém jménu vyhání démony, ale s námi nechodil; i bránili jsme mu, protože s námi nechodil."</verse>
        <verse osisID='Mark.9.39'>Ježíš však řekl: "Nebraňte mu! Žádný, kdo učiní mocný čin v mém jménu, nemůže mi hned na to zlořečit.</verse>
        <verse osisID='Mark.9.40'>Kdo není proti nám, je pro nás.</verse>
        <verse osisID='Mark.9.41'>Kdokoli vám podá číši vody, protože jste Kristovi, amen, pravím vám, nepřijde o svou odměnu."</verse>
        <verse osisID='Mark.9.42'>"Kdo by svedl k hříchu jednoho z těchto nepatrných, kteří ve mne věří, lépe by mu bylo, kdyby mu dali na krk mlýnský kámen a hodili ho do moře.</verse>
        <verse osisID='Mark.9.43'>Svádí-li tě k hříchu tvá ruka, utni ji; lépe je pro tebe, vejdeš-li do života zmrzačen, než abys šel s oběma rukama do pekla, do ohně neuhasitelného.</verse>
        <verse osisID='Mark.9.44'>--- fehlt/missing</verse>
        <verse osisID='Mark.9.45'>A svádí-li tě k hříchu noha, utni ji; je lépe pro tebe, vejdeš-li do života chromý, než abys byl s oběma nohama uvržen do pekla.</verse>
        <verse osisID='Mark.9.46'>--- fehlt/missing</verse>
        <verse osisID='Mark.9.47'>A jestliže tě svádí oko, vyloupni je; je lépe pro tebe, vejdeš-li do Božího království jednooký, než abys byl s oběma očima uvržen do pekla,</verse>
        <verse osisID='Mark.9.48'>'kde jejich červ neumírá a oheň nehasne.'</verse>
        <verse osisID='Mark.9.49'>Každý bude solen ohněm.</verse>
        <verse osisID='Mark.9.50'>Sůl je dobrá, ztratí-li však svou slanost, čím ji osolíte? Mějte sůl v sobě a žijte mezi sebou v pokoji."</verse>
      </chapter>
      <chapter osisID='Mark.10'>
        <verse osisID='Mark.10.1'>I vstal a šel odtamtud do judských krajin a za Jordán. Opět se k němu shromáždily zástupy, a on je zase učil, jak bylo jeho zvykem.</verse>
        <verse osisID='Mark.10.2'>Tu přišli farizeové a zkoušeli ho: ptali se ho, je-li muži dovoleno propustit manželku.</verse>
        <verse osisID='Mark.10.3'>Odpověděl jim: "Co vám ustanovil Mojžíš?"</verse>
        <verse osisID='Mark.10.4'>Řekli: "Mojžíš dovolil napsat rozlukový lístek a propustit."</verse>
        <verse osisID='Mark.10.5'>Ježíš jim řekl: "Pro tvrdost vašeho srdce vám napsal toto ustanovení.</verse>
        <verse osisID='Mark.10.6'>Od počátku stvoření 'Bůh učinil člověka jako muže a ženu;</verse>
        <verse osisID='Mark.10.7'>proto opustí muž svého otce i matku a připojí se ke své manželce,</verse>
        <verse osisID='Mark.10.8'>a budou ti dva jedno tělo'; takže již nejsou dva, ale jeden.</verse>
        <verse osisID='Mark.10.9'>A proto, co Bůh spojil, člověk nerozlučuj!"</verse>
        <verse osisID='Mark.10.10'>V domě se ho učedníci znovu na tu věc ptali.</verse>
        <verse osisID='Mark.10.11'>I řekl jim: "Kdo propustí svou manželku a vezme si jinou, dopouští se vůči ní cizoložství;</verse>
        <verse osisID='Mark.10.12'>a jestliže manželka propustí svého muže a vezme si jiného, dopouští se cizoložství."</verse>
        <verse osisID='Mark.10.13'>Tu mu přinášeli děti, aby se jich dotkl, ale učedníci jim to zakazovali.</verse>
        <verse osisID='Mark.10.14'>Když to Ježíš uviděl, rozhněval se a řekl: "Nechte děti přicházet ke mně, nebraňte jim, neboť takovým patří království Boží.</verse>
        <verse osisID='Mark.10.15'>Amen, pravím vám, kdo nepřijme Boží království jako dítě, jistě do něho nevejde."</verse>
        <verse osisID='Mark.10.16'>Objímal je, vzkládal na ně ruce a žehnal jim.</verse>
        <verse osisID='Mark.10.17'>Když se vydával na cestu, přiběhl k němu nějaký člověk, a poklekl před ním a ptal se ho: "Mistře dobrý, co mám dělat, abych měl podíl na věčném životě?"</verse>
        <verse osisID='Mark.10.18'>Ježíš mu řekl: "Proč mi říkáš dobrý? Nikdo není dobrý, jedině Bůh.</verse>
        <verse osisID='Mark.10.19'>Přikázání znáš: Nezabiješ, nezcizoložíš, nebudeš krást, nevydáš křivé svědectví, nebudeš podvádět, cti svého otce i svou matku!"</verse>
        <verse osisID='Mark.10.20'>On mu na to řekl: "Mistře, to všechno jsem dodržoval od svého mládí."</verse>
        <verse osisID='Mark.10.21'>Ježíš na něj s láskou pohleděl a řekl: "Jedno ti schází. Jdi, prodej všecko, co máš, rozdej chudým a budeš mít poklad v nebi; pak přijď a následuj mne!"</verse>
        <verse osisID='Mark.10.22'>On po těch slovech svěsil hlavu a smuten odešel, neboť měl mnoho majetku.</verse>
        <verse osisID='Mark.10.23'>Ježíš se rozhlédl po svých učednících a řekl jim: "Jak těžko vejdou do Božího království ti, kdo mají bohatství!"</verse>
        <verse osisID='Mark.10.24'>Učedníky ta slova zarazila. Ježíš jim ještě jednou řekl: "Dítky, jak těžké je vejít do království Božího!</verse>
        <verse osisID='Mark.10.25'>Snáze projde velbloud uchem jehly, než aby bohatý vešel do Božího království."</verse>
        <verse osisID='Mark.10.26'>Ještě více se zhrozili a říkali si: "Kdo tedy může být spasen?"</verse>
        <verse osisID='Mark.10.27'>Ježíš na ně pohleděl a řekl: "U lidí je to nemožné, ale ne u Boha; vždyť u Boha je možné všecko."</verse>
        <verse osisID='Mark.10.28'>Tu se Petr ozval: "Hle, my jsme opustili všecko a šli jsme za tebou."</verse>
        <verse osisID='Mark.10.29'>Ježíš jim řekl: "Amen, pravím vám, není nikoho, kdo opustil dům nebo bratry nebo sestry nebo matku nebo otce nebo děti nebo pole pro mne a pro evangelium,</verse>
        <verse osisID='Mark.10.30'>aby nyní, v tomto čase, nedostal spolu s pronásledováním stokrát více domů, bratří, sester, matek, dětí i polí a v přicházejícím věku život věčný.</verse>
        <verse osisID='Mark.10.31'>Mnozí první budou poslední a poslední první."</verse>
        <verse osisID='Mark.10.32'>Byli na cestě do Jeruzaléma a Ježíš šel před nimi; byli zaraženi a ti, kteří šli za nimi, se báli. Vzal k sobě opět svých Dvanáct a začal mluvit o tom, co ho má potkat:</verse>
        <verse osisID='Mark.10.33'>"Hle, jdeme do Jeruzaléma a Syn člověka bude vydán velekněžím a zákoníkům; odsoudí ho na smrt a vydají pohanům,</verse>
        <verse osisID='Mark.10.34'>budou se mu posmívat, poplivají ho, zbičují a zabijí; a po třech dnech i vstane."</verse>
        <verse osisID='Mark.10.35'>Přistoupili k němu Jakub a Jan, synové Zebedeovi, a řekli mu: "Mistře, chtěli bychom, abys nám učinil, oč tě požádáme."</verse>
        <verse osisID='Mark.10.36'>Řekl jim: "Co chcete, abych vám učinil?"</verse>
        <verse osisID='Mark.10.37'>Odpověděli mu: "Dej nám, abychom měli místo jeden po tvé pravici a druhý po levici v tvé slávě."</verse>
        <verse osisID='Mark.10.38'>Ale Ježíš jim řekl: "Nevíte, oč žádáte. Můžete pít kalich, který já piji, nebo být pokřtěni křtem, kterým já jsem křtěn?"</verse>
        <verse osisID='Mark.10.39'>Odpověděli: "Můžeme." Ježíš jim řekl: "Kalich, který já piji, budete pít a křtem, kterým já jsem křtěn, budete pokřtěni.</verse>
        <verse osisID='Mark.10.40'>Ale udělovat místa po mé pravici či levici není má věc; ta místa patří těm, jimž jsou připravena."</verse>
        <verse osisID='Mark.10.41'>Když to uslyšelo ostatních deset, začali se hněvat na Jakuba a Jana.</verse>
        <verse osisID='Mark.10.42'>Ježíš je zavolal k sobě a řekl jim: "Víte, že ti, kdo platí u národů za první, nad nimi panují, a kdo jsou u nich velcí, utlačují je.</verse>
        <verse osisID='Mark.10.43'>Ne tak bude mezi vámi; ale kdo se mezi vámi chce stát velkým, buď vaším služebníkem;</verse>
        <verse osisID='Mark.10.44'>a kdo chce být mezi vámi první, buď otrokem všech.</verse>
        <verse osisID='Mark.10.45'>Vždyť ani Syn člověka nepřišel, aby si dal sloužit, ale aby sloužil a dal svůj život jako výkupné za mnohé."</verse>
        <verse osisID='Mark.10.46'>Přišli do Jericha. A když vycházel s učedníky a s velkým zástupem z Jericha, seděl u cesty syn Timaiův, Bartimaios, slepý žebrák.</verse>
        <verse osisID='Mark.10.47'>Když uslyšel, že je to Ježíš Nazaretský, dal se do křiku: "Ježíši, Synu Davidův, smiluj se nade mnou!"</verse>
        <verse osisID='Mark.10.48'>Mnozí ho napomínali, aby mlčel. On však tím více křičel: "Synu Davidův, smiluj se nade mnou!"</verse>
        <verse osisID='Mark.10.49'>Ježíš se zastavil a řekl: "Zavolejte ho!" I zavolali toho slepého a řekli mu: "Vzchop se, vstaň, volá tě!"</verse>
        <verse osisID='Mark.10.50'>Odhodil svůj plášť, vyskočil a přišel k Ježíšovi.</verse>
        <verse osisID='Mark.10.51'>Ježíš mu řekl: "Co chceš abych pro tebe učinil?" Slepý odpověděl: "Pane, ať vidím!"</verse>
        <verse osisID='Mark.10.52'>Ježíš mu řekl: "Jdi, tvá víra tě zachránila." Hned prohlédl a šel tou cestou za ním.</verse>
      </chapter>
      <chapter osisID='Mark.11'>
        <verse osisID='Mark.11.1'>Když se blížili k Jeruzalému, k Betfage a Betanii u Olivové hory, poslal dva ze svých učedníků</verse>
        <verse osisID='Mark.11.2'>a řekl jim: "Jděte do vesnice, která je před vámi, a hned, jak do ní vejdete, naleznete přivázané oslátko, na němž dosud nikdo z lidí neseděl. Odvažte je a přiveďte!</verse>
        <verse osisID='Mark.11.3'>A řekne-li vám někdo: 'Co to děláte?', odpovězte: 'Pán je potřebuje a hned je sem zase vrátí.'"</verse>
        <verse osisID='Mark.11.4'>Vyšli a na rozcestí nalezli oslátko přivázané venku u dveří. Když je odvazovali,</verse>
        <verse osisID='Mark.11.5'>někteří z těch, kteří tam stáli, jim řekli: "Co to děláte, že odvazujete oslátko?"</verse>
        <verse osisID='Mark.11.6'>Odpověděli jim tak, jak Ježíš přikázal, a oni je nechali.</verse>
        <verse osisID='Mark.11.7'>Oslátko přivedli Ježíšovi, přehodili přes ně své pláště a on se na ně posadil.</verse>
        <verse osisID='Mark.11.8'>Mnozí rozprostřeli na cestu své pláště a jiní zelené ratolesti z polí.</verse>
        <verse osisID='Mark.11.9'>A ti, kdo šli před ním i za ním, volali: "Hosanna!</verse>
        <verse osisID='Mark.11.10'>Požehnaný, který přichází ve jménu Hospodinově, požehnáno buď přicházející království našeho otce Davida. Hosanna na výsostech!"</verse>
        <verse osisID='Mark.11.11'>Ježíš vjel do Jeruzaléma a vešel do chrámu. Po všem se rozhlédl, a poněvadž již bylo pozdě večer, odešel s dvanácti do Betanie.</verse>
        <verse osisID='Mark.11.12'>Když vyšli druhého dne z Betanie, dostal hlad.</verse>
        <verse osisID='Mark.11.13'>Spatřil z dálky fíkovník, který měl listí, a šel se podívat, zda na něm něco nalezne. Když k němu přišel, nenalezl nic, než listí, neboť nebyl čas fíků.</verse>
        <verse osisID='Mark.11.14'>I řekl mu: "Ať z tebe již na věky nikdo nejí ovoce!" Učedníci to slyšeli.</verse>
        <verse osisID='Mark.11.15'>Přišli do Jeruzaléma. Když vešel do chrámu, začal vyhánět prodavače a kupující v nádvoří, zpřevracel stoly směnárníků a stánky prodavačů holubů;</verse>
        <verse osisID='Mark.11.16'>nedovoloval ani to, aby někdo s čímkoliv procházel nádvořím.</verse>
        <verse osisID='Mark.11.17'>A učil je: "Což není psáno: 'Můj dům bude zván domem modlitby pro všechny národy'? Vy však jste z něho udělali doupě lupičů."</verse>
        <verse osisID='Mark.11.18'>Velekněží a zákoníci to slyšeli a hledali, jak by ho zahubili; báli se ho totiž, protože všechen lid byl nadšen jeho učením.</verse>
        <verse osisID='Mark.11.19'>A když nastal večer, vyšel Ježíš s učedníky z města.</verse>
        <verse osisID='Mark.11.20'>Ráno, když šli kolem, uviděl ten fíkovník uschlý od kořenů.</verse>
        <verse osisID='Mark.11.21'>Petr se rozpomenul a řekl: "Mistře, pohleď, fíkovník, který jsi proklel, uschl."</verse>
        <verse osisID='Mark.11.22'>Ježíš jim odpověděl: "Mějte víru v Boha!</verse>
        <verse osisID='Mark.11.23'>Amen, pravím vám, že kdo řekne této hoře: 'Zdvihni se a vrhni do moře' - a nebude pochybovat, ale bude věřit, že se stane, co říká, bude to mít.</verse>
        <verse osisID='Mark.11.24'>Proto vám pravím: Věřte, že všecko, oč v modlitbě poprosíte, je vám dáno a budete to mít.</verse>
        <verse osisID='Mark.11.25'>A kdykoli povstáváte k modlitbě, odpouštějte, co proti druhým máte, aby i váš Otec, který je v nebesích, vám odpustil vaše přestoupení."</verse>
        <verse osisID='Mark.11.26'>+Jestliže však vy neodpustíte, ani váš Otec, který je v nebesích, vám neodpustí vaše přestoupení.</verse>
        <verse osisID='Mark.11.27'>Znovu přišli do Jeruzaléma. Když procházel chrámem, přišli k němu velekněží, zákoníci a starší</verse>
        <verse osisID='Mark.11.28'>a řekli mu: "Jakou mocí to činíš? A kdo ti dal moc, abys to činil?"</verse>
        <verse osisID='Mark.11.29'>Ježíš jim řekl: "I já vám položím jednu otázku; odpovězte mně, a já vám povím, jakou mocí to činím!</verse>
        <verse osisID='Mark.11.30'>Odkud měl Jan pověření křtít? Z nebe či od lidí? Odpovězte mi!"</verse>
        <verse osisID='Mark.11.31'>I dohadovali se mezi sebou: "Řekneme-li 'z nebe', namítne nám: 'Proč jste mu tedy neuvěřili'?</verse>
        <verse osisID='Mark.11.32'>Řekneme-li však 'od lidí'?" - to se zase báli zástupu; neboť všichni měli za to, že Jan byl opravdu prorok.</verse>
        <verse osisID='Mark.11.33'>Odpověděli tedy Ježíšovi: "Nevíme." A Ježíš jim řekl: "Ani já vám nepovím, jakou mocí to činím."</verse>
      </chapter>
      <chapter osisID='Mark.12'>
        <verse osisID='Mark.12.1'>Začal k nim mluvit v podobenstvích: "Jeden člověk vysadil vinici, obehnal ji zdí, vykopal nádrž k lisu a vystavěl strážní věž; pak ji pronajal vinařům a odcestoval.</verse>
        <verse osisID='Mark.12.2'>V stanovený čas poslal k vinařům služebníka, aby od nich vybral podíl z výnosu vinice.</verse>
        <verse osisID='Mark.12.3'>Ale oni ho chytili, zbili a poslali zpět s prázdnou.</verse>
        <verse osisID='Mark.12.4'>Opět k nim poslal jiného služebníka. Toho zpolíčkovali a zneuctili.</verse>
        <verse osisID='Mark.12.5'>Poslal dalšího, toho zabili; a mnoho jiných - jedny zbili, jiné zabili.</verse>
        <verse osisID='Mark.12.6'>Měl ještě jednoho: svého milovaného syna. Toho k nim poslal nakonec a říkal si: 'Na mého syna budou mít přece ohled.'</verse>
        <verse osisID='Mark.12.7'>Ale ti vinaři si mezi sebou řekli: 'To je dědic. Pojďme a zabijme ho a dědictví bude naše!'</verse>
        <verse osisID='Mark.12.8'>A chytili ho, zabili a vyhodili ven z vinice.</verse>
        <verse osisID='Mark.12.9'>Co udělá pán vinice? Přijde, zahubí vinaře a vinici dá jiným.</verse>
        <verse osisID='Mark.12.10'>Nečetli jste v Písmu slovo: 'Kámen, který stavitelé zavrhli, stal se kamenem úhelným;</verse>
        <verse osisID='Mark.12.11'>Hospodin to učinil a je to podivuhodné v našich očích'?"</verse>
        <verse osisID='Mark.12.12'>Nepřátelé se chtěli Ježíše zmocnit, neboť poznali, že to podobenství řekl proti nim, ale báli se lidu. I nechali ho a odešli.</verse>
        <verse osisID='Mark.12.13'>Poslali k němu některé z farizeů a herodiánů, aby ho chytili za slovo.</verse>
        <verse osisID='Mark.12.14'>Ti šli a řekli: "Mistře, víme, že jsi pravdivý a že se na nikoho neohlížíš; ty přece nebereš ohled na postavení člověka, nýbrž učíš cestě Boží podle pravdy. Je dovoleno dávat daň císaři, nebo ne? Máme dávat, nebo nemáme?"</verse>
        <verse osisID='Mark.12.15'>On však prohlédl jejich úskok a řekl jim: "Co mě pokoušíte? Ukažte mi denár!"</verse>
        <verse osisID='Mark.12.16'>Když mu jej podali, zeptal se jich: "Čí je tento obraz a nápis?" Odpověděli: "Císařův."</verse>
        <verse osisID='Mark.12.17'>Ježíš jim řekl: "Co je císařovo, odevzdejte císaři, a co je Boží, Bohu." Velice se nad tím podivili.</verse>
        <verse osisID='Mark.12.18'>A přišli k němu saduceové, kteří říkají, že není vzkříšení, a ptali se ho:</verse>
        <verse osisID='Mark.12.19'>"Mistře, Mojžíš nám ustanovil: 'Zemře-li něčí bratr a zanechá manželku bezdětnou, ať se s ní ožení jeho bratr a zplodí svému bratru potomka.'</verse>
        <verse osisID='Mark.12.20'>Bylo sedm bratří. Oženil se první a zemřel bez potomka.</verse>
        <verse osisID='Mark.12.21'>Jeho manželku si vzal druhý, ale zemřel a také nezanechal potomka. A stejně třetí.</verse>
        <verse osisID='Mark.12.22'>A nikdo z těch sedmi nezanechal potomka. Naposledy ze všech zemřela i ta žena.</verse>
        <verse osisID='Mark.12.23'>Komu z nich bude patřit, až po vzkříšení vstanou? Všech sedm ji přece mělo za manželku."</verse>
        <verse osisID='Mark.12.24'>Ježíš jim řekl: "Mýlíte se, neznáte Písmo ani moc Boží!</verse>
        <verse osisID='Mark.12.25'>Když lidé vstanou z mrtvých, nežení se ani nevdávají, ale jsou jako nebeští andělé.</verse>
        <verse osisID='Mark.12.26'>A pokud jde o mrtvé, že vstanou, nečetli jste v knize Mojžíšově, ve vyprávění o hořícím keři, jak Bůh Mojžíšovi řekl: 'Já jsem Bůh Abrahamův, Bůh Izákův a Bůh Jákobův'?</verse>
        <verse osisID='Mark.12.27'>On přece není Bohem mrtvých, nýbrž Bohem živých. Velmi se mýlíte!"</verse>
        <verse osisID='Mark.12.28'>Přistoupil k němu jeden ze zákoníků, který slyšel jejich rozhovor a shledal, že jim dobře odpověděl. Zeptal se ho: "Které přikázání je první ze všech?"</verse>
        <verse osisID='Mark.12.29'>Ježíš odpověděl: "První je toto: 'Slyš, Izraeli, Hospodin, Bůh náš, jest jediný pán;</verse>
        <verse osisID='Mark.12.30'>miluj Hospodina, Boha svého, z celého svého srdce, z celé své mysli a z celé své síly!'</verse>
        <verse osisID='Mark.12.31'>Druhé pak je toto: 'Miluj bližního svého jako sám sebe!' Většího přikázání nad tato dvě není."</verse>
        <verse osisID='Mark.12.32'>I řekl mu ten zákoník: "Správně, Mistře, podle pravdy jsi řekl, že jest jediný Bůh a že není jiného kromě něho;</verse>
        <verse osisID='Mark.12.33'>a milovati jej z celého srdce, z celého rozumu i z celé síly a milovat bližního jako sám sebe je víc, než přinášet Bohu oběti a dary."</verse>
        <verse osisID='Mark.12.34'>Když Ježíš viděl, že moudře odpověděl, řekl mu: "Nejsi daleko od Božího království." Potom se ho již nikdo otázat neodvážil.</verse>
        <verse osisID='Mark.12.35'>Když Ježíš učil v chrámu, řekl jim ještě: "Jak mohou zákoníci říkat, že Mesiáš je syn Davidův?</verse>
        <verse osisID='Mark.12.36'>Sám David řekl v Duchu svatém: 'Řekl Hospodin mému Pánu: usedni po mé pravici, dokud ti nepoložím nepřátele pod nohy.'</verse>
        <verse osisID='Mark.12.37'>Sám David nazývá Mesiáše Pánem, jak tedy může být jeho synem?" Početný zástup mu rád naslouchal.</verse>
        <verse osisID='Mark.12.38'>Když učil, řekl: "Varujte se zákoníků, kteří se rádi procházejí v dlouhých řízách, stojí o pozdravy na ulicích,</verse>
        <verse osisID='Mark.12.39'>o přední sedadla v synagógách a přední místa na hostinách.</verse>
        <verse osisID='Mark.12.40'>Vyjídají domy vdov a dlouho se naoko modlí. Ty postihne tím přísnější soud."</verse>
        <verse osisID='Mark.12.41'>Sedl si naproti chrámové pokladnici a díval se, jak do ní lidé vhazují peníze. A mnozí bohatí dávali mnoho.</verse>
        <verse osisID='Mark.12.42'>Přišla také jedna chudá vdova a vhodila dvě drobné mince, dohromady čtyrák.</verse>
        <verse osisID='Mark.12.43'>Zavolal své učedníky a řekl jim: "Amen, pravím vám, tato chudá vdova dala víc, než všichni ostatní, kteří dávali do pokladnice.</verse>
        <verse osisID='Mark.12.44'>Všichni totiž dávali ze svého nadbytku, ona však ze svého nedostatku: dala, co měla, všechno, z čeho měla být živa."</verse>
      </chapter>
      <chapter osisID='Mark.13'>
        <verse osisID='Mark.13.1'>A když vycházel z chrámu, řekl mu jeden z jeho učedníků: "Pohleď, Mistře, jaké to kameny a jaké stavby!"</verse>
        <verse osisID='Mark.13.2'>Ježíš mu řekl: "Obdivuješ ty velké stavby? Nezůstane z nich kámen na kameni, všechno bude rozmetáno."</verse>
        <verse osisID='Mark.13.3'>Když seděl na Olivové hoře naproti chrámu a byli sami, zeptali se ho Petr, Jakub, Jan a Ondřej:</verse>
        <verse osisID='Mark.13.4'>"Pověz nám, kdy to nastane a jaké bude znamení, až se začne všechno schylovat ke konci!"</verse>
        <verse osisID='Mark.13.5'>Ježíš jim odpověděl: "Mějte se na pozoru, aby vás někdo nesvedl.</verse>
        <verse osisID='Mark.13.6'>Mnozí přijdou v mém jménu a budou říkat: 'Já jsem to' a svedou mnohé.</verse>
        <verse osisID='Mark.13.7'>Až uslyšíte válečný ryk a zvěsti o válkách, nelekejte se! Musí to být, ale ještě nebude konec.</verse>
        <verse osisID='Mark.13.8'>Povstane národ proti národu a království proti království, v mnohých krajinách budou zemětřesení, bude hlad. To bude teprve začátek bolestí.</verse>
        <verse osisID='Mark.13.9'>Vy sami se mějte na pozoru! Budou vás vydávat soudům, budete biti v synagógách, budete stát před vládci i králi kvůli mně, abyste před nimi vydali svědectví.</verse>
        <verse osisID='Mark.13.10'>Ale dříve musí být evangelium kázáno všem národům.</verse>
        <verse osisID='Mark.13.11'>Až vás povedou před soud, nemějte předem starost, co budete mluvit; ale co vám bude v té hodině dáno, to mluvte. Nejste to vy, kdo mluví, ale Duch svatý.</verse>
        <verse osisID='Mark.13.12'>Vydá na smrt bratr bratra a otec dítě, povstanou děti proti rodičům a připraví je o život.</verse>
        <verse osisID='Mark.13.13'>Budou vás všichni nenávidět pro mé jméno; ale kdo vytrvá až do konce, bude spasen.</verse>
        <verse osisID='Mark.13.14'>Když pak uvidíte 'znesvěcující ohavnost' stát tam, kde být nemá - kdo čte, rozuměj - tehdy ti, kdo jsou v Judsku, ať uprchnou do hor;</verse>
        <verse osisID='Mark.13.15'>kdo je na střeše, ať nesestupuje a nevchází do domu, aby si odtud něco vzal;</verse>
        <verse osisID='Mark.13.16'>a kdo je na poli, ať se nevrací domů, aby si vzal plášť.</verse>
        <verse osisID='Mark.13.17'>Běda těhotným a kojícím v oněch dnech!</verse>
        <verse osisID='Mark.13.18'>Modlete se, aby to nebylo v zimě.</verse>
        <verse osisID='Mark.13.19'>S těmi dny přijde takové soužení, jaké nebylo od počátku světa, který stvořil Bůh, až do dneška nikdy nebude.</verse>
        <verse osisID='Mark.13.20'>A kdyby Pán nezkrátil ty dny, nebyl by spasen žádný člověk. Ale kvůli svým vyvoleným zkrátí ty dny.</verse>
        <verse osisID='Mark.13.21'>A tehdy, řekne-li vám někdo: 'Hle, tu je Mesiáš, hle tam', nevěřte!</verse>
        <verse osisID='Mark.13.22'>Vyvstanou lžimesiášové a lžiproroci a budou předvádět znamení a zázraky, aby svedli vyvolené, kdyby to bylo možné.</verse>
        <verse osisID='Mark.13.23'>Vy však se mějte na pozoru! Všecko jsem vám řekl předem.</verse>
        <verse osisID='Mark.13.24'>Ale v těch dnech po onom soužení zatmí se slunce, a měsíc ztratí svou záři,</verse>
        <verse osisID='Mark.13.25'>hvězdy budou padat z nebe a mocnosti, které jsou v nebesích, se zachvějí.</verse>
        <verse osisID='Mark.13.26'>A tehdy uzří Syna člověka přicházet v oblacích s velikou mocí a slávou.</verse>
        <verse osisID='Mark.13.27'>Tehdy vyšle anděly a shromáždí své vyvolené od čtyř úhlů světa, od nejzazších konců země po nejzazší konec nebe.</verse>
        <verse osisID='Mark.13.28'>Od fíkovníku si vezměte poučení: Když už jeho větev raší a vyráží listí, víte, že léto je blízko.</verse>
        <verse osisID='Mark.13.29'>Tak i vy, až uvidíte, že se toto děje, vězte, že ten čas je blízko, přede dveřmi.</verse>
        <verse osisID='Mark.13.30'>Amen, pravím vám, že nepomine toto pokolení, než se to všecko stane.</verse>
        <verse osisID='Mark.13.31'>Nebe a země pominou, ale má slova nepominou.</verse>
        <verse osisID='Mark.13.32'>O onom dni či hodině neví nikdo, ani andělé v nebi, ani SYn, jenom Otec.</verse>
        <verse osisID='Mark.13.33'>Mějte se na pozoru, neboť nevíte, kdy ten čas přijde.</verse>
        <verse osisID='Mark.13.34'>Jako člověk, který je na cestách: než opustil svůj dům, dal každému služebníku odpovědnost za jeho práci a vrátnému nařídil, aby bděl.</verse>
        <verse osisID='Mark.13.35'>Bděte tedy, neboť nevíte, kdy pán domu přijde, zda večer, či o půlnoci, nebo za kuropění, nebo ráno;</verse>
        <verse osisID='Mark.13.36'>aby vás nenalezl spící, až znenadání přijde.</verse>
        <verse osisID='Mark.13.37'>Co vám říkám, říkám všem: Bděte!"</verse>
      </chapter>
      <chapter osisID='Mark.14'>
        <verse osisID='Mark.14.1'>Bylo dva dny před velikonocemi, svátkem nekvašených chlebů. Velekněží a zákoníci přemýšleli, jak by se Ježíše lstí zmocnili a zabili ho.</verse>
        <verse osisID='Mark.14.2'>Říkali: "Jen ne při svátečním shromáždění, aby se lid nevzbouřil."</verse>
        <verse osisID='Mark.14.3'>Když byl v Betanii v domě Šimona Malomocného a seděl u stolu, přišla žena, která měla alabastrovou nádobku pravého vzácného oleje z nardu. Rozbila ji a olej vylila na jeho hlavu.</verse>
        <verse osisID='Mark.14.4'>Někteří se hněvali: "Nač ta ztráta oleje?</verse>
        <verse osisID='Mark.14.5'>Mohl se prodat za víc než tři sta denárů a ty se mohly dát chudým." A osopili se na ni.</verse>
        <verse osisID='Mark.14.6'>Ježíš však řekl: "Nechte ji! Proč ji trápíte? Vykonala na mě dobrý skutek.</verse>
        <verse osisID='Mark.14.7'>Vždyť chudé máte stále kolem sebe, a kdykoli chcete, můžete jim činit dobře; mne však nemáte stále.</verse>
        <verse osisID='Mark.14.8'>Ona učinila, co měla; už napřed pomazala mé tělo k pohřbu.</verse>
        <verse osisID='Mark.14.9'>Amen, pravím vám, všude po celém světě, kde bude kázáno evangelium, bude se mluvit na její památku také o tom, co ona učinila."</verse>
        <verse osisID='Mark.14.10'>Jidáš Iškariotský, jeden z Dvanácti, odešel k velekněžím, aby jim ho zradil.</verse>
        <verse osisID='Mark.14.11'>Ti se zaradovali, když to slyšeli, a slíbili mu peníze. I hledal vhodnou příležitost, jak by jim ho vydal.</verse>
        <verse osisID='Mark.14.12'>Prvního dne nekvašených chlebů, když se zabíjel velikonoční beránek, řekli Ježíšovi jeho učedníci: "Kde chceš, abychom ti připravili velikonoční večeři?"</verse>
        <verse osisID='Mark.14.13'>Poslal dva ze svých učedníků a řekl jim: "Jděte do města a potká vás člověk, který nese džbán vody. Jděte za ním,</verse>
        <verse osisID='Mark.14.14'>a kam vejde, řekněte hospodáři: 'Mistr vzkazuje: Kde je pro mne světnice, v níž bych jedl se svými učedníky velikonočního beránka?'</verse>
        <verse osisID='Mark.14.15'>A on vám ukáže velkou horní místnost, zařízenou a připravenou; tam pro nás připravte večeři!"</verse>
        <verse osisID='Mark.14.16'>Učedníci šli, a když přišli do města, nalezli všecko, jak jim to řekl; a připravili velikonočního beránka.</verse>
        <verse osisID='Mark.14.17'>Večer přišel Ježíš s Dvanácti.</verse>
        <verse osisID='Mark.14.18'>A když byli u stolu a jedli, řekl: "Amen, pravím vám, že jeden z vás mě zradí, ten, který se mnou jí."</verse>
        <verse osisID='Mark.14.19'>Zarmoutilo je to a začali se ho jeden po druhém ptát: "Snad ne já?"</verse>
        <verse osisID='Mark.14.20'>Řekl jim: "Jeden z Dvanácti, který se mnou namáčí chléb v téže míse.</verse>
        <verse osisID='Mark.14.21'>Syn člověka odchází, jak je o něm psáno, ale běda tomu, který Syna člověka zrazuje. Pro toho by bylo lépe, kdyby se byl vůbec nenarodil."</verse>
        <verse osisID='Mark.14.22'>Když jedli, vzal chléb, požehnal. lámal a dával jim se slovy: "Vezměte, toto jest mé tělo."</verse>
        <verse osisID='Mark.14.23'>Pak vzal kalich, vzdal díky, podal jim ho a pili z něho všichni.</verse>
        <verse osisID='Mark.14.24'>A řekl jim: "Toto jest má krev, která zpečeťuje smlouvu a prolévá se za mnohé.</verse>
        <verse osisID='Mark.14.25'>Amen, pravím vám, že nebudu již píti z plodu vinné révy až do toho dne, kdy budu píti nový kalich v Božím království."</verse>
        <verse osisID='Mark.14.26'>Když zazpívali chvalozpěv, šli na Olivovou horu.</verse>
        <verse osisID='Mark.14.27'>Ježíš jim řekl: "Všichni ode mne odpadnete, neboť je psáno: 'Budou bít pastýře a ovce se rozprchnou.'</verse>
        <verse osisID='Mark.14.28'>Ale po svém vzkříšení vás předejdu do Galileje."</verse>
        <verse osisID='Mark.14.29'>Tu mu Petr řekl: "I kdyby všichni odpadli, já ne."</verse>
        <verse osisID='Mark.14.30'>Ježíš mu odpověděl: "Amen, pravím tobě, že dnes, této noci, dřív než kohout dvakrát zakokrhá, právě ty mě třikrát zapřeš."</verse>
        <verse osisID='Mark.14.31'>On však ještě horlivěji prohlašoval: "I kdybych měl spolu s tebou umřít, nezapřu tě." Tak mluvili všichni.</verse>
        <verse osisID='Mark.14.32'>Přišli na místo zvané Getsemane. Ježíš řekl svým učedníkům: "Počkejte tu, než se pomodlím."</verse>
        <verse osisID='Mark.14.33'>Pak vzal s sebou Petra, Jakuba a Jana. Přepadla ho hrůza a úzkost.</verse>
        <verse osisID='Mark.14.34'>I řekl jim: "Má duše je smutná až k smrti. Zůstaňte zde a bděte!"</verse>
        <verse osisID='Mark.14.35'>Poodešel od nich, padl na zem a modlil se, aby ho, je-li možné, minula tato hodina.</verse>
        <verse osisID='Mark.14.36'>Řekl: "Abba, Otče, tobě je všecko možné; odejmi ode mne tento kalich, ale ne, co já chci, nýbrž co ty chceš."</verse>
        <verse osisID='Mark.14.37'>Přišel k učedníkům a zastihl je v spánku. Řekl Petrovi: "Šimone, ty spíš? Nedokázal jsi jedinou hodinu bdít?</verse>
        <verse osisID='Mark.14.38'>Bděte a modlete se, abyste neupadli do pokušení. Váš duch je odhodlán, ale tělo slabé."</verse>
        <verse osisID='Mark.14.39'>Znovu odešel a modlil se stejnými slovy.</verse>
        <verse osisID='Mark.14.40'>A když se vrátil, zastihl je spící; oči se jim zavíraly a nevěděli, co by mu odpověděli.</verse>
        <verse osisID='Mark.14.41'>Přišel potřetí a řekl jim: "Ještě spíte a odpočíváte? Už dost! Přišla hodina, hle, Syn člověka je vydáván do rukou hříšníků.</verse>
        <verse osisID='Mark.14.42'>Vstaňte, pojďme! Hle, přibližuje se ten, který mě zrazuje."</verse>
        <verse osisID='Mark.14.43'>Ještě ani nedomluvil a přišel Jidáš, jeden z Dvanácti. Velekněží, zákoníci a starší s ním poslali zástup, ozbrojený meči a holemi.</verse>
        <verse osisID='Mark.14.44'>Jeho zrádce s nimi domluvil znamení. Řekl jim: "Kterého políbím, ten to je; toho zatkněte a pod dozorem odveďte."</verse>
        <verse osisID='Mark.14.45'>Když Jidáš přišel, hned k Ježíšovi přistoupil a řekl: "Mistře!" a políbil ho.</verse>
        <verse osisID='Mark.14.46'>Oni pak na něho vztáhli ruce a zmocnili se ho.</verse>
        <verse osisID='Mark.14.47'>Tu jeden z těch, kdo stáli kolem, tasil meč, zasáhl veleknězova sluhu a uťal mu ucho.</verse>
        <verse osisID='Mark.14.48'>Ale Ježíš jim řekl: "Vyšli jste na mne jako na povstalce s meči a holemi, abyste mě zajali.</verse>
        <verse osisID='Mark.14.49'>Denně jsem vás učíval v chrámě a nezmocnili jste se mne. Ale je třeba, aby se naplnila Písma!"</verse>
        <verse osisID='Mark.14.50'>Všichni ho opustili a utekli.</verse>
        <verse osisID='Mark.14.51'>Šel za ním nějaký mladík, který měl na sobě jen kus plátna přes nahé tělo; toho chytili.</verse>
        <verse osisID='Mark.14.52'>On jim však nechal plátno v rukou a utekl.</verse>
        <verse osisID='Mark.14.53'>Ježíše odvedli k veleknězi, kde se shromáždili nejvyšší kněží, starší a zákoníci.</verse>
        <verse osisID='Mark.14.54'>Petr šel zpovzdálí za Ježíšem až dovnitř do veleknězova dvora; seděl tam spolu se sluhy a ohříval se u ohně.</verse>
        <verse osisID='Mark.14.55'>Velekněží a celá rada hledali proti Ježíšovi svědectví, aby ho mohli odsoudit k smrti, ale nenalézali.</verse>
        <verse osisID='Mark.14.56'>Mnozí sice proti němu křivě svědčili, ale svědectví se neshodovala.</verse>
        <verse osisID='Mark.14.57'>Někteří pak vystoupili a křivě proti němu svědčili:</verse>
        <verse osisID='Mark.14.58'>"Slyšeli jsme ho říkat: Já zbořím tento chrám udělaný rukama a ve třech dnech vystavím jiný, ne rukama udělaný."</verse>
        <verse osisID='Mark.14.59'>Ale ani jejich svědectví se neshodovala.</verse>
        <verse osisID='Mark.14.60'>Tu velekněz vstal, postavil se uprostřed a otázal se Ježíše: "Nic neodpovídáš na to, co tihle proti tobě svědčí?"</verse>
        <verse osisID='Mark.14.61'>On však mlčel a nic neodpověděl. Opět se ho velekněz zeptal: "Jsi Mesiáš, Syn Požehnaného?"</verse>
        <verse osisID='Mark.14.62'>Ježíš řekl: "Já jsem. A uzříte Syna člověka sedět po pravici Všemohoucího a přicházet s oblaky nebeskými."</verse>
        <verse osisID='Mark.14.63'>Tu velekněz roztrhl svá roucha a řekl: "Nač potřebujeme ještě svědky?</verse>
        <verse osisID='Mark.14.64'>Slyšeli jste rouhání. Co o tom soudíte?" Oni pak všichni rozhodli, že je hoden smrti.</verse>
        <verse osisID='Mark.14.65'>Někteří na něj počali plivat, zakrývali mu obličej, bili ho po hlavě a říkali mu: "Prorokuj!" A sluhové ho tloukli do tváře.</verse>
        <verse osisID='Mark.14.66'>Když byl Petr dole v nádvoří, přišla jedna z veleknězových služek,</verse>
        <verse osisID='Mark.14.67'>a když uviděla Petra, jak se ohřívá, pohlédla na něj a řekla: "I ty jsi byl s tím Nazaretským Ježíšem!"</verse>
        <verse osisID='Mark.14.68'>On však zapřel: "O ničem nevím a vůbec nechápu, co říkáš." A vyšel ven do předního dvora. V tom zakokrhal kohout.</verse>
        <verse osisID='Mark.14.69'>Ale služka ho uviděla a zase začala říkat těm, kteří stáli poblíž: "Ten člověk je z nich!"</verse>
        <verse osisID='Mark.14.70'>On však opět zapíral. A zakrátko zase ti, kdo stáli kolem, řekli Petrovi: "Jistě jsi z nich, vždyť jsi z Galileje!"</verse>
        <verse osisID='Mark.14.71'>On se však začal zaklínat a zapřísahat: "Neznám toho člověka, o němž mluvíte."</verse>
        <verse osisID='Mark.14.72'>V tom kohout zakokrhal podruhé. Tu se Petr rozpomněl na slova, která mu Ježíš řekl: "Dřív než kohout dvakrát zakokrhá, třikrát mě zapřeš." A dal se do pláče.</verse>
      </chapter>
      <chapter osisID='Mark.15'>
        <verse osisID='Mark.15.1'>A hned zrána se poradili velekněží, starší a zákoníci, celá rada; spoutali Ježíše, odvedli jej a vydali Pilátovi.</verse>
        <verse osisID='Mark.15.2'>Pilát se ho otázal: "Ty jsi král Židů?" On mu odpověděl: "Ty sám to říkáš."</verse>
        <verse osisID='Mark.15.3'>Velekněží na něj mnoho žalovali.</verse>
        <verse osisID='Mark.15.4'>Tu se ho Pilát znovu otázal: "Nic neodpovídáš? Pohleď, co všecko na tebe žalují!"</verse>
        <verse osisID='Mark.15.5'>Ježíš však už nic neodpověděl, takže se Pilát divil.</verse>
        <verse osisID='Mark.15.6'>O svátcích jim propouštíval jednoho vězně, o kterého žádali.</verse>
        <verse osisID='Mark.15.7'>Ve vězení byl mezi vzbouřenci, kteří se při vzpouře dopustili vraždy, muž jménem Barabáš.</verse>
        <verse osisID='Mark.15.8'>Zástup přišel Piláta požádat o to, v čem jim obvykle vyhověl.</verse>
        <verse osisID='Mark.15.9'>Pilát jim na to řekl: "Chcete, abych vám propustil židovského krále?"</verse>
        <verse osisID='Mark.15.10'>Věděl totiž, že mu ho velekněží vydali ze zášti.</verse>
        <verse osisID='Mark.15.11'>Velekněží však podnítili zástup, ať jim raději propustí Barabáše.</verse>
        <verse osisID='Mark.15.12'>Pilát se jich znovu zeptal: "Co tedy mám učinit s tím, kterému říkáte židovský král?"</verse>
        <verse osisID='Mark.15.13'>Tu se znovu dali do křiku: "Ukřižuj ho!"</verse>
        <verse osisID='Mark.15.14'>Pilát jim řekl: "A čeho se vlastně dopustil?" Oni však ještě víc křičeli: "Ukřižuj ho!"</verse>
        <verse osisID='Mark.15.15'>Tu Pilát, aby vyhověl zástupu, propustil jim Barabáše; Ježíše dal zbičovat a vydal ho, aby byl ukřižován.</verse>
        <verse osisID='Mark.15.16'>Vojáci ho odvedli do místodržitelského dvora a svolali celou setninu.</verse>
        <verse osisID='Mark.15.17'>Navlékli mu purpurový plášť, upletli trnovou korunu, vsadili mu ji na hlavu</verse>
        <verse osisID='Mark.15.18'>a začali ho zdravit: "Buď zdráv, židovský králi!"</verse>
        <verse osisID='Mark.15.19'>Bili ho po hlavě holí, plivali na něj, klekali na kolena a padali před ním na zem.</verse>
        <verse osisID='Mark.15.20'>Když se mu dost naposmívali, svlékli mu purpurový plášť a oblékli ho zase do jeho šatů. Pak ho vyvedli ven, aby ho ukřižovali.</verse>
        <verse osisID='Mark.15.21'>Cestou přinutili nějakého Šimona z Kyrény, otce Alexandrova a Rufova, který šel z venkova, aby mu nesl kříž.</verse>
        <verse osisID='Mark.15.22'>A přivedli ho na místo zvané Golgota, což v překladu znamená 'Lebka'.</verse>
        <verse osisID='Mark.15.23'>Dávali mu víno okořeněné myrhou, on je však nepřijal.</verse>
        <verse osisID='Mark.15.24'>Ukřižovali ho a rozdělili si jeho šaty; losovali o ně, co si kdo vezme.</verse>
        <verse osisID='Mark.15.25'>Bylo devět hodin, když ho ukřižovali.</verse>
        <verse osisID='Mark.15.26'>Jeho provinění oznamoval nápis: "Král Židů."</verse>
        <verse osisID='Mark.15.27'>S ním ukřižovali dva povstalce, jednoho po pravici a druhého po levici.</verse>
        <verse osisID='Mark.15.28'>--- fehlt/missing</verse>
        <verse osisID='Mark.15.29'>Kolemjdoucí ho uráželi: potřásali hlavou a říkali: "Ty, který chceš zbořit chrám a ve třech dnech jej postavit,</verse>
        <verse osisID='Mark.15.30'>zachraň sám sebe a sestup s kříže!"</verse>
        <verse osisID='Mark.15.31'>Podobně se mu mezi sebou posmívali velekněží spolu se zákoníky. Říkali: "Jiné zachránil, sám sebe zachránit nemůže.</verse>
        <verse osisID='Mark.15.32'>Ať nyní sestoupí s kříže, ten Mesiáš, král izraelský, abychom to viděli a uvěřili!" Tupili ho i ti, kteří byli ukřižováni spolu s ním.</verse>
        <verse osisID='Mark.15.33'>Když bylo poledne, nastala tma po celé zemi až do tří hodin.</verse>
        <verse osisID='Mark.15.34'>O třetí hodině zvolal Ježíš mocným hlasem: "Eloi, Eloi, lema sabachtani?", což přeloženo znamená: 'Bože můj, Bože můj, proč jsi mne opustil?'</verse>
        <verse osisID='Mark.15.35'>Když to uslyšeli, říkali někteří z těch, kdo stáli okolo: "Hle, volá Eliáše."</verse>
        <verse osisID='Mark.15.36'>Kdosi pak odběhl, namočil houbu v octě, nabodl ji na prut a dával mu pít se slovy: "Počkejte, uvidíme, přijde-li ho Eliáš sejmout."</verse>
        <verse osisID='Mark.15.37'>Ale Ježíš vydal mocný hlas a skonal.</verse>
        <verse osisID='Mark.15.38'>Tu se chrámová opona roztrhla vpůli odshora až dolů.</verse>
        <verse osisID='Mark.15.39'>A když uviděl setník, který stál před ním, že takto skonal, řekl: "Ten člověk byl opravdu Syn Boží."</verse>
        <verse osisID='Mark.15.40'>Zpovzdálí se dívaly také ženy, mezi nimi Marie z Magdaly, Marie, matka Jakuba mladšího a Josefa, a Salome,</verse>
        <verse osisID='Mark.15.41'>které ho provázely a staraly se o něj, když byl v Galileji, a mnohé jiné, které se spolu s ním vydaly do Jeruzaléma.</verse>
        <verse osisID='Mark.15.42'>A když už nastal večer - byl totiž den přípravy, předvečer soboty -</verse>
        <verse osisID='Mark.15.43'>přišel Josef z Arimatie, vážený člen rady, který také očekával království Boží, dodal si odvahy, vešel k Pilátovi a požádal o Ježíšovo tělo.</verse>
        <verse osisID='Mark.15.44'>Pilát se podivil, že Ježíš už zemřel; zavolal setníka a zeptal se ho, je-li už dlouho mrtev.</verse>
        <verse osisID='Mark.15.45'>A když mu to setník potvrdil, daroval mrtvé tělo Josefovi.</verse>
        <verse osisID='Mark.15.46'>Ten koupil plátno, sňal Ježíše z kříže, zavinul ho do plátna a položil do hrobu, který byl vytesán ve skále, a ke vchodu přivalil kámen.</verse>
        <verse osisID='Mark.15.47'>Marie z Magdaly a Marie, matka Josefova, se dívaly, kam byl uložen.</verse>
      </chapter>
      <chapter osisID='Mark.16'>
        <verse osisID='Mark.16.1'>Když uplynula sobota, Marie z Magdaly, Marie, matka Jakubova, a Salome nakoupily vonné masti, aby ho šly pomazat.</verse>
        <verse osisID='Mark.16.2'>Brzy ráno prvního dne po sobotě, sotva vyšlo slunce, šly k hrobu.</verse>
        <verse osisID='Mark.16.3'>Říkaly si mezi sebou: "Kdo nám odvalí kámen od vchodu do hrobu?"</verse>
        <verse osisID='Mark.16.4'>Ale když vzhlédly, viděly, že kámen je odvalen; a byl velmi veliký.</verse>
        <verse osisID='Mark.16.5'>Vstoupily do hrobu a uviděly mládence, který seděl po pravé straně a měl na sobě bílé roucho; i zděsily se.</verse>
        <verse osisID='Mark.16.6'>Řekl jim: "Neděste se! Hledáte Ježíše, toho Nazaretského, který byl ukřižován. Byl vzkříšen, není zde. Hle, místo, kam ho položily.</verse>
        <verse osisID='Mark.16.7'>Ale jděte, řekněte učedníkům, zvláště Petrovi: 'Jde před vámi do Galileje; tam ho spatříte, jak vám řekl.'"</verse>
        <verse osisID='Mark.16.8'>Ženy šly a utíkaly od hrobu, protože na ně padla hrůza a úžas. A nikomu nic neřekly, neboť se bály.</verse>
        <verse osisID='Mark.16.9'>Když Ježíš ráno prvního dne po sobotě vstal, zjevil se nejprve Marii z Magdaly, z níž kdysi vyhnal sedm démonů.</verse>
        <verse osisID='Mark.16.10'>Ona to šla oznámit těm, kteří bývali s ním a nyní truchlili a plakali.</verse>
        <verse osisID='Mark.16.11'>Ti, když uslyšeli, že žije a že se jí ukázal, nevěřili.</verse>
        <verse osisID='Mark.16.12'>Potom se zjevil v jiné podobě dvěma z nich cestou, když šli na venkov.</verse>
        <verse osisID='Mark.16.13'>Ti to šli oznámit ostatním; ale ani těm nevěřili.</verse>
        <verse osisID='Mark.16.14'>Konečně se zjevil samým jedenácti, když byli u stolu; káral jejich nevěru a tvrdost srdce, poněvadž nevěřili těm, kteří ho viděli vzkříšeného.</verse>
        <verse osisID='Mark.16.15'>A řekl jim: "Jděte do celého světa a kažte evangelium všemu stvoření.</verse>
        <verse osisID='Mark.16.16'>Kdo uvěří a přijme křest, bude spasen; kdo však neuvěří, bude odsouzen.</verse>
        <verse osisID='Mark.16.17'>Ty, kdo uvěří, budou provázet tato znamení: Ve jménu mém budou vyhánět démony a mluvit novými jazyky;</verse>
        <verse osisID='Mark.16.18'>budou brát hady do ruky, a vypijí-li něco smrtícího, nic se jim nestane; na choré budou vzkládat ruce a uzdraví je."</verse>
        <verse osisID='Mark.16.19'>Když jim to Pán řekl, byl vzat vzhůru do nebe a usedl po pravici Boží.</verse>
        <verse osisID='Mark.16.20'>Oni pak vyšli, všude kázali; a Pán s nimi působil a jejich slovo potvrzoval znameními.</verse>
      </chapter>
    </div></osisText>
</osis>
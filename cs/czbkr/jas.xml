<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='czbkr' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='czbkr'>
        <title>Czech BKR</title>
        <contributor>unbound</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Czech Bible Kralicka: Bible svata aneb vsecka svata pisma Stareho i Noveho Zakona podle posledniho vydani kralickeho z roku 1613.</description>
        <publisher>FreeBibleSoftwareGroup</publisher>
        <type type='OSIS'>Bible</type>
        <identifier type='OSIS'>czbkr</identifier>
        <source/>
        <language type='IETF'>cs</language>
        <relation/>
        <coverage/>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>Jakub, Boží a Pána Jezukrista služebník, dvanácteru pokolení rozptýlenému pozdravení vzkazuje.</verse>
        <verse osisID='Jas.1.2'>Za největší radost mějte, bratří moji, kdyžkoli pokušeními obkličováni býváte rozličnými,</verse>
        <verse osisID='Jas.1.3'>Vědouce, že zkušení víry vaší působí trpělivost.</verse>
        <verse osisID='Jas.1.4'>Trpělivost pak ať má dokonalý skutek, abyste byli dokonalí a celí, v ničemž nemajíce nedostatku.</verse>
        <verse osisID='Jas.1.5'>Jestliže pak komu z vás nedostává se moudrosti, žádejž jí od Boha, kterýž všechněm dává ochotně a neomlouvá; i budeť jemu dána.</verse>
        <verse osisID='Jas.1.6'>Žádejž pak důvěrně, nic nepochybuje. Nebo kdož pochybuje, podoben jest vlnám mořským, kteréž vítr sem i tam žene, a jimi zmítá.</verse>
        <verse osisID='Jas.1.7'>Nedomnívej se zajisté člověk ten, by co vzíti měl ode Pána,</verse>
        <verse osisID='Jas.1.8'>Jakožto muž dvojí mysli a neustavičný ve všech cestách svých.</verse>
        <verse osisID='Jas.1.9'>Chlubiž se pak bratr ponížený v povýšení svém,</verse>
        <verse osisID='Jas.1.10'>A bohatý v ponížení se; nebo jako květ byliny pomine.</verse>
        <verse osisID='Jas.1.11'>Nebo jakož slunce vzešlé s horkostí usušilo bylinu, a květ její spadl, i ušlechtilost postavy jeho zhynula, takť i bohatý v svých cestách usvadne.</verse>
        <verse osisID='Jas.1.12'>Ale blahoslavený muž, kterýž snáší pokušení, nebo když bude zkušen, vezme korunu života, kterouž zaslíbil Pán těm, jenž ho milují.</verse>
        <verse osisID='Jas.1.13'>Žádný, když bývá pokoušín, neříkej, že by od Boha pokoušín byl; neboť Bůh nemůže pokoušín býti ve zlém, aniž on koho pokouší.</verse>
        <verse osisID='Jas.1.14'>Ale jeden každý pokoušín bývá, od svých vlastních žádostí jsa zachvacován a oklamáván.</verse>
        <verse osisID='Jas.1.15'>Potom žádost když počne, porodí hřích, hřích pak vykonaný zplozuje smrt.</verse>
        <verse osisID='Jas.1.16'>Nebluďtež, bratří moji milí.</verse>
        <verse osisID='Jas.1.17'>Všeliké dání dobré a každý dar dokonalý shůry jest sstupující od Otce světel, u něhožto není proměnění, ani jakého pro obrácení se někam jinam zastínění.</verse>
        <verse osisID='Jas.1.18'>On proto, že chtěl, zplodil nás slovem pravdy, k tomu, abychom byli prvotiny nějaké stvoření jeho.</verse>
        <verse osisID='Jas.1.19'>A tak, bratří moji milí, budiž každý člověk rychlý k slyšení, ale zpozdilý k mluvení, zpozdilý k hněvu.</verse>
        <verse osisID='Jas.1.20'>Nebo hněv muže spravedlnosti Boží nepůsobí.</verse>
        <verse osisID='Jas.1.21'>Protož odvrhouce všelikou nečistotu, a ohyzdnost zlosti, s tichostí přijímejte vsáté slovo, kteréž může spasiti duše vaše.</verse>
        <verse osisID='Jas.1.22'>Buďtež pak činitelé slova, a ne posluchači toliko, oklamávajíce sami sebe.</verse>
        <verse osisID='Jas.1.23'>Nebo byl-li by kdo posluchač slova, a ne činitel, ten podoben jest muži spatřujícímu obličej přirozený svůj v zrcadle.</verse>
        <verse osisID='Jas.1.24'>Vzhlédl se zajisté, i odšel, a hned zapomenul, jaký by byl.</verse>
        <verse osisID='Jas.1.25'>Ale kdož by se vzhlédl v dokonalý zákon svobody a zůstával by v něm, ten nejsa posluchač zapominatelný, ale činitel skutku, ten, pravím, blahoslavený bude v skutku svém.</verse>
        <verse osisID='Jas.1.26'>Zdá-li se pak komu z vás, že jest nábožný, avšak v uzdu nepojímá jazyka svého, ale svodí srdce své, takového marné jest náboženství.</verse>
        <verse osisID='Jas.1.27'>Náboženství čisté a neposkvrněné před Bohem a Otcem totoť jest: Navštěvovati sirotky a vdovy v souženích jejich a ostříhati sebe neposkvrněného od světa.</verse>
      </chapter>
      <chapter osisID='Jas.2'>
        <verse osisID='Jas.2.1'>Bratří moji, nepřipojujtež přijímání osob k víře slavného Pána našeho Jezukrista.</verse>
        <verse osisID='Jas.2.2'>Nebo kdyby přišel do shromáždění vašeho muž, maje prsten zlatý, v drahém rouše, a všel by také i chudý v chaterném oděvu,</verse>
        <verse osisID='Jas.2.3'>A popatřili byste k tomu, jenž drahé roucho má, a řekli byste jemu: Ty sedni tuto pěkně; chudému pak řekli byste: Ty stůj tamto, aneb sedni tuto, pod podnoží noh mých;</verse>
        <verse osisID='Jas.2.4'>Zdaliž jste již neučinili rozdílu mezi sebou a učiněni jste rozeznavatelé v myšleních zlých?</verse>
        <verse osisID='Jas.2.5'>Slyšte, bratří moji milí, zdaliž Bůh nevyvolil chudých na tomto světě, aby bohatí byli u víře a dědicové království, kteréž zaslíbil těm, jenž jej milují?</verse>
        <verse osisID='Jas.2.6'>Ale vy jste neuctili chudého. Zdaliž ne ti, jenž bohatí jsou, mocí utiskují vás, a oniť vás i k soudům přivozují?</verse>
        <verse osisID='Jas.2.7'>Zdali oni nerouhají se tomu slavnému jménu, kteréž vzýváno jest nad vámi?</verse>
        <verse osisID='Jas.2.8'>Jestliže pak plníte Zákon královský podle Písem: Milovati budeš bližního svého, jako sebe samého, dobře činíte.</verse>
        <verse osisID='Jas.2.9'>Pakli osoby přijímáte, hřešíte, a Zákon vás tresce jako přestupníky.</verse>
        <verse osisID='Jas.2.10'>Nebo kdo by koli celého Zákona ostříhal, přestoupil by pak v jediném, učiněn jest všemi vinen.</verse>
        <verse osisID='Jas.2.11'>Ten zajisté, kterýž řekl: Nesesmilníš, takéť jest řekl: Nezabiješ. Pakli bys nesesmilnil, ale zabil bys, učiněn jsi přestupníkem Zákona.</verse>
        <verse osisID='Jas.2.12'>Tak mluvte a tak čiňte, jakožto ti, kteříž podle zákona svobody souzeni býti máte.</verse>
        <verse osisID='Jas.2.13'>Nebo odsouzení bez milosrdenství stane se tomu, kdož nečiní milosrdenství, ale chlubíť se milosrdenstvím proti odsudku.</verse>
        <verse osisID='Jas.2.14'>Co prospěje, bratří moji, praví-li se kdo víru míti, a nemá-li skutků? Zdaliž jej ta víra může spasiti?</verse>
        <verse osisID='Jas.2.15'>A kdyby bratr neb sestra neodění byli, a opuštění z strany každodenního pokrmu,</verse>
        <verse osisID='Jas.2.16'>Řekl by pak jim někdo z vás: Jděte v pokoji a zhřejte se, a najezte se, avšak nedali byste jim potřeby tělesné, což to platno bude?</verse>
        <verse osisID='Jas.2.17'>Takž i víra, nemá-li skutků, mrtváť jest sama v sobě.</verse>
        <verse osisID='Jas.2.18'>Ale dí někdo: Ty víru máš, a já mám skutky. Ukažiž ty mi víru svou z skutků svých, a jáť tobě ukáži víru svou z skutků svých.</verse>
        <verse osisID='Jas.2.19'>Ty věříš, že jest jeden Bůh. Dobře činíš. I ďáblovéť tomu věří, avšak třesou se.</verse>
        <verse osisID='Jas.2.20'>Ale chceš-liž věděti, ó člověče marný, že víra bez skutků jest mrtvá?</verse>
        <verse osisID='Jas.2.21'>Abraham otec náš zdali ne z skutků ospravedlněn jest, obětovav syna svého Izáka na oltář?</verse>
        <verse osisID='Jas.2.22'>Vidíš-li, že víra napomáhala skutkům jeho a z skutků víra dokonalá byla?</verse>
        <verse osisID='Jas.2.23'>A tak naplněno jest Písmo, řkoucí: I uvěřil Abraham Bohu, a počteno jest jemu to za spravedlnost, a přítelem Božím nazván jest.</verse>
        <verse osisID='Jas.2.24'>Vidíte-liž tedy, že z skutků ospravedlněn bývá člověk a ne z víry toliko?</verse>
        <verse osisID='Jas.2.25'>Též podobně i Raab nevěstka zdali ne z skutků ospravedlněna jest, přijavši posly a jinou cestou pryč je vypustivši?</verse>
        <verse osisID='Jas.2.26'>Nebo jakož tělo bez duše jest mrtvé, takť i víra bez skutků jest mrtvá.</verse>
      </chapter>
      <chapter osisID='Jas.3'>
        <verse osisID='Jas.3.1'>Nebuďtež mnozí mistři, bratří moji, vědouce, že bychom těžší odsouzení vzali.</verse>
        <verse osisID='Jas.3.2'>V mnohém zajisté klesáme všickni. Kdožť neklesá v slovu, tenť jest dokonalý muž, mohoucí jako uzdou spravovati všecko tělo.</verse>
        <verse osisID='Jas.3.3'>An my koně v uzdu pojímáme, aby nám povolni byli, a vším tělem jejich vládneme.</verse>
        <verse osisID='Jas.3.4'>An i lodí tak veliké jsouce a prudkými větry hnány bývajíce, však i nejmenším veslem bývají sem i tam obracíny, kamžkoli líbí se tomu, kdož je spravuje.</verse>
        <verse osisID='Jas.3.5'>Tak i jazyk malý úd jest, avšak veliké věci provodí. Aj, maličký oheň, kterak veliký les zapálí!</verse>
        <verse osisID='Jas.3.6'>A jestiť jazyk jako oheň a svět nepravosti. Takť jest, pravím, postaven jazyk mezi údy našimi, nanečišťující celé tělo, a rozpalující kolo narození našeho, jsa rozněcován od ohně pekelného.</verse>
        <verse osisID='Jas.3.7'>Všeliké zajisté přirození i zvěři, i ptactva, i hadů, i mořských potvor bývá zkroceno, a jest okroceno od lidí;</verse>
        <verse osisID='Jas.3.8'>Ale jazyka žádný z lidí zkrotiti nemůže; tak jest nezkrotitelné zlé, pln jsa jedu smrtelného.</verse>
        <verse osisID='Jas.3.9'>Jím dobrořečíme Bohu Otci a jím zlořečíme lidem, ku podobenství Božímu stvořeným.</verse>
        <verse osisID='Jas.3.10'>Z jedněch a týchž úst pochází dobrořečení i zlořečení. Ne takť býti má, bratří moji.</verse>
        <verse osisID='Jas.3.11'>Zdaliž studnice jedním pramenem vydává sladkou i hořkou vodu?</verse>
        <verse osisID='Jas.3.12'>Zdaliž může, bratří moji, fíkový strom nésti olivky, aneb vinný kmen fíky? Takť žádná studnice slané a sladké vody spolu vydávati nemůže.</verse>
        <verse osisID='Jas.3.13'>Kdo jest moudrý a umělý mezi vámi? Ukažiž dobrým obcováním skutky své v krotké moudrosti.</verse>
        <verse osisID='Jas.3.14'>Pakliť máte mezi sebou hořkou závist a zdráždění v srdci svém, nechlubte se a neklamejte proti pravdě.</verse>
        <verse osisID='Jas.3.15'>Neníť zajisté ta moudrost shůry sstupující, ale jest zemská, hovadná a ďábelská.</verse>
        <verse osisID='Jas.3.16'>Nebo kdežť jest závist a rozdráždění, tu jest roztržka a všeliké dílo zlé.</verse>
        <verse osisID='Jas.3.17'>Ale moudrost, kteráž jest shůry, nejprve zajisté jest čistotná, potom pokojná, mírná, povolná, plná milosrdenství a ovoce dobrého, bez rozsuzování a bez pokrytství.</verse>
        <verse osisID='Jas.3.18'>Ovoce pak spravedlnosti v pokoji rozsívá se těm, kteříž pokoj působí.</verse>
      </chapter>
      <chapter osisID='Jas.4'>
        <verse osisID='Jas.4.1'>Odkud pocházejí bojové a vády mezi vámi? Zdali ne odtud, totiž z libostí vašich, kteréž rytěřují v údech vašich?</verse>
        <verse osisID='Jas.4.2'>Žádáte, a nemáte; závidíte sobě, a dychtíte po tom, což sobě zalibujete, a nemůžete dosáhnouti; bojujete a válčíte, avšak toho, oč usilujete, nemáte, protože neprosíte.</verse>
        <verse osisID='Jas.4.3'>Prosíte, a nebéřete, protože zle prosíte, abyste na své libosti vynakládali.</verse>
        <verse osisID='Jas.4.4'>Cizoložníci a cizoložnice, což nevíte, že přízeň světa jest nepřítelkyně Boží? A protož kdo by koli chtěl býti přítelem tohoto světa, nepřítelem Božím učiněn bývá.</verse>
        <verse osisID='Jas.4.5'>Což mníte, že nadarmo dí Písmo: Zdali k závisti nakloňuje duch ten, kterýž přebývá v nás?</verse>
        <verse osisID='Jas.4.6'>Nýbrž hojnější dává milost. Nebo dí: Bůh se pyšným protiví, ale pokorným dává milost.</verse>
        <verse osisID='Jas.4.7'>Poddejtež se tedy Bohu, a zepřetež se ďáblu, i utečeť od vás.</verse>
        <verse osisID='Jas.4.8'>Přibližte se k Bohu, a přiblížíť se k vám. Umejte ruce, hříšníci, a očisťte srdce vy, jenž jste dvojité mysli.</verse>
        <verse osisID='Jas.4.9'>Souženi buďte, a kvělte, a plačte; smích váš obratiž se v kvílení, a radost v zámutek.</verse>
        <verse osisID='Jas.4.10'>Ponižte se před obličejem Páně, a povýšíť vás.</verse>
        <verse osisID='Jas.4.11'>Neutrhejtež jedni druhým, bratří. Kdož utrhá bratru a soudí bratra svého, utrhá Zákonu a soudí Zákon. Soudíš-li pak Zákon, nejsi plnitel Zákona, ale soudce.</verse>
        <verse osisID='Jas.4.12'>Jedenť jest vydavatel Zákona, kterýž může spasiti i zatratiti. Ty kdo jsi, jenž soudíš jiného?</verse>
        <verse osisID='Jas.4.13'>Ale nuže vy, kteříž říkáte: Dnes nebo zítra vypravíme se do onoho města, a pobudeme tam přes celý rok, a budeme kupčiti, a něco zíštěme;</verse>
        <verse osisID='Jas.4.14'>(Ješto nevíte, co zítra bude. Nebo jakýť jest život váš? Pára zajisté jest, kteráž se na maličko ukáže, a potom zmizí.)</verse>
        <verse osisID='Jas.4.15'>Místo toho, co byste měli říci: Bude-li Bůh chtíti, a budeme-li živi, i učiníme toto nebo onono.</verse>
        <verse osisID='Jas.4.16'>Vy pak chlubíte se v pýše své. Všeliká taková chlouba zlá jest.</verse>
        <verse osisID='Jas.4.17'>A protož kdo umí dobře činiti, a nečiní, hřích má.</verse>
      </chapter>
      <chapter osisID='Jas.5'>
        <verse osisID='Jas.5.1'>Nuže nyní, boháči, plačte, kvílíce nad bídami svými, kteréž přijdou.</verse>
        <verse osisID='Jas.5.2'>Zboží vaše shnilo a roucho vaše zmolovatělo.</verse>
        <verse osisID='Jas.5.3'>Zlato vaše a stříbro zerzavělo, a rez jejich bude na svědectví proti vám, a zžířeť těla vaše jako oheň. Shromáždili jste poklad ku posledním dnům.</verse>
        <verse osisID='Jas.5.4'>Aj, mzda dělníků, kteříž žali krajiny vaše, při vás zadržaná, křičí, a hlas volání ženců v uši Pána zástupů vešel.</verse>
        <verse osisID='Jas.5.5'>Rozkoš jste provodili na zemi a zbujněli jste; vykrmili jste srdce vaše jakožto ke dni zabití.</verse>
        <verse osisID='Jas.5.6'>Odsoudili jste a zamordovali spravedlivého, a neodpíral vám.</verse>
        <verse osisID='Jas.5.7'>A protož trpěliví buďte, bratří, až do příchodu Páně. Aj, oráč očekává drahého užitku zemského, trpělivě naň očekávaje, až by přijal podzimní i jarní déšť.</verse>
        <verse osisID='Jas.5.8'>Buďtež i vy trpěliví a potvrzujte srdcí vašich; neboť se přibližuje příští Páně.</verse>
        <verse osisID='Jas.5.9'>Nevzdychejtež k Bohu jedni proti druhým, bratří, abyste nebyli odsouzeni. Aj, Soudce již přede dveřmi stojí.</verse>
        <verse osisID='Jas.5.10'>Ku příkladu snášení protivenství a dlouhočekání, bratří moji, vezměte proroky, kteříž mluvívali ve jménu Páně.</verse>
        <verse osisID='Jas.5.11'>Aj, blahoslavíme ty trpělivé. O trpělivosti Jobově slýchali jste, a dokonání Páně viděli jste; nebo velmi jest milosrdný Pán a lítostivý.</verse>
        <verse osisID='Jas.5.12'>Přede všemi pak věcmi, bratří moji, nepřisahejte, ani skrze nebe, ani skrze zemi, ani kteroukoli jinou přísahou, ale buď řeč vaše: Jistě, jistě, nikoli, nikoli, abyste neupadli v odsouzení.</verse>
        <verse osisID='Jas.5.13'>Jest-li kdo z vás zkormoucený? Modliž se. Pakli jest kdo mysli dobré? Prozpěvuj Pánu.</verse>
        <verse osisID='Jas.5.14'>Stůně-li kdo z vás? Zavolej starších sboru, a oni modltež se za něj, mažíce jej olejem ve jménu Páně.</verse>
        <verse osisID='Jas.5.15'>A modlitba víry uzdraví neduživého, a pozdvihneť ho Pán; a jestliže jest co prohřešil, budeť jemu odpuštěno.</verse>
        <verse osisID='Jas.5.16'>Vyznávejtež se pak jedni druhým z hříchů svých, a modlte se jedni za druhé, abyste uzdraveni byli. Mnohoť zajisté může modlitba spravedlivého opravdová.</verse>
        <verse osisID='Jas.5.17'>Eliáš člověk byl týmž bídám jako i my poddaný, a modlitbou modlil se, aby nepršelo, i nepršel déšť na zemi za tři léta a za šest měsíců.</verse>
        <verse osisID='Jas.5.18'>A zase modlil se, i vydalo nebe déšť, a země zplodila ovoce své.</verse>
        <verse osisID='Jas.5.19'>Bratří, jestliže by kdo z vás pobloudil od pravdy, a někdo by jej napravil,</verse>
        <verse osisID='Jas.5.20'>Věziž, že ten, kdož by odvrátil hříšníka od bludné cesty jeho, vysvobodí duši jeho od smrti a přikryje množství hříchů.</verse>
      </chapter>
    </div></osisText>
</osis>
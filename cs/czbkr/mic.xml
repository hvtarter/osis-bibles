<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='czbkr' xml:lang='cs'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='czbkr'>
        <title>Czech BKR</title>
        <contributor>unbound</contributor>
        <creator>Pan Tau</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Czech Bible Kralicka: Bible svata aneb vsecka svata pisma Stareho i Noveho Zakona podle posledniho vydani kralickeho z roku 1613.</description>
        <publisher>FreeBibleSoftwareGroup</publisher>
        <type type='OSIS'>Bible</type>
        <identifier type='OSIS'>czbkr</identifier>
        <source/>
        <language type='IETF'>cs</language>
        <relation/>
        <coverage/>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Mic'>
      <chapter osisID='Mic.1'>
        <verse osisID='Mic.1.1'>Slovo Hospodinovo, kteréž se stalo k Micheášovi Moraštickému za dnů Jotama, Achasa a Ezechiáše králů Judských, kteréž u vidění slyšel o Samaří a Jeruzalému.</verse>
        <verse osisID='Mic.1.2'>Slyšte všickni lidé napořád, pozoruj země, i což na ní jest, a nechť jest Panovník Hospodin proti vám svědkem, Panovník z chrámu svatosti své.</verse>
        <verse osisID='Mic.1.3'>Nebo aj, Hospodin vyjde z místa svého, a sstoupě, šlapati bude po vysokostech země.</verse>
        <verse osisID='Mic.1.4'>I budou se rozplývati hory pod ním, a údolé se roztrhovati, tak jako vosk od ohně, a jako vody mající spád dolů,</verse>
        <verse osisID='Mic.1.5'>A to všecko pro Jákobovo zpronevěření, a pro hříchy domu Izraelského. Kdo jest příčina zpronevěření Jákobova? Zdali ne Samaří? A kdo výsostí Judských: Zdali ne Jeruzalém?</verse>
        <verse osisID='Mic.1.6'>Protož obrátím Samaří v hromadu rumu, k štípení vinic, a svalím do údolí kamení její, i základy její odkryji.</verse>
        <verse osisID='Mic.1.7'>A všecky rytiny její ztlučeny budou, i všickni darové její ohněm spáleni, a všecky modly její obrátím v pustinu. Nebo ze mzdy nevěstčí toho nashromáždila, protož se zase ke mzdě nevěstčí to navrátí.</verse>
        <verse osisID='Mic.1.8'>Nad čímž kvíliti a naříkati budu, chodě svlečený a nahý, vydám se v naříkání jako drakové, a v kvílení jako mladé sovy,</verse>
        <verse osisID='Mic.1.9'>Proto že zneduživěla od ran svých, a že přišlo to až k Judovi, dosáhlo až k bráně lidu mého, až do Jeruzaléma.</verse>
        <verse osisID='Mic.1.10'>Neoznamujtež v Gát, aniž hned plačte; v domě Ofra v prachu se válej.</verse>
        <verse osisID='Mic.1.11'>Ty, kteráž bydlíš v Safir, zajdi, obnaženou majíc hanbu. Nevyjdeť ta, kteráž bydlí v Zaanan pro kvílení v Betezel, od vás maje živnost svou.</verse>
        <verse osisID='Mic.1.12'>Bude, pravím, bolestiti pro dobré věci obyvatelkyně Marót, proto že sstoupí zlé od Hospodina až do brány Jeruzalémské.</verse>
        <verse osisID='Mic.1.13'>Zapřáhni do vozu rychlé koně, obyvatelkyně Lachis, kteráž jsi původ hřícha dceři Sionské; nebo v tobě nalezena jsou přestoupení Izraelova.</verse>
        <verse osisID='Mic.1.14'>Protož pošleš dary své s Morešet v Gát; domové Achzib zklamají krále Izraelské.</verse>
        <verse osisID='Mic.1.15'>Ó obyvatelkyně Maresa, i toběť tudíž přivedu dědice; až do Adulam přijde, k slávě Izraelské.</verse>
        <verse osisID='Mic.1.16'>Učiniž sobě lysinu, a ohol se pro syny rozkoší svých; rozšiř lysinu svou jako orlice, nebo stěhují se od tebe.</verse>
      </chapter>
      <chapter osisID='Mic.2'>
        <verse osisID='Mic.2.1'>Běda těm, kteříž vymýšlejí nepravost a ukládají zlé na ložcích svých, a na úsvitě ráno vykonávají je, když jest v moci rukou jejich.</verse>
        <verse osisID='Mic.2.2'>Požádají polí, i vydírají, takž i domů, a odjímají; a tak provozují moc nad mužem i domem jeho, nad jedním každým i dědictvím jeho.</verse>
        <verse osisID='Mic.2.3'>Protož takto praví Hospodin: Aj, já myslím proti čeledi té věc zlou, odkudž nevyňmete hrdel vašich, aniž budete choditi vysokomyslně; nebo čas zlý bude.</verse>
        <verse osisID='Mic.2.4'>V ten den užívati budou o vás přísloví, a naříkati budou naříkáním žalostným, řkouce: Do cela zpuštěni jsme, podíl lidu mého proměnil. Jaktě mi jej odjal, a vzav pole naše, rozdělil!</verse>
        <verse osisID='Mic.2.5'>Protož nebudeš míti, kdožť by vztáhl provazec na los v shromáždění Hospodinovu.</verse>
        <verse osisID='Mic.2.6'>Neprorokujte. Budou prorokovati, ale nebudou těmto prorokovati, a neponesou pohanění.</verse>
        <verse osisID='Mic.2.7'>Ó kteráž sloveš domem Jákobovým, zdali do těsna vehnán býti má duch Hospodinův? To-liž by skutkové jeho byli? Zdaliž slova má nejsou dobrá tomu, kdož upřímě chodí?</verse>
        <verse osisID='Mic.2.8'>Včera byl lidem mým, již jako nepřítel povstává. Majíce oděv, plášť strhujete s těch, kteříž chodí bezpečně, vyhýbajíce se bitvě.</verse>
        <verse osisID='Mic.2.9'>Manželky lidu mého vyháníte z domu rozkoší jejich, od dítek jejich odjímáte slávu mou na věky.</verse>
        <verse osisID='Mic.2.10'>Vstaňte a odejděte, neboť tato není sídlem pro nečistotu. Ztratí vás, a to ztracením jistým.</verse>
        <verse osisID='Mic.2.11'>Jestliže za proroka se vydávaje a lež mluvě, říká: Budu tobě prorokovati o víně aneb o nápoji opojujícím, takový bývá prorokem lidu tohoto.</verse>
        <verse osisID='Mic.2.12'>Jistotně zberu tě, Jákobe, docela, jistotně shromáždím ostatky Izraele, a seženu je v hromadu jako ovce v Bozra, jako stádo do prostřed ovčince jeho, i vzejde hluk od lidu.</verse>
        <verse osisID='Mic.2.13'>Vstoupí ten, kterýž prolamovati bude před nimi. Prolomí, a projdou bránu, a vyjdou skrze ni; ano i král jejich půjde před nimi, a Hospodin na špici jejich.</verse>
      </chapter>
      <chapter osisID='Mic.3'>
        <verse osisID='Mic.3.1'>Protož pravím: Slyštež již přední v Jákobovi, a vůdcové domu Izraelského: Zdaliž vy nemáte povědomi býti soudu?</verse>
        <verse osisID='Mic.3.2'>Nenávidí dobrého a milují zlé, sdírají s lidu kůži jejich, a maso jejich s kostí jejich.</verse>
        <verse osisID='Mic.3.3'>A jedí maso lidu mého, a kůži jejich s nich svláčejí, i kosti jejich rozlamují, a rozdělují jako do hrnce, a jako maso do kotlíku.</verse>
        <verse osisID='Mic.3.4'>Tehdy volati budou k Hospodinu, a nevyslyší jich, ale skryje tvář svou před nimi v ten čas, tak jakž oni vykonávali zlá předsevzetí svá.</verse>
        <verse osisID='Mic.3.5'>Takto praví Hospodin o těch prorocích, kteříž v blud uvodí lid můj, a hryzouce zuby svými, vyhlašují pokoj, a proti tomu, kdož by jim nic do úst nedal, válku vyzdvihují.</verse>
        <verse osisID='Mic.3.6'>A protož obrátí se vám vidění v noc, a předpovídání vaše v tmu; nebo zajde slunce těm prorokům, a zatmí se jim den.</verse>
        <verse osisID='Mic.3.7'>I budou se hanbiti ti vidoucí, a styděti ti věštci, a zastrou bradu svou všickni napořád, proto že nebude žádné odpovědi Boží.</verse>
        <verse osisID='Mic.3.8'>Ale já naplněn jsem silou Ducha Hospodinova, a soudem i udatností, abych oznámil Jákobovi zpronevěření jeho, a Izraelovi hřích jeho.</verse>
        <verse osisID='Mic.3.9'>Slyštež již toto přední v domě Jákobově, a vůdcové domu Izraelského, kteříž v ošklivosti mají soud, a cožkoli jest pravého, převracejí:</verse>
        <verse osisID='Mic.3.10'>Každý vzdělává Sion vraždami, a Jeruzalém nepravostí.</verse>
        <verse osisID='Mic.3.11'>Jehož přední podlé darů soudí, a kněží jeho ze mzdy učí, a proroci jeho z peněz hádají, a však na Hospodina zpoléhají, říkajíce: Zdaliž Hospodina není u prostřed nás? Nepřijdeť na nás nic zlého.</verse>
        <verse osisID='Mic.3.12'>A protož vaší příčinou Sion jako pole orán bude, a Jeruzalém v hromady obrácen bude, a hora domu toho v vysoké lesy.</verse>
      </chapter>
      <chapter osisID='Mic.4'>
        <verse osisID='Mic.4.1'>Ale stane se v posledních dnech, že utvrzena bude hora domu Hospodinova na vrchu hor, a vyvýšena nad pahrbky, i pohrnou se k ní národové.</verse>
        <verse osisID='Mic.4.2'>A půjdou lidé mnozí, říkajíce: Poďte, a vstupme na horu Hospodinovu, totiž do domu Boha Jákobova, a bude nás vyučovati cestám svým, i budeme choditi po stezkách jeho. Nebo z Siona vyjde zákon, a slovo Hospodinovo z Jeruzaléma.</verse>
        <verse osisID='Mic.4.3'>Onť bude souditi mezi národy mnohými, a trestati bude národy silné za dlouhé časy. I skují meče své v motyky, a oštípy své v srpy. Nepozdvihne národ proti národu meče, a nebudou se více učiti boji.</verse>
        <verse osisID='Mic.4.4'>Ale seděti bude každý pod vinným kmenem svým, a pod fíkovím svým, a nebude žádného, kdo by přestrašil; nebo ústa Hospodina zástupů mluvila.</verse>
        <verse osisID='Mic.4.5'>Všickni zajisté národové choditi budou jeden každý ve jménu boha svého, ale my choditi budeme ve jménu Hospodina Boha našeho na věky věků.</verse>
        <verse osisID='Mic.4.6'>V ten den, dí Hospodin, zberu zase kulhavou, a zahnanou shromáždím, i tu, kteréž jsem zle činil.</verse>
        <verse osisID='Mic.4.7'>I dám té kulhavé potomky, a pryč zahnané národ silný, a bude kralovati Hospodin nad nimi na hoře Sion od tohoto času až na věky.</verse>
        <verse osisID='Mic.4.8'>A tak ty věže bravná, bašto dcery Sionské, až k tobě přijde, přijde, pravím, panování první, a království k dceři Jeruzalémské.</verse>
        <verse osisID='Mic.4.9'>Pročež nyní tak velice křičíš? Zdaliž není žádného krále v tobě? Zdali rádce tvůj zahynul, že tě zachvátila bolest jako rodičku?</verse>
        <verse osisID='Mic.4.10'>Pracujž ku porodu a úpěj, dcero Sionská, jako rodička; nebo již vyjdeš z města, a budeš bydliti na poli, a přijdeš až do Babylona. Tam vytržena budeš, tam tě vykoupí Hospodin z ruky nepřátel tvých.</verse>
        <verse osisID='Mic.4.11'>Sbírajíť se nyní sic proti tobě národové mnozí, říkající: Nechť jest poškvrněn Sion, a nechť se podívají na to oči naše.</verse>
        <verse osisID='Mic.4.12'>Však oni neznají myšlení Hospodinových, aniž rozumějí radě jeho, že je shromažďuje jako snopy na humno.</verse>
        <verse osisID='Mic.4.13'>Vstaniž a mlať, dcero Sionská; nebo rok tvůj učiním železný, a kopyta tvá učiním ocelivá. I zetřeš národy mnohé, a posvětím Hospodinu jmění jejich, a zboží jejich Pánu vší země.</verse>
      </chapter>
      <chapter osisID='Mic.5'>
        <verse osisID='Mic.5.1'>Sbeřiž se nyní po houfích, ó záškodnice, oblehni nás, nechať bijí holí v líce soudce Izraelského.</verse>
        <verse osisID='Mic.5.2'>A ty Betléme Efrata, jakžkoli jsi nejmenší mezi tisíci Judskými, z tebe mi vyjde ten, kterýž má býti Panovníkem v Izraeli, a jehož východové jsou od starodávna, ode dnů věčných.</verse>
        <verse osisID='Mic.5.3'>Protož, ač je vydá v rozptýlení, ažby ta, kteráž rodí, porodila, však ostatek bratří jeho navrátí se s syny Izraelskými.</verse>
        <verse osisID='Mic.5.4'>I stane a pásti bude v síle Hospodinově, a u velebnosti jména Hospodina Boha svého. I budou bydliti, nebo již velikomocný bude až do končin země.</verse>
        <verse osisID='Mic.5.5'>I budeť takový pokoj, že když Assur přitáhne do země naší, a šlapati bude po palácích našich, tedy postavíme proti němu sedm pastýřů, a osmero knížat z lidu,</verse>
        <verse osisID='Mic.5.6'>Kteříž spasou zemi Assyrskou mečem, a zemi Nimrodovu v pomezích jejích. A tak vytrhne od Assura, když přitáhne do země naší, a šlapati bude po našem pomezí.</verse>
        <verse osisID='Mic.5.7'>A protož ostatkové Jákobovi u prostřed národů mnohých budou jako rosa od Hospodina, jako tiší dešťové skrápějící bylinu, jichž neočekává od žádného, aniž čeká od synů lidských.</verse>
        <verse osisID='Mic.5.8'>Budou též ostatkové Jákobovi mezi pohany, a u prostřed národů mnohých, jako lev mezi zvěří divokou, jako mladý lev mezi stády ovec. Kterýžto když jde, a pošlapává, i lapá, není žádného, kdo by vytrhl.</verse>
        <verse osisID='Mic.5.9'>Vyvýšiť se ruka tvá nad tvými nepřátely, a všickni protivníci tvoji vypléněni budou.</verse>
        <verse osisID='Mic.5.10'>I stane se v ten den, dí Hospodin, že vypléním koně tvé z prostředku tvého, a zkazím vozy tvé.</verse>
        <verse osisID='Mic.5.11'>A vypléním města země tvé, a rozbořím všecky pevnosti tvé.</verse>
        <verse osisID='Mic.5.12'>Vypléním též kouzly z tebe, a planetářů nebude v tobě.</verse>
        <verse osisID='Mic.5.13'>Zahladím i rytiny tvé, i obrazy tvé z prostředku tvého, a nebudeš se klaněti více dílu rukou svých.</verse>
        <verse osisID='Mic.5.14'>Vykořením i háje tvé z prostředku tvého, a zkazím nepřátely tvé.</verse>
        <verse osisID='Mic.5.15'>A tak v hněvu a v prchlivosti vykonám pomstu nad těmi národy, kteříž nebyli poslušni.</verse>
      </chapter>
      <chapter osisID='Mic.6'>
        <verse osisID='Mic.6.1'>Slyštež nyní, co praví Hospodin: Vstaň, suď se s těmito horami, a nechť slyší pahrbkové hlas tvůj.</verse>
        <verse osisID='Mic.6.2'>Slyštež hory rozepři Hospodinovu, i nejpevnější základové země; nebo má rozepři Hospodin s lidem svým, a proti Izraelovi odpor povede.</verse>
        <verse osisID='Mic.6.3'>Lide můj, cožť jsem učinil? A čím jsem tě obtěžoval? Vydej svědectví proti mně.</verse>
        <verse osisID='Mic.6.4'>Ješto jsem tě vyvedl z země Egyptské, a z domu služebníků vykoupil jsem tě, a poslal jsem před tváří tvou Mojžíše, Arona a Marii.</verse>
        <verse osisID='Mic.6.5'>Lide můj, rozpomeň se nyní, jakou radu skládal Balák král Moábský, a co jemu odpovídal Balám syn Beorův, od Setim až do Galgala, abys poznal hojnou spravedlnost Hospodinovu.</verse>
        <verse osisID='Mic.6.6'>Čímž předejdu Hospodina? Skloniti-liž se mám před Bohem nejvyšším? Předejdu-liž ho zápaly, volky ročními?</verse>
        <verse osisID='Mic.6.7'>Zalíbí-liž sobě Hospodin v tisících skopců, v mnohokrát desíti tisících potoků oleje? Dám-liž prvorozeného svého za přestoupení své, plod života svého za hřích duše své?</verse>
        <verse osisID='Mic.6.8'>Oznámiltě tobě, ó člověče, co jest dobrého, i čehož Hospodin vyhledává od tebe, jediné, abys činil soud, a miloval milosrdenství, a pokorně chodil s Bohem svým.</verse>
        <verse osisID='Mic.6.9'>Hlas Hospodinův na město volá (ale sám rozumný spatřuje jméno tvé,): Slyštež o metle, a kdo ji uložil.</verse>
        <verse osisID='Mic.6.10'>Ještě-liž jsou v domě bezbožného pokladové nespravedliví, a míra nespravedlivá a ohavná?</verse>
        <verse osisID='Mic.6.11'>Zdaliž ospravedlniti mám vážky nepravé, a v pytlíku kamení falešné?</verse>
        <verse osisID='Mic.6.12'>Bohatí jeho plní jsou nátisku, a obyvatelé jeho mluví lež, a jazyk jejich lstivý jest v ústech jejich.</verse>
        <verse osisID='Mic.6.13'>Pročež i já také nemoc dopustím, bíti a pléniti tě budu pro hříchy tvé.</verse>
        <verse osisID='Mic.6.14'>Ty budeš jísti, a nenasytíš se, a snížení tvé bude u prostřed tebe. Vyneseš zajisté, ale neodneseš, a co vyneseš, vydám pod meč.</verse>
        <verse osisID='Mic.6.15'>Ty budeš síti, ale nebudeš žíti; ty tlačiti budeš olivky, ale nebudeš se pomazovati olejem, i mest, ale nebudeš píti vína.</verse>
        <verse osisID='Mic.6.16'>Nebo snažně ostříhá ustanovení Amri, i každého skutku domu Achabova, a spravujete se radami jejich, tak abych tě vydal v zpuštění, a obyvatele jeho v posměch. A protož pohanění lidu mého ponesete.</verse>
      </chapter>
      <chapter osisID='Mic.7'>
        <verse osisID='Mic.7.1'>Běda mně, že jsem jako paběrek úrod letních, jako paběrkové po vinobraní. Není žádného hroznu k jídlu, prvotiny z ovoce žádá duše má.</verse>
        <verse osisID='Mic.7.2'>Zahynul pobožný z země této, a upřímého mezi lidmi není žádného; všickni napořád o vylití krve úklady činí, jeden každý bratra svého loví sítí.</verse>
        <verse osisID='Mic.7.3'>Co zlého oběma rukama páchají, to aby za dobré počteno bylo. Kníže žádá, a soudce z úplatku soudí, a kdož veliký jest, ten mluví převrácenost duše své, a v hromadu ji pletou.</verse>
        <verse osisID='Mic.7.4'>Nejlepší z nich jest jako bodlák, nejupřímější převyšuje trní. Přicházíť den strážných tvých, navštívení tvé přichází; jižť nastane zpletení jejich.</verse>
        <verse osisID='Mic.7.5'>Nedověřujte se příteli, nedoufejte v vůdce; před tou, jenž leží v lůnu tvém, ostříhej dveří úst svých.</verse>
        <verse osisID='Mic.7.6'>Nebo syn v lehkost uvodí otce, dcera povstává proti mateři své, nevěsta proti svegruši své, a nepřátelé jednoho každého jsou vlastní jeho.</verse>
        <verse osisID='Mic.7.7'>Protož já na Hospodina vyhlédati budu, očekávati budu na Boha spasení svého, vyslyšíť mne Bůh můj.</verse>
        <verse osisID='Mic.7.8'>Neraduj se ze mne, nepřítelkyně má. Upadla-liť jsem, povstanu; sedím-liť v temnostech, svítí mi Hospodin.</verse>
        <verse osisID='Mic.7.9'>Zůřivost Hospodinovu ponesu, nebo jsem proti němu zhřešila, až se vždy zasadí o mou při, a mne zastane. Vyvedeť mne na světlo, budu viděti spravedlnost jeho.</verse>
        <verse osisID='Mic.7.10'>Uzříť to nepřítelkyně má, a přikryje ji hanba, ješto mi říká: Kdež jest Hospodin Bůh tvůj? Oči mé podívají se na ni; jižť bude rozšlapána jako bláto na ulicích.</verse>
        <verse osisID='Mic.7.11'>Toho dne, v němž vystaveny budou hradby tvé, toho dne daleko se rozejde výpověd.</verse>
        <verse osisID='Mic.7.12'>Toho dne k tobě přicházeti budou i z Assyrské země až do pevností, a od pevností až k řece, a od moře k moři, a od hory k hoře.</verse>
        <verse osisID='Mic.7.13'>A však země tato zpuštěna bude pro obyvatele své, pro ovoce činů jejich.</verse>
        <verse osisID='Mic.7.14'>Pasiž lid svůj berlou svou, stádce dědictví svého, kteréž přebývá osamělé v lese u prostřed polí, ať spasou Bázan a Galád jako za dnů starodávních,</verse>
        <verse osisID='Mic.7.15'>Jako za dnů v nichž jsi vyšel z země Egyptské. Ukáži jemu divné věci.</verse>
        <verse osisID='Mic.7.16'>Což vidouce národové, styděti se budou za všecku sílu svou; vloží ruku na ústa, a uši jejich ohlechnou.</verse>
        <verse osisID='Mic.7.17'>Lízati budou prach jako had, a jako hadové zemští s třesením polezou z děr svých; k Hospodinu Bohu našemu, předěšeni jsouce, poběhnou, a báti se tebe budou.</verse>
        <verse osisID='Mic.7.18'>Kdo jest Bůh silný podobný tobě, kterýž by snímal nepravost a promíjel přestoupení ostatkům dědictví svého, kterýž by nedržel na věky hněvu svého, proto že líbost má v slitování se?</verse>
        <verse osisID='Mic.7.19'>Navrátě se, slituje se nad námi, podmaní nepravosti naše; nýbrž uvržeš do hlubin mořských všecky hříchy naše.</verse>
        <verse osisID='Mic.7.20'>Pravdomluvným se ukážeš Jákobovi, milosrdným Abrahamovi, jakož jsi přisáhl otcům našim ode dnů starodávních.</verse>
      </chapter>
    </div></osisText>
</osis>
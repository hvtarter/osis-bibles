<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='pl' osisIDWork='poland' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='poland'>
        <title>Polska Biblia</title>
        <contributor>Wojciech Bartmiński</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>Polska Biblia Gdańska (1632, rewizja 1738, od 1838 wydawana bez Apokryfów, rewizja Nowego Testamentu 1881)</description>
        <publisher>Theologische Initiative Freiburg</publisher>
        <type type='OSIS'>Bible</type>
        <identifier type='OSIS'>poland</identifier>
        <source>http://acn.waw.pl/biblia/teksty/downloads/pbg-osis.zip</source>
        <language type='IETF'>pl</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Thess'>
      <chapter osisID='2Thess.1'>
        <verse osisID='2Thess.1.1'>Paweł i Sylwan, i Tymoteusz zborowi Tesaloniceńskiemu w Bogu, Ojcu naszym, i w Panu Jezusie Chrystusie.</verse>
        <verse osisID='2Thess.1.2'>Łaska wam i pokój niech będzie od Boga, Ojca naszego, i Pana Jezusa Chrystusa.</verse>
        <verse osisID='2Thess.1.3'>Powinniśmy Bogu zawsze dziękować za was, bracia! tak jako się godzi, iż bardzo rośnie wiara wasza i pomnaża się miłość każdego z was, jednych przeciwko drugim,</verse>
        <verse osisID='2Thess.1.4'>Tak iż i my sami chlubimy się z was we zborach Bożych z waszej cierpliwości i wiary we wszystkich prześladowaniach waszych i w uciskach, które ponosicie.</verse>
        <verse osisID='2Thess.1.5'>Co jest jawnym dowodem sprawiedliwego sądu Bożego, abyście godnymi byli poczytani królestwa Bożego, dla którego też cierpicie,</verse>
        <verse osisID='2Thess.1.6'>Ponieważ sprawiedliwa jest u Boga, żeby wzajem oddał uciśnienie tym, którzy was uciskają;</verse>
        <verse osisID='2Thess.1.7'>A wam, którzyście uciśnieni, odpocznienie z nami przy objawieniu Pana Jezusa z nieba z Aniołami mocy jego,</verse>
        <verse osisID='2Thess.1.8'>W ogniu płomienistym oddawając pomstę tym, którzy Boga nie znają i tym, którzy nie są posłuszni Ewangielii Pana naszego, Jezusa Chrystusa;</verse>
        <verse osisID='2Thess.1.9'>Którzy pomstę odniosą, wieczne zatracenie od obliczności Pańskiej i od chwały mocy jego.</verse>
        <verse osisID='2Thess.1.10'>Gdy przyjdzie, aby był uwielbiony w świętych swoich i aby się dziwnym okazał we wszystkich wierzących (dlatego iż uwierzono naszemu świadectwu u was) w on dzień.</verse>
        <verse osisID='2Thess.1.11'>Dlaczego też modlimy się zawsze za was, aby Bóg nasz godnymi was uczynił powołania tego i wypełnił wszystko upodobanie dobrotliwości swojej, i skutek wiary w mocy.</verse>
        <verse osisID='2Thess.1.12'>Aby było uwielbione imię Pana naszego, Jezusa Chrystusa w was, a wy w nim, według łaski Boga naszego i Pana Jezusa Chrystusa.</verse>
      </chapter>
      <chapter osisID='2Thess.2'>
        <verse osisID='2Thess.2.1'>A prosimy was, bracia! przez przyjście Pana naszego Jezusa Chrystusa i nasze zgromadzenie do niego,</verse>
        <verse osisID='2Thess.2.2'>Abyście się nie zaraz dali zrażać z zmysłu waszego, ani sobą trwożyć, lub przez ducha lub przez mowę, lub przez list, jakoby od nas pisany, jakoby nadchodził dzień Chrystusowy.</verse>
        <verse osisID='2Thess.2.3'>Niech was nikt nie zwodzi żadnym sposobem; albowiem nie przyjdzie on dzień, ażby pierwej przyszło odstąpienie i byłby objawiony człowiek on grzechu, on syn zatracenia.</verse>
        <verse osisID='2Thess.2.4'>Który się sprzeciwia i wynosi nad to wszystko, co się zowie Bogiem, albo co ma Boską cześć, tak iż on w kościele Bożym jako Bóg usiądzie, udawając się za Boga.</verse>
        <verse osisID='2Thess.2.5'>Izali nie pamiętacie, iż jeszcze z wami będąc, o temem wam powiadał?</verse>
        <verse osisID='2Thess.2.6'>A teraz wiecie, co przeszkadza, aby był objawiony czasu swego.</verse>
        <verse osisID='2Thess.2.7'>Albowiem się już sprawuje tajemnica nieprawości, tylko że ten, który teraz przeszkadza, przeszkadzać będzie, ażby był z pośrodku odjęty.</verse>
        <verse osisID='2Thess.2.8'>A tedy objawiony będzie on niezbożnik, którego Pan zabije duchem ust swoich i zniesie objawieniem przyjścia swego.</verse>
        <verse osisID='2Thess.2.9'>Którego niezbożnika przyjście jest podług skutku szatańskiego, ze wszelką mocą i znakami, i cudami kłamliwemi,</verse>
        <verse osisID='2Thess.2.10'>I ze wszystkiem oszukaniem nieprawości w tych, którzy giną, przeto iż miłości prawdy nie przyjęli, aby byli zbawieni.</verse>
        <verse osisID='2Thess.2.11'>A przetoż pośle im Bóg skutek błędów, aby wierzyli kłamstwu,</verse>
        <verse osisID='2Thess.2.12'>Aby byli osądzeni wszyscy, którzy nie uwierzyli prawdzie, ale sobie upodobali niesprawiedliwość.</verse>
        <verse osisID='2Thess.2.13'>Lecz my powinniśmy Bogu dziękować zawsze za was, bracia umiłowani od Pana! iż was Bóg od początku wybrał ku zbawieniu w poświęceniu Ducha i w wierze prawdy,</verse>
        <verse osisID='2Thess.2.14'>Do czego was powołał przez Ewangieliję naszę ku dostąpieniu chwały Pana naszego, Jezusa Chrystusa.</verse>
        <verse osisID='2Thess.2.15'>Przetoż, bracia! stójcie, a trzymajcie się nauki podanej, którejście się nauczyli lub przez mowę, lub przez list nasz.</verse>
        <verse osisID='2Thess.2.16'>A sam Pan nasz, Jezus Chrystus i Bóg a Ojciec nasz, który nas umiłował i dał pociechę wieczną, i nadzieję dobrą przez łaskę,</verse>
        <verse osisID='2Thess.2.17'>Niech cieszy serca wasze i utwierdza was w każdej mowie i w uczynku dobrym.</verse>
      </chapter>
      <chapter osisID='2Thess.3'>
        <verse osisID='2Thess.3.1'>Na ostatek, bracia! módlcie się za nas, aby się słowo Pańskie szerzyło i rozsławiało, jako i u was;</verse>
        <verse osisID='2Thess.3.2'>I abyśmy byli wyrwani od niezbędnych i złych ludzi; albowiem nie wszystkich jest wiara.</verse>
        <verse osisID='2Thess.3.3'>Aleć wierny jest Pan, który was utwierdzi i strzec będzie od złego.</verse>
        <verse osisID='2Thess.3.4'>A ufamy w Panu o was, iż to, co wam rozkazujemy, i czynicie i czynić będziecie.</verse>
        <verse osisID='2Thess.3.5'>A Pan niech sprawuje serca wasze ku miłości Bożej i ku cierpliwemu oczekiwaniu Chrystusa.</verse>
        <verse osisID='2Thess.3.6'>A rozkazujemy wam, bracia! w imieniu Pana naszego, Jezusa Chrystusa, abyście się odłączyli od każdego brata nieporządnie chodzącego, a nie według podanej nauki, którą wziął od nas.</verse>
        <verse osisID='2Thess.3.7'>Albowiem sami wiecie, jako nas potrzeba naśladować, ponieważeśmy nie żyli między wami nieporządnie;</verse>
        <verse osisID='2Thess.3.8'>Aniśmy darmo chleba jedli u kogo, ale z pracą i z kłopotem we dnie i w nocy robiąc, abyśmy nikomu z was ciężkimi nie byli;</verse>
        <verse osisID='2Thess.3.9'>Nie iżbyśmy tej mocy nie mieli, ale żebyśmy wam sami siebie za przykład podali, abyście nas naśladowali.</verse>
        <verse osisID='2Thess.3.10'>Albowiem gdyśmy byli u was, tośmy wam rozkazali, że jeźli kto nie chce robić, niechajże też nie je.</verse>
        <verse osisID='2Thess.3.11'>Bo słyszymy, iż niektórzy między wami nieporządnie chodzą, nic nie robiąc, ale się niepotrzebnemi rzeczami bawiąc.</verse>
        <verse osisID='2Thess.3.12'>Przetoż takowym rozkazujemy i napominamy ich przez Pana naszego, Jezusa Chrystusa, aby w pokoju robiąc, swój własny chleb jedli.</verse>
        <verse osisID='2Thess.3.13'>A wy, bracia! nie słabiejcie, dobrze czyniąc.</verse>
        <verse osisID='2Thess.3.14'>A jeźli kto jest nieposłuszny słowu naszemu przez list pisanemu, tego naznaczcie, a nie mieszajcie się z nim, aby się zawstydził;</verse>
        <verse osisID='2Thess.3.15'>Wszakże nie miejcie go za nieprzyjaciela, ale napominajcie jako brata.</verse>
        <verse osisID='2Thess.3.16'>A sam Pan pokoju niech wam da pokój zawsze i wszelkim sposobem. Pan niech będzie z wami wszystkimi.</verse>
        <verse osisID='2Thess.3.17'>Pozdrowienie ręką moją Pawłową, co jest znakiem w każdym liście; tak piszę.</verse>
        <verse osisID='2Thess.3.18'>Łaska Pana naszego, Jezusa Chrystusa, niech będzie z wami wszystkimi. Amen.</verse>
      </chapter>
    </div></osisText>
</osis>
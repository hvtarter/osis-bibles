<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='pl' osisIDWork='poland' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='poland'>
        <title>Polska Biblia</title>
        <contributor>Wojciech Bartmiński</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>Polska Biblia Gdańska (1632, rewizja 1738, od 1838 wydawana bez Apokryfów, rewizja Nowego Testamentu 1881)</description>
        <publisher>Theologische Initiative Freiburg</publisher>
        <type type='OSIS'>Bible</type>
        <identifier type='OSIS'>poland</identifier>
        <source>http://acn.waw.pl/biblia/teksty/downloads/pbg-osis.zip</source>
        <language type='IETF'>pl</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Pet'>
      <chapter osisID='2Pet.1'>
        <verse osisID='2Pet.1.1'>Szymon Piotr, sługa i Apostoł Jezusa Chrystusa, tym, którzy równie z nami kosztownej wiary dostali przez sprawiedliwość Boga naszego i zbawiciela naszego, Jezusa Chrystusa.</verse>
        <verse osisID='2Pet.1.2'>Łaska i pokój niech się wam rozmnoży przez poznanie Boga i Jezusa, Pana naszego.</verse>
        <verse osisID='2Pet.1.3'>Jako nam jego Boska moc wszystko, co do żywota i do pobożności należy, darowała przez poznanie tego, który nas powołał przez sławę i przez cnotę;</verse>
        <verse osisID='2Pet.1.4'>Przez co bardzo wielkie i kosztowne obietnice nam są darowane, abyście się przez nie stali uczestnikami Boskiego przyrodzenia, uszedłszy skażenia tego, które jest na świecie w pożądliwościach.</verse>
        <verse osisID='2Pet.1.5'>Ku temu tedy samemu wszelkiej pilności przykładając, przydajcie do wiary waszej cnotę, a do cnoty umiejętność;</verse>
        <verse osisID='2Pet.1.6'>A do umiejętności powściągliwość, a do powściągliwości cierpliwość, a do cierpliwości pobożność;</verse>
        <verse osisID='2Pet.1.7'>A do pobożności braterską miłość, a do miłości braterskiej łaskę.</verse>
        <verse osisID='2Pet.1.8'>Albowiem gdy to będzie przy was, a obficie będzie, nie próżnymi, ani niepożytecznymi wystawi was w znajomości Pana naszego, Jezusa Chrystusa.</verse>
        <verse osisID='2Pet.1.9'>Bo przy kim tych rzeczy nie masz, ślepy jest; a tego, co jest daleko, nie widzi, zapomniawszy na oczyszczenie od dawnych grzechów swoich.</verse>
        <verse osisID='2Pet.1.10'>Przetoż, bracia! raczej się starajcie, abyście powołanie i wybranie wasze mocne czynili; albowiem to czyniąc, nigdy się nie potkniecie.</verse>
        <verse osisID='2Pet.1.11'>Tak bowiem hojnie wam dane będzie wejście do wiecznego królestwa Pana naszego i Zbawiciela, Jezusa Chrystusa.</verse>
        <verse osisID='2Pet.1.12'>Przetoż nie zaniedbam was zawsze upominać o tych rzeczach, chociażeście umiejętni i utwierdzeni w teraźniejszej prawdzie.</verse>
        <verse osisID='2Pet.1.13'>Boć to mam za słuszną rzecz, pókim jest w tym przybytku, abym was pobudzał przez napominanie,</verse>
        <verse osisID='2Pet.1.14'>Wiedząc, iż prędkie jest złożenie przybytku mojego, jako mi i Pan nasz, Jezus Chrystus objawił.</verse>
        <verse osisID='2Pet.1.15'>A starać się będę o to ze wszelakiej miary, abyście wy i po zejściu mojem te rzeczy sobie przypominali.</verse>
        <verse osisID='2Pet.1.16'>Albowiem nie baśni jakich misternie wymyślonych naśladując, uczyniliśmy wam znajomą Pana naszego, Jezusa Chrystusa moc i przyjście, ale jako ci, którzyśmy oczami naszemi widzieli wielmożność jego.</verse>
        <verse osisID='2Pet.1.17'>Wziął bowiem od Boga Ojca cześć i chwałę, gdy mu był przyniesiony głos taki od wielmożnej chwały: ten jest on Syn mój miły, w którym mi się upodobało.</verse>
        <verse osisID='2Pet.1.18'>A głos ten myśmy słyszeli z nieba przyniesiony, będąc z nim na onej górze świętej.</verse>
        <verse osisID='2Pet.1.19'>I mamy mocniejszą mowę prorocką, której pilnując jako świecy w ciemnem miejscu świecącej, dobrze czynicie, ażby dzień oświtnął, i jutrzenka weszła w sercach waszych.</verse>
        <verse osisID='2Pet.1.20'>To najpierw wiedząc, iż żadne proroctwo Pisma nie jest własnego wykładu.</verse>
        <verse osisID='2Pet.1.21'>Albowiem nie z woli ludzkiej przyniesione jest niekiedy proroctwo, ale od Ducha Świętego pędzeni będąc mówili święci Boży ludzie.</verse>
      </chapter>
      <chapter osisID='2Pet.2'>
        <verse osisID='2Pet.2.1'>Byli też i fałszywi prorocy między ludem, jako i między wami będą fałszywi nauczyciele, którzy z sobą wprowadzą kacerstwa zatracenia i Pana, który ich kupił, zaprzą się, sami na się przywodząc prędkie zginienie.</verse>
        <verse osisID='2Pet.2.2'>A wiele ich naśladować będą zginienia ich, przez których droga prawdy będzie bluźniona.</verse>
        <verse osisID='2Pet.2.3'>I przez łakomstwo zmyślonemi słowami kupczyć będą, którym sąd z dawna nie omieszkuje i zatracenie ich nie drzemie.</verse>
        <verse osisID='2Pet.2.4'>Albowiem jeźli Bóg Aniołom, którzy byli zgrzeszyli, nie przepuścił, ale strąciwszy ich do piekła, podał łańcuchom ciemności, aby byli zachowani na sąd:</verse>
        <verse osisID='2Pet.2.5'>Także i pierwszemu światu nie przepuścił, ale Noego samoósmego, kaznodzieję sprawiedliwości, zachował, przywiódłszy potop na świat niepobożnych;</verse>
        <verse osisID='2Pet.2.6'>I miasta Sodomczyków i Gomorry w popiół obróciwszy podwróceniem potępił, wystawiwszy je na przykład tym, którzy by niepobożnie żyli;</verse>
        <verse osisID='2Pet.2.7'>A sprawiedliwego Lota, onych niezbożników rozpustnem obcowaniem strapionego, wyrwał.</verse>
        <verse osisID='2Pet.2.8'>Albowiem widzeniem i słyszeniem on sprawiedliwy mieszkając między nimi, dzień po dniu duszę sprawiedliwą uczynkami ich niezbożnymi trapił.</verse>
        <verse osisID='2Pet.2.9'>Umie Pan pobożnych z pokuszenia wyrywać, a niesprawiedliwych na dzień sądu ku karaniu chować;</verse>
        <verse osisID='2Pet.2.10'>A najwięcej tych, którzy za ciałem w pożądliwości plugastwa chodzą, a zwierzchnością pogardzają, śmieli i sobie się podobający, nie wzdrygają się bluźnić przełożeństw.</verse>
        <verse osisID='2Pet.2.11'>Chociaż Aniołowie będąc większymi siłą i mocą, nie przynoszą przeciwko nim przed Pana bluźnierczego sądu.</verse>
        <verse osisID='2Pet.2.12'>Ale ci, jako bydło bezrozumne, które za przyrodzeniem idzie, sprawione na ułowienie i skazę, bluźniąc to, czego nie wiedzą, w tej skazie swojej zaginą.</verse>
        <verse osisID='2Pet.2.13'>I odniosą zapłatę niesprawiedliwości jako ci, którzy mają za rozkosz każdodzienne lubości, będąc plugastwem i zmazą, rozkosz mają w zdradach swoich z wami bankietując:</verse>
        <verse osisID='2Pet.2.14'>Oczy mają pełne cudzołóstwa i bez przestania grzeszące, przyłudzając dusze niestateczne, mając serce wyćwiczone w łakomstwie, synowie przeklęstwa,</verse>
        <verse osisID='2Pet.2.15'>Którzy opuściwszy prostą drogę, zbłądzili, naśladując drogi Balaama, syna Bosorowego, który zapłatę niesprawiedliwości umiłował;</verse>
        <verse osisID='2Pet.2.16'>Ale miał karanie za swój występek, ponieważ jarzmu niema oślica poddana, człowieczym głosem przemówiwszy, zahamowała szaleństwo proroka.</verse>
        <verse osisID='2Pet.2.17'>Ci są studniami bez wody, obłoki od wichru pędzone, którym chmura ciemności na wieki jest zachowana.</verse>
        <verse osisID='2Pet.2.18'>Albowiem nadętą próżność mówiąc, przyłudzają przez pożądliwość ciała i rozpusty tych, którzy byli prawdziwie uciekli od obcujących w błędzie,</verse>
        <verse osisID='2Pet.2.19'>Wolność im obiecując, a sami będąc niewolnikami skazy. Albowiem kto jest od kogo przezwyciężony, temu też jest zniewolony.</verse>
        <verse osisID='2Pet.2.20'>Bo ponieważ oni uszli plugastw świata przez poznanie Pana i zbawiciela, Jezusa Chrystusa, a znowu się zaś niemi uwikławszy, zwyciężeni bywają; stały się ich ostateczne rzeczy gorsze niż pierwsze.</verse>
        <verse osisID='2Pet.2.21'>Bo by im było lepiej, nie uznać drogi sprawiedliwości, niżeli poznawszy ją, odwrócić się od podanego im rozkazania świętego.</verse>
        <verse osisID='2Pet.2.22'>Aleć się im przydało według onej prawdziwej przypowieści: Pies wrócił się do zwracania swego, a świnia umyta do walania się w błocie.</verse>
      </chapter>
      <chapter osisID='2Pet.3'>
        <verse osisID='2Pet.3.1'>Najmilsi! już ten drugi list do was piszę, którym wzbudzam przez napominanie uprzejmą myśl waszę,</verse>
        <verse osisID='2Pet.3.2'>Abyście pamiętali na słowa przepowiedziane od świętych proroków, i na przykazanie nasze, którzyśmy Apostołami Pana i Zbawiciela:</verse>
        <verse osisID='2Pet.3.3'>To najpierwej wiedząc, że przyjdą w ostateczne dni naśmiewcy, według własnych swoich pożądliwości chodzący,</verse>
        <verse osisID='2Pet.3.4'>I mówiący: Gdzież jest obietnica przyjścia jego? Bo jako ojcowie zasnęli, wszystko tak trwa od początku stworzenia.</verse>
        <verse osisID='2Pet.3.5'>Tego zaiste umyślnie wiedzieć nie chcą, że się niebiosa dawno stały i ziemia z wody i w wodzie stanęła przez słowo Boże,</verse>
        <verse osisID='2Pet.3.6'>Dlaczego on pierwszy świat wodą będąc zatopiony, zginął.</verse>
        <verse osisID='2Pet.3.7'>Lecz te niebiosa, które teraz są i ziemia temże słowem odłożone są i zachowane ogniowi na dzień sądu i zatracenia niepobożnych ludzi.</verse>
        <verse osisID='2Pet.3.8'>Ale ta jedna rzecz niech wam nie będzie tajna, najmilsi! iż jeden dzień u Pana jest jako tysiąc lat, a tysiąc lat, jako jeden dzień.</verse>
        <verse osisID='2Pet.3.9'>Nie omieszkiwać Pan z obietnicą, (jako to niektórzy mają za omieszkanie), ale używa cierpliwości przeciwko nam, nie chcąc, aby którzy zginęli, ale żeby się wszyscy do pokuty udali.</verse>
        <verse osisID='2Pet.3.10'>A on dzień Pański przyjdzie jako złodziej w nocy, w który niebiosa z wielkim trzaskiem przeminą, a żywioły rozpalone ogniem stopnieją, a ziemia i rzeczy, które są na niej, spalone będą.</verse>
        <verse osisID='2Pet.3.11'>Ponieważ się tedy to wszystko ma rozpłynąć, jakimiż wy macie być w świętych obcowaniach i pobożnościach?</verse>
        <verse osisID='2Pet.3.12'>Którzy oczekujecie i spieszycie się na przyjście dnia Bożego, w który niebiosa gorejące rozpuszczą się i żywioły pałające stopnieją.</verse>
        <verse osisID='2Pet.3.13'>Lecz nowych niebios i nowej ziemi według obietnicy jego oczekujemy, w których sprawiedliwość mieszka.</verse>
        <verse osisID='2Pet.3.14'>Przetoż najmilsi! tego oczekując, starajcie się, abyście bez zmazy i bez nagany od niego znalezieni byli w pokoju;</verse>
        <verse osisID='2Pet.3.15'>A nieskwapliwość Pana naszego miejcie za zbawienie wasze, jako wam i miły brat nasz Paweł według danej sobie mądrości pisał,</verse>
        <verse osisID='2Pet.3.16'>Jako i we wszystkich listach swoich mówiąc o tych rzeczach, między któremi są niektóre rzeczy trudne ku wyrozumieniu, które nieumiejętni i niestateczni wykręcają jako i inne pisma, ku swemu własnemu zatraceniu.</verse>
        <verse osisID='2Pet.3.17'>Wy tedy, najmilsi! wiedząc to przedtem; strzeżcie się, abyście błędem tych niezbożników nie byli zwiedzeni i nie wypadli z waszej stateczności;</verse>
        <verse osisID='2Pet.3.18'>Ale rośćcie w łasce i w znajomości Pana naszego i Zbawiciela, Jezusa Chrystusa, któremu niech będzie chwała i teraz, i na czasy wieczne. Amen.</verse>
      </chapter>
    </div></osisText>
</osis>
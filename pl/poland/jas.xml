<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='pl' osisIDWork='poland' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='poland'>
        <title>Polska Biblia</title>
        <contributor>Wojciech Bartmiński</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>Polska Biblia Gdańska (1632, rewizja 1738, od 1838 wydawana bez Apokryfów, rewizja Nowego Testamentu 1881)</description>
        <publisher>Theologische Initiative Freiburg</publisher>
        <type type='OSIS'>Bible</type>
        <identifier type='OSIS'>poland</identifier>
        <source>http://acn.waw.pl/biblia/teksty/downloads/pbg-osis.zip</source>
        <language type='IETF'>pl</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>Jakób, sługa Boży i Pana Jezusa Chrystusa, dwunastu pokoleniom, które są w rozproszeniu, zdrowia życzy.</verse>
        <verse osisID='Jas.1.2'>Za największą radość miejcie, bracia moi! gdy w rozmaite pokusy wpadacie,</verse>
        <verse osisID='Jas.1.3'>Wiedząc, iż doświadczenie wiary waszej sprawuje cierpliwość;</verse>
        <verse osisID='Jas.1.4'>A cierpliwość niech ma doskonały uczynek, żebyście byli doskonali i zupełni, którym by na niczem nie schodziło.</verse>
        <verse osisID='Jas.1.5'>A jeźli komu z was schodzi na mądrości, niech prosi u Boga, który ją szczerze wszystkim daje, a nie wymawia; i będzie mu dana.</verse>
        <verse osisID='Jas.1.6'>Ale niech prosi z wiarą, nic nie wątpiąc; albowiem kto wątpi, jest podobny wałowi morskiemu, który od wiatru pędzony i miotany bywa.</verse>
        <verse osisID='Jas.1.7'>Bo niechaj nie mniema ten człowiek, aby co miał wziąć od Pana.</verse>
        <verse osisID='Jas.1.8'>Mąż umysłu dwoistego jest niestateczny we wszystkich drogach swoich.</verse>
        <verse osisID='Jas.1.9'>A niech się chlubi brat niskiego stanu w wywyższeniu swojem,</verse>
        <verse osisID='Jas.1.10'>A bogaty w poniżeniu swojem; bo jako kwiat trawy przeminie.</verse>
        <verse osisID='Jas.1.11'>Albowiem jako słońce, kiedy weszło z gorącością, ususzyło trawę, a kwiat jej opadł i zginęła ona śliczność kształtu jego, tak i bogaty w drogach swoich uwiędnie.</verse>
        <verse osisID='Jas.1.12'>Błogosławiony mąż, który znosi pokuszenie; bo gdy będzie doświadczony, weźmie koronę żywota, którą obiecał Pan tym, którzy go miłują.</verse>
        <verse osisID='Jas.1.13'>Żaden, gdy bywa kuszony, niech nie mówi: Od Boga kuszony bywam; bo Bóg nie może kuszony być we złem, a sam nikogo nie kusi.</verse>
        <verse osisID='Jas.1.14'>Ale każdy bywa kuszony, gdy od swoich własnych pożądliwości bywa pociągniony i przynęcony.</verse>
        <verse osisID='Jas.1.15'>Zatem pożądliwość począwszy, rodzi grzech, a grzech będąc wykonany, rodzi śmierć.</verse>
        <verse osisID='Jas.1.16'>Nie błądźcież, bracia moi mili!</verse>
        <verse osisID='Jas.1.17'>Wszelki datek dobry i wszelki dar doskonały z góry jest, zstępujący od Ojca światłości, u którego nie masz odmiany, ani zaćmienia na wstecz się wracającego.</verse>
        <verse osisID='Jas.1.18'>Który, przeto że chciał, porodził nas słowem prawdy ku temu, żebyśmy byli niejakiemi pierwiastkami stworzenia jego.</verse>
        <verse osisID='Jas.1.19'>A tak, bracia moi mili! niech będzie każdy człowiek prędki ku słuchaniu, ale nierychły ku mówieniu i nierychły ku gniewowi.</verse>
        <verse osisID='Jas.1.20'>Bo gniew męża nie sprawuje sprawiedliwości Bożej.</verse>
        <verse osisID='Jas.1.21'>A tak odrzuciwszy wszelakie plugastwo i zbytek złości, z cichością przyjmijcie słowo wszczepione, które może zbawić dusze wasze.</verse>
        <verse osisID='Jas.1.22'>A bądźcie czynicielami słowa, a nie słuchaczami tylko, oszukiwającymi samych siebie.</verse>
        <verse osisID='Jas.1.23'>Albowiem jeźli kto jest słuchaczem słowa a nie czynicielem, ten podobny jest mężowi przypatrującemu się obliczu narodzenia swego we zwierciadle;</verse>
        <verse osisID='Jas.1.24'>Bo samego siebie obejrzał i odszedł, a wnet zapomniał, jakim był.</verse>
        <verse osisID='Jas.1.25'>Ale kto by wejrzał w on doskonały zakon wolności i zostawałby w nim, ten nie będąc słuchaczem zapamiętliwym, ale czynicielem uczynku, ten błogosławionym będzie w uczynku swoim.</verse>
        <verse osisID='Jas.1.26'>Jeźli kto między wami zda się być nabożnym, nie kiełznając języka swego, ale zwodząc serce swe, tego nabożeństwo próżne jest.</verse>
        <verse osisID='Jas.1.27'>Nabożeństwo czyste i niepokalane u Boga i Ojca to jest: Nawiedzać sieroty i wdowy w ucisku ich i zachować samego siebie niepokalanym od świata.</verse>
      </chapter>
      <chapter osisID='Jas.2'>
        <verse osisID='Jas.2.1'>Bracia moi! nie miejcie z brakowaniem osób wiary Pana naszego Jezusa Chrystusa, który chwalebny jest.</verse>
        <verse osisID='Jas.2.2'>Albowiem gdyby wszedł do zgromadzenia waszego mąż, mając pierścień złoty w szacie świetnej, a wszedłby też i ubogi w podłym odzieniu:</verse>
        <verse osisID='Jas.2.3'>I wejrzelibyście na tego, co ma świetną szatę, a rzeklibyście mu: Ty! siądź sam poczciwie! a ubogiemu byście rzekli: Ty! tam stój, albo siądź tu pod podnóżkiem moim!</verse>
        <verse osisID='Jas.2.4'>Azażeście już nie uczynili różności między sobą i nie staliście się sędziami myśli złych?</verse>
        <verse osisID='Jas.2.5'>Słuchajcie, bracia moi mili! azaż Bóg nie obrał ubogich na tym świecie, aby byli bogatymi w wierze i dziedzicami królestwa, które obiecał tym, którzy go miłują?</verse>
        <verse osisID='Jas.2.6'>Aleście wy znieważyli ubogiego. Azaż bogacze gwałtem was nie uciskają i do sądów was nie pociągają?</verse>
        <verse osisID='Jas.2.7'>Azaż oni nie bluźnią onego zacnego imienia, które jest wzywane nad wami?</verse>
        <verse osisID='Jas.2.8'>A jeźliże pełnicie zakon królewski według Pisma: Będziesz miłował bliźniego twego jako samego siebie, dobrze czynicie.</verse>
        <verse osisID='Jas.2.9'>Lecz jeźli osobami brakujecie, grzech popełniacie i bywacie przekonani od zakonu jako przestępcy.</verse>
        <verse osisID='Jas.2.10'>Albowiem ktobykolwiek zachował wszystek zakon, a w jednym by upadł, stał się winien wszystkich przykazań.</verse>
        <verse osisID='Jas.2.11'>Bo który rzekł: Nie będziesz cudzołożył, ten też rzekł: Nie będziesz zabijał, a jeźlibyś nie cudzołożył, ale byś zabił, stałeś się przestępcą zakonu.</verse>
        <verse osisID='Jas.2.12'>Tak mówcie i tak czyńcie jako ci, którzy według zakonu wolności macie być sądzeni.</verse>
        <verse osisID='Jas.2.13'>Albowiem sąd bez miłosierdzia będzie temu, co nie czynił miłosierdzia; ale miłosierdzie chlubi się przeciwko sądowi.</verse>
        <verse osisID='Jas.2.14'>Cóż pomoże, bracia moi! jeźliby kto rzekł, iż ma wiarę, a uczynków by nie miał? izali go ona wiara może zbawić?</verse>
        <verse osisID='Jas.2.15'>A gdyby brat albo siostra byli nieodziani i schodziłoby im na powszedniej żywności,</verse>
        <verse osisID='Jas.2.16'>I rzekłby im kto z was: Idźcie w pokoju, ugrzejcie się i najedzcie się, a nie dalibyście im potrzeb ciału należących, cóż to pomoże?</verse>
        <verse osisID='Jas.2.17'>Także i wiara, nie mali uczynków, martwa jest sama w sobie.</verse>
        <verse osisID='Jas.2.18'>Ale rzecze kto: Ty masz wiarę, a ja mam uczynki; ukaż mi wiarę twoję bez uczynków twoich, a ja tobie ukażę wiarę moję z uczynków moich.</verse>
        <verse osisID='Jas.2.19'>Ty wierzysz, iż jeden jest Bóg, dobrze czynisz; i dyjabli temu wierzą, wszakże drżą,</verse>
        <verse osisID='Jas.2.20'>Ale chceszli wiedzieć, o człowiecze marny! iż wiara bez uczynków martwa jest?</verse>
        <verse osisID='Jas.2.21'>Abraham, ojciec nasz, izali nie z uczynków usprawiedliwiony jest, gdy ofiarował Izaaka, syna swego, na ołtarzu?</verse>
        <verse osisID='Jas.2.22'>Widzisz, iż wiara spólnie robiła z uczynkami jego, a z uczynków wiara doskonała się stała.</verse>
        <verse osisID='Jas.2.23'>A tak wypełniło się Pismo, które mówi: I uwierzył Abraham Bogu, i przyczytano mu to ku sprawiedliwości, i przyjacielem Bożym nazwany jest.</verse>
        <verse osisID='Jas.2.24'>A widzicież, iż z uczynków usprawiedliwiony bywa człowiek, a nie z wiary tylko.</verse>
        <verse osisID='Jas.2.25'>Także też i Rachab, wszetecznica, izali nie z uczynków jest usprawiedliwiona, gdy przyjęła onych posłów i inszą drogą wypuściła?</verse>
        <verse osisID='Jas.2.26'>Albowiem jako ciało bez duszy jest martwe, tak i wiara bez uczynków martwa jest.</verse>
      </chapter>
      <chapter osisID='Jas.3'>
        <verse osisID='Jas.3.1'>Niechaj was niewiele będzie nauczycielami, bracia moi! wiedząc, że cięższy sąd odniesiemy.</verse>
        <verse osisID='Jas.3.2'>Albowiem w wielu upadamy wszyscy; jeźli kto nie upada w słowie, ten jest doskonałym mężem, który też może na wodzy trzymać i wszystko ciało.</verse>
        <verse osisID='Jas.3.3'>Oto koniom wędzidła w gęby wprawujemy, aby nam powolne były i wszystkiem ciałem ich kierujemy.</verse>
        <verse osisID='Jas.3.4'>Oto i okręty, choć tak wielkie są i tęgiemi wiatrami pędzone bywają, wszak i najmniejszym sterem bywają kierowane, gdziekolwiek jest wola sternikowa;</verse>
        <verse osisID='Jas.3.5'>Tak i język mały jest członek, wszakże bardzo się wynosi. Oto maluczki ogień, jako wielki las zapala!</verse>
        <verse osisID='Jas.3.6'>I język jest ogień i świat niesprawiedliwości; takci jest postanowiony język między członkami naszemi, który szpeci wszystko ciało i zapala koło urodzenia naszego, i bywa zapalony od ognia piekielnego.</verse>
        <verse osisID='Jas.3.7'>Albowiem wszelkie przyrodzenie i dzikich zwierząt, i ptaków, i gadzin, i morskich potworów bywa okrócone i jest okrócone od ludzi;</verse>
        <verse osisID='Jas.3.8'>Ale języka żaden z ludzi okrócić nie może, który jest nieokrócone złe i pełne jadu śmiertelnego.</verse>
        <verse osisID='Jas.3.9'>Przez niego błogosławimy Boga i Ojca, i przez niego przeklinamy ludzi, którzy na podobieństwo Boże stworzeni są;</verse>
        <verse osisID='Jas.3.10'>Z jednychże ust wychodzi błogosławieństwo i przeklęstwo. Nie tak ma być, bracia moi!</verse>
        <verse osisID='Jas.3.11'>Izali zdrój z jednego źródła wypuszcza i słodką, i gorzką wodę?</verse>
        <verse osisID='Jas.3.12'>Izali może, bracia moi! figowe drzewo przynosić oliwki, albo winna macica figi? Tak żaden zdrój słonej i słodkiej wody oraz nie wydaje.</verse>
        <verse osisID='Jas.3.13'>Jeźli kto jest mądry i umiejętny między wami? niech pokaże dobrem obcowaniem uczynki swoje w mądrej cichości.</verse>
        <verse osisID='Jas.3.14'>Ale jeźli macie gorzką zawiść i zajątrzenie w sercu waszem, nie chlubcież się, ani kłamcie przeciwko prawdzie.</verse>
        <verse osisID='Jas.3.15'>Nie jestci ta mądrość z góry zstępująca, ale ziemska, bydlęca, dyjabelska.</verse>
        <verse osisID='Jas.3.16'>Bo gdzie jest zawiść i zajątrzenie, tam i rozterki, i wszelka zła sprawa.</verse>
        <verse osisID='Jas.3.17'>Ale mądrość, która jest z góry, najprzódci jest czysta, potem spokojna, mierna, powolna, pełna miłosierdzia i owoców dobrych, nieposądzająca, i nieobłudna.</verse>
        <verse osisID='Jas.3.18'>Ale owoc sprawiedliwości w pokoju bywa siany tym, którzy pokój czynią.</verse>
      </chapter>
      <chapter osisID='Jas.4'>
        <verse osisID='Jas.4.1'>Skądże są walki i zwady między wami? Izali nie stąd, to jest z lubości waszych, które walczą w członkach waszych?</verse>
        <verse osisID='Jas.4.2'>Pożądacie, a nie macie, zajrzycie i zawidzicie, a nie możecie dostać; wadzicie się i walczycie, wszakże nie otrzymujecie, przeto iż nie prosicie.</verse>
        <verse osisID='Jas.4.3'>Prosicie, a nie bierzecie, przeto iż źle prosicie, abyście to na rozkosze wasze obracali.</verse>
        <verse osisID='Jas.4.4'>Cudzołożnicy i cudzołożnice! nie wiecież, iż przyjaźń świata jest nieprzyjaźnią Bożą? Przetoż, ktobykolwiek chciał być przyjacielem tego świata, staje się nieprzyjacielem Bożym.</verse>
        <verse osisID='Jas.4.5'>Albo mniemacie, iż próżno Pismo mówi: Izali ku zazdrości pożąda duch, który w nas mieszka?</verse>
        <verse osisID='Jas.4.6'>Owszem, hojniejszą daje łaskę; bo mówi: Bóg się pysznym sprzeciwia, ale pokornym łaskę daje.</verse>
        <verse osisID='Jas.4.7'>Poddajcież się tedy Bogu, a dajcie odpór dyjabłu, a uciecze od was.</verse>
        <verse osisID='Jas.4.8'>Przybliżcie się ku Bogu, a przybliży się ku wam. Ochędóżcie ręce grzesznicy i oczyście serca, którzyście umysłu dwoistego,</verse>
        <verse osisID='Jas.4.9'>Bądźcie utrapieni i żałujcie, i płaczcie; śmiech wasz niech się obróci w żałość, a radość w smutek.</verse>
        <verse osisID='Jas.4.10'>Uniżajcie się przed obliczem Pańskiem, a wywyższy was.</verse>
        <verse osisID='Jas.4.11'>Nie obmawiajcie jedni drugich, bracia! Kto obmawia brata i potępia brata swego, obmawia zakon i potępia zakon; a jeźli potępisz zakon, nie jesteś czynicielem zakonu, ale sędzią.</verse>
        <verse osisID='Jas.4.12'>Jeden jest zakonodawca, który może zbawić i zatracić. Ale ty ktoś jest, co potępiasz drugiego?</verse>
        <verse osisID='Jas.4.13'>Nuż teraz wy, co mówicie: Dziś albo jutro pójdziemy do tego miasta i zamieszkamy tam przez jeden rok, a będziemy kupczyć i zysk sobie przywiedziemy;</verse>
        <verse osisID='Jas.4.14'>(Którzy nie wiecie, co jutro będzie; bo cóż jest żywot wasz? Para zaiste jest, która się na mały czas pokazuje, a potem niszczeje.)</verse>
        <verse osisID='Jas.4.15'>Zamiast tego, co byście mieli mówić: Będzieli Pan chciał, a będziemyli żywi, uczynimy to albo owo.</verse>
        <verse osisID='Jas.4.16'>Ale teraz chlubicie się w pysze waszej; wszelka chluba takowa zła jest.</verse>
        <verse osisID='Jas.4.17'>Przetoż, kto umie dobrze czynić, a nie czyni, grzech ma.</verse>
      </chapter>
      <chapter osisID='Jas.5'>
        <verse osisID='Jas.5.1'>Nuż teraz, bogacze! płaczcie, narzekając nad nędzami waszemi, które przyjdą.</verse>
        <verse osisID='Jas.5.2'>Bogactwo wasze zgniło, a szaty wasze mole zgryzły.</verse>
        <verse osisID='Jas.5.3'>Złoto wasze i srebro wasze pordzewiało, a rdza ich będzie na świadectwo przeciwko wam i pożre ciała wasze jako ogień; zgromadziliście skarb na ostatnie dni.</verse>
        <verse osisID='Jas.5.4'>Oto, zapłata robotników, którzy żęli krainy wasze, od was zatrzymana woła, a wołania żeńców weszły do uszów Pana zastępów.</verse>
        <verse osisID='Jas.5.5'>Żyliście w rozkoszach na ziemi i bujaliście; wytuczyliście serca wasze jako na dzień zabijania ofiar.</verse>
        <verse osisID='Jas.5.6'>Potępiliście, zamordowaliście sprawiedliwego, a nie sprzeciwia się wam.</verse>
        <verse osisID='Jas.5.7'>Przetoż, bracia! bądźcie cierpliwymi aż do przyjścia Pańskiego. Oto, oracz oczekuje drogiego pożytku ziemi, cierpliwie go oczekując, ażby otrzymał deszcz ranny i wieczorny.</verse>
        <verse osisID='Jas.5.8'>Bądźcież i wy cierpliwymi, a utwierdzajcie serca wasze; albowiem się przybliża przyjście Pańskie.</verse>
        <verse osisID='Jas.5.9'>Nie wzdychajcie jedni przeciwko drugim, bracia! abyście nie byli osądzeni. Oto, sędzia już przede drzwiami stoi.</verse>
        <verse osisID='Jas.5.10'>Bierzcie za przykład, bracia moi! utrapienia i cierpliwości proroków, którzy mówili w imieniu Pańskiem.</verse>
        <verse osisID='Jas.5.11'>Oto za błogosławionych mamy tych, którzy cierpieli. O cierpliwości Ijobowej słyszeliście i koniec Pański widzieliście, iż wielce miłosierny jest Pan i litościwy.</verse>
        <verse osisID='Jas.5.12'>A przed wszystkiemi rzeczami, bracia moi! nie przysięgajcie ani przez niebo, ani przez ziemię, ani żadną inszą przysięgą; ale niech będzie mowa wasza: Tak, tak; i Nie, nie; abyście w obłudę nie wpadli.</verse>
        <verse osisID='Jas.5.13'>Jest kto utrapiony między wami, niechże się modli; jest kto dobrej myśli, niechajże śpiewa.</verse>
        <verse osisID='Jas.5.14'>Choruje kto między wami, niechże zawoła starszych zborowych, a niech się modlą za nim, pomazując go olejkiem w imieniu Pańskiem;</verse>
        <verse osisID='Jas.5.15'>A modlitwa wiary uzdrowi chorego i podniesie go Pan; a jeźliby się grzechu dopuścił, będzie mu odpuszczone.</verse>
        <verse osisID='Jas.5.16'>Wyznawajcie jedni przed drugimi upadki, a módlcie się za drugimi; abyście byli uzdrowieni. Wiele może uprzejma modlitwa sprawiedliwego.</verse>
        <verse osisID='Jas.5.17'>Elijasz był człowiek tymże biedom poddany jako i my, a modlitwą modlił się, żeby deszcz nie padał; i nie padał deszcz na ziemię trzy lata i sześć miesięcy,</verse>
        <verse osisID='Jas.5.18'>I zaś się modlił, a wydało niebo deszcz i ziemia zrodziła owoce swoje.</verse>
        <verse osisID='Jas.5.19'>Bracia! jeźliby się kto z was obłądził od prawdy, a nawróciłby go kto,</verse>
        <verse osisID='Jas.5.20'>Niechże wie, że kto by odwrócił grzesznika od błędnej drogi jego, zachowa duszę od śmierci i zakryje mnóstwo grzechów.</verse>
      </chapter>
    </div></osisText>
</osis>
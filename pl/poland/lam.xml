<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='pl' osisIDWork='poland' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='poland'>
        <title>Polska Biblia</title>
        <contributor>Wojciech Bartmiński</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>Polska Biblia Gdańska (1632, rewizja 1738, od 1838 wydawana bez Apokryfów, rewizja Nowego Testamentu 1881)</description>
        <publisher>Theologische Initiative Freiburg</publisher>
        <type type='OSIS'>Bible</type>
        <identifier type='OSIS'>poland</identifier>
        <source>http://acn.waw.pl/biblia/teksty/downloads/pbg-osis.zip</source>
        <language type='IETF'>pl</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lam'>
      <chapter osisID='Lam.1'>
        <verse osisID='Lam.1.1'>W biblii siedmdziesięciu tłómaczów, ta księga święta tak się zaczyna. I stało się, gdy Izrael pojmany był, a Jeruzalem spustoszone, że Jeremijasz siedział płacząc, i narzekał narzekaniem takiem nad Jeruzalemem, a rzekł: Ach miasto tak ludne jakoż siedzi samotne! stało się jako wdowa; zacne między narodami, przednie między krainami stało się hołdowne.</verse>
        <verse osisID='Lam.1.2'>Ustawicznie w nocy płacze, a łzy jego na jagodach jego; niemasz, ktoby je cieszył ze wszystkich miłośników jego; wszyscy przyjaciele jego przeniewierzyli mu się, stali mu się nieprzyjaciołmi.</verse>
        <verse osisID='Lam.1.3'>Przeniósł się Juda dla utrapienia i dla wielkiej niewoli; wszakże mieszkając między narodami nie znajduje odpocznienia; wszyscy, którzy je gonią połapali je w cieśni.</verse>
        <verse osisID='Lam.1.4'>Drogi Syońskie płaczą, że nikt nie przychodzi na święto uroczyste. Wszystkie bramy jego spustoszały, kapłani jego wzdychają, panny jego smutne są, a samo pełne jest gorzkości.</verse>
        <verse osisID='Lam.1.5'>Nieprzyjaciele jego są głową, przeciwnikom jego szczęśliwie się powodzi; bo go Pan utrapił dla mnóstwa przestępstwa jego; maluczcy jego poszli w niewolę przed obliczem trapiącego.</verse>
        <verse osisID='Lam.1.6'>A tak odjęta jest od córki Syońskiej wszystka ozdoba jej; książęta jej stały się jako jelenie nie znajdujący paszy, i uchodzą bez siły przed tym, który je goni.</verse>
        <verse osisID='Lam.1.7'>Wspomina córka Jeruzalemska we dni utrapienia swego i kwilenia swego na wszystkie uciechy swoje, które miewała ode dni dawnych, gdy pada lud jej od ręki nieprzyjacielskiej, nie mając, ktoby jej ratował; widząc ją nieprzyjaciele naśmiewali się z są batów jej.</verse>
        <verse osisID='Lam.1.8'>Ciężko zgrzeszyła córka Jeruzalemska, przetoż jako nieczysta odłączona jest. Wszyscy, którzy ją w uczciwości mieli, lekce ją sobie ważą, przeto, że widzą nagość jej, a ona wzdycha, i tyłem się obraca.</verse>
        <verse osisID='Lam.1.9'>Nieczystota jej na podołkach jej, a nie pomniała na koniec swój; przetoż znacznie jest zniżona, nie mając, ktoby ją pocieszył. Wejrzyj, Panie! na utrapienie moje; boć się wyniósł nieprzyjaciel.</verse>
        <verse osisID='Lam.1.10'>Rękę swoję wyciągnął nieprzyjaciel na wszystkie kochania jej; bo musi patrzyć na pogan wchodzących do świątnicy jej, o czemeś był przykazał, aby nie wchodzili do zgromadzenia twego.</verse>
        <verse osisID='Lam.1.11'>Wszystek lud jej wzdychając chleba szuka, daje kosztowne rzeczy swoje za pokarm ku posileniu duszy. Wejrzyj, Panie! a obacz; bom znieważona.</verse>
        <verse osisID='Lam.1.12'>Nicże was to nie obchodzi? o wszyscy, którzy mimo idziecie drogą! Obaczcie, a oglądajcie, jeźli jest boleść, jako moja boleść, która mi jest zadana, jako mię zasmucił Pan w dzień gniewu zapalczywości swojej.</verse>
        <verse osisID='Lam.1.13'>Z wysokości posłał ogień w kości moje, który je opanował; rozciągnął sieć nogom moim, obrócił mię na wstecz, podał mię na spustoszenie, przez cały dzień żałośną.</verse>
        <verse osisID='Lam.1.14'>Związane jest jarzmo nieprawości moich ręką jego, splotły się, wstąpiły na szyję moję; toć poraziło siłę moję; podał mię Pan w ręce nieprzyjaciół, nie mogę powstać.</verse>
        <verse osisID='Lam.1.15'>Pan podeptał wszystkich mocarzy moich w pośród mnie, zwołał przeciwko mnie gromady, aby starł młodzieńców moich, Pan tłoczył jako w prasie pannę, córkę Judzką.</verse>
        <verse osisID='Lam.1.16'>Przetoż ja płaczę; z oczów moich, z oczów moich, mówię, wody cieką, że jest daleko odemnie pocieszyciel, któryby ochłodził duszę moję, synowie moi wytraceni są, przeto, iż wziął górę nieprzyjaciel.</verse>
        <verse osisID='Lam.1.17'>Rozciąga córka Sydońska ręce swoje, nie ma, ktoby ją cieszył; wzbudził Pan na Jakóba zewsząd w około nieprzyjaciół jego; córka Jeruzalemska jest między nimi, niby dla nieczystości oddalona.</verse>
        <verse osisID='Lam.1.18'>Sprawiedliwy jest Pan; bom ustom jego odporna była. Słuchajcie, proszę, wszyscy ludzie, a obaczcie boleść moję; panny moje, i młodzieńcy moi poszli w niewolę.</verse>
        <verse osisID='Lam.1.19'>Wołałam na przyjaciół moich, oni mię zdradzili; kapłani moi i starcy moi w mieście zginęli, szukając sobie pokarmu, aby posilili duszę swoję.</verse>
        <verse osisID='Lam.1.20'>Wejrzyż, Panie, bomci utrapiona, wnętrzności moje strwożone są, wywróciło się serce moje we mnie, przeto, żem była bardzo odporna; na dworze miecz osieraca, a w domu nic niemasz jedno śmierć.</verse>
        <verse osisID='Lam.1.21'>Słysząć, że ja wzdycham, ale niemasz, ktoby mię pocieszył; wszyscy nieprzyjaciele moi słysząc o nieszczęściu mojem weselą się, żeś ty to uczynił, a przywiodłeś dzień przedtem ogłoszony; aleć będą mnie podobni.</verse>
        <verse osisID='Lam.1.22'>Niech przyjdzie wszystka złość ich przed obliczność twoję, a uczyń im, jakoś mnie uczynił dla wszystkich przestępstw moich; bo wielkie są wzdychania moje, a serce moje żałośne.</verse>
      </chapter>
      <chapter osisID='Lam.2'>
        <verse osisID='Lam.2.1'>Jokoż zaćmił Pan w zapalczywości swoję córkę Syjońską! zrzucił z nieba na ziemię sławę Izraelską, a nie wspomniał na podnóżek nóg swoich w dzień zapalczywości swojej.</verse>
        <verse osisID='Lam.2.2'>Połknął Pan bez wszelkiej litości wszystkie przybytki Jakóbowe, zburzył w popędliwości swojej twierdze córki Judzkiej, uderzył je o ziemię, w hańbę oddał królestwo i książąt jej.</verse>
        <verse osisID='Lam.2.3'>Odciął w gniewie zapalczywości wszystek róg Izraelski, odwrócił nazad prawicę swoję od nieprzyjaciela, a rozpaliwszy się przeciwko Jakóbowi, jako ogień pałający pożera do szczętu w około.</verse>
        <verse osisID='Lam.2.4'>Naciągnął łuk swój, jako nieprzyjaciel, postawił prawicę swoję jako przeciwnik, i pozabijał wszystkich najpozorniejszych z ludu, a w namiocie córki Syońskiej wylał jako ogień popędliwość swoję.</verse>
        <verse osisID='Lam.2.5'>Pan się stał jako nieprzyjaciel, połknął Izraela, połknął wszystkie pałace jego, popsuł twierdze jego, i rozmnożył w ludu Judzkim płacz i narzekanie.</verse>
        <verse osisID='Lam.2.6'>Oderwał mocą płot swój jako od ogrodu, zepsuł namiot swój; Pan przywiódł w zapamiętanie w Syonie uroczyste święta i sabaty, a odrzucił w gniewie popędliwości swojej króla i kapłana.</verse>
        <verse osisID='Lam.2.7'>Pan odrzucił ołtarz swój, zbrzydził sobie świątnicę swoję, podał do rąk nieprzyjacielskich mury i pałace Syońskie; krzyczeli w domu Pańskim jako w dzień święta uroczystego.</verse>
        <verse osisID='Lam.2.8'>Umyślił Pan rozwalić mur córki Syońskiej, rozciągnął sznur, a nie odwrócił ręki swojej od skażenia; rozkwilił baszty, i mur, tak że wespół omdlewają.</verse>
        <verse osisID='Lam.2.9'>Zapadły w ziemię bramy jej, połamał i pokruszył zawory jej; król jej i książęta jej są między poganami; niemasz ani zakonu, także ani prorocy jej nie miewają widzenia od Pana.</verse>
        <verse osisID='Lam.2.10'>Starcy córki Syońskiej usiadłszy na ziemi umilknęli, posypali prochem głowę swoję, a przepasują się worami; panny Jeruzalemskie zwiszają ku ziemi głowy swe.</verse>
        <verse osisID='Lam.2.11'>Oczy moje od łez ustały; strwożyły się wnętrzności moje, wylała się na ziemię wątroba moja dla starcia córki ludu mojego, gdy i niemowlątka, i dziatki ssące na ulicach miasta omdlewają;</verse>
        <verse osisID='Lam.2.12'>Matkom swoim mówią: Gdzież jest zboże i wino? Gdy mdleją jako zranieni po ulicach miasta, i wypuszczają duszę swoję na łonie matek swych.</verse>
        <verse osisID='Lam.2.13'>Kogoć za świadka stawię? Kogo tobie przyrównam, o córko Jeruzalemska? Kogoć przypodobam, abym cię ucieszył, panno, córko Syońska? bo skruszenie twoje wielkie jako morze, któż cię uleczy?</verse>
        <verse osisID='Lam.2.14'>Prorocy twoi opowiadalić kłamstwo i marność, a nie odkrywali nieprawości twojej, aby odwrócili pojmanie twoje; aleć przepowiadali ciężary, kłamstwa i wygnanie.</verse>
        <verse osisID='Lam.2.15'>Klaskają nad tobą rękoma wszyscy, którzy idą drogą, świstają, a chwieją głową swoją nad córką Jeruzalemską, mówiąc: A onoż to miasto, o którem powiadano, że jest doskonałej piękności, i weselem wszystkiej ziemi?</verse>
        <verse osisID='Lam.2.16'>Otworzyli na cię usta swe wszyscy nieprzyjaciele twoi, świstają i zgrzytają zębami, mówiąc: Pożryjmy je; tenci jest zaiste on dzień, któregośmy czekali, znaleźliśmy i oglądaliśmy go.</verse>
        <verse osisID='Lam.2.17'>Uczynił Pan, co był umyślił, wypełnił słowo swoje, które był przykazał ode dni dawnych; zburzył bez litości, a rozweselił nad tobą nieprzyjaciela, wywyższył róg przeciwników twoich.</verse>
        <verse osisID='Lam.2.18'>Wołało serce ich do Pana. O murze córki Syońskiej! wylewaj łzy we dnie i w nocy jako strumień, nie dawaj sobie odpocznienia, a niech się nie uspokaja źrenica oka twego.</verse>
        <verse osisID='Lam.2.19'>Wstań, wołaj w nocy na początku straży, wylewaj serce twoje przed obliczem Pańskiem jako wodę; podnoś do niego ręce swoje za duszę dziatek swych, które omdlewają od głodu na rogu wszystkich ulic, a rzecz: Wejrzyj Panie! a obacz, komuś tak kiedy u czynił?</verse>
        <verse osisID='Lam.2.20'>Izali mają niewiasty jeść płód swój, niemowlątka ucieszne? Izali zamordowany być ma w świątnicy Pańskiej kapłan i prorok?</verse>
        <verse osisID='Lam.2.21'>Leży na ziemi po ulicach dziecię, i starzec; panny moje, i młodzieńcy moi polegli od miecza; pobiłeś ich w dzień zapalczywości twojej, pomordowałeś ich, a nie sfolgowałeś.</verse>
        <verse osisID='Lam.2.22'>Zwołałeś strachów moich zewsząd, jako w dzień uroczystego święta, a nie był w dzień zapalczywości Pańskiej, ktoby uszedł a żyw został; którychem na ręku piastowała i wychowywała, tych nieprzyjaciel mój wyniszczył.</verse>
      </chapter>
      <chapter osisID='Lam.3'>
        <verse osisID='Lam.3.1'>Jam jest ten mąż, którym widział utrapienie od rózgi rozgniewania Bożego.</verse>
        <verse osisID='Lam.3.2'>Zaprowadził mię, i zawiódł do ciemności, a nie do światłości;</verse>
        <verse osisID='Lam.3.3'>Tylko się na mię obórzył, a obrócił rękę swoję przez cały dzień.</verse>
        <verse osisID='Lam.3.4'>Do starości przywiódł ciało moje i skórę moję, a połamał kości moje.</verse>
        <verse osisID='Lam.3.5'>Obudował mię a ogarnął żółcią i pracą;</verse>
        <verse osisID='Lam.3.6'>W ciemnych miejscach posadził mię, jako tych, którzy dawno pomarli.</verse>
        <verse osisID='Lam.3.7'>Ogrodził mię, abym nie wyszedł, obciążył okowy moje;</verse>
        <verse osisID='Lam.3.8'>A choć wołam i krzyczę, zatula uszy na modlitwę moję.</verse>
        <verse osisID='Lam.3.9'>Ogrodził drogę moję ciosanym kamieniem, ścieszki moje wywrócił.</verse>
        <verse osisID='Lam.3.10'>Jest jako niedźwiedziem czyhającym na mię, jako lwem w skrytościach.</verse>
        <verse osisID='Lam.3.11'>Drogi moje odwrócił, owszem, rozszarpał mię, i uczynił mię spustoszoną.</verse>
        <verse osisID='Lam.3.12'>Naciągnął łuk swój, a postawił mię jako cel strzałom swym.</verse>
        <verse osisID='Lam.3.13'>Przestrzelił nerki moje strzałami z sajdaka swego.</verse>
        <verse osisID='Lam.3.14'>Jestem pośmiewiskiem ze wszystkim ludem moim, pieśnią ich przez cały dzień.</verse>
        <verse osisID='Lam.3.15'>Nasyca mię gorzkościami; upija mię piołunem.</verse>
        <verse osisID='Lam.3.16'>Nadto pokruszył o kamyczki zęby moje, i pogrążył mię w popiele.</verse>
        <verse osisID='Lam.3.17'>Takeś oddalił, o Boże! od pokoju duszę moję, aż na wczasy zapominam.</verse>
        <verse osisID='Lam.3.18'>I mówię: Zginęła siła moja, i nadzieja moja, którąm miał w Panu.</verse>
        <verse osisID='Lam.3.19'>Wszakże wspominając na utrapienie moje, i na płacz mój, na piołun, i na żółć.</verse>
        <verse osisID='Lam.3.20'>Wspominając ustawicznie, uniża się we mnie dusza moja.</verse>
        <verse osisID='Lam.3.21'>Przywodząc to sobie do serca swego, mam nadzieję.</verse>
        <verse osisID='Lam.3.22'>Wielkie jest miłosierdzie Pańskie, żeśmy do szczętu nie zginęli; nie ustawają zaiste litości jego.</verse>
        <verse osisID='Lam.3.23'>Ale się na każdy poranek odnawiają; wielka jest prawda twoja.</verse>
        <verse osisID='Lam.3.24'>Pan jest działem moim, mówi dusza moja, dlatego mam w nim nadzieję.</verse>
        <verse osisID='Lam.3.25'>Dobry jest Pan tym, którzy nań oczekują, duszy takowej, która go szuka.</verse>
        <verse osisID='Lam.3.26'>Dobrze jest, cierpliwie oczekiwać na zbawienie Pańskie.</verse>
        <verse osisID='Lam.3.27'>Dobrze jest mężowi nosić jarzmo od dzieciństwa swego;</verse>
        <verse osisID='Lam.3.28'>Który będąc opuszczony, cierpliwym jest w tem, co nań włożono;</verse>
        <verse osisID='Lam.3.29'>Kładzie w prochu usta swe, ażby się okazała nadzieja;</verse>
        <verse osisID='Lam.3.30'>Nadstawia bijącemu policzka, a nasycony bywa obelżeniem.</verse>
        <verse osisID='Lam.3.31'>Bo Pan na wieki nie odrzuca;</verse>
        <verse osisID='Lam.3.32'>Owszem, jeźli zasmuca, zasię się zmiłuje według mnóstwa miłosierdzia swego.</verse>
        <verse osisID='Lam.3.33'>Zaiste nie z serca trapi i zasmuca synów ludzkich.</verse>
        <verse osisID='Lam.3.34'>Aby kto starł nogami swemi wszystkich więźniów w ziemi;</verse>
        <verse osisID='Lam.3.35'>Aby kto niesprawiedliwie sądził męża przed obliczem Najwyższego;</verse>
        <verse osisID='Lam.3.36'>Aby kto wywrócił człowieka w sprawie jego, Pan się w tem nie kocha.</verse>
        <verse osisID='Lam.3.37'>Któż jest, coby rzekł: Stało się, a Pan nie przykazał?</verse>
        <verse osisID='Lam.3.38'>Izali z ust Najwyższego nie pochodzi złe i dobre?</verse>
        <verse osisID='Lam.3.39'>Przeczżeby tedy sobie utyskiwać miał człowiek żyjący, a mąż nad kaźnią za grzechy swoje.</verse>
        <verse osisID='Lam.3.40'>Dowiadujmy się raczej, a badajmy się dróg naszych, nawróćmy się do Pana;</verse>
        <verse osisID='Lam.3.41'>Podnieśmy serca i ręce nasze w niebo do Boga.</verse>
        <verse osisID='Lam.3.42'>Myśmy wstąpili i staliśmy się odpornymi; przetoż ty nie odpuszczasz.</verse>
        <verse osisID='Lam.3.43'>Okryłeś się zapalczywością, i gonisz nas, mordujesz, a nie szanujesz.</verse>
        <verse osisID='Lam.3.44'>Okryłeś się obłokiem, aby cię nie dochodziła modlitwa.</verse>
        <verse osisID='Lam.3.45'>Za śmieci i za pomiotło położyłeś nas w pośrodku tych narodów.</verse>
        <verse osisID='Lam.3.46'>Otworzyli na nas usta swoje wszyscy nieprzyjaciele nasi.</verse>
        <verse osisID='Lam.3.47'>Strach i dół przyszedł na nas, spustoszenie i skruszenie.</verse>
        <verse osisID='Lam.3.48'>Strumienie wód płyną z oczów moich, dla skruszenia córki ludu mojego.</verse>
        <verse osisID='Lam.3.49'>Oczy moje płyną bez przestanku, przeto, że niemasz żadnej ulgi,</verse>
        <verse osisID='Lam.3.50'>Ażby wejrzał i obaczył Pan z nieba.</verse>
        <verse osisID='Lam.3.51'>Oczy moje trapią duszę moję dla wszystkich córek miasta mojego.</verse>
        <verse osisID='Lam.3.52'>Łowili mię ustawicznie jako ptaka nieprzyjaciele moi bez przyczyny.</verse>
        <verse osisID='Lam.3.53'>Wrzucili do dołu żywot mój, a przywalili mię kamieniem.</verse>
        <verse osisID='Lam.3.54'>Wezbrały wody nad głową moją, i rzekłem: Jużci po mnie!</verse>
        <verse osisID='Lam.3.55'>Wzywam imienia twego, o Panie! z dołu bardzo głębokiego.</verse>
        <verse osisID='Lam.3.56'>Głos mój wysłuchiwałeś; nie zatulajże ucha twego przed wzdychaniem mojem, i przed wołaniem mojem.</verse>
        <verse osisID='Lam.3.57'>Przybliżając się do mnie w dzień, któregom cię wzywał, mawiałeś: Nie bój się.</verse>
        <verse osisID='Lam.3.58'>Zastawiałeś się, Panie! o sprawę duszy mojej, a wybawiałeś żywot mój.</verse>
        <verse osisID='Lam.3.59'>Widzisz, o Panie! bezprawie, które mi się dzieje, osądźże sprawę moję.</verse>
        <verse osisID='Lam.3.60'>Widzisz wszystkę pomstę ich, i wszystkie zamysły ich przeciwko mnie.</verse>
        <verse osisID='Lam.3.61'>Słyszysz urąganie ich, o Panie! i wszystkie zamysły ich przeciwko mnie.</verse>
        <verse osisID='Lam.3.62'>Słyszysz wargi powstawających przeciwko mnie, i przemyśliwanie ich przeciwko mnie przez cały dzień.</verse>
        <verse osisID='Lam.3.63'>Obacz siadanie ich, i wstawanie ich; jam zawżdy jest pieśnią ich.</verse>
        <verse osisID='Lam.3.64'>Oddajże im nagrodę, Panie! według sprawy rąk ich;</verse>
        <verse osisID='Lam.3.65'>Dajże im zatwardziałe serce, i przeklęstwo swe na nich;</verse>
        <verse osisID='Lam.3.66'>Goń ich w zapalczywości, a zgładź ich, aby nie byli pod niebem twojem, o Panie!</verse>
      </chapter>
      <chapter osisID='Lam.4'>
        <verse osisID='Lam.4.1'>O jakoż pośniedziało złoto! zmieniło się wyborne złoto, rozmiotano kamienie świątnicy, po rogach wszystkich ulic.</verse>
        <verse osisID='Lam.4.2'>Szlachetni synowie Syońscy, którzy byli przyrównani do złota szczerego, jakoż są poczytani za naczynie gliniane, za dzieło rąk garncarskich!</verse>
        <verse osisID='Lam.4.3'>I smoki więc podawając piersi, karmią młode swoje; ale córka ludu mojego dla okrutnika podobna jest sowie na puszczy.</verse>
        <verse osisID='Lam.4.4'>Przylgnął język ssącego do podniebienia jego dla upragnienia, dzieci proszą o chleb: ale niemasz, ktoby im go ułamał.</verse>
        <verse osisID='Lam.4.5'>Ci, którzy jadali potrawy rozkoszne, giną na ulicach, a którzy byli wychowani w szarłacie, przytulają się do gnoju.</verse>
        <verse osisID='Lam.4.6'>Większe jest karanie córki ludu mojego, niżeli pomsta Sodomy, która jest podwrócona w jednem okamgnieniu, i nie zostały na niej ręce.</verse>
        <verse osisID='Lam.4.7'>Czystsi byli Nazarejczycy jego nad śnieg, jaśniejsi nad mleko, rumieńsze ciała ich, niżeli drogie kamienie, jakoby z szafiru wyciosani byli;</verse>
        <verse osisID='Lam.4.8'>Ale teraz wejrzenie ich czerniejsze jest niż czarność, nie mogą poznani być na ulicach; przyschła skóra ich do kości ich, wyschła jest jako drzewo.</verse>
        <verse osisID='Lam.4.9'>Lepiej się tym stało, którzy są pobici mieczem, niżeli tym, co umierają głodem, gdyż oni zginęli przebitymi będąc, ale ci dla niedostatku urodzajów polnych.</verse>
        <verse osisID='Lam.4.10'>Ręce niewiast miłosiernych warzyły synów swych, aby im byli za pokarm w potarciu córki ludu mego.</verse>
        <verse osisID='Lam.4.11'>Wypełnił Pan popędliwość swoję, i wylał gniew zapalczywości swojej, i zapalił ogień na Syonie, który pożarł grunty jego.</verse>
        <verse osisID='Lam.4.12'>Nigyby byli nie wierzyli królowie ziemscy, i wszysscy obywatele świata, żeby był miał wnijść przeciwnik, i nieprzyjaciel w bramy Jeruzalemskie.</verse>
        <verse osisID='Lam.4.13'>Ale się to stało dla grzechów proroków jego, i nieprawości kapłanów jego, którzy wylewali w pośrodku jego krew sprawiedliwych.</verse>
        <verse osisID='Lam.4.14'>Tułali się jako ślepi po ulicach, mażąć się krwią, której nie mogli, tylko się dotykać szatami swemi.</verse>
        <verse osisID='Lam.4.15'>Przetoż wołali na nich: Ustępujcie, nieczyści! ustępujcie, ustępujcie, nie dotykajcie się! Prawieć ustąpili, i tułają się; dlatego mówią między narodami: Nie będą już więcej mieli własnego mieszkania.</verse>
        <verse osisID='Lam.4.16'>Oblicze Pańskie rozproszyło ich, a nie wejrzy na nich więcej; nieprzyjaciele kapłanów nie szanują, a nad starcami miłosierdzia nie używają.</verse>
        <verse osisID='Lam.4.17'>A wżdzy jeszcze aż do ustania oczów swych wyglądamy próżnego ratunku swego; oglądając się na naród, który wybawić nie może.</verse>
        <verse osisID='Lam.4.18'>Szlakują stopy nasze, tak, że ani po ulicach naszych chodzić nie możemy; przybliżył się koniec nasz, wypełniły się dni nasze, zaiste przyszło dokończenie nasze.</verse>
        <verse osisID='Lam.4.19'>Prędsi są ci, którzy nas gonią, niż orły niebieskie; po górach nas gonią, na pustyniach czyhają na nas.</verse>
        <verse osisID='Lam.4.20'>Tchnienie nozdrzy naszych, to jest pomazaniec Pański, pojmany jest w jamach ich, o którymeśmy mówili: W cieniu jego żyć będziemy między narodami.</verse>
        <verse osisID='Lam.4.21'>Raduj się i wesel się córko Edomska! która mieszkasz w ziemi Hus; przyjdzie też do ciebie kubek, upijesz się, i obnażysz się.</verse>
        <verse osisID='Lam.4.22'>Wzięło koniec karanie twoje, o córko Syońska! nie zaniecha cię Bóg dłużej w pojmaniu twojem; ale twoję nieprawość nawiedzi, o córko Edomska! a odkryje grzechy twoje.</verse>
      </chapter>
      <chapter osisID='Lam.5'>
        <verse osisID='Lam.5.1'>Wspomnij, Panie! na to, co się nam przydało; wejrzyj a obacz pohańbienie nasze.</verse>
        <verse osisID='Lam.5.2'>Dziedzictwo nasze obrócone jest do obcych, a domy nasze do cudzoziemców.</verse>
        <verse osisID='Lam.5.3'>Sierotamiśmy a bez ojca; matki nasze są jako wdowy.</verse>
        <verse osisID='Lam.5.4'>Wody nasze za pieniądze pijemy, drwa nasze za pieniądze kupujemy.</verse>
        <verse osisID='Lam.5.5'>Na szyi swej prześladowanie cierpiemy, pracujemy, a nie dadzą nam odpocząć.</verse>
        <verse osisID='Lam.5.6'>Egipczykom podajemy rękę i Assyryjczykom, żebyśmy się nasycili chleba.</verse>
        <verse osisID='Lam.5.7'>Ojcowie nasi zgrzeszyli, niemasz ich, a my nieprawość ich ponosimy.</verse>
        <verse osisID='Lam.5.8'>Niewolnicy panują nad nami, niemasz, ktoby nas wybawił z ręki ich.</verse>
        <verse osisID='Lam.5.9'>Z odwagą duszy naszej szukamy chleba swego dla strachu miecza i na puszczy.</verse>
        <verse osisID='Lam.5.10'>Skóra nasza jako piec zczerniała od srogości głodu.</verse>
        <verse osisID='Lam.5.11'>Niewiasty w Syonie pogwałcono; i panny w miastach Judzkich.</verse>
        <verse osisID='Lam.5.12'>Książęta ręką ich powieszeni są, a osoby starszych nie mają w uczciwości.</verse>
        <verse osisID='Lam.5.13'>Młodzięców do żarn biorą, a młodzieniaszkowie po drwami padają.</verse>
        <verse osisID='Lam.5.14'>Starcy w bramach więcej nie siadają, a młodzieńcy przestali pieśni swoje.</verse>
        <verse osisID='Lam.5.15'>Ustało wesele serca naszego, pląsanie nasze w kwilenie się obróciło.</verse>
        <verse osisID='Lam.5.16'>Spadła korona z głowy naszej; biada nam, żeśmy zgrzeszyli!</verse>
        <verse osisID='Lam.5.17'>Dlategoż mdłe jest serce nasze, dlatego zaćmione są oczy nasze;</verse>
        <verse osisID='Lam.5.18'>Dla góry Syońskiej, że jest spustoszona, liszki chodzą po niej.</verse>
        <verse osisID='Lam.5.19'>Ty, Panie! trwasz na wieki, a stolica twoja od narodu do narodu.</verse>
        <verse osisID='Lam.5.20'>Przeczże nas na wieki zapominasz, a opuszczasz nas przez tak długi czas?</verse>
        <verse osisID='Lam.5.21'>Nawróć nas do siebie, o Panie! a nawróceni będziemy; odnów dni nasze, jako z dawna były.</verse>
        <verse osisID='Lam.5.22'>Bo izali nas cale odrzucisz, a gniewać się będziesz na nas tak bardzo?</verse>
      </chapter>
    </div></osisText>
</osis>
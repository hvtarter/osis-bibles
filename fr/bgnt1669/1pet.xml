<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='BGNT1669' xml:lang='fr'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='BGNT1669'>
        <title>Bible de Genève de 1669</title>
        <contributor/>
        <creator>TextToZefania 1.0</creator>
        <creator role='encoder'>ZefToOsis 1.0.0</creator>
        <subject/>
        <date>2009-06-01</date>
        <description>Nouveau Testament traduit par Pierre Robert Olivétain en 1535, a été revue et corrigée par les Pasteurs de Genève pour l?édition de 1669. \par http://bibliorama.fr/bible_1669/bible_1669.htm</description>
        <publisher/>
        <type type='OSIS'>Bible</type>
        <identifier type='OSIS'>BGNT1669</identifier>
        <source>bible_geneve_nouveau_testament_1669.txt</source>
        <language type='IETF'>fr</language>
        <relation/>
        <coverage>provide the bible to the nations of the world</coverage>
        <rights>public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Pet'>
      <chapter osisID='1Pet.1'>
        <verse osisID='1Pet.1.1'>Pierre Apostre de Jesus Christ, aux estrangers qui estes espars en Ponte, en Galatie, en Cappadoce, en Asie, et en Bithynie.</verse>
        <verse osisID='1Pet.1.2'>Esleus selon la providence de Dieu le Pere, en sanctification d'Esprit, à l'obeïssance, et à l'aspersion du sang de Jesus Christ: Grace et paix vous soit multipliée.</verse>
        <verse osisID='1Pet.1.3'>Benit soit Dieu qui est le Pere de nostre Seigneur Jesus Christ, qui par sa grande misericorde nous a regenerez en esperance vive, par la resurrection de Jesus Christ d'entre les morts:</verse>
        <verse osisID='1Pet.1.4'>Pour obtenir l'heritage incorruptible, qui ne se peut soüiller ni flestrir, conservé dans les cieux pour nous:</verse>
        <verse osisID='1Pet.1.5'>Qui sommes gardez en la vertu de Dieu par la foi, pour avoir le salut prest d'estre revelé au dernier temps.</verse>
        <verse osisID='1Pet.1.6'>En quoi vous vous éjoüissez, estant maintenant un peu de temps contristez en diverses tentations, s'il est convenable:</verse>
        <verse osisID='1Pet.1.7'>Afin que l'espreuve de vostre foi, qui est beaucoup plus precieuse que l'or, (qui perit, et toutefois est esprouvé par le feu,) vous tourne à loüange, et à honneur, et à gloire, quand Jesus Christ sera revelé:</verse>
        <verse osisID='1Pet.1.8'>Lequel, quoi que vous ne l'ayez point veu, vous aimez: auquel, quoi que maintenant vous ne le voyïez point, vous croyez, et vous éjoüissez d'une joye inenarable et glorieuse:</verse>
        <verse osisID='1Pet.1.9'>Remportant la fin de vostre foi, assavoir le salut des ames.</verse>
        <verse osisID='1Pet.1.10'>Duquel salut les Prophetes (qui ont prophetizé de la grace qui estoit reservée pour vous) se sont enquis, et l'on diligemment recherché;</verse>
        <verse osisID='1Pet.1.11'>Recherchant diligemment quand et en quel temps l'Esprit de Christ, qui estoit en eux, rendant témoignage auparavant, declaroit les souffrances qui devoyent avenir à Christ, et les gloires qui s'en devoyent suivre.</verse>
        <verse osisID='1Pet.1.12'>Ausquels il a esté revelé que ce n'estoit point pour eux-mesmes, mais pour nous qu'ils administroyent ces choses, lesquelles maintenant vous ont esté annoncées par ceux qui vous ont presché l'Evangile par le Saint Esprit envoyé du ciel: esquelles choses les Anges desirent de regarder jusques au fond.</verse>
        <verse osisID='1Pet.1.13'>Vous donc, en ayant les reins de vostre entendement ceints avec sobrieté, esperez parfaitement en la grace qui vous est presentée, jusques à ce que Jesus Christ soit revelé.</verse>
        <verse osisID='1Pet.1.14'>Comme enfans obeïssans, ne vous conformez point à vos convoitises de par ci-devant en vostre ignorance.</verse>
        <verse osisID='1Pet.1.15'>Mais comme celui qui vous a appellez est Saint, vous aussi pareillement soyez saints en toute vostre conversation:</verse>
        <verse osisID='1Pet.1.16'>Dautant qu'il est escrit, Soyez saints, car je suis Saint.</verse>
        <verse osisID='1Pet.1.17'>Et si vous invoquez pour Pere celui qui sans avoir esgard à l'apparence des personnes, juge selon l'oeuvre de chacun, conversez en crainte durant le temps de vostre sejour temporel.</verse>
        <verse osisID='1Pet.1.18'>Sçachant que vous avez esté rachetez de vostre vaine conversation, qui vous avoit esté enseignée par vos peres, non point par des choses corruptibles, comme par argent, ou par or:</verse>
        <verse osisID='1Pet.1.19'>Mais par le precieux sang de Christ comme de l'agneau sans macule et sans tache;</verse>
        <verse osisID='1Pet.1.20'>Déja ordonné devant la fondation du monde, mais manifesté és derniers temps pour vous,</verse>
        <verse osisID='1Pet.1.21'>Qui par lui croyez en Dieu qui l'a ressuscité des morts, et lui a donné gloire, afin que vostre foi et vostre esperance fust en Dieu.</verse>
        <verse osisID='1Pet.1.22'>Ayant donc purifié vos ames, en obeïssance à la verité par l'Esprit, pour vous adonner à la charité fraternelle, sans feintise, aimez-vous l'un l'autre affectueusement d'un coeur pur:</verse>
        <verse osisID='1Pet.1.23'>Estant regenerez, non point par une semence corruptible, mais incorruptible, assavoir par la Parole de Dieu vivante et qui demeure à toûjours.</verse>
        <verse osisID='1Pet.1.24'>Parce que toute chair est comme l'herbe, et toute la gloire de l'homme comme la fleur de l'herbe: l'herbe est sechée, et sa fleur est cheüe:</verse>
        <verse osisID='1Pet.1.25'>Mais la Parole du Seigneur demeure eternellement: et cette Parole est celle qui vous a esté evangelizée.</verse>
      </chapter>
      <chapter osisID='1Pet.2'>
        <verse osisID='1Pet.2.1'>Ayant donc dépoüillé toute malice et toute fraude, et feintises, et envies, et toutes detractions,</verse>
        <verse osisID='1Pet.2.2'>Desirez affectueusement, comme enfans nagueres nez, le laict d'intelligence, et qui est sans fraude, afin que vous croissiez par icelui.</verse>
        <verse osisID='1Pet.2.3'>Voire pourveu que vous ayez gousté que le Seigneur est benin.</verse>
        <verse osisID='1Pet.2.4'>Duquel vous approchant, voire de lui qui est la pierre vive, qui a esté rejetée des hommes, mais qui est éleuë et precieuse envers Dieu:</verse>
        <verse osisID='1Pet.2.5'>Vous aussi comme des pierres vives, estes edifiez pour estre une maison spirituelle, et une sainte Sacrificature, pour offrir des sacrifices spirituels, agreables à Dieu par Jesus Christ.</verse>
        <verse osisID='1Pet.2.6'>C'est pourquoi aussi il est contenu en l'Escriture, Voici, je mets en Sion la maistresse pierre du coin, éleuë et precieuse: et celui qui croira en elle, ne sera point confus.</verse>
        <verse osisID='1Pet.2.7'>Elle est donc honneur à vous qui croyez: mais quant aux rebelles, la pierre que les edifians ont rejettée, a esté faite la maistresse pierre du coin, et pierre d'achoppement, et pierre de trébuchement:</verse>
        <verse osisID='1Pet.2.8'>Lesquels s'heurtent contre la Parole, et sont rebelles: à quoi aussi ils ont esté ordonnez.</verse>
        <verse osisID='1Pet.2.9'>mais vous estes la generation éleuë, la Sacrificature royale, la nation sainte, le peuple acquis, afin que vous annonciez les vertus de celui qui vous a appellez des tenebres à sa merveilleuse lumiere:</verse>
        <verse osisID='1Pet.2.10'>Vous qui jadis n'estiez point peuple, mais qui maintenant estes le peuple de Dieu: qui jadis n'aviez point obtenu misericorde, mais qui maintenant avez obtenu misericorde.</verse>
        <verse osisID='1Pet.2.11'>Bien-aimez, je vous exhorte, que comme estrangers et voyageurs, vous vous absteniez des convoitises charnelles qui guerroyent contre l'ame:</verse>
        <verse osisID='1Pet.2.12'>Ayans vostre conversation honneste envers les Gentils, afin qu'en ce qu'ils detractent de vous comme de malfaiteurs, ils glorifient Dieu au jour de la visitation pour vos bonnes oeuvres qu'ils auront veuës.</verse>
        <verse osisID='1Pet.2.13'>Rendez-vous donc sujets à tout ordre humain pour l'amour de Dieu: soit au Roi, comme à celui qui est par dessus les autres:</verse>
        <verse osisID='1Pet.2.14'>Soit aux Gouverneurs, comme à ceux qui sont envoyez de par lui, pour exercer vengeance sur les malfaiteurs, et à la loüange de ceux qui font bien.</verse>
        <verse osisID='1Pet.2.15'>Car telle est la volonté de Dieu, qu'en faisant bien, vous fermiez la bouche à l'ignorance des hommes fols:</verse>
        <verse osisID='1Pet.2.16'>Comme libres, et non point comme ayans la liberté pour couverture de malice, mais comme serviteurs de Dieu.</verse>
        <verse osisID='1Pet.2.17'>Portez honneur à tous. aimez la fraternité. craignez Dieu. honorez le Roi.</verse>
        <verse osisID='1Pet.2.18'>Serviteurs, soyez sujets en toute crainte à vos maistres, non seulement aux bons et equitables, mais aussi aux facheux.</verse>
        <verse osisID='1Pet.2.19'>Car cela est agreable, si quelqu'un à cause de la conscience qu'il a envers Dieu, endure de la fascherie, souffrant injustement.</verse>
        <verse osisID='1Pet.2.20'>Autrement quel honneur vous est-ce si estant souffletez pour avoir mal fait, vous l'endurez? Mais si en bien faisant, estant toutefois affligez, vous endurez, voila où Dieu prend plaisir.</verse>
        <verse osisID='1Pet.2.21'>Car vous estes aussi appellez à cela: veu aussi que Christ a souffert pour nous, nous laissant un patron, afin que vous ensuiviez ses traces.</verse>
        <verse osisID='1Pet.2.22'>Lequel n'a point commis de peché, ni fraude aucune n'a esté trouvée en sa bouche.</verse>
        <verse osisID='1Pet.2.23'>Lequel quand on lui disoit des outrages n'en rendoit point: et quand on lui faisoit du mal, n'usoit point de menaces: mais se remettoit à celui qui juge justement.</verse>
        <verse osisID='1Pet.2.24'>Lequel mesme a porté nos pechez en son corps sur le bois: afin qu'estant morts à péché, nous vivions à justice: par la bature duquel mesme vous avez esté gueris.</verse>
        <verse osisID='1Pet.2.25'>Car vous estiez comme des brebis errantes: mais maintenant vous estes convertis au Pasteur et Evesque de vos ames.</verse>
      </chapter>
      <chapter osisID='1Pet.3'>
        <verse osisID='1Pet.3.1'>Semblablement que les femmes se rendent sujettes à leurs propres maris, afin mesmes s'il y en a qui n'obeïssent point à la parole, ils soyent gagnez sans parole par la conversation des femmes;</verse>
        <verse osisID='1Pet.3.2'>Ayans veu vostre chaste conversation, qui est avec crainte.</verse>
        <verse osisID='1Pet.3.3'>Desquelles le parement ne soit point celui de dehors, qui consiste en entortillement de cheveux, ou en parure d'or, ou en accoustrement d'habits:</verse>
        <verse osisID='1Pet.3.4'>Mais l'homme qui est caché, assavoir celui du coeur, qui consiste en l'incorruption d'un esprit doux et paisible, qui est de grand prix devant Dieu.</verse>
        <verse osisID='1Pet.3.5'>Car ainsi aussi autrefois se paroyent les saintes femmes, qui esperoyent en Dieu, estant sujettes à leurs propres maris:</verse>
        <verse osisID='1Pet.3.6'>Comme Sara obeïssoit à Abraham, l'appellant son Seigneur: de laquelle vous estes filles en bien faisant, quand mesme vous ne craignez aucun espouvantement.</verse>
        <verse osisID='1Pet.3.7'>Vous maris semblablement comportez vous discretement avec elles, comme avec un vaisseau plus fragile, assavoir feminin, leur portant du respect, comme ceux qui estes aussi ensemble heritiers de la grace de vie: afin que vos prieres ne soyent point interrompuës.</verse>
        <verse osisID='1Pet.3.8'>Et finalement soyez tous d'un consentement, et adonnez à une mutuelle compassion, vous entr'aimant fraternellement, misericordieux, gracieux.</verse>
        <verse osisID='1Pet.3.9'>Ne rendant point mal pour mal, ni outrage pour outrage: mais au contraire benissant: sçachant que vous estes appellez à cela, afin que vous obteniez l'heritage de benediction.</verse>
        <verse osisID='1Pet.3.10'>Car que celui qui veut aimer sa vie, et voir ses jours bien-heureux, garde sa langue de mal, et ses levres qu'elles ne prononcent point de fraude:</verse>
        <verse osisID='1Pet.3.11'>Qu'il se destourne du mal, et qu'il fasse le bien: qu'il cherche la pourchasse.</verse>
        <verse osisID='1Pet.3.12'>Car les yeux du Seigneur sont sur les justes, et ses oreilles sont ouvertes à leurs prieres: mais la face du Seigneur est sur ceux qui font les maux.</verse>
        <verse osisID='1Pet.3.13'>Et qui est-ce qui vous fera du mal, si vous ensuivez le bien?</verse>
        <verse osisID='1Pet.3.14'>Mesmes encore que vous enduriez quelque chose pour justice, vous estes bien-heureux: mais ne craignez point pour la crainte d'eux, et n'en soyez point troublez:</verse>
        <verse osisID='1Pet.3.15'>Mais sanctifiez le Seigneur en vos coeurs, et soyez toûjours prests à respondre avec douceur et reverence, à chacun qui vous demande raison de l'esperance qui est en vous:</verse>
        <verse osisID='1Pet.3.16'>Ayans une bonne conscience, afin que ceux qui blasment vostre bonne conversation en Christ, soyent confus, en ce qu'ils detractent de vous comme de mal-faiteurs.</verse>
        <verse osisID='1Pet.3.17'>Car il vaut mieux que vous souffriez en bien-faisant, si telle est la volonté de Dieu, qu'en mal-faisant.</verse>
        <verse osisID='1Pet.3.18'>Car aussi Christ a souffert une fois pour les pechez, lui juste pour les injustes: afin qu'il nous amenast à Dieu, ayant esté mortifié en chair, mais vivifié par l'Esprit:</verse>
        <verse osisID='1Pet.3.19'>Par lequel aussi estant allé il a presché aux esprits en chartre:</verse>
        <verse osisID='1Pet.3.20'>Ayant esté jadis desobeïssans, quand la patience de Dieu attendoit une fois és jours de Noé, lors que l'Arche s'apprestoit, en laquelle un petit nombre, assavoir huit personnes furent sauvées par l'eau.</verse>
        <verse osisID='1Pet.3.21'>A quoi aussi maintenant respond, à l'opposite, la figure qui nous sauve, assavoir le Baptesme: non point celui par lequel les ordures de la chair sont nettoyées, mais l'attestation d'une bonne conscience devant Dieu, par la resurrection de Jesus Christ:</verse>
        <verse osisID='1Pet.3.22'>Qui est à la dextre de Dieu, estant allé au ciel: auquel sont assujettis les Anges, et les Puissances, et les Vertus.</verse>
      </chapter>
      <chapter osisID='1Pet.4'>
        <verse osisID='1Pet.4.1'>Or donc, puis que Christ a souffert pour nous en la chair; vous aussi soyez armez de cette mesme pensée, c'est que celui qui a souffert en la chair, a desisté de peché:</verse>
        <verse osisID='1Pet.4.2'>Afin que le temps qui reste en la chair, vous ne viviez plus selon les convoitises des hommes, mais selon la volonté de Dieu.</verse>
        <verse osisID='1Pet.4.3'>Car le temps passé nous doit avoir suffit pour avoir accompli la volonté des Gentils, quand nous conversions en insolences, convoitises, yvrogneries, gourmandises, beuveries, et idolatries abominables.</verse>
        <verse osisID='1Pet.4.4'>En quoi ils se trouvent estranges, en vous blasmant, quand vous ne courez point avec eux en un mesme abandon de dissolution.</verse>
        <verse osisID='1Pet.4.5'>Ceux qui rendront conte à celui qui est prest de juger les vivans et les morts.</verse>
        <verse osisID='1Pet.4.6'>Car c'est pour cela aussi qu'il a esté evangelizé aux morts, afin qu'ils fussent jugez selon les hommes en la chair, et qu'ils vécussent selon Dieu en esprit.</verse>
        <verse osisID='1Pet.4.7'>Or la fin de toutes choses est prochaine. Soyez donc sobres et veillans à prier.</verse>
        <verse osisID='1Pet.4.8'>Et sur tout ayez entre vous une vehemente charité: car la charité couvrira une multitude de pechez.</verse>
        <verse osisID='1Pet.4.9'>Soyez hospitaliers les uns envers les autres, sans murmures.</verse>
        <verse osisID='1Pet.4.10'>Que chacun, selon qu'il a receu le don, l'administre envers les autres, comme bons dispensateurs de la diverse grace de Dieu.</verse>
        <verse osisID='1Pet.4.11'>Si quelqu'un parle, qu'il parle comme les paroles de Dieu: si quelqu'un administre, qu'il administre comme par la puissance que Dieu fournit: afin qu'en toutes choses Dieu soit glorifié par Jesus Christ, auquel appartient gloire et force aux siecles des siecles. Amen.</verse>
        <verse osisID='1Pet.4.12'>Bien-aimez, ne trouvez point estrange quand vous estes comme en la fournaise pour vostre espreuve, comme si quelque chose d'estrange vous avenoit:</verse>
        <verse osisID='1Pet.4.13'>Mais entant que vous communiquez aux souffrances de Christ, éjoüissez-vous: afin qu'aussi à la revelation de sa gloire vous vous éjoüissiez en vous esgayant.</verse>
        <verse osisID='1Pet.4.14'>Si on vous dit des injures au nom de Christ, vous estes bien-heureux: car l'Esprit de gloire et de Dieu repose sur vous, lequel quant à eux est blasphemé, mais quant à vous est glorifié.</verse>
        <verse osisID='1Pet.4.15'>Et de fait, que nul de vous ne souffre comme meurtrier, ou larron, ou malfaiteur, ou curieux des affaires d'autrui.</verse>
        <verse osisID='1Pet.4.16'>Mais si quelqu'un souffre comme Chrestien, qu'il ne le prenne point à honte, mais qu'il glorifie Dieu en cet endroit.</verse>
        <verse osisID='1Pet.4.17'>Car il est temps aussi que le jugement commence par la maison de Dieu: et s'il commence premierement par nous, quelle sera la fin de ceux qui n'obeïssent point à l'Evangile de Dieu?</verse>
        <verse osisID='1Pet.4.18'>Et si le juste est difficilement sauvé, où comparoistra le méchant et le pecheur?</verse>
        <verse osisID='1Pet.4.19'>Que ceux-là donc aussi qui souffrent par la volonté de Dieu, lui recommandent leurs ames, comme au fidele Createur, en bien-faisant.</verse>
      </chapter>
      <chapter osisID='1Pet.5'>
        <verse osisID='1Pet.5.1'>Je prie les Anciens qui sont entre vous, moi qui suis Ancien avec eux, et tesmoin des souffrances de Christ, et qui suis aussi participant de la gloire laquelle doit estre revelée:</verse>
        <verse osisID='1Pet.5.2'>Paissez le troupeau de Christ qui vous est commis, en prenant garde sur lui, non point par contrainte, mais volontairement: non point pour gain deshonneste, mais d'un prompt courage:</verse>
        <verse osisID='1Pet.5.3'>Et non point comme ayant domination sur les heritages du Seigneur, mais tellement que vous soyez pour patron du troupeau.</verse>
        <verse osisID='1Pet.5.4'>Et quand le souverain Pasteur apparoistra, vous recevrez la couronne incorruptible de gloire.</verse>
        <verse osisID='1Pet.5.5'>Semblablement vous jeunes gens, assujettissez-vous aux anciens, tellement que vous soyez tous sujets l'un à l'autre: soyez parez par dedans d'humilité; parce que Dieu resiste aux orgueilleux, mais il fait grace aux humbles.</verse>
        <verse osisID='1Pet.5.6'>Humiliez vous donc sous la puissante main de Dieu, afin qu'il vous éleve quand il sera temps:</verse>
        <verse osisID='1Pet.5.7'>Deschargeans tout vostre souci sur lui: car il soin de vous.</verse>
        <verse osisID='1Pet.5.8'>Soyez sobres, et veillez: dautant que vostre adversaire le diable chemine comme un lion rugissant à l'entour de vous, cherchant qui il pourra engloutir.</verse>
        <verse osisID='1Pet.5.9'>Auquel il vous faut resister, estant fermes en la foi, sçachant que les mesmes souffrances s'accomplissent en la compagnie de vos freres qui est par le monde.</verse>
        <verse osisID='1Pet.5.10'>Or le Dieu de toute grace qui nous a appellez à sa gloire eternelle en Jesus Christ, apres que vous aurez un peu souffert, vous rende accomplis, vous affermisse, fortifie, et establisse.</verse>
        <verse osisID='1Pet.5.11'>A lui soit gloire, et force aux siecles des siecles. Amen</verse>
        <verse osisID='1Pet.5.12'>Je vous ai escrit brevement par Silvain nostre frere, qui vous est fidele, comme j'estime, vous exhortant et témoignant que c'est la vraye grace de Dieu, en laquelle vous estes.</verse>
        <verse osisID='1Pet.5.13'>L'Eglise qui est à Babylone, eleuë ensemble avec vous, et Marc mon fils, vous saluënt.</verse>
        <verse osisID='1Pet.5.14'>Salüez-vous l'un l'autre d'un baiser de charité. Paix soit à vous tous qui estes en Jesus Christ. Amen.</verse>
      </chapter>
    </div></osisText>
</osis>
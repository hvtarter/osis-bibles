<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='greek1550' xml:lang='XX'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='greek1550'>
        <title>Greek NT 1550</title>
        <contributor>Stephanus (Robert Etienne's)</contributor>
        <creator/>
        <creator role='encoder'>ZefToOsis 1.0.0</creator>
        <subject>Biblical Languages New Testament Greek</subject>
        <date>2009-01-20</date>
        <description>Stephanus (Robert Etienne's) 1550 edition, being an early and well-known Textus Receptus.</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>greek1550</identifier>
        <source>ftp://unboundftp.biola.edu/pub/greekNT_1550_utf8.zip</source>
        <language type='IETF'>XX</language>
        <relation/>
        <coverage>provide the Bible to the nations of the world</coverage>
        <rights>We believe that this Bible is found in the Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Eph' type='book'>
      <chapter osisID='Eph.1'>
        <verse osisID='Eph.1.1'>παυλος αποστολος ιησου χριστου δια θεληματος θεου τοις αγιοις τοις ουσιν εν εφεσω και πιστοις εν χριστω ιησου</verse>
        <verse osisID='Eph.1.2'>χαρις υμιν και ειρηνη απο θεου πατρος ημων και κυριου ιησου χριστου</verse>
        <verse osisID='Eph.1.3'>ευλογητος ο θεος και πατηρ του κυριου ημων ιησου χριστου ο ευλογησας ημας εν παση ευλογια πνευματικη εν τοις επουρανιοις χριστω</verse>
        <verse osisID='Eph.1.4'>καθως εξελεξατο ημας εν αυτω προ καταβολης κοσμου ειναι ημας αγιους και αμωμους κατενωπιον αυτου εν αγαπη</verse>
        <verse osisID='Eph.1.5'>προορισας ημας εις υιοθεσιαν δια ιησου χριστου εις αυτον κατα την ευδοκιαν του θεληματος αυτου</verse>
        <verse osisID='Eph.1.6'>εις επαινον δοξης της χαριτος αυτου εν η εχαριτωσεν ημας εν τω ηγαπημενω</verse>
        <verse osisID='Eph.1.7'>εν ω εχομεν την απολυτρωσιν δια του αιματος αυτου την αφεσιν των παραπτωματων κατα τον πλουτον της χαριτος αυτου</verse>
        <verse osisID='Eph.1.8'>ης επερισσευσεν εις ημας εν παση σοφια και φρονησει</verse>
        <verse osisID='Eph.1.9'>γνωρισας ημιν το μυστηριον του θεληματος αυτου κατα την ευδοκιαν αυτου ην προεθετο εν αυτω</verse>
        <verse osisID='Eph.1.10'>εις οικονομιαν του πληρωματος των καιρων ανακεφαλαιωσασθαι τα παντα εν τω χριστω τα τε εν τοις ουρανοις και τα επι της γης</verse>
        <verse osisID='Eph.1.11'>εν αυτω εν ω και εκληρωθημεν προορισθεντες κατα προθεσιν του τα παντα ενεργουντος κατα την βουλην του θεληματος αυτου</verse>
        <verse osisID='Eph.1.12'>εις το ειναι ημας εις επαινον της δοξης αυτου τους προηλπικοτας εν τω χριστω</verse>
        <verse osisID='Eph.1.13'>εν ω και υμεις ακουσαντες τον λογον της αληθειας το ευαγγελιον της σωτηριας υμων εν ω και πιστευσαντες εσφραγισθητε τω πνευματι της επαγγελιας τω αγιω</verse>
        <verse osisID='Eph.1.14'>ος εστιν αρραβων της κληρονομιας ημων εις απολυτρωσιν της περιποιησεως εις επαινον της δοξης αυτου</verse>
        <verse osisID='Eph.1.15'>δια τουτο καγω ακουσας την καθ υμας πιστιν εν τω κυριω ιησου και την αγαπην την εις παντας τους αγιους</verse>
        <verse osisID='Eph.1.16'>ου παυομαι ευχαριστων υπερ υμων μνειαν υμων ποιουμενος επι των προσευχων μου</verse>
        <verse osisID='Eph.1.17'>ινα ο θεος του κυριου ημων ιησου χριστου ο πατηρ της δοξης δωη υμιν πνευμα σοφιας και αποκαλυψεως εν επιγνωσει αυτου</verse>
        <verse osisID='Eph.1.18'>πεφωτισμενους τους οφθαλμους της διανοιας υμων εις το ειδεναι υμας τις εστιν η ελπις της κλησεως αυτου και τις ο πλουτος της δοξης της κληρονομιας αυτου εν τοις αγιοις</verse>
        <verse osisID='Eph.1.19'>και τι το υπερβαλλον μεγεθος της δυναμεως αυτου εις ημας τους πιστευοντας κατα την ενεργειαν του κρατους της ισχυος αυτου</verse>
        <verse osisID='Eph.1.20'>ην ενηργησεν εν τω χριστω εγειρας αυτον εκ νεκρων και εκαθισεν εν δεξια αυτου εν τοις επουρανιοις</verse>
        <verse osisID='Eph.1.21'>υπερανω πασης αρχης και εξουσιας και δυναμεως και κυριοτητος και παντος ονοματος ονομαζομενου ου μονον εν τω αιωνι τουτω αλλα και εν τω μελλοντι</verse>
        <verse osisID='Eph.1.22'>και παντα υπεταξεν υπο τους ποδας αυτου και αυτον εδωκεν κεφαλην υπερ παντα τη εκκλησια</verse>
        <verse osisID='Eph.1.23'>ητις εστιν το σωμα αυτου το πληρωμα του παντα εν πασιν πληρουμενου</verse>
      </chapter>
      <chapter osisID='Eph.2'>
        <verse osisID='Eph.2.1'>και υμας οντας νεκρους τοις παραπτωμασιν και ταις αμαρτιαις</verse>
        <verse osisID='Eph.2.2'>εν αις ποτε περιεπατησατε κατα τον αιωνα του κοσμου τουτου κατα τον αρχοντα της εξουσιας του αερος του πνευματος του νυν ενεργουντος εν τοις υιοις της απειθειας</verse>
        <verse osisID='Eph.2.3'>εν οις και ημεις παντες ανεστραφημεν ποτε εν ταις επιθυμιαις της σαρκος ημων ποιουντες τα θεληματα της σαρκος και των διανοιων και ημεν τεκνα φυσει οργης ως και οι λοιποι</verse>
        <verse osisID='Eph.2.4'>ο δε θεος πλουσιος ων εν ελεει δια την πολλην αγαπην αυτου ην ηγαπησεν ημας</verse>
        <verse osisID='Eph.2.5'>και οντας ημας νεκρους τοις παραπτωμασιν συνεζωοποιησεν τω χριστω χαριτι εστε σεσωσμενοι</verse>
        <verse osisID='Eph.2.6'>και συνηγειρεν και συνεκαθισεν εν τοις επουρανιοις εν χριστω ιησου</verse>
        <verse osisID='Eph.2.7'>ινα ενδειξηται εν τοις αιωσιν τοις επερχομενοις τον υπερβαλλοντα πλουτον της χαριτος αυτου εν χρηστοτητι εφ ημας εν χριστω ιησου</verse>
        <verse osisID='Eph.2.8'>τη γαρ χαριτι εστε σεσωσμενοι δια της πιστεως και τουτο ουκ εξ υμων θεου το δωρον</verse>
        <verse osisID='Eph.2.9'>ουκ εξ εργων ινα μη τις καυχησηται</verse>
        <verse osisID='Eph.2.10'>αυτου γαρ εσμεν ποιημα κτισθεντες εν χριστω ιησου επι εργοις αγαθοις οις προητοιμασεν ο θεος ινα εν αυτοις περιπατησωμεν</verse>
        <verse osisID='Eph.2.11'>διο μνημονευετε οτι υμεις ποτε τα εθνη εν σαρκι οι λεγομενοι ακροβυστια υπο της λεγομενης περιτομης εν σαρκι χειροποιητου</verse>
        <verse osisID='Eph.2.12'>οτι ητε εν τω καιρω εκεινω χωρις χριστου απηλλοτριωμενοι της πολιτειας του ισραηλ και ξενοι των διαθηκων της επαγγελιας ελπιδα μη εχοντες και αθεοι εν τω κοσμω</verse>
        <verse osisID='Eph.2.13'>νυνι δε εν χριστω ιησου υμεις οι ποτε οντες μακραν εγγυς εγενηθητε εν τω αιματι του χριστου</verse>
        <verse osisID='Eph.2.14'>αυτος γαρ εστιν η ειρηνη ημων ο ποιησας τα αμφοτερα εν και το μεσοτοιχον του φραγμου λυσας</verse>
        <verse osisID='Eph.2.15'>την εχθραν εν τη σαρκι αυτου τον νομον των εντολων εν δογμασιν καταργησας ινα τους δυο κτιση εν εαυτω εις ενα καινον ανθρωπον ποιων ειρηνην</verse>
        <verse osisID='Eph.2.16'>και αποκαταλλαξη τους αμφοτερους εν ενι σωματι τω θεω δια του σταυρου αποκτεινας την εχθραν εν αυτω</verse>
        <verse osisID='Eph.2.17'>και ελθων ευηγγελισατο ειρηνην υμιν τοις μακραν και τοις εγγυς</verse>
        <verse osisID='Eph.2.18'>οτι δι αυτου εχομεν την προσαγωγην οι αμφοτεροι εν ενι πνευματι προς τον πατερα</verse>
        <verse osisID='Eph.2.19'>αρα ουν ουκετι εστε ξενοι και παροικοι αλλα συμπολιται των αγιων και οικειοι του θεου</verse>
        <verse osisID='Eph.2.20'>εποικοδομηθεντες επι τω θεμελιω των αποστολων και προφητων οντος ακρογωνιαιου αυτου ιησου χριστου</verse>
        <verse osisID='Eph.2.21'>εν ω πασα η οικοδομη συναρμολογουμενη αυξει εις ναον αγιον εν κυριω</verse>
        <verse osisID='Eph.2.22'>εν ω και υμεις συνοικοδομεισθε εις κατοικητηριον του θεου εν πνευματι</verse>
      </chapter>
      <chapter osisID='Eph.3'>
        <verse osisID='Eph.3.1'>τουτου χαριν εγω παυλος ο δεσμιος του χριστου ιησου υπερ υμων των εθνων</verse>
        <verse osisID='Eph.3.2'>ειγε ηκουσατε την οικονομιαν της χαριτος του θεου της δοθεισης μοι εις υμας</verse>
        <verse osisID='Eph.3.3'>οτι κατα αποκαλυψιν εγνωρισεν μοι το μυστηριον καθως προεγραψα εν ολιγω</verse>
        <verse osisID='Eph.3.4'>προς ο δυνασθε αναγινωσκοντες νοησαι την συνεσιν μου εν τω μυστηριω του χριστου</verse>
        <verse osisID='Eph.3.5'>ο εν ετεραις γενεαις ουκ εγνωρισθη τοις υιοις των ανθρωπων ως νυν απεκαλυφθη τοις αγιοις αποστολοις αυτου και προφηταις εν πνευματι</verse>
        <verse osisID='Eph.3.6'>ειναι τα εθνη συγκληρονομα και συσσωμα και συμμετοχα της επαγγελιας αυτου εν τω χριστω δια του ευαγγελιου</verse>
        <verse osisID='Eph.3.7'>ου εγενομην διακονος κατα την δωρεαν της χαριτος του θεου την δοθεισαν μοι κατα την ενεργειαν της δυναμεως αυτου</verse>
        <verse osisID='Eph.3.8'>εμοι τω ελαχιστοτερω παντων των αγιων εδοθη η χαρις αυτη εν τοις εθνεσιν ευαγγελισασθαι τον ανεξιχνιαστον πλουτον του χριστου</verse>
        <verse osisID='Eph.3.9'>και φωτισαι παντας τις η κοινωνια του μυστηριου του αποκεκρυμμενου απο των αιωνων εν τω θεω τω τα παντα κτισαντι δια ιησου χριστου</verse>
        <verse osisID='Eph.3.10'>ινα γνωρισθη νυν ταις αρχαις και ταις εξουσιαις εν τοις επουρανιοις δια της εκκλησιας η πολυποικιλος σοφια του θεου</verse>
        <verse osisID='Eph.3.11'>κατα προθεσιν των αιωνων ην εποιησεν εν χριστω ιησου τω κυριω ημων</verse>
        <verse osisID='Eph.3.12'>εν ω εχομεν την παρρησιαν και την προσαγωγην εν πεποιθησει δια της πιστεως αυτου</verse>
        <verse osisID='Eph.3.13'>διο αιτουμαι μη εκκακειν εν ταις θλιψεσιν μου υπερ υμων ητις εστιν δοξα υμων</verse>
        <verse osisID='Eph.3.14'>τουτου χαριν καμπτω τα γονατα μου προς τον πατερα του κυριου ημων ιησου χριστου</verse>
        <verse osisID='Eph.3.15'>εξ ου πασα πατρια εν ουρανοις και επι γης ονομαζεται</verse>
        <verse osisID='Eph.3.16'>ινα δωη υμιν κατα τον πλουτον της δοξης αυτου δυναμει κραταιωθηναι δια του πνευματος αυτου εις τον εσω ανθρωπον</verse>
        <verse osisID='Eph.3.17'>κατοικησαι τον χριστον δια της πιστεως εν ταις καρδιαις υμων</verse>
        <verse osisID='Eph.3.18'>εν αγαπη ερριζωμενοι και τεθεμελιωμενοι ινα εξισχυσητε καταλαβεσθαι συν πασιν τοις αγιοις τι το πλατος και μηκος και βαθος και υψος</verse>
        <verse osisID='Eph.3.19'>γνωναι τε την υπερβαλλουσαν της γνωσεως αγαπην του χριστου ινα πληρωθητε εις παν το πληρωμα του θεου</verse>
        <verse osisID='Eph.3.20'>τω δε δυναμενω υπερ παντα ποιησαι υπερ εκ περισσου ων αιτουμεθα η νοουμεν κατα την δυναμιν την ενεργουμενην εν ημιν</verse>
        <verse osisID='Eph.3.21'>αυτω η δοξα εν τη εκκλησια εν χριστω ιησου εις πασας τας γενεας του αιωνος των αιωνων αμην</verse>
      </chapter>
      <chapter osisID='Eph.4'>
        <verse osisID='Eph.4.1'>παρακαλω ουν υμας εγω ο δεσμιος εν κυριω αξιως περιπατησαι της κλησεως ης εκληθητε</verse>
        <verse osisID='Eph.4.2'>μετα πασης ταπεινοφροσυνης και πραοτητος μετα μακροθυμιας ανεχομενοι αλληλων εν αγαπη</verse>
        <verse osisID='Eph.4.3'>σπουδαζοντες τηρειν την ενοτητα του πνευματος εν τω συνδεσμω της ειρηνης</verse>
        <verse osisID='Eph.4.4'>εν σωμα και εν πνευμα καθως και εκληθητε εν μια ελπιδι της κλησεως υμων</verse>
        <verse osisID='Eph.4.5'>εις κυριος μια πιστις εν βαπτισμα</verse>
        <verse osisID='Eph.4.6'>εις θεος και πατηρ παντων ο επι παντων και δια παντων και εν πασιν υμιν</verse>
        <verse osisID='Eph.4.7'>ενι δε εκαστω ημων εδοθη η χαρις κατα το μετρον της δωρεας του χριστου</verse>
        <verse osisID='Eph.4.8'>διο λεγει αναβας εις υψος ηχμαλωτευσεν αιχμαλωσιαν και εδωκεν δοματα τοις ανθρωποις</verse>
        <verse osisID='Eph.4.9'>το δε ανεβη τι εστιν ει μη οτι και κατεβη πρωτον εις τα κατωτερα μερη της γης</verse>
        <verse osisID='Eph.4.10'>ο καταβας αυτος εστιν και ο αναβας υπερανω παντων των ουρανων ινα πληρωση τα παντα</verse>
        <verse osisID='Eph.4.11'>και αυτος εδωκεν τους μεν αποστολους τους δε προφητας τους δε ευαγγελιστας τους δε ποιμενας και διδασκαλους</verse>
        <verse osisID='Eph.4.12'>προς τον καταρτισμον των αγιων εις εργον διακονιας εις οικοδομην του σωματος του χριστου</verse>
        <verse osisID='Eph.4.13'>μεχρι καταντησωμεν οι παντες εις την ενοτητα της πιστεως και της επιγνωσεως του υιου του θεου εις ανδρα τελειον εις μετρον ηλικιας του πληρωματος του χριστου</verse>
        <verse osisID='Eph.4.14'>ινα μηκετι ωμεν νηπιοι κλυδωνιζομενοι και περιφερομενοι παντι ανεμω της διδασκαλιας εν τη κυβεια των ανθρωπων εν πανουργια προς την μεθοδειαν της πλανης</verse>
        <verse osisID='Eph.4.15'>αληθευοντες δε εν αγαπη αυξησωμεν εις αυτον τα παντα ος εστιν η κεφαλη ο χριστος</verse>
        <verse osisID='Eph.4.16'>εξ ου παν το σωμα συναρμολογουμενον και συμβιβαζομενον δια πασης αφης της επιχορηγιας κατ ενεργειαν εν μετρω ενος εκαστου μερους την αυξησιν του σωματος ποιειται εις οικοδομην εαυτου εν αγαπη</verse>
        <verse osisID='Eph.4.17'>τουτο ουν λεγω και μαρτυρομαι εν κυριω μηκετι υμας περιπατειν καθως και τα λοιπα εθνη περιπατει εν ματαιοτητι του νοος αυτων</verse>
        <verse osisID='Eph.4.18'>εσκοτισμενοι τη διανοια οντες απηλλοτριωμενοι της ζωης του θεου δια την αγνοιαν την ουσαν εν αυτοις δια την πωρωσιν της καρδιας αυτων</verse>
        <verse osisID='Eph.4.19'>οιτινες απηλγηκοτες εαυτους παρεδωκαν τη ασελγεια εις εργασιαν ακαθαρσιας πασης εν πλεονεξια</verse>
        <verse osisID='Eph.4.20'>υμεις δε ουχ ουτως εμαθετε τον χριστον</verse>
        <verse osisID='Eph.4.21'>ειγε αυτον ηκουσατε και εν αυτω εδιδαχθητε καθως εστιν αληθεια εν τω ιησου</verse>
        <verse osisID='Eph.4.22'>αποθεσθαι υμας κατα την προτεραν αναστροφην τον παλαιον ανθρωπον τον φθειρομενον κατα τας επιθυμιας της απατης</verse>
        <verse osisID='Eph.4.23'>ανανεουσθαι δε τω πνευματι του νοος υμων</verse>
        <verse osisID='Eph.4.24'>και ενδυσασθαι τον καινον ανθρωπον τον κατα θεον κτισθεντα εν δικαιοσυνη και οσιοτητι της αληθειας</verse>
        <verse osisID='Eph.4.25'>διο αποθεμενοι το ψευδος λαλειτε αληθειαν εκαστος μετα του πλησιον αυτου οτι εσμεν αλληλων μελη</verse>
        <verse osisID='Eph.4.26'>οργιζεσθε και μη αμαρτανετε ο ηλιος μη επιδυετω επι τω παροργισμω υμων</verse>
        <verse osisID='Eph.4.27'>μητε διδοτε τοπον τω διαβολω</verse>
        <verse osisID='Eph.4.28'>ο κλεπτων μηκετι κλεπτετω μαλλον δε κοπιατω εργαζομενος το αγαθον ταις χερσιν ινα εχη μεταδιδοναι τω χρειαν εχοντι</verse>
        <verse osisID='Eph.4.29'>πας λογος σαπρος εκ του στοματος υμων μη εκπορευεσθω αλλ ει τις αγαθος προς οικοδομην της χρειας ινα δω χαριν τοις ακουουσιν</verse>
        <verse osisID='Eph.4.30'>και μη λυπειτε το πνευμα το αγιον του θεου εν ω εσφραγισθητε εις ημεραν απολυτρωσεως</verse>
        <verse osisID='Eph.4.31'>πασα πικρια και θυμος και οργη και κραυγη και βλασφημια αρθητω αφ υμων συν παση κακια</verse>
        <verse osisID='Eph.4.32'>γινεσθε δε εις αλληλους χρηστοι ευσπλαγχνοι χαριζομενοι εαυτοις καθως και ο θεος εν χριστω εχαρισατο υμιν</verse>
      </chapter>
      <chapter osisID='Eph.5'>
        <verse osisID='Eph.5.1'>γινεσθε ουν μιμηται του θεου ως τεκνα αγαπητα</verse>
        <verse osisID='Eph.5.2'>και περιπατειτε εν αγαπη καθως και ο χριστος ηγαπησεν ημας και παρεδωκεν εαυτον υπερ ημων προσφοραν και θυσιαν τω θεω εις οσμην ευωδιας</verse>
        <verse osisID='Eph.5.3'>πορνεια δε και πασα ακαθαρσια η πλεονεξια μηδε ονομαζεσθω εν υμιν καθως πρεπει αγιοις</verse>
        <verse osisID='Eph.5.4'>και αισχροτης και μωρολογια η ευτραπελια τα ουκ ανηκοντα αλλα μαλλον ευχαριστια</verse>
        <verse osisID='Eph.5.5'>τουτο γαρ εστε γινωσκοντες οτι πας πορνος η ακαθαρτος η πλεονεκτης ος εστιν ειδωλολατρης ουκ εχει κληρονομιαν εν τη βασιλεια του χριστου και θεου</verse>
        <verse osisID='Eph.5.6'>μηδεις υμας απατατω κενοις λογοις δια ταυτα γαρ ερχεται η οργη του θεου επι τους υιους της απειθειας</verse>
        <verse osisID='Eph.5.7'>μη ουν γινεσθε συμμετοχοι αυτων</verse>
        <verse osisID='Eph.5.8'>ητε γαρ ποτε σκοτος νυν δε φως εν κυριω ως τεκνα φωτος περιπατειτε</verse>
        <verse osisID='Eph.5.9'>ο γαρ καρπος του πνευματος εν παση αγαθωσυνη και δικαιοσυνη και αληθεια</verse>
        <verse osisID='Eph.5.10'>δοκιμαζοντες τι εστιν ευαρεστον τω κυριω</verse>
        <verse osisID='Eph.5.11'>και μη συγκοινωνειτε τοις εργοις τοις ακαρποις του σκοτους μαλλον δε και ελεγχετε</verse>
        <verse osisID='Eph.5.12'>τα γαρ κρυφη γινομενα υπ αυτων αισχρον εστιν και λεγειν</verse>
        <verse osisID='Eph.5.13'>τα δε παντα ελεγχομενα υπο του φωτος φανερουται παν γαρ το φανερουμενον φως εστιν</verse>
        <verse osisID='Eph.5.14'>διο λεγει εγειραι ο καθευδων και αναστα εκ των νεκρων και επιφαυσει σοι ο χριστος</verse>
        <verse osisID='Eph.5.15'>βλεπετε ουν πως ακριβως περιπατειτε μη ως ασοφοι αλλ ως σοφοι</verse>
        <verse osisID='Eph.5.16'>εξαγοραζομενοι τον καιρον οτι αι ημεραι πονηραι εισιν</verse>
        <verse osisID='Eph.5.17'>δια τουτο μη γινεσθε αφρονες αλλα συνιεντες τι το θελημα του κυριου</verse>
        <verse osisID='Eph.5.18'>και μη μεθυσκεσθε οινω εν ω εστιν ασωτια αλλα πληρουσθε εν πνευματι</verse>
        <verse osisID='Eph.5.19'>λαλουντες εαυτοις ψαλμοις και υμνοις και ωδαις πνευματικαις αδοντες και ψαλλοντες εν τη καρδια υμων τω κυριω</verse>
        <verse osisID='Eph.5.20'>ευχαριστουντες παντοτε υπερ παντων εν ονοματι του κυριου ημων ιησου χριστου τω θεω και πατρι</verse>
        <verse osisID='Eph.5.21'>υποτασσομενοι αλληλοις εν φοβω θεου</verse>
        <verse osisID='Eph.5.22'>αι γυναικες τοις ιδιοις ανδρασιν υποτασσεσθε ως τω κυριω</verse>
        <verse osisID='Eph.5.23'>οτι ο ανηρ εστιν κεφαλη της γυναικος ως και ο χριστος κεφαλη της εκκλησιας και αυτος εστιν σωτηρ του σωματος</verse>
        <verse osisID='Eph.5.24'>αλλ ωσπερ η εκκλησια υποτασσεται τω χριστω ουτως και αι γυναικες τοις ιδιοις ανδρασιν εν παντι</verse>
        <verse osisID='Eph.5.25'>οι ανδρες αγαπατε τας γυναικας εαυτων καθως και ο χριστος ηγαπησεν την εκκλησιαν και εαυτον παρεδωκεν υπερ αυτης</verse>
        <verse osisID='Eph.5.26'>ινα αυτην αγιαση καθαρισας τω λουτρω του υδατος εν ρηματι</verse>
        <verse osisID='Eph.5.27'>ινα παραστηση αυτην εαυτω ενδοξον την εκκλησιαν μη εχουσαν σπιλον η ρυτιδα η τι των τοιουτων αλλ ινα η αγια και αμωμος</verse>
        <verse osisID='Eph.5.28'>ουτως οφειλουσιν οι ανδρες αγαπαν τας εαυτων γυναικας ως τα εαυτων σωματα ο αγαπων την εαυτου γυναικα εαυτον αγαπα</verse>
        <verse osisID='Eph.5.29'>ουδεις γαρ ποτε την εαυτου σαρκα εμισησεν αλλ εκτρεφει και θαλπει αυτην καθως και ο κυριος την εκκλησιαν</verse>
        <verse osisID='Eph.5.30'>οτι μελη εσμεν του σωματος αυτου εκ της σαρκος αυτου και εκ των οστεων αυτου</verse>
        <verse osisID='Eph.5.31'>αντι τουτου καταλειψει ανθρωπος τον πατερα αυτου και την μητερα και προσκολληθησεται προς την γυναικα αυτου και εσονται οι δυο εις σαρκα μιαν</verse>
        <verse osisID='Eph.5.32'>το μυστηριον τουτο μεγα εστιν εγω δε λεγω εις χριστον και εις την εκκλησιαν</verse>
        <verse osisID='Eph.5.33'>πλην και υμεις οι καθ ενα εκαστος την εαυτου γυναικα ουτως αγαπατω ως εαυτον η δε γυνη ινα φοβηται τον ανδρα</verse>
      </chapter>
      <chapter osisID='Eph.6'>
        <verse osisID='Eph.6.1'>τα τεκνα υπακουετε τοις γονευσιν υμων εν κυριω τουτο γαρ εστιν δικαιον</verse>
        <verse osisID='Eph.6.2'>τιμα τον πατερα σου και την μητερα ητις εστιν εντολη πρωτη εν επαγγελια</verse>
        <verse osisID='Eph.6.3'>ινα ευ σοι γενηται και εση μακροχρονιος επι της γης</verse>
        <verse osisID='Eph.6.4'>και οι πατερες μη παροργιζετε τα τεκνα υμων αλλ εκτρεφετε αυτα εν παιδεια και νουθεσια κυριου</verse>
        <verse osisID='Eph.6.5'>οι δουλοι υπακουετε τοις κυριοις κατα σαρκα μετα φοβου και τρομου εν απλοτητι της καρδιας υμων ως τω χριστω</verse>
        <verse osisID='Eph.6.6'>μη κατ οφθαλμοδουλειαν ως ανθρωπαρεσκοι αλλ ως δουλοι του χριστου ποιουντες το θελημα του θεου εκ ψυχης</verse>
        <verse osisID='Eph.6.7'>μετ ευνοιας δουλευοντες τω κυριω και ουκ ανθρωποις</verse>
        <verse osisID='Eph.6.8'>ειδοτες οτι ο εαν τι εκαστος ποιηση αγαθον τουτο κομιειται παρα του κυριου ειτε δουλος ειτε ελευθερος</verse>
        <verse osisID='Eph.6.9'>και οι κυριοι τα αυτα ποιειτε προς αυτους ανιεντες την απειλην ειδοτες οτι και υμων αυτων ο κυριος εστιν εν ουρανοις και προσωποληψια ουκ εστιν παρ αυτω</verse>
        <verse osisID='Eph.6.10'>το λοιπον αδελφοι μου ενδυναμουσθε εν κυριω και εν τω κρατει της ισχυος αυτου</verse>
        <verse osisID='Eph.6.11'>ενδυσασθε την πανοπλιαν του θεου προς το δυνασθαι υμας στηναι προς τας μεθοδειας του διαβολου</verse>
        <verse osisID='Eph.6.12'>οτι ουκ εστιν ημιν η παλη προς αιμα και σαρκα αλλα προς τας αρχας προς τας εξουσιας προς τους κοσμοκρατορας του σκοτους του αιωνος τουτου προς τα πνευματικα της πονηριας εν τοις επουρανιοις</verse>
        <verse osisID='Eph.6.13'>δια τουτο αναλαβετε την πανοπλιαν του θεου ινα δυνηθητε αντιστηναι εν τη ημερα τη πονηρα και απαντα κατεργασαμενοι στηναι</verse>
        <verse osisID='Eph.6.14'>στητε ουν περιζωσαμενοι την οσφυν υμων εν αληθεια και ενδυσαμενοι τον θωρακα της δικαιοσυνης</verse>
        <verse osisID='Eph.6.15'>και υποδησαμενοι τους ποδας εν ετοιμασια του ευαγγελιου της ειρηνης</verse>
        <verse osisID='Eph.6.16'>επι πασιν αναλαβοντες τον θυρεον της πιστεως εν ω δυνησεσθε παντα τα βελη του πονηρου τα πεπυρωμενα σβεσαι</verse>
        <verse osisID='Eph.6.17'>και την περικεφαλαιαν του σωτηριου δεξασθε και την μαχαιραν του πνευματος ο εστιν ρημα θεου</verse>
        <verse osisID='Eph.6.18'>δια πασης προσευχης και δεησεως προσευχομενοι εν παντι καιρω εν πνευματι και εις αυτο τουτο αγρυπνουντες εν παση προσκαρτερησει και δεησει περι παντων των αγιων</verse>
        <verse osisID='Eph.6.19'>και υπερ εμου ινα μοι δοθειη λογος εν ανοιξει του στοματος μου εν παρρησια γνωρισαι το μυστηριον του ευαγγελιου</verse>
        <verse osisID='Eph.6.20'>υπερ ου πρεσβευω εν αλυσει ινα εν αυτω παρρησιασωμαι ως δει με λαλησαι</verse>
        <verse osisID='Eph.6.21'>ινα δε ειδητε και υμεις τα κατ εμε τι πρασσω παντα υμιν γνωρισει τυχικος ο αγαπητος αδελφος και πιστος διακονος εν κυριω</verse>
        <verse osisID='Eph.6.22'>ον επεμψα προς υμας εις αυτο τουτο ινα γνωτε τα περι ημων και παρακαλεση τας καρδιας υμων</verse>
        <verse osisID='Eph.6.23'>ειρηνη τοις αδελφοις και αγαπη μετα πιστεως απο θεου πατρος και κυριου ιησου χριστου</verse>
        <verse osisID='Eph.6.24'>η χαρις μετα παντων των αγαπωντων τον κυριον ημων ιησουν χριστον εν αφθαρσια αμην [προς εφεσιους εγραφη απο ρωμης δια τυχικου]</verse>
      </chapter>
    </div></osisText>
</osis>
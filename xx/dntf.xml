<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='XX' osisIDWork='DNTF' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='DNTF'>
        <title>Daut niee Testamente en de Psalme</title>
        <contributor>Johann Friesen</contributor>
        <creator>Martin Link</creator>
        <creator role='encoder'>ZefToOsis 1.0.0</creator>
        <subject>Die Bibel</subject>
        <date>2009-01-20</date>
        <description>Johann Friesen verwendete für diese Bibel die Rechtschreibung von J.Thissen (Plattdeutschet Wörterbuch). Diese Datei darf nur im vorliegenden Format verwendet werden, es dürfen keine Textänderungen vorgenommen werden. Das Copyright liegt beim Autor.</description>
        <publisher>FBSG</publisher>
        <type type='OSIS'>Bible</type>
        <identifier type='OSIS'>DNTF</identifier>
        <source>Johann Friesen</source>
        <language type='IETF'>XX</language>
        <relation/>
        <coverage/>
        <rights/>
        <scope/>
        <refSystem>Bible</refSystem>
      </work>
    </header>
    <div type='book' osisID='Ps'>
      <chapter osisID='Ps.1'>
        <verse osisID='Ps.1.1'>Seelijch dee Maun, dee nijch waundelt em Rot de Gottloose, en nijch steit opp däm Wajch de Sinda, en sett nijch em Tjreiss <note>opp däm Sett</note> de Spetta,</verse>
        <verse osisID='Ps.1.2'>sonda siene Lost haft aum Jesatz Gottes (daut Harrn) en äwa sien Jesatz dentjt Dach en Nacht!</verse>
        <verse osisID='Ps.1.3'>En hee es <note>woat senne</note> aus een Boom, jeplaunt aum Wotabach, dee siene Frucht brinjt too siene Tiet, en sien Blaut nijch vewaltjt; en aules, waut hee deit, jelinjt <note>woat jelinje</note> .</verse>
        <verse osisID='Ps.1.4'>Nijch soo de Gottloose, sonda see send aus Sprie, dee de Wint wajchdrift.</verse>
        <verse osisID='Ps.1.5'>Doaromm woare de Gottloose nijch bestohne em Jerejcht, noch de Sinda enn de Jemeende de Jerajchte.</verse>
        <verse osisID='Ps.1.6'>Dan Gott (de Harr) tjannt dän Wajch de Jerajchte; oba Gottloose äa Wajch vejeit.</verse>
      </chapter>
      <chapter osisID='Ps.2'>
        <verse osisID='Ps.2.1'>Wuaromm toobe de Natsjoone en jesenne Idlet de Veltja?</verse>
        <verse osisID='Ps.2.2'>Daut stohne opp de Tjeenije de Ead, en de Ferschte rotschlohne met eenaunda jäajen Gott (däm Harrn) en jäajen sienen Jesaulwten:</verse>
        <verse osisID='Ps.2.3'>„Loht ons äare Fassle veriete, en äare Strenj von ons schmiete!“</verse>
        <verse osisID='Ps.2.4'>Dee em Himmel troont, lacht, dee Harr spott äwa ahn.</verse>
        <verse osisID='Ps.2.5'>Dan woat hee too ahn räde enn sienem Zorn, en enn siene Zorngloot woat hee ahn enjste.</verse>
        <verse osisID='Ps.2.6'>„Etj ha mienen Tjeenijch jesaulwt <note>ennjesat</note> opp Zion, mienem heiljen Boajch!“</verse>
        <verse osisID='Ps.2.7'>Vom Beschluss well etj vetale: Gott (de Harr) haft too mie jeräd: Dü best mien Sän, vondoag ha etj die jebuare.</verse>
        <verse osisID='Ps.2.8'>Foda von mie, en etj well die tom Oawgoot de Natsjoone jäwe, en tom Besett <note>Äjendoom</note> de Enj de Ead.</verse>
        <verse osisID='Ps.2.9'>Met eenem iesanem Stock woascht dü ahn veschmatre, aus een Leemjefäss ahn veschmiete.</verse>
        <verse osisID='Ps.2.10'>En nü, jie Tjeenije, siet veständijch, loht jünt trajcht wiese, jie Rejchta de Ead.</verse>
        <verse osisID='Ps.2.11'>Deent Gott (däm Harrn) met Ferjcht, en freit jünt met Zettre!</verse>
        <verse osisID='Ps.2.12'>Kusst däm Sän, daut hee nijch doll woat, en jie ommkohme opp däm Wajch, dan boolt woat sien Zorn entbrenne. Seelijch aule, dee opp am vetrüe <note>Tooflucht bie am nehme</note> !</verse>
      </chapter>
      <chapter osisID='Ps.3'>
        <verse osisID='Ps.3.1'>Een Psalm von Doft, aus hee ver sienem Sän Absalom <note>wajch</note> rand.</verse>
        <verse osisID='Ps.3.2'>Gott (Harr)! woo väl sent miene Bedrenja <note>Fiend</note> ! Väle erhäwe <note>stohne</note> sich jäajen mie;</verse>
        <verse osisID='Ps.3.3'>Väle saje von miene Seel: Daut es tjeene Radung <note>Help</note> fe am bie Gott! (Selah.)</verse>
        <verse osisID='Ps.3.4'>Oba dü, Gott (Harr), best een Schilt fe <note>omm</note> mie, miene Harlijchtjeit <note>Ea</note> , en dee mien Haupt opphäwt.</verse>
        <verse osisID='Ps.3.5'>Met miene Stemm roop etj too Gott (tom Harrn), en hee auntwuat mie von sienem heiljen Boajch. (Selah.)</verse>
        <verse osisID='Ps.3.6'>Etj läd mie dohl en schleep; etj wuak opp, dan Gott (de Harr) stett mie.</verse>
        <verse osisID='Ps.3.7'>Etj enjst mie nijch ver Tiendüsend vom <note>üt däm</note> Voltj, dee sich rundomm mie en jäajen mie jeloagat <note>jesat</note> ha.</verse>
        <verse osisID='Ps.3.8'>Stoh opp, o Gott (Harr)! Rad mie, mien Gott! Dan dü hast aule miene Fiend oppe Backe jeschloage; de Täne de Gottloose hast dü veschmatat.</verse>
        <verse osisID='Ps.3.9'>Von Gott (vom Harrn) es de Radinj; dien Säajen es <note>tjemt</note> opp dienem Voltj. (Selah.)</verse>
      </chapter>
      <chapter osisID='Ps.4'>
        <verse osisID='Ps.4.1'>Däm Väasenja met Seidespäl. Een Psalm von Doft.</verse>
        <verse osisID='Ps.4.2'>Wan etj roop, auntwuad mie, Gott miene Jerajchtijchtjeit! Enn Bedrenjnis hast dü mie Rüm jemoakt; sie mie jnädijch en erhea mien Jebäd.</verse>
        <verse osisID='Ps.4.3'>Jie Menschesäns, woo lang noch saul miene Ea <note>Harlijchtjeit</note> too Schaunde senne? Woo lang woa jie Idlet leewe, Läajes seatje? (Selah.)</verse>
        <verse osisID='Ps.4.4'>Ertjant doch, daut Gott (de Harr) däm Frommen fe sich aufjesondat haft! Gott (de Harr) woat heare, wan etj too am roop.</verse>
        <verse osisID='Ps.4.5'>Siet oppjeräajcht <note>Zettat</note> , en sindijcht nijch! Dentjt no enn jünem Hoate opp jünem Loaga, en siet stell! (Selah.)</verse>
        <verse osisID='Ps.4.6'>Opfat <note>brinjt</note> Opfa de Jerajchtijchtjeit, en vetrüt opp Gott (däm Harrn)!</verse>
        <verse osisID='Ps.4.7'>Väle saje: Wäa woat ons goodet seene lohte? Erhäw, Gott (Harr) äwa ons daut Lijcht von dienem Aunjesejcht!</verse>
        <verse osisID='Ps.4.8'>Dü hast Freid enn mien Hoat jejäft, mea aus too Tiet, doa äa Jeträajd en äa Wien väl wea.</verse>
        <verse osisID='Ps.4.9'>Enn Fräd woa etj mie dohllaje en uck schlope; dan dü, Gott (Harr), auleen latst mie enn Sejchaheit wohne.</verse>
      </chapter>
      <chapter osisID='Ps.5'>
        <verse osisID='Ps.5.1'>Däm Väasenja, met Fleetespel. Een Psalm von Doft.</verse>
        <verse osisID='Ps.5.2'>Nehm too Oare, o Gott (Harr), miene Wead, moatj opp mien Nosenne <note>Kloage</note> !</verse>
        <verse osisID='Ps.5.3'>Horjch opp de Stemm enn mienem Schriee, mien Tjeenijch en mien Gott! Dan too die bäd etj.</verse>
        <verse osisID='Ps.5.4'>Zemorjest wellst dü, Gott (Harr) miene Stemm heare, zemorjest woa etj mien Aunlidje die brinje <note>väastale</note> en lüare.</verse>
        <verse osisID='Ps.5.5'>Dan dü best nijch een Gott, dee aun Gottloosijchtjeit jefaule haft; bie die woat daut Beese nijch bliewe.</verse>
        <verse osisID='Ps.5.6'>De Prola <note>Äwamotje</note> woare nijch bestohne ver diene Uage; dü hausst aule, dee Fräfel doone.</verse>
        <verse osisID='Ps.5.7'>Dü woascht vetilje de Läajes räde; dän Blootdarschtjen Maun en Faulschen veaufschüt Gott (de Harr).</verse>
        <verse osisID='Ps.5.8'>Etj oba, etj woa enn de <note>derjch de</note> Groote <note>Harlijchtjeit</note> diene Jnod enenn gohne enn dien Hüs, etj woa aunbäde enn diene Ferjcht jäajen dienen heiljen Tempel. {1Tjeen.6,3}</verse>
        <verse osisID='Ps.5.9'>Leid mie, Gott (Harr), enn diene Jerajchtijchtjeit omm miene Fiend äa welle; moak jlitj ver mie dienen Wajch.</verse>
        <verse osisID='Ps.5.10'>Dan enn äarem Mül es nuscht Toovelohtjet; äa Ennalijchet es Vedoawniss, een opnet Grauf äa Rache; met äare Tung heijchle see.</verse>
        <verse osisID='Ps.5.11'>Loht ahn büsse, o Gott; loht ahn faule derjch äare Aunschläj! Steet ahn wajch wäajen de Menj äare Äwaträdunge! Dan see send wadaspanstijch jäajen die jewäse.</verse>
        <verse osisID='Ps.5.12'>Soo woare sich aula freie, dee opp die vetrüe; eewijch woare see jüble, en dü woascht ahn bedatje; en enn die woare sich freie, dee dienen Nome leewe.</verse>
        <verse osisID='Ps.5.13'>Dan dü woascht däm Jerajchten säajne; Gott (Harr), met Gonst woascht dü am ommjäwe aus met eenem Schild.</verse>
      </chapter>
      <chapter osisID='Ps.6'>
        <verse osisID='Ps.6.1'>Däm Väasenja, met Seidespäl, opp de achtseidje Hoap. {1Chron.15,20-21} Een Psalm von Doft.</verse>
        <verse osisID='Ps.6.2'>Gott (Harr), strof mie nijch enn dienem Zorn, en bestrof mie nijch enn dienem Oaja!</verse>
        <verse osisID='Ps.6.3'>Sie mie jnädijch, o Gott (Harr)! Dan etj sie vewaltjt; heel mie, Gott (Harr)! Dan miene Knoakes send änjstlijch <note>*vefeaht</note> .</verse>
        <verse osisID='Ps.6.4'>En miene Seel es sea änjstlijch. En dü, Gott (Harr), woo lang?</verse>
        <verse osisID='Ps.6.5'>Kohm tridj, o Gott (Harr), erlees miene Seel; rad mie omm diene Jnod welle!</verse>
        <verse osisID='Ps.6.6'>Dan em Doot dentjt maun nijch aun die; em Scheol <note>Doodesritj</note> , wäa woat die preise <note>danke</note> ?</verse>
        <verse osisID='Ps.6.7'>Etj sie meed derjch mien Vesefze; jieda Nacht schwam etj mien Bad, moak met miene Trone mien Loaga naut.</verse>
        <verse osisID='Ps.6.8'>Vefole es mien Uag fe Trua, jeellat <note>bejoat</note> von aul miene Bedrenja.</verse>
        <verse osisID='Ps.6.9'>Goht wajch von mie aule, jie Fräfel <note>Iebel</note> doonende! Dan Gott (Harr) haft miene hielende Stemm jeheat.</verse>
        <verse osisID='Ps.6.10'>Gott (de Harr) haft mien Bedde jeheat; mien Jebäd neem Gott (de Harr) aun.</verse>
        <verse osisID='Ps.6.11'>Aule miene Fiend woare beschämt en sea änjstlijch <note>*vefeaht</note> woare; see woare tridj gohne, see woare platzlijch beschämt woare.</verse>
      </chapter>
      <chapter osisID='Ps.7'>
        <verse osisID='Ps.7.1'>Een Kloageleed von Doft, daut hee däm Gott (Harrn) sung wäajen de Wead Kusch, däm Benjamienita.</verse>
        <verse osisID='Ps.7.2'>Gott (Harr), mien Gott, opp die vetrü etj; rad mie von aul miene Vefolja en rad mie <note>moak mie frie</note> !</verse>
        <verse osisID='Ps.7.3'>Daut hee nijch miene Seel verit aus een Leiw, dee veriete, en tjeen Rada es doa.</verse>
        <verse osisID='Ps.7.4'>Gott (Harr), mien Gott! Wan etj soowaut jedohne ha, wan Onnrajcht enn miene Henj es, -</verse>
        <verse osisID='Ps.7.5'>wan etj Beeset vejelt däm, dee met mie enn fräd wea, - ha etj doch däm jerad, dee mie ohne Uasoak bedrenjt, -</verse>
        <verse osisID='Ps.7.6'>soo vefolj de Fient miene Seel en hoolt äa enn, en klunjt mien Läwe enne Ead <note>Grund</note> en stratjt miene Ea <note>Seel</note> enn däm Stoff. (Selah.)</verse>
        <verse osisID='Ps.7.7'>Stoh opp, o Gott (Harr), enn dienem Zorn! Erhäw die jäajen de Wutt miene Bedrenja, en woak opp - no mie: Jerejcht hast dü befoole.</verse>
        <verse osisID='Ps.7.8'>En de Schoowa <note>Jemeende</note> de Veltja woat die ommrinje; en äaret haulwe kohm wada no Hejcht.</verse>
        <verse osisID='Ps.7.9'>Gott (de Harr) woat de Veltja rejchte. Rejcht mie, Gott (Harr), no miene Jerajchtijchtjeit en no miene Onnschuld <note>Frommijchtjeit</note> , dee bie mie es.</verse>
        <verse osisID='Ps.7.10'>Loht doch een Enj nehme de Boosheit de Gottloose, en moak däm Jerajchten faust! Daut proowt de Hoate en Neare dee jerajchta Gott.</verse>
        <verse osisID='Ps.7.11'>Mien Schilt es bie Gott, dee, dee von Hoate opprejchtje rad.</verse>
        <verse osisID='Ps.7.12'>Gott es een jerajchta Rejchta, en een Gott, de jieda Dach oajalijch <note>wuttend</note> es.</verse>
        <verse osisID='Ps.7.13'>Wan hee <note>de Gottloose</note> nijch ommtjeat, soo schoapt hee sien Schweat; sienen Boage haft hee jetrocke en am reed.</verse>
        <verse osisID='Ps.7.14'>En Jreetschoft tom dootmoake haft hee fe am reedjemoakt <note>opp am jerejcht</note> , siene Feilasch moakt hee brennend.</verse>
        <verse osisID='Ps.7.15'>Tjitjt, hee <note>de Gottloosa</note> es enn Jeburtswee met Onnheil; en schwanga met Hoss, en brinjt Faulschheit too Welt.</verse>
        <verse osisID='Ps.7.16'>Hee haft eene Kühl jegrowt en haft dee utjehollt, en hee es enn de Kühl jefolle, dee hee jemoakt haft.</verse>
        <verse osisID='Ps.7.17'>Sien Onnjletj <note>daut hee fe aundre reedmuak</note> woat tridj kohme opp sien Haupt, en opp sienen Schädel woat rauffaule siene Jewault.</verse>
        <verse osisID='Ps.7.18'>Etj well Gott (däm Harrn) danke no siene Jerajchtijchtjeit, en besinje däm Nome Gottes (det Harrn), däm Hejchsten.</verse>
      </chapter>
      <chapter osisID='Ps.8'>
        <verse osisID='Ps.8.1'>Däm Väasenja, opp de Gittith. Een Psalm von Doft.</verse>
        <verse osisID='Ps.8.2'>Gott, ons Harr, woo Harlijch es dien Nome opp de gaunse Ead, dee dü diene Maistät jestalt hast äwa de Himmel!</verse>
        <verse osisID='Ps.8.3'>Üt däm Mül de Tjinja en Brosttjinja hast dü Macht <note>Loff</note> jejrindet omm diene Bedrenja welle, omm tom stellsenne too brinje däm Fiend en däm Rachejiejen.</verse>
        <verse osisID='Ps.8.4'>Wan etj dienen Himmel auntjitj, diene Finja Woatj, dän Mon en de Stearns, dee dü jemoakt hast:</verse>
        <verse osisID='Ps.8.5'>Waut es de Mensch, daut dü aun am jedentjst, en däm Mensche Sän, daut dü opp am achst?</verse>
        <verse osisID='Ps.8.6'>Dan dü hast am een bet läaja unja de Enjel jesat; en met Ea <note>Harlijchtjeit</note> en Schmuck <note>Pracht</note> hast dü am jekroont.</verse>
        <verse osisID='Ps.8.7'>Dü hast am tom Harscha jemoakt äwa de Woatje diene Henj; aules hast dü unja siene Feet jestalt:</verse>
        <verse osisID='Ps.8.8'>Schop en Rinda aulatoop en uck de Tiere oppe Stap,</verse>
        <verse osisID='Ps.8.9'>de Väajel em Himmel en de Fesch em Mäa, waut de Wäaj em Mäa derjchwaundat.</verse>
        <verse osisID='Ps.8.10'>Gott, ons Harr, woo Harlijch es dien Nome opp de gaunse Ead!</verse>
      </chapter>
      <chapter osisID='Ps.9'>
        <verse osisID='Ps.9.1'>Däm Väasenja, no <note>opp</note> Muth Labben. Een Psalm von Doft.</verse>
        <verse osisID='Ps.9.2'>Etj well Gott danke met mienem gaunsen Hoaten, well vetale aule diene Wundawoatje.</verse>
        <verse osisID='Ps.9.3'>En die well etj mie freie en fröhlijch senne, well dienen Nome besinje, dü Hejchsta.</verse>
        <verse osisID='Ps.9.4'>Aus miene Fiend sich tridjtrocke <note>tridjdreide</note> , folle see en kaume omm ver dienem Aunjesejcht.</verse>
        <verse osisID='Ps.9.5'>Dan dü hast mien Rajcht en miene Sach jefeat; dü hast die opp däm Troon jesat, een jerajchta Rejchta.</verse>
        <verse osisID='Ps.9.6'>Dü hast de Natsjoone jeschulle, de Gottloose vetiljt; äaren Nome hast dü fe emma en eewijch ütjelascht.</verse>
        <verse osisID='Ps.9.7'>O Fiend! Too Enj send de Trimma <note>Vebräatje</note> fe emma; - uck de Städa, hast dü too Grund jebrocht; äa, jo, äa Jedajchtness es veschwunge.</verse>
        <verse osisID='Ps.9.8'>Oba Gott blift <note>troont</note> eewijchlijch; hee haft sienen Troon oppjestalt tom Jerejcht.</verse>
        <verse osisID='Ps.9.9'>En hee, hee woat dän Eadtjreiss rejchte en Jerajchtijchtjeit, woat äwa de Veltja een Rajchtet Jerejcht hoole.</verse>
        <verse osisID='Ps.9.10'>En Gott (de Harr) woat eene huage Fastinj senne däm Unjadretjten, eene huage Fastinj enn Tiede de Noot.</verse>
        <verse osisID='Ps.9.11'>En opp die woare vetrüe, dee dienen Nome tjanne; dan dü hast nijch velohte, dee die seatje, Gott.</verse>
        <verse osisID='Ps.9.12'>Sinjt Psalme Gott (Harr), dee Zion bewohnt, vetjindijcht unja de Veltja siene Dod.</verse>
        <verse osisID='Ps.9.13'>Dan dee däm vegohtnem Bloot noforscht, haft aun ahn jedocht, hee haft daut Schriee de Elende nijch vejäte.</verse>
        <verse osisID='Ps.9.14'>Sie mie jnädijch, Gott (Harr)! Seeh opp mien Elend von miene Haussa <note>Fiend</note> , enn däm dü mie opphäwst üt de Doodespuate;</verse>
        <verse osisID='Ps.9.15'>Omm daut etj aul dien Loff vetal enn de Puate de Dajchta Zion, fröhlijch senne äwa diene Radinj.</verse>
        <verse osisID='Ps.9.16'>Vesunke send de Natsjoone enn de Kühl, dee see jemoakt; äa Foot woat jefange enn däm Nat, daut see heimlijch jelajcht ha.</verse>
        <verse osisID='Ps.9.17'>Gott (de Harr) es bekaunt jeworde; hee haft Jerejcht ütje'eewt, enn däm hee däm Gottloosen jefange haft enn däm Woatj siene Henj. (Higgajon Seidespäl Selah).</verse>
        <verse osisID='Ps.9.18'>Daut woare emm Scheol <note>Doodesritj</note> tridjgohne de Gottloose, aule Natsjoone, de Gott vejäte.</verse>
        <verse osisID='Ps.9.19'>Dan nijch fe emma woat de Oame vejäte senne, noch fe eewijch veloare de Hopninj de Älendje <note>Saunftmootje</note> .</verse>
        <verse osisID='Ps.9.20'>Stoh opp, Gott (Harr)! De Mensch haft nijch de Äwahaunt; ver dienem Aunjesejcht woare de Natsjoone jerejcht.</verse>
        <verse osisID='Ps.9.21'>Laj Angst opp ahn, Harr; daut de Natsjoone weete, daut see Mensche send! (Selah.)</verse>
      </chapter>
      <chapter osisID='Ps.10'>
        <verse osisID='Ps.10.1'>Wuaromm, o Gott (Harr), steist dü wiet auf, vestatjst die too Tiet de Noot?</verse>
        <verse osisID='Ps.10.2'>Enn sienem Stolt vefoljt de Gottloose iewrijch däm Elenden. See woare jejräpe woare enn de Aunschläj, de see jeplont habe.</verse>
        <verse osisID='Ps.10.3'>Dan de Gottloosa pucht sich met däm Janka siene Seel; en hee säajent dän Jietsjen, hee veacht Gott (däm Harrn).</verse>
        <verse osisID='Ps.10.4'>De Gottloosa räd no sienem Stolt: Hee woat nijch noforsche. Aule siene Jedanke send: Doa es tjeen Gott!</verse>
        <verse osisID='Ps.10.5'>Daut jelinjt am emma enn siene Wäaj; huag send diene Jerejchte, wiet von am auf; aule siene Jäajna - hee blost <note>püst</note> dee aun.</verse>
        <verse osisID='Ps.10.6'>Hee sajcht enn sienem Hoaten: Etj woa nijch wanke; von Jeschlajcht too Jeschlajcht woa etj enn tjeenem Onnjletj senne.</verse>
        <verse osisID='Ps.10.7'>Sien Mül es voll Fleatje en Läajes en Bedrenjnis; unja siene Tung es Onnheil en Onnrajcht.</verse>
        <verse osisID='Ps.10.8'>Hee sett em Vestäatj em Hinjahoff, aun veborjnen brinjt hee de Onnschuldje omm; siene Uage spuare däm Oamen <note>Onnjletjlijchen</note> no.</verse>
        <verse osisID='Ps.10.9'>Hee lüat em Veborjnen, aus een Leiw enne Bescha, lüat hee, omm dän Oamen <note>*Elenden</note> too jriepe; hee jript däm *Oamen, enn däm hee am enn sien Nat schlapt.</verse>
        <verse osisID='Ps.10.10'>Hee duckt sich, betjt sich, en enn siene stoatje Kleiwe faule de Onnjletjlijche.</verse>
        <verse osisID='Ps.10.11'>Hee sajcht enn sienem Hoaten: Gott vejat; hee vestatjt sien Aunjesejcht, hee sitt daut niemols!</verse>
        <verse osisID='Ps.10.12'>Stoh opp, Harr! Gott, häw diene Haund! Vejat nijch de Elende!</verse>
        <verse osisID='Ps.10.13'>Wuaromm veachtet de Fräfla <note>**Jesatzloosa</note> Gott, sajcht enn sienem Hoate:Du woascht nijch nofroage?</verse>
        <verse osisID='Ps.10.14'>Jo, dü hast jeseehne, dan dü, dü sittst Not en Kumma <note>Jauma</note> , omm too vejelte derjch diene Haund; die äwalat daut de Onnjletjlijche. De Helpa dee Weise best dü.</verse>
        <verse osisID='Ps.10.15'>Vebratj däm **Fräfla sien Oarm; en de Beese - seatjt siene Gottloosijchtjeit, doamet dü dee nijch mea finjst.</verse>
        <verse osisID='Ps.10.16'>Gott (de Harr) es Tjeenijch emma en eewijch; de Heide <note>Veltja</note> send ommjekohme üt sienem Laund.</verse>
        <verse osisID='Ps.10.17'>Daut Velange de Saunftmootje <note>Bedrenjde</note> hast dü jeheat, o Gott (Harr); dü stoatjst äa Hoat, latst dien Uah hanheare <note>oppmoatje</note> ,</verse>
        <verse osisID='Ps.10.18'>omm Rajcht too schaufe de Weise en däm Unjadretjten, daut de Mensch, dee von de Ead es, wiedahan nijch mea Schratj <note>Angst</note> vebreet.</verse>
      </chapter>
      <chapter osisID='Ps.11'>
        <verse osisID='Ps.11.1'>Däm Väasenja. Von Doft. Bie Gott (biem Harrn) seatj etj Tooflucht; woo saj jie too miene Seel: Fläjt aus een Voagel no jünem Boajch?</verse>
        <verse osisID='Ps.11.2'>Dan tjitj, de Gottloose spaune dän Boage, see ha äare Feilasch opp de Sähn jerejcht <note>jelajcht</note> , omm em Diestren too scheete opp dee von Hoate Opprejchtje.</verse>
        <verse osisID='Ps.11.3'>Wan de Grundfeila ommjeräte woare, waut deit dan de Jerajchta?</verse>
        <verse osisID='Ps.11.4'>Gott (de Harr) es enn sienem heiljen Tempel. Gott (däm Harrn) - enn dee Himmel es sien Troon; siene Uage tjitje, siene Uageläd proowe de Menschetjinja.</verse>
        <verse osisID='Ps.11.5'>Gott (de Harr) proowt däm Jerajchten; en däm Gottloosen en däm, de Jewault leeft, hausst siene Seel.</verse>
        <verse osisID='Ps.11.6'>Hee woat Schlenje <note>Blitz</note> räajne lohte opp de Gottloose; Fia en Schwäwel en jläjendja Wint woat daut Deel von äarem Bejcha senne.</verse>
        <verse osisID='Ps.11.7'>Dan Gott (de Harr) es jerajcht, hee leeft Jerajchtijchtjeit. Sien Aunjesejcht tjitjt däm Opprejchtjen aun.</verse>
      </chapter>
      <chapter osisID='Ps.12'>
        <verse osisID='Ps.12.1'>Däm Väasenja, opp de achtseidje Hoap <note>Scheminit</note> . Een Psalm von Doft.</verse>
        <verse osisID='Ps.12.2'>Rad, o Gott (Harr)! Dan de Fromma es wajch, dan de Trühe send veschwunge unja de Menschetjinja.</verse>
        <verse osisID='Ps.12.3'>See räde Faulschheit <note>Idlet</note> , een jiedra met sienem Näajchsten; äare Leppe schmeijchle, met dobbelde Hoate räde see.</verse>
        <verse osisID='Ps.12.4'>Gott (de Harr) woat ütrote aule schmeijchelje Leppe, de Tunge, dee groote Dinje räde,</verse>
        <verse osisID='Ps.12.5'>dee doa saje: Wie woare äwalaje <note>tjlätja</note> senne met onse Tung, onse Leppe send met ons; wäa es ons Harr?</verse>
        <verse osisID='Ps.12.6'>Wäajen de Jewault met de maun de Elende behaundelt, wäajen daut Sefze de Oame well etj nü oppstohne, sajcht Gott (de Harr); etj well enn Sejchaheit <note>Radung, Heil</note> stale dän, dee sich doanoh bangt.</verse>
        <verse osisID='Ps.12.7'>De Wead Gottes (det Harrn) send reine Wead - Selwa, daut jereinijcht üt däm Schmeltowe oppe Ead rant, säwen mol jereinijcht.</verse>
        <verse osisID='Ps.12.8'>Dü, Gott (Harr), woascht ahn bewoare, woascht noh ahn opppausse fe dit Jeschlajcht eewijchlijch.</verse>
        <verse osisID='Ps.12.9'>De Gottloose <note>Fräfla</note> gohne ommhäa, wan de Jemeenheit <note>Niedatrajchtijchtjeit</note> nehejcht jedräwe es bie de Menschetjinja.</verse>
      </chapter>
      <chapter osisID='Ps.13'>
        <verse osisID='Ps.13.1'>Däm Väasenja. Een Psalm von Doft.</verse>
        <verse osisID='Ps.13.2'>Woo Lang, o Gott (Harr) wellst dü mie opp emma vejäte? Woo lang wellst dü dien Aunjesejcht fe mie vestoppe?</verse>
        <verse osisID='Ps.13.3'>Woo lang saul etj Rotschlohne häaje enn miene Seel, Kumma enn mienem Hoate aum Dach ha? Woo lang saul sich mien Fiend äwa mie erhäwe?</verse>
        <verse osisID='Ps.13.4'>Tjitj häa, auntwuad mie, o Harr, mien Gott! Jef Lijcht fe miene Uage, daut etj nijch ennschlop tom Doot,</verse>
        <verse osisID='Ps.13.5'>daut mien Fient nijch sajcht: Etj ha am äwawunde! Miene Bedrenja nijch frooh senne, wan etj wanke.</verse>
        <verse osisID='Ps.13.6'>Oba etj, etj ha opp diene Leeftol <note>Jnod</note> vetrüt; mien Hoat saul frooh senne äwa diene Radinj <note>Help</note>.</verse>
        <verse osisID='Ps.13.7'>Etj well däm Gott (Harr) sinje, dan hee haft wooljedohne aun mie.</verse>
      </chapter>
      <chapter osisID='Ps.14'>
        <verse osisID='Ps.14.1'>Däm Väasenja. Von Doft. De Noa sajcht en sienem Hoate: Doa es tjeen Gott. See ha vedorwe jehaundelt, see ha oppscheislijch jedohne; doa es tjeena, dee Goodet deit.</verse>
        <verse osisID='Ps.14.2'>Gott (de Harr) haft vom Himmel raufjetjitjt opp de Menschetjinja, omm too seene, auf doa een Vestendja es, eena, de Gott seatjt.</verse>
        <verse osisID='Ps.14.3'>Aula send wajchjegohne, see send aulatoop vedorwe; doa es tjeena, dee Goodet deit, uck nijch eena.</verse>
        <verse osisID='Ps.14.4'>Ha aula tjeen Ertjantnis, dee Fräfel doone, dee mien Voltj fräte, aus wan see Broot äte? Gott (däm Harr) roope see nijch aun.</verse>
        <verse osisID='Ps.14.5'>Doa äwavoll ahn een Schratj, dan Gott es unja däm jerajchten Jeschlajcht.</verse>
        <verse osisID='Ps.14.6'>Jie moake too Schaund däm Rotschluss de Elende, wiel Gott (de Harr) siene Tooflucht es.</verse>
        <verse osisID='Ps.14.7'>O, daut üt Zion de Radinj fe Iesrael wea! Wan Gott (de Harr) de Jefangenschoft von sienem Voltj aufdreit, saul Joakopp frooh senne, Iesrael sich freie.</verse>
      </chapter>
      <chapter osisID='Ps.15'>
        <verse osisID='Ps.15.1'>Een Psalm von Doft. Gott (Harr), wäa woat <note>*doaf</note> enn dienem Zelt sich opphole? Wäa *woat wohne opp dienem heiljen Boajch?</verse>
        <verse osisID='Ps.15.2'>Dee enn Vollkohmenheit <note>onnbestroft, dodelloos</note> waundelt en Jerajchtijchtjeit wirtjt <note>eewt</note> en enn sienem Hoate Woahrheit räd,</verse>
        <verse osisID='Ps.15.3'>nijch faulsch räd met siene Tung, sienem Frind tjeen Beeset deit, en tjeene Onnjerajchtijchtjeit räd <note>brinjt</note> jäajen sienen Näajchsten;</verse>
        <verse osisID='Ps.15.4'>enn däm siene Uage de Veschmätna veacht es, dee, oba dee eat, waltje däm Harr ferjchte; haft hee tom Schode jeschwuare, soo endat hee daut nijch;</verse>
        <verse osisID='Ps.15.5'>dee sien Jelt nijch opp Wucha jäft, en tjeen Jeschentj nehmt jäajen Onnschuldje. Wäa daut deit, woat nijch wanke enn Eewijchtjeit.</verse>
      </chapter>
      <chapter osisID='Ps.16'>
        <verse osisID='Ps.16.1'>Een Michtam <note>Jedijcht</note> von Doft. Bewoa mie, Gott, dan etj sätj Tooflucht enn <note>bie</note> die!</verse>
        <verse osisID='Ps.16.2'>Dü, miene Seel, hast too Gott (tom Harrn) jesajcht: Dü best mien <note>dee</note> Harr; mien Jletj rätjt nijch ennopp no die.</verse>
        <verse osisID='Ps.16.3'>Dü hast too de Heilje jesajcht, dee oppe Ead <note>emm Laund</note> send, en too de Harlijche: Aun ahn es miene aule Lost <note>Wooljefaule</note> .</verse>
        <verse osisID='Ps.16.4'>Väle woare de Weedoag dee äare senne, dee eenem aundren nogohne; äare Drintjopfa von Bloot woa etj nijch droage, en äaren Nome nijch opp miene Leppe nehme.</verse>
        <verse osisID='Ps.16.5'>Gott (de Harr) es daut Deel von mienem Oawgoot en mienem Bejcha; dü helst mien Looss.</verse>
        <verse osisID='Ps.16.6'>De Mohtschnooa send mie jefolle enn leeftolje Uate; jo, een scheenet Oawgoot es mie jeworde.</verse>
        <verse osisID='Ps.16.7'>Gott (däm Harr) woa etj preise, dee mie berohde haft, uck de Nacht beleare mie miene Neare.</verse>
        <verse osisID='Ps.16.8'>Etj ha däm Harrn emma ver mie jestalt; wiel hee aun <note>too</note> miene Rajchte es, etj woa nijch wanke.</verse>
        <verse osisID='Ps.16.9'>Doaromm freit sich mien Hoat, en miene Seel <note>Ea</note> es frooh <note>jübelt</note> . {Ps.7,6; Ap.J.2,26} Uck mien Fleesch woat enn sejchaheit rühe.</verse>
        <verse osisID='Ps.16.10'>Dan miene Seel woascht dü nijch däm Scheol äwalohte, woascht nijch toolohte, daut dien Fromma de Vewesung <note>Kühl</note> sitt.</verse>
        <verse osisID='Ps.16.11'>Dü woascht mie däm Wajch tom Läwe bekaunt moake; eene Fell von <note>saut moakende</note> Freid es ver dienem Aunjesejcht, Leeftol enn diene Rajchte emmadoa.</verse>
      </chapter>
      <chapter osisID='Ps.17'>
        <verse osisID='Ps.17.1'>Een jebäd von Doft. Horjch, o Gott (Harr), de Jerajchtijchtjeit, horjch opp mien Schriee; nehm too Uhre mien Jebäd vonne Leppe ohne Faulsch.</verse>
        <verse osisID='Ps.17.2'>Von dienem Aunjesejcht jeit mien Rajcht üt; loht diene Uage Opprejchtijchtjeit auntjitje.</verse>
        <verse osisID='Ps.17.3'>Dü hast mien Hoat jeproowt, hast mie denacht derjchforscht, dü hast mie jereinijcht - dü fungst nuscht; miene Jedanke gohne nijch wieda aus mien Mül.</verse>
        <verse osisID='Ps.17.4'>Waut daut Doone de Mensche betrafft, soo ha etj mie derjch daut Wuat diena Leppe bewoat fe de Wäaj de Vebräatja <note>Jewault doonende</note> .</verse>
        <verse osisID='Ps.17.5'>Miene Schräd hilde faust aun diene Spuare, mien Gang haft nijch jewankt.</verse>
        <verse osisID='Ps.17.6'>Etj, etj ha die aunjeroopt, dan dü erheascht mie, o Gott, neej dien Uah no mie, hea mien Räde!</verse>
        <verse osisID='Ps.17.7'>Bewies diene wundaboare Huld, dee dü derjch diene Rajchte dee opp die Vetrüende radst fe dän, dee sich jäajen ahn erhäwe.</verse>
        <verse osisID='Ps.17.8'>Bewoa mie aus dän Uagaupel em Uag; vestäatj mie enn däm Schaute diene Flijchte</verse>
        <verse osisID='Ps.17.9'>fe de Gottloose, dee mie äwawaultje, miene Doot'Fiend, dee omm mie send.</verse>
        <verse osisID='Ps.17.10'>Äa fatet Hoat veschlüte see, met äarem Mül räde see stolt.</verse>
        <verse osisID='Ps.17.11'>Enn aule onse Schräd ha see ons nü ommrinjt; see rejchte äare Uage doaropp, ons oppe Ead too stratje.</verse>
        <verse osisID='Ps.17.12'>Hee es aus een Leiw, dee jierijch es om too veriete, en aus een junga Leiw, settend emm Vestäatj.</verse>
        <verse osisID='Ps.17.13'>Stoh opp, o Gott (Harr)! Kohm ver am, schmiet am dohl! Rad miene Seel von däm Gottloosen derjch dien Schweat;</verse>
        <verse osisID='Ps.17.14'>von de Lied derjch diene Haund, o Gott (Harr), von de Lied disa Welt! Äa Deel es enn disem Läwe, en äa Buck fellst dü met dienem Schauts; see ha Säns de saut woare, en äarem Äwafluss lohte see äare Tjinja.</verse>
        <verse osisID='Ps.17.15'>Etj oba woa dien Aunjesejcht seene enn Jerajchtijchtjeit, woa saut woare, wan etj oppwatj, met dienem Bilt.</verse>
      </chapter>
      <chapter osisID='Ps.18'>
        <verse osisID='Ps.18.1'>Däm Väasenja. Von däm Tjnajcht Gottes (det Harrn), von Doft, dee de Wead enn disem Leed too Gott (däm Harrn) räd aun däm Dach, aus Gott (de Harr) am jerad haud üt de Haunt aule siene Fiend en üt Saul siene Haunt.</verse>
        <verse osisID='Ps.18.2'>En hee säd: Etj leew die, Gott (Harr), miene Krauft!</verse>
        <verse osisID='Ps.18.3'>Gott (de Harr) es mien Fäls en miene Burjch en mien Rada; mien Gott, mien Fäls, opp am woa etj vetrüe, mien Schilt en mien Huarn von mienem Heil, miene huage Fastinj.</verse>
        <verse osisID='Ps.18.4'>Etj woa Gott (däm Harrn) aunroope, dee too lowe es, en etj woa jerad woare von miene Fiend.</verse>
        <verse osisID='Ps.18.5'>Daut ommrinje mie Doodes Fassle, en de Streem Belials erschratjte mie.</verse>
        <verse osisID='Ps.18.6'>De Fassle de Unjawelt ommrinjde mie, see bejäajende mie met Doodesschlenje.</verse>
        <verse osisID='Ps.18.7'>Enn miene Bedrenjnis roopt etj too Gott (tom Harrn), en etj schreajch too mienem Gott, hee head üt sienem Tempel miene Stemm, en mien Schriee ver am tjeem enn siene Uhre.</verse>
        <verse osisID='Ps.18.8'>Doa wankt en bäbt de Ead, en Grundloag de Boaj zettad en wankt, wiel hee oajalijch wea.</verse>
        <verse osisID='Ps.18.9'>Rüak steajch opp von siene Näs, en Fia fraut üt sienem Mül; jläjendje Kole brennde üt am.</verse>
        <verse osisID='Ps.18.10'>Hee neijd de Himmel en fuah erauf, en Dunkel wea unja siene Feet.</verse>
        <verse osisID='Ps.18.11'>En hee fuah opp eenem Cherub en fluach doahäa; en hee schwäbd oppe Wint Fitijche <note>Flijchte</note> .</verse>
        <verse osisID='Ps.18.12'>Diestaness muak hee too siene Bedatjung, too sienem Zelt rundomm sich häa, Diestaness de Wota, dijchte Himmelswoltje.</verse>
        <verse osisID='Ps.18.13'>Üt däm Glauns ver am fuahre siene dijchte Woltje vebie, Hoagel en Fiakole.</verse>
        <verse osisID='Ps.18.14'>En daut donnad Gott (de Harr) em Himmel, en de Hejchsta leet siene Stemm schaule, Hoagel en Fiakole.</verse>
        <verse osisID='Ps.18.15'>En hee schoot siene Feilasch en vestreed dee, en hee schliesad Blitze en vewerrd ahn <note>de Fiend</note> .</verse>
        <verse osisID='Ps.18.16'>En daut worde jeseehne de Bade <note>Placke</note> de <note>von</note> Wota, en de Grundloag vom Eadtjreiss worde opjedatjt ver dienem Schelle, Gott (Harr), von däm Schnüwe en Frodem diene Näs.</verse>
        <verse osisID='Ps.18.17'>Hee stratjt siene Haund üt von doa Bowe, hee nehm mie, hee trock mie üt groote Wota.</verse>
        <verse osisID='Ps.18.18'>Hee rad mie von miene stoatje Fiend en von miene Haussa, dan dee weare stoatja aus etj.</verse>
        <verse osisID='Ps.18.19'>Dee bejäajende mie aun mienem Onnjletjsdach, oba Gott (de Harr) wea mie too eene Stett.</verse>
        <verse osisID='Ps.18.20'>En hee fead mie erüt enne Wiede <note>Frieheit</note> , hee muak mie frie, wiel hee aun mie Jefaule haud.</verse>
        <verse osisID='Ps.18.21'>Gott (de Harr) vejelt mie no miene Jerajchtijchtjeit, no de Reinheit miene Henj beloohnt hee mie.</verse>
        <verse osisID='Ps.18.22'>Dan etj ha de Wäaj Gottes (det Harrn) bewoat, en sie von mienem Gott nijch fräfelhauft aufjegohne.</verse>
        <verse osisID='Ps.18.23'>Dan aule siene Rajchte weare ver mie, en siene Satzunge <note>Jeboote</note> , etj doo dee nijch von mie steete.</verse>
        <verse osisID='Ps.18.24'>En etj wea vollkohme am jäajenäwa, en heed miene Onnjerajchtijchtjeit.</verse>
        <verse osisID='Ps.18.25'>En Gott (de Harr) vejelt mie no miene Jerajchtijchtjeit, no de Reinheit miene Henj ver siene Uage.</verse>
        <verse osisID='Ps.18.26'>Jäajen däm Frommen bewiest dü die leeftolijch, jäajen däm vollkohmnen Maun wiest dü die vollkohme;</verse>
        <verse osisID='Ps.18.27'>jäajen däm Reinen bewiest dü die rein, en jäajen däm Faulschen bewiest dü die entjäajen striedent <note>vedreit</note> .</verse>
        <verse osisID='Ps.18.28'>Dan dü woascht daut elende Voltj rade, en de huage Uage woascht dü rauf satte.</verse>
        <verse osisID='Ps.18.29'>Dan dü latst mien Lijcht schiene; Gott (de Harr), mien Gott, bedacht miene Diestaness.</verse>
        <verse osisID='Ps.18.30'>Dan met die woa etj jäajen eene Schoowa rane, en met mienem Gott woa etj eene Mia äwasprinje.</verse>
        <verse osisID='Ps.18.31'>Gott, - sien Wajch es vollkohme; Gottes <note>däm Harr sien</note> Wuat es rein, een Schild es hee fe aule, dee opp am vetrüe.</verse>
        <verse osisID='Ps.18.32'>Dan wäa es Gott, büta däm Harr? En wäa een Fäls, aus bloos ons Gott?</verse>
        <verse osisID='Ps.18.33'>Dee Gott, dee mie met Krauft ommgortet en vollkohme moakt mienen Wajch.</verse>
        <verse osisID='Ps.18.34'>Dee miene Feet aus däm Hersch siene moakt, en mie hanstalt opp miene Hejcht;</verse>
        <verse osisID='Ps.18.35'>dee miene Henj däm Kaumf leaht, en miene Oarms spaune däm koppanen Boage.</verse>
        <verse osisID='Ps.18.36'>En dü jeefst mie daut Schilt von dienem Heil, en diene Rajchte stett mie, en diene Rauflohtung moakt mie groot.</verse>
        <verse osisID='Ps.18.37'>Dü muakst Rüm fe miene Schräd unja mie, en miene Tjnejchel ha nijch jewankt.</verse>
        <verse osisID='Ps.18.38'>Miene Fiend juag etj no en errätjt ahn, en jintj nijch tridj, bet see oppjeräwe weare.</verse>
        <verse osisID='Ps.18.39'>Etj veschmatad ahn, en see kunne nijch oppstohne; see folle unja miene Feet.</verse>
        <verse osisID='Ps.18.40'>En dü ommgortest mie met Krauft tom Stried, buagst unja mie, dee jäajen mie oppstunde.</verse>
        <verse osisID='Ps.18.41'>En dü hast mie däm Ridje miene Fiend jejäft; en miene Haussa, etj venijcht ahn.</verse>
        <verse osisID='Ps.18.42'>See schreaje, en tjeen Rada wea doa - too Gott (tom Harrn), en hee auntwuad ahn nijch.</verse>
        <verse osisID='Ps.18.43'>En etj vereef ahn aus Stoff ver däm Wint; aus Gausse Dratj sched etj ahn üt.</verse>
        <verse osisID='Ps.18.44'>Dü radsd mie üt de Striedijchtjeite unjrem Voltj; dü sadsd mie tom Haupt de Natsjoone; een Voltj, daut etj nijch tjannd, deent mie.</verse>
        <verse osisID='Ps.18.45'>Sooboolt äa Uah head, jehorjche see mie; de Säns de Framde send mie unjadon met schmeijchle.</verse>
        <verse osisID='Ps.18.46'>De Säns de Framde worde krauftloos en kohme zettrijch üt äare Schlossa.</verse>
        <verse osisID='Ps.18.47'>Gott (de Harr) läft, en jepriese es mien Fäls! En erhoowe woat de Gott von mienem Heil!</verse>
        <verse osisID='Ps.18.48'>Dee Gott, dee mie Rache jeef en Veltja mie unjadon muak,</verse>
        <verse osisID='Ps.18.49'>dee mie rad von miene Fiend. Jo, dü erhoowst mie äwa dee, dee jäajen mie oppstunde; von däm Maun de Jewault muakst dü mie frie.</verse>
        <verse osisID='Ps.18.50'>Doaromm, Gott (Harr) wel etj die preise unja Veltja, en dienem Nome Psalme sinje,</verse>
        <verse osisID='Ps.18.51'>die, dee groot moakt de Radunge von sienem Tjeenijch, en Goodet wiest sienem Jesaulwten, Doft en sienem Some eewijchlijch.</verse>
      </chapter>
      <chapter osisID='Ps.19'>
        <verse osisID='Ps.19.1'>Däm Väasenja. Een Psalm von Doft.</verse>
        <verse osisID='Ps.19.2'>De Himmel vetale de Harlijchtjeit Gottes, en de Ütdehnung vetjindijcht daut Woatj von siene Henj.</verse>
        <verse osisID='Ps.19.3'>Een Dach berejcht daut däm aundren, en eene Nacht mald de aundre de Kund.</verse>
        <verse osisID='Ps.19.4'>Tjeene Räd en tjeene Wead, doch jeheat woat äare Stemm.</verse>
        <verse osisID='Ps.19.5'>Äare Mohtschnooa jeit üt äwa de gaunse Ead, en äare Sproak bott aun däm Enj vom Eadtjreiss; hee haft de Sonn enn ahn <note>äare med</note> een Zelt jesat.</verse>
        <verse osisID='Ps.19.6'>En see es aus een Briegaum, dee erüt tjemt üt siene Schlopstow; see freit sich aus een Held, too derjchrane de Bohn.</verse>
        <verse osisID='Ps.19.7'>Vom Enj de Himmel es äa Ütgang, en äa ommrane es bet äarem Enj; en nuscht es fe äare Glooje veborje.</verse>
        <verse osisID='Ps.19.8'>Daut Jesatz Gottes (det Harrn) es vollkohme, ertjwitjt de Seel; daut Zeijniss Gottes (det Harrn) es toovelohtijch, moakt weise <note>klüak</note> däm Eenfeltjen.</verse>
        <verse osisID='Ps.19.9'>De Väaschrefte Gottes (vom Harrn) send rejchtijch en freie daut Hoat; daut Jeboot Gottes (det Harrn) es rein, moakt de Uage dach <note>seenent</note> .</verse>
        <verse osisID='Ps.19.10'>De Ferjcht Gottes (det Harrn) es rein en besteit enn Eewijchtjeit. De Rajchte Gottes (det Harrn) send Woahrheit, dee send aulatoop jerajcht;</verse>
        <verse osisID='Ps.19.11'>see, dee send mea weat aus Gold en väl reinet Gold, en seeta aus Honijch en zoata Honijch.</verse>
        <verse osisID='Ps.19.12'>Uck dien Tjnajcht woat derjch ahn beleat; em Beobachte de selje es groota Loon.</verse>
        <verse osisID='Ps.19.13'>Veerrunge, wea sitt dee enn? Von veborjne Sinde reinij mie!</verse>
        <verse osisID='Ps.19.14'>Uck von äwamootje hool dienen Tjnajcht tridj; loht ahn mie nijch beharsche! Dan sie etj dodelloos en sie rein von groote Äwaträdunge.</verse>
        <verse osisID='Ps.19.15'>Loht de Räd üt mienem Mül en daut Senne enn mienem Hoate wooljefaulijch ver die senne, Gott (Harr) mien Fäls en mien Erleesa!</verse>
      </chapter>
      <chapter osisID='Ps.20'>
        <verse osisID='Ps.20.1'>Däm Väasenja. Een Psalm von Doft.</verse>
        <verse osisID='Ps.20.2'>Gott (de Harr) erheat die aum Dach de Noot <note>Angst</note> , de Nome det Gottes Joakopps satt die enn Sejchaheit.</verse>
        <verse osisID='Ps.20.3'>Hee schetjt die Help üt däm Heilijchtum, en von Zion üt unjastett hee die.</verse>
        <verse osisID='Ps.20.4'>Hee jedentjt aule diene Speisopfa, en dien Brauntopfa woat hee aunnehme. (Selah.)</verse>
        <verse osisID='Ps.20.5'>Hee jäft die no dienem Hoate, en aule diene Rotschläaj erfellt hee!</verse>
        <verse osisID='Ps.20.6'>Wie welle jüble äwa diene Radung, en em Nome von onsem Gott daut Panier <note>Feldteatjen</note> erhäwe. Gott (de Harr) erfellt aule diene Bedde!</verse>
        <verse osisID='Ps.20.7'>Nü weet etj, daut Gott (de Harr) sienen Jesaulwten rad; üt sienem heiljen Himmel woat hee am erheare derjch de Macht <note>Krauft</note> daut Heils siene Rajchte.</verse>
        <verse osisID='Ps.20.8'>Diese dentje aun Woages en jane aun Pead, oba wie dentje aum Nome daut Harrn, onsem Gott.</verse>
        <verse osisID='Ps.20.9'>Jane betje sich en faule, oba wie stohne en hoole ons opprajcht.</verse>
        <verse osisID='Ps.20.10'>Gott (Harr) rad! De Tjeenijch erhea ons aum Dach wan wie roope!</verse>
      </chapter>
      <chapter osisID='Ps.21'>
        <verse osisID='Ps.21.1'>Däm Väasenja. Een Psalm von Doft.</verse>
        <verse osisID='Ps.21.2'>Enn diene Krauft, Gott (o Harr), freit sich de Tjeenijch, en woo sea freit hee sich äwa diene Radung!</verse>
        <verse osisID='Ps.21.3'>Däm Wensch enn sienem Hoat hast dü am jejäft, en daut velange siene Leppe nijch aufjewäse. (Selah.)</verse>
        <verse osisID='Ps.21.4'>Dan met goode Säajnunge tjemmst dü am entjäajen; opp sien Haupt sattst dü eene Kroon von reinem Gold.</verse>
        <verse osisID='Ps.21.5'>Hee bedd von die Läwe, dü hast daut am jejäft: Lange Doag emma en eewijch.</verse>
        <verse osisID='Ps.21.6'>Groot es siene Harlijchtjeit derjch diene Radung; Maistät en Pracht lädst dü opp am.</verse>
        <verse osisID='Ps.21.7'>Dan tom Säajen sattst dü am eewijchlijch; dü muakst am frooh met Freid derjch dien Aunjesejcht.</verse>
        <verse osisID='Ps.21.8'>Dan opp Gott (däm Harr) vetrüt de Tjeenijch, en derjch däm Hejchsten siene Jnod woat hee nijch wanke.</verse>
        <verse osisID='Ps.21.9'>Diene Haunt woat finje aule diene Fiend, finje woat diene Rajchte diene Haussa.</verse>
        <verse osisID='Ps.21.10'>Aus eenen Fiaowe woascht dü ahn moake too Tiet bie dienem Erschiene; Gott (de Harr) woat ahn veschlinje enn sienem Zorn, en Fia woat ahn vetäaje.</verse>
        <verse osisID='Ps.21.11'>Äare Frucht woascht dü von de Ead vetilje, en äaren Some üt de Menschetjinja.</verse>
        <verse osisID='Ps.21.12'>Dan see ha Beeset jäajen die jeplont, eenen Aunschlag haude see em Senn: See woare nuscht tjenne.</verse>
        <verse osisID='Ps.21.13'>Dan dü woascht moake, daut see tridjgohne, woascht dienen Boage jäajen äa Aunjesejcht rejchte.</verse>
        <verse osisID='Ps.21.14'>Erhäw die Gott (Harr), enn diene Krauft! Wie welle sinje en Psalme sinje diene Macht.</verse>
      </chapter>
      <chapter osisID='Ps.22'>
        <verse osisID='Ps.22.1'>Däm Väasenja. No - Herschkooh aum Morjeroot. Een Psalm von Doft.</verse>
        <verse osisID='Ps.22.2'>Mien Gott, mien Gott, wuaromm hast dü mie velohte best wiet von miene Radung <note>Help</note> , dee Wead von mienem Stäne <note>Kloage</note> ?</verse>
        <verse osisID='Ps.22.3'>Mien Gott! Etj roop aum Dach, en dü auntwuadst nijch, en de Nacht, en mie woat tjeene Rüh.</verse>
        <verse osisID='Ps.22.4'>Doch dü best heilijch, dee dü wohnst unja däm Loffjesang Iesraels.</verse>
        <verse osisID='Ps.22.5'>Opp die vetrüde onse Vodasch; dee vetrüde, en dü radsd ahn.</verse>
        <verse osisID='Ps.22.6'>Too die schreaje see en worde jerat; see vetrüde opp die en worde nijch beschämt.</verse>
        <verse osisID='Ps.22.7'>Oba etj sie een Worm en tjeen Maun, dee Spott von Mensche en dee vom Voltj Veachteta.</verse>
        <verse osisID='Ps.22.8'>Aula, dee mie seene, spotte äwa mie; see riete de Leppe op, scheddre däm Kopp:</verse>
        <verse osisID='Ps.22.9'>„Hee vetrüd opp Gott (oppem Harrn)! Dee rad am, moak am frie, wiel hee aun am Lost haft!“</verse>
        <verse osisID='Ps.22.10'>Doch dü best daut, dee mie üt däm Muttalief jetrocke haft, dee mie vetrüe leet aun miene Mutta äare Broste.</verse>
        <verse osisID='Ps.22.11'>Opp die sie etj jeschmäte vom Muttaschoot aun, von miene Mutta Lief aun best dü mien Gott.</verse>
        <verse osisID='Ps.22.12'>Sie nijch wiet von mie! Dan de Noot es dijchtbie, dan tjeen Halpa es doa.</verse>
        <verse osisID='Ps.22.13'>Väle Stiasch <note>*Bolles, Stoatje</note> ha mie ommjäwe, de *Stoatje von Basan ommrinjde mie;</verse>
        <verse osisID='Ps.22.14'>See ha äa Mül jäajen mie opjeräte, aus een rietenda en brellenda Leiw.</verse>
        <verse osisID='Ps.22.15'>Aus Wota sie etj ütjegohte, en aule miene Jläda ha sich jetrannt; aus Waus es mien Hoat jeworde, daut es jeschmolte enn mienem Enneren.</verse>
        <verse osisID='Ps.22.16'>Miene Krauft es vedräjcht aus een Schoawel, en miene Tung backt aun mienem Bähn; en enn däm Doodes Stoff lajst dü mie.</verse>
        <verse osisID='Ps.22.17'>Dan Hunj ha mie ommrinjt, eene Rotte <note>Voltjs'Menj</note> von Fräfla <note>Iebel'doonende</note> ha mie ommrinjt. See ha miene Henj en miene Feet derjchgrowe [ommzinjle aus een Leiw miene Henj en miene Feet].</verse>
        <verse osisID='Ps.22.18'>Aule miene Jläda kaun etj tale. See tjitje en seene äare Lost aun mie.</verse>
        <verse osisID='Ps.22.19'>See deele miene Tjleeda unja sich, en äwa mien Äwarock schmiete see daut Loos.</verse>
        <verse osisID='Ps.22.20'>Oba dü, Gott (Harr), sie nijch wiet auf! Miene Krauft, komm mie schwind too Help!</verse>
        <verse osisID='Ps.22.21'>Rad miene Seel vom Schweat, miene eensje vonne Jewault de Hunj;</verse>
        <verse osisID='Ps.22.22'>Rad mie üt däm Leiw sien Rache! Jo, dü hast mie erheat vonne Heana de Biffel.</verse>
        <verse osisID='Ps.22.23'>Vetjindje well etj dienen Nome miene Breeda; enne Medd de Jemeende well etj die lowe.</verse>
        <verse osisID='Ps.22.24'>Jie, dee jie Gott (däm Harrn) ferjchte, lofft am; aule vom Some Joakopps, veharlijcht am, en ferjcht jünt ver am, aule vom Some Iesraels.</verse>
        <verse osisID='Ps.22.25'>Dan hee haft nijch veacht noch veaufschüt daut Elend de Elende, noch sien Aunjesejcht ver am veborje; en aus hee too am schreajch, head hee.</verse>
        <verse osisID='Ps.22.26'>Von die tjeemt mien Loffjesang enn de groote Vesaumlung; betohle well etj miene Vespräatje ver dän, dee am ferjchte.</verse>
        <verse osisID='Ps.22.27'>De Bedrenjde <note>Elende</note> woare äte en saut woare; daut woare Gott (däm Harrn) lowe, dee am seatje; jün Hoat woat emma läwe.</verse>
        <verse osisID='Ps.22.28'>Aule Enj de Ead woare doaraun dentje en too Gott (däm Harrn) ommtjeare; en ver die dohlfaule <note>Aunbäde</note> aule Jeschlajchta <note>Famieljes</note> de Natsjoone.</verse>
        <verse osisID='Ps.22.29'>Dan Gott (däm Harrn) sien es daut Ritj, en äwa de Natsjoone Harscht hee.</verse>
        <verse osisID='Ps.22.30'>Aule Ritje <note>Fatte</note> de Ead äte en faule dohl; ver am woare sich aula bäaje, dee enn däm Stoff rauf foahre, en dee siene Seel nijch aum Läwe erhoole kaun.</verse>
        <verse osisID='Ps.22.31'>Een Some woat am deene; hee woat däm Harrn aus een Jeschlajcht toojeräatjent woare.</verse>
        <verse osisID='Ps.22.32'>See woare kohme en vetjindje siene Jerajchtijchtjeit eenem Voltj, daut jebuare woat, en daut hee daut jedohne haft.</verse>
      </chapter>
      <chapter osisID='Ps.23'>
        <verse osisID='Ps.23.1'>Een Psalm von Doft. Gott (de Harr) es mien Hoad, mie woat nuscht fäle.</verse>
        <verse osisID='Ps.23.2'>Hee loagat mie opp jreene Wäse, hee feat mie aun stelle Wota.</verse>
        <verse osisID='Ps.23.3'>Hee stoatjt <note>beläwt</note> miene Seel, hee leit mie opp Wäaj de Jerajchtijchtjeit omm sienem Nome haulwe.</verse>
        <verse osisID='Ps.23.4'>Uck wann etj waundle enne Läajcht de Doodesschaute, etj ferjcht tjeen Iebel, dan dü best bie mie; dien Stock en diene Stett, dee treeste mie.</verse>
        <verse osisID='Ps.23.5'>Dü moakst ver mie eenen Desch reed aunjesejchts miene Fiend; dü hast mien Haupt met Eelj jesaulwt, mien Bejcha rant äwa.</verse>
        <verse osisID='Ps.23.6'>Bloos Goodet <note>Jletj</note> en Jnod <note>Erboarme</note> woare mie folje aule Doag enn mienem Läwe; en etj woa wohne em Hüs Gottes (det Harrn) opp emma <note>läweslang</note> .</verse>
      </chapter>
      <chapter osisID='Ps.24'>
        <verse osisID='Ps.24.1'>Von Doft. Een Psalm. Gott (däm Harr) siene es de Ead en äare Felle, de Eadtjreiss en dee doabowe wohne.</verse>
        <verse osisID='Ps.24.2'>Dan hee haft dee jejrindet äwa Mäare, en äwa Streem dee faust jestalt.</verse>
        <verse osisID='Ps.24.3'>Wäa woat opp dän Boajch Gottes (det Harrn) stiee, en wea woat stohne aun siene heilje Städ?</verse>
        <verse osisID='Ps.24.4'>Dee onnschuldje Henj en reinet Hoates es, dee nijch too Faulschheit siene Seel erhäwt en nijch schweat tom Bedrach.</verse>
        <verse osisID='Ps.24.5'>Hee woat Säajen emfange von Gott (vom Harrn), en Jerajchtijchtjeit von däm Gott sien Heil.</verse>
        <verse osisID='Ps.24.6'>Dit es daut Jeschlajcht, dee no am trachte, dee dien Aunjesejcht seatje - Joakopp. (Selah.)</verse>
        <verse osisID='Ps.24.7'>Erhäwt, jie Noare, jüne Heipta, en erhäwt jünt, eewije Puate, doamet de Tjeenijch de Ea enenn tratjt!</verse>
        <verse osisID='Ps.24.8'>Wäa es disa Tjeenijch de Ea? Gott (de Harr), stoatj en jewaultijch! Gott (de Harr) jewaultijch em Kaumf!</verse>
        <verse osisID='Ps.24.9'>Erhäwt, jie Noare, jüne Heipta, en erhäwt jünt, eewije Puate, doamet de Tjeenijch de Ea enenn tratjt!</verse>
        <verse osisID='Ps.24.10'>Wäa es disa Tjeenijch de Ea? Gott (de Harr) de Häa'Schoa, hee es de Tjeenijch de Ea! (Selah.)</verse>
      </chapter>
      <chapter osisID='Ps.25'>
        <verse osisID='Ps.25.1'>Von Doft. No die, Gott (o Harr), erhäw etj miene Seel.</verse>
        <verse osisID='Ps.25.2'>Mien Gott, opp die vetrü etj: Loht mie nijch beschämt woare, loht miene Fiend sich nijch äwa mie freie.</verse>
        <verse osisID='Ps.25.3'>Uck woare aule, dee opp die hope, nijch beschämt woare; daut woare beschämt woare, dee one Üasoak trüloos haundle.</verse>
        <verse osisID='Ps.25.4'>Diene Wäaj, o Gott (Harr), doo mie kund, diene Stiej leah mie!</verse>
        <verse osisID='Ps.25.5'>Leid mie enn diene Woahrheit en leah mie, dan dü best de Gott von mienem Heil; opp die hop etj däm gaunsen Dach.</verse>
        <verse osisID='Ps.25.6'>Jedentj diene Erboarmunge, Gott (Harr), en diene Jnod <note>Leew</note> ; dan von Eewijchtjeite häa send dee.</verse>
        <verse osisID='Ps.25.7'>Jedentj nijch aun de Sinde enn miene Jügend, noch aun miene Äwaträdunge; jedentj dü mie no diene Jnod, omm dien Goodet wäajen, Gott (Harr)!</verse>
        <verse osisID='Ps.25.8'>Goot en jerajcht <note>jlitj üt</note> es Gott (de Harr), doaromm wiest hee de Sinda opp däm rajchten Wajch.</verse>
        <verse osisID='Ps.25.9'>Hee leet de Saunftmootje <note>Elende</note> no däm Rajcht, en leaht de Saunftmootje sienen Wajch.</verse>
        <verse osisID='Ps.25.10'>Aule Stiej Gottes (det Harrn) send Jnod en Woahrheit fe dee, dee sienen Bunt en siene Zeijnise bewoare.</verse>
        <verse osisID='Ps.25.11'>Omm dienen Nome welle, Gott (Harr), woascht dü miene Schuld <note>Vegohne</note> vejäwe {2Mos.34,9}; dan dee es groot.</verse>
        <verse osisID='Ps.25.12'>Wäa es dan dee Maun, dee Gott (dän Harrn) ferjcht? Hee woat am däm Wajch wiese, däm hee wäle saul.</verse>
        <verse osisID='Ps.25.13'>Siene Seel woat em Jletj wohne, en sien Some daut Laund besette.</verse>
        <verse osisID='Ps.25.14'>Daut Jeheemniss Gottes (det Harrn) es fe dee, dee am ferjchte, en sien Bunt, omm ahn dän seljen kund too doone.</verse>
        <verse osisID='Ps.25.15'>Miene Uage send emma opp Gott (däm Harrn) jerejcht; dan hee woat miene Feet rütfeare üt däm Nat.</verse>
        <verse osisID='Ps.25.16'>Drei die no mie en sie mie jnädijch, dan etj sie eensaum en em elend.</verse>
        <verse osisID='Ps.25.17'>De Angst enn mienem Hoat haft toojenohme; brinj mie rüt üt miene Bedrenjnise!</verse>
        <verse osisID='Ps.25.18'>Seeh aun mien Elend en miene Pien, en vejeef mie aule miene Sinde!</verse>
        <verse osisID='Ps.25.19'>Seeh miene Fiend, dan dee send väl, en met grausomen Hauss hausse see mie.</verse>
        <verse osisID='Ps.25.20'>Bewoa miene Seel en rad mie! Loht mie nijch beschämt woare, dan etj trü opp die.</verse>
        <verse osisID='Ps.25.21'>Onnschuld en Woahrheit <note>Opprejchtijchtjeit</note> muchte mie bewoare, dan etj hop opp die.</verse>
        <verse osisID='Ps.25.22'>Erlees Iesrael, o Gott, üt aule siene Noot!</verse>
      </chapter>
      <chapter osisID='Ps.26'>
        <verse osisID='Ps.26.1'>Von Doft. Rejcht mie, Gott (Harr)! Dan en miene Onnschuld ha etj jewaundelt; en opp Gott (däm Harr) ha etj vetrüt, etj woa nijch wanke.</verse>
        <verse osisID='Ps.26.2'>Proow mie, Gott (Harr), en veseatj mie; reinij miene Neare en mien Hoat!</verse>
        <verse osisID='Ps.26.3'>Dan diene Jnod es ver miene Uage, en enn diene Woahrheit waundel etj.</verse>
        <verse osisID='Ps.26.4'>Etj ha nijch jesäte bie faulsche Lied <note>Leajna</note> , en met Hinjalästje jintj etj nijch omm.</verse>
        <verse osisID='Ps.26.5'>Etj ha de Vesaumlung de Iebel doonende jehausst, en bie Fräfla <note>Gottloose</note> saut etj nijch.</verse>
        <verse osisID='Ps.26.6'>Etj wausch enn Onnschuld miene Henj, en ommgoh dienen Altoa, Gott (Harr),</verse>
        <verse osisID='Ps.26.7'>omm too heare lohte diene Dankes'Stemm, en omm too vetale aule diene Wunda Woatje.</verse>
        <verse osisID='Ps.26.8'>Gott (Harr), etj ha jeleeft de Städ <note>Wohninj</note> enn dienem Hüs en däm Wohnuat diene Harlijchtjeit.</verse>
        <verse osisID='Ps.26.9'>Rop miene Seel nijch wajch met de Sinda, noch mien Läwe met Blootjierje <note>Blootmensche</note> ,</verse>
        <verse osisID='Ps.26.10'>en dän äare Henj beeset Väahabe <note>Fräfel</note> , en dee äare Rajchte voll Bestäatjung <note>tom Betjeepe</note> es.</verse>
        <verse osisID='Ps.26.11'>Oba etj woa waundle enn miene Onnschuld. Erlees mie en sie mie jnädijch!</verse>
        <verse osisID='Ps.26.12'>Mien Foot steit opp jlitjem Grund: Gott (däm Harr) woa etj preise enn de Vesaumlunge.</verse>
      </chapter>
      <chapter osisID='Ps.27'>
        <verse osisID='Ps.27.1'>Von Doft. Gott (de Harr) es mien Lijcht en mien Heil, ver wäm saul etj mie ferjchte? Gott (de Harr) es miene Läwenskrauft, ver wäm saul etj mie enjste?</verse>
        <verse osisID='Ps.27.2'>Aus Iebel doonende mie noda tjeeme, omm mien Fleesch too fräte, miene Bedrenja en miene Fiend - see haude Angst en folle.</verse>
        <verse osisID='Ps.27.3'>Wan een Häa sich jäajen mie loagat, mien Hoat haft nijch Angst; wan sich jäajen mie een Tjrijch erhäwt, doaropp vetrü etj:</verse>
        <verse osisID='Ps.27.4'>Eent bedd etj von Gott (vom Harrn), doano well etj trachte; too wohne em Hüs Gottes (vom Harrn) aule Doag enn mienem Läwe, omm auntotjitje de Leeftol {Sach.11,7.10} Gottes (det Harrn) en no am too forsche enn sienem Tempel.</verse>
        <verse osisID='Ps.27.5'>Dan hee woat mie bedatje enn sienem Zelt {Ps.31,21} aum Dach daut Onnheils, hee woat mie vestoppe enn däm Vestäatj enn sienem Zelt; opp eenem Fäls woat hee mie erhäwe.</verse>
        <verse osisID='Ps.27.6'>En dan woat mien Haupt erhäwt senne äwa miene Fiend omm mie romm; en Jubel Opfa well etj opfre enn sienem Zelt, etj well sinje en jesangspäle däm Gott (Harrn).</verse>
        <verse osisID='Ps.27.7'>Hea, Gott (Harr), met miene Stemm roop etj; en sie mie jnädijch en erhea mie!</verse>
        <verse osisID='Ps.27.8'>Von die haft mien Hoat jesajcht: Dü sajchst: Sätjt mien Aunjesejcht! - Dien Aunjesejcht, Gott (Harr) seatj etj.</verse>
        <verse osisID='Ps.27.9'>Vestäatj dien Aunjesejcht nijch fe mie, wies dienen Tjnajcht em Oaja nijch auf! Dü best miene Helpa jewäse; loht mie nijch en veloht mie nijch, Gott mien Heil!</verse>
        <verse osisID='Ps.27.10'>Dan haude mien Voda en miene Mutta mie velohte, soo näm doch Gott (de Harr) mie opp.</verse>
        <verse osisID='Ps.27.11'>Leah mie, Gott (Harr), dienen Wajch, en leid mie opp jlitje Stiej omm miene Fiend äa welle!</verse>
        <verse osisID='Ps.27.12'>Jef mie nijch däm Jiea miena Bedrenja han! Dan faulsche Zeije send jäajen mie oppjestohne en dee doa Jewault schniwt.</verse>
        <verse osisID='Ps.27.13'>Wan etj nijch jejleewt haud, daut Goode Gottes (det Harrn) too seene em Laund de Läwendje...!</verse>
        <verse osisID='Ps.27.14'>Vetrü <note>*hop, wacht) opp Gott (dän Harrn)! Sie stoatj, en dien Hoat foot Moot, en *vetrü opp Gott (dän Harrn</note> !</verse>
      </chapter>
      <chapter osisID='Ps.28'>
        <verse osisID='Ps.28.1'>Von Doft. Too die, Gott (Harr), roop etj; mien Fäls, drei die nijch em stellen von mie auf, doamet nijch, wan dü jäajen mie stomm woascht, etj dän ähnle, dee enne Kühl rauffoare!</verse>
        <verse osisID='Ps.28.2'>Hea de Stemm von mienem Jebäd, wan etj no die schriee, wan etj miene Henj opphäw jäajen dienen heiljen Hinjarüm <note>Aulaheilijchste</note> .</verse>
        <verse osisID='Ps.28.3'>Riet mie nijch wajch met de Gottloose met dän, dee Fräfel doone, dee frädlijch räde met äarem Näajsten, en Beeset es enn äarem Hoate!</verse>
        <verse osisID='Ps.28.4'>Jäf ahn no äarem Doone en no äare Beese Haundlunge, no de Woatje äare Henj jäf ahn, vejelt ahn äa Vehoole.</verse>
        <verse osisID='Ps.28.5'>Dan see achte nijch opp de Dode Gottes (det Harrn), noch opp daut Woatj siene Henj. Hee woat de entwei moake en nijch büe.</verse>
        <verse osisID='Ps.28.6'>Jepriese es Gott (de Harr)! Dan hee haft de Stemm enn mienem Bedde jeheat.</verse>
        <verse osisID='Ps.28.7'>Gott (de Harr) es miene Krauft en mien Schilt; opp am haft mien Hoat vetrüt, en mie es jeholpe worde; doahäa es mien Hoat frooh, en etj woa am danke met mienem Leed.</verse>
        <verse osisID='Ps.28.8'>Gott (de Harr) es äare <note>däm Voltj siene</note> Krauft, en hee es de radungs Fastinj von sienem Jesaulwten.</verse>
        <verse osisID='Ps.28.9'>Rad dien Voltj en säajen dien Oawgoot; en weid ahn en droag ahn bet enne Eewijchtjeit!</verse>
      </chapter>
      <chapter osisID='Ps.29'>
        <verse osisID='Ps.29.1'>Een Psalm von Doft. Jäft Gott (däm Harrn), jie Säns de Stoatje <note>Gottessäns</note> , jäft Gott (däm Harrn) Ea en Macht.</verse>
        <verse osisID='Ps.29.2'>Jäft Gott (däm Harrn), sienem Nome, de Ea; bäd Gott (däm Harrn) aun, em heiljen Schmuck.</verse>
        <verse osisID='Ps.29.3'>De Stemm Gottes (det Harrn) es äwa däm Wota; dee Gott de Harlijchtjeit donnat, de Gott (de Harr) äwa de groote Wotasch.</verse>
        <verse osisID='Ps.29.4'>De Stemm Gottes (det Harrn) es jewaultijch, de Stemm Gottes (det Harrn) es harlijch.</verse>
        <verse osisID='Ps.29.5'>De Stemm Gottes (det Harrn) vebratjt de Zeeda, jo, Gott (de Harr) vebratjt Zeeda vom Libanon;</verse>
        <verse osisID='Ps.29.6'>en hee moakt ahn huppsent aus een Kaulf, däm Libanon en Sirjon {5Mos.3,9} aus eenen jungen willen Oss.</verse>
        <verse osisID='Ps.29.7'>De Stemm Gottes (det Harrn) spretst Fiaflaume.</verse>
        <verse osisID='Ps.29.8'>De Stemm Gottes (vom Harrn) scheddat de Wieste, Gott (de Harr) scheddat de Wieste Kadesch.</verse>
        <verse osisID='Ps.29.9'>De Stemm Gottes (det Harrn) moakt Herschtjäaj oppjeräajcht, hee moakt kohl de Weela; en enn sienem Tempel räd aules <note>waut doa benne es</note> : Ea <note>Harlijchtjeit</note> !</verse>
        <verse osisID='Ps.29.10'>Gott (de Harr) troont opp <note>äwa</note> de Wotastreem <note>Äwaschwaminj</note> , en Gott (de Harr) troont aus Tjeenijch opp Eewijch.</verse>
        <verse osisID='Ps.29.11'>Gott (de Harr) woat sienem Voltj Krauft jäwe, Gott (de Harr) woat sien Voltj met Fräd säajne.</verse>
      </chapter>
      <chapter osisID='Ps.30'>
        <verse osisID='Ps.30.1'>Een Psalm. Een Ennweihungleed vom Hüs. Von Doft.</verse>
        <verse osisID='Ps.30.2'>Etj well die erhäwe, Gott (Harr), dan dü hast mie nehejcht <note>rüt</note> jetrocke en hast nijch miene Fiend, sich äwa mie freie lohte.</verse>
        <verse osisID='Ps.30.3'>Harr, mien Gott! No die ha etj jeschräje, en dü hast mie jeheelt.</verse>
        <verse osisID='Ps.30.4'>Gott (Harr)! Dü hast miene Seel üt däm Scheol nehejcht jefeat, hast mie von <note>üt</note> dee beläwt, dee enn de Kühl rauffoare.</verse>
        <verse osisID='Ps.30.5'>Sinjt too Ea Gottes (däm Harrn) jie siene Fromme, en dankt <note>biem dentj aun siene Heilijchtjeit</note> sienen heiljen Nome.</verse>
        <verse osisID='Ps.30.6'>Dan een Uagebletj es hee enn sienem Zorn, een Läwe enn sienem Wooljefaule; aum Owent tjemt daut Hiele aun, en Zemorjess es Jubel doa.</verse>
        <verse osisID='Ps.30.7'>En etj säd enn miene Sorjloosijchtjeit: Etj woa nijch wanke enn Eewijchtjeit.</verse>
        <verse osisID='Ps.30.8'>Gott (Harr)! Enn dienem Wooljefaule hast dü mienem Boajch faust jestalt; dü vestatjst dien Aunjesejcht, etj wea oppjeräajcht.</verse>
        <verse osisID='Ps.30.9'>Too die, Gott (Harr), roopt etj, en too mienem Harrn bedd etj omm Jnod:</verse>
        <verse osisID='Ps.30.10'>Waut fe Jewenn es enn mienem Bloot, een mienem rauffoare enn de Kühl? Woat de Stoff die preise <note>lowe</note> ? Woat hee diene Woahrheit vetjindje?</verse>
        <verse osisID='Ps.30.11'>Horjch, Gott (Harr), en sie mie jnädijch! Gott (Harr), sie mien Halpa!</verse>
        <verse osisID='Ps.30.12'>Miene Weekloage hast dü mie enn eenem Freidensleet vewaundelt, mien Trüatjleet hast dü jeleest, en mie met Freid ommgortet;</verse>
        <verse osisID='Ps.30.13'>omm daut miene Ea {Ps.7,5;16,9} die besinjt en nijch stell es. Harr, mien Gott, enn Eewijchtjeit woa etj die preise.</verse>
      </chapter>
      <chapter osisID='Ps.31'>
        <verse osisID='Ps.31.1'>Däm Väasenja. Een Psalm von Doft.</verse>
        <verse osisID='Ps.31.2'>Opp die, Gott (Harr), vetrü etj; loht mie nijch beschämt woare; rad mie enn diene Jerajchtijchtjeit!</verse>
        <verse osisID='Ps.31.3'>Näaj dien Uah no mie, ielend rad mie! Sie mie een Fäls de Tooflucht, een Hüs met ne Fastinj Mia, omm mie too rade!</verse>
        <verse osisID='Ps.31.4'>Dan mien Fäls en miene Burjch best dü; en omm dienen Nome welle feah mie en leid mie.</verse>
        <verse osisID='Ps.31.5'>Tratj mie üt däm Nat, daut see mie heimlijch jelajcht ha; dan dü best miene Krauft <note>Tooflucht</note> .</verse>
        <verse osisID='Ps.31.6'>Enn diene Haund befäl etj mienen Jeist. Dü hast mie erleest, Harr, dü trüha Gott.</verse>
        <verse osisID='Ps.31.7'>Jehausst ha etj dee, dee opp nutzloose Jetta achte, en etj ha opp Gott (däm Harrn) vetrüt.</verse>
        <verse osisID='Ps.31.8'>Etj well froohlocke en mie freie enn diene Jnod; dan dü hast mien Elend aunjeseene, hast Tjantniss jenohme von de Bedrenjnise enn miene Seel,</verse>
        <verse osisID='Ps.31.9'>en hast mie nijch ütjeleewat enn de Haund de Fiend, hast enn wiedem Rüm miene Feet jestalt.</verse>
        <verse osisID='Ps.31.10'>Sie mie jnädijch, Gott (Harr)! Dan etj sie enn Bedrenjnis; vom Jremme vefellt mien Uag, miene Seel en mien Lief.</verse>
        <verse osisID='Ps.31.11'>Dan enn Kumma <note>Jremm</note> veschwinjt mien Läwe, en miene Joare em vesefze; miene Krauft wankt derjch miene Onnjerajchtijchtjeit, en miene Been <note>Knoakes</note> vefaule.</verse>
        <verse osisID='Ps.31.12'>Fe aule miene Bedrenja sie etj uck miene Nobasch sea tom Spott jeworde,en tom Schratj fe miene Bekaunde; de mie oppe Gauss seene, rane fe mie.</verse>
        <verse osisID='Ps.31.13'>Etj sie vejäte em Hoat aus een Jestorwna; etj sie jeworde aus een twei jeschloagnet Jefäss.</verse>
        <verse osisID='Ps.31.14'>Dan etj ha de Veachtunge von väle jeheat, een Schratj omm mie; enndäm see aula toop jäajen mie rotschlohne, see dentje <note>senne</note> doaraun, mie daut Läwe too näme.</verse>
        <verse osisID='Ps.31.15'>Oba etj, etj ha opp die vetrüt, Gott (Harr); etj säd: Dü best mien Gott!</verse>
        <verse osisID='Ps.31.16'>Enn diene Haund send miene Tiede; rad mie üt de Haund miene Fiend en fe miene Vefolja!</verse>
        <verse osisID='Ps.31.17'>Loht dien Aunjesejcht dache äwa dienen Tjnajcht, rad mie enn diene Jnod!</verse>
        <verse osisID='Ps.31.18'>Gott (Harr), loht mie nijch too schaunde woare, dan etj ha die aunjeroopt! Loht beschämt woare de Gottloose, loht ahn stell senne em Doodesritj!</verse>
        <verse osisID='Ps.31.19'>Loht vestomme <note>stomm woare</note> de Läajna äare Leppe, de met Stolt en Veachtung Frajchheit räde jäajen däm Jerajchten!</verse>
        <verse osisID='Ps.31.20'>Woo groot es diene Jnod <note>dien Goodet</note> , daut dü oppbewoat hast fe dän, dee die ferjchte, jewirtjt fe dee, dee opp die vetrüe, aunjesejchts de Menschetjinja.</verse>
        <verse osisID='Ps.31.21'>Dü vestoppst ahn enn däm Veborjnen, dienem Aunjesejcht, von de Veschwearunge de Mensche; dü bewoascht ahn enn eenem Zelt fe däm Stried de Tunge.</verse>
        <verse osisID='Ps.31.22'>Jepriese es Gott (de Harrn)! dan wundaboa haft hee siene Jnod aun mie bewäse enn eene fauste Staut.</verse>
        <verse osisID='Ps.31.23'>Etj säd zwoa enn mienem Vezoage: Etj sie aufjeschnäde von diene Uage; dannoch heascht dü de Stemm enn mienem Bedde, aus etj no die schreajch.</verse>
        <verse osisID='Ps.31.24'>Leewt Gott (dän Harrn), aule siene Fromme! De Trühe bewoat Gott (de Harr) en vejelt em äwamoht däm, de Stolt haundelt <note>eewt</note> .</verse>
        <verse osisID='Ps.31.25'>Siet stoatj, en jün Hoat foot Moot, aula, dee jie opp Gott (däm Harrn) vetrüe!</verse>
      </chapter>
      <chapter osisID='Ps.32'>
        <verse osisID='Ps.32.1'>Von Doft. Een Maskil <note>Belearung</note> . Jletjseelijch dee <note>Wool däm</note> , däm de Äwaträdunge vejäft, däm siene Sinde toojedatjt send <note>wort</note> .</verse>
        <verse osisID='Ps.32.2'>Jletjseelijch de Mensch, däm Gott (de Harr) de Onnjerajchtijchtjeit nijch aunrätjent, en enn däm sien Jeist tjeene Läajes <note>Faulschheit</note> es!</verse>
        <verse osisID='Ps.32.3'>Aus etj stell wea, vevolle miene Jläda derjch mien Stäne, däm gaunsen Dach.</verse>
        <verse osisID='Ps.32.4'>Dan Dach en Nacht lach diene Haund schwoa opp mie; vewaundelt word miene Sauft enn <note>aus derjch</note> Somma Hett <note>dreaje Tiet</note> . (Selah.)</verse>
        <verse osisID='Ps.32.5'>Miene Sinde betjannd etj die en ha miene Onnjerajchtijchtjeit nijch toojedatjt. Etj säd: Etj well Gott (däm Harrn) miene Äwaträdunge betjanne; en dü, dü hast mie miene Sindenschult vejäwt. (Selah.)</verse>
        <verse osisID='Ps.32.6'>Doaromm woat jiedra Fromma too die bäde, too Tiet, woo dü too finje best; jewess, bie groote Wotastreem - am woare dee nijch errätje.</verse>
        <verse osisID='Ps.32.7'>Dü best een Vestäatj fe mie; dü bewoascht mie fe Bedrenjnis; dü ommjäwst mie met Radungsfreid. (Selah.)</verse>
        <verse osisID='Ps.32.8'>Etj well die unjarejchte en die dän Wajch leahre, däm dü waundle saulst; mien Uag opp die jerejcht, well etj die roode.</verse>
        <verse osisID='Ps.32.9'>Siet nijch aus een Pead, aus een Mültia, daut tjeen Vestaund haft; met Toom en Täajel, äa Schmuck <note>Jescherr</note> , mottst dü <note>äa willet benehme</note> ahn bandje, sest kohme dee nijch no die.</verse>
        <verse osisID='Ps.32.10'>Väl Weedoag haft de Gottloosa; oba wäa opp Gott (däm Harr) vetrüt, däm woat Jnod ommjäwe.</verse>
        <verse osisID='Ps.32.11'>Freit jünt enn Gott (em Harrn) en froohlockt, jie Jerajchte, en jübelt, aule, jie von Hoate Opprejchtje.</verse>
      </chapter>
      <chapter osisID='Ps.33'>
        <verse osisID='Ps.33.1'>Jübelt, jie Jerajchte, enn Gott (em Harrn)! Dän Rädlijchen jeziemt Loffjesang.</verse>
        <verse osisID='Ps.33.2'>Dankt Gott (däm Harrn) met de Zitha, sinjt am Psalme met de tienseidje Hoap.</verse>
        <verse osisID='Ps.33.3'>Sinjt am een niehet Leed; spält goot met Jübelschaul!</verse>
        <verse osisID='Ps.33.4'>Dan jlitj es daut Wuat Gottes (det Harrn), en aul sien Woatj enn Woahrheit.</verse>
        <verse osisID='Ps.33.5'>Hee leeft Jerajchtijchtjeit en Rajcht; de Ead es voll Jnod Gottes (det Harrn).</verse>
        <verse osisID='Ps.33.6'>Derjch daut Wuat Gottes (det Harrn) send de Himmel jemoakt, en aul äa Häa derjch däm Frodem üt sienem Mül.</verse>
        <verse osisID='Ps.33.7'>Hee saumelt dee Wota em Mäa aus een Hüpe <note>eene Mia</note> , lajcht enn äare Jrense de Streem <note>de deepe Wotasch</note> .</verse>
        <verse osisID='Ps.33.8'>Daut ferjcht sich fe Gott (däm Harrn) de gaunse Ead; fe am selle sich änjste aule Bewohna vom Eadtjreiss!</verse>
        <verse osisID='Ps.33.9'>Dan hee säd, en daut wea; hee jeboot, en daut stund doa.</verse>
        <verse osisID='Ps.33.10'>Gott (de Harr) vebratjt däm Rotschluss de Heide, hee vehindat däm Plon de Veltja.</verse>
        <verse osisID='Ps.33.11'>De Rotschluss Gottes (det Harrn) besteit eewijch, de Jedanke enn sienem Hoate von Jeschlajcht too Jeschlajcht.</verse>
        <verse osisID='Ps.33.12'>Jletjseelijch <note>Wool</note> de Natsjoon, dän äa Gott de Harr es, daut Voltj, daut hee sich too sienem Oawgoot erwält haft!</verse>
        <verse osisID='Ps.33.13'>Gott (de Harr) tjitjt von dee Himmel erauf, hee sitt aule Menschetjinja.</verse>
        <verse osisID='Ps.33.14'>Von de Städ üt siene Wohninj tjitjt hee opp aule Bewohna de Ead;</verse>
        <verse osisID='Ps.33.15'>hee, dee äare aule Hoate jemoakt haft, dee opp aule äare Woatje achtet.</verse>
        <verse osisID='Ps.33.16'>Een Tjeenijch woat nijch jerad derjch sien grootet Häa; een Held woat nijch frie <note>jerad</note> derjch siene groote Krauft.</verse>
        <verse osisID='Ps.33.17'>Een Bedrach es daut Pead too Radung, en derjch de Menj vom sienem Häa <note>groote Krauft</note> woat hee nijch jerad.</verse>
        <verse osisID='Ps.33.18'>Tjitj, daut Uag Gottes (det Harrn) es opp dee jerejcht, soo am ferjchte, opp dee, dee opp siene Jnod hope,</verse>
        <verse osisID='Ps.33.19'>omm äare Seel vom Doot too rade en dee aum Läwe too erhoole enne Hungaschnoot.</verse>
        <verse osisID='Ps.33.20'>Onse Seel lüat opp Gott (däm Harrn); onse Help en ons Schilt es hee.</verse>
        <verse osisID='Ps.33.21'>Dan enn am woat ons Hoat sich freie, wiel wie sienem heiljen Nome vetrüt ha.</verse>
        <verse osisID='Ps.33.22'>Diene Jnod, Gott (Harr), es äwa ons, soo aus wie opp die jehopt ha.</verse>
      </chapter>
      <chapter osisID='Ps.34'>
        <verse osisID='Ps.34.1'>Von Doft, aus hee sien Vestaund fe Abimelech vestald {1Sam.21,10-15}, en disa am wajch juag, en hee wajch jintj.</verse>
        <verse osisID='Ps.34.2'>Etj well Gott (däm Harrn) auletiet lowe; bestendijch saul sien Loff enn mienem Mül senne.</verse>
        <verse osisID='Ps.34.3'>Enn Gott (däm Harrn) saul sich miene Seel rieme; heare woare daut de Deemütje en sich freie.</verse>
        <verse osisID='Ps.34.4'>Moakt Gott (däm Harrn) met mie groot, en loht ons meteenaunda sienen Nome erhäwe!</verse>
        <verse osisID='Ps.34.5'>Etj socht Gott (dän Harrn), en hee auntwuad mie; en üt aule miene Angst rad hee mie.</verse>
        <verse osisID='Ps.34.6'>See tjitje opp am en worde oppjemuntat <note>strohlend</note> , en äare Aunjesejchta worde nijch beschämt.</verse>
        <verse osisID='Ps.34.7'>Disa Elende <note>Oama</note> roopt, en Gott (de Harr) head, en üt aule siene Noot rad hee am.</verse>
        <verse osisID='Ps.34.8'>De Enjel Gottes (det Harrn) loagat sich omm dee eromm, dee am ferjchte, en hee rad ahn.</verse>
        <verse osisID='Ps.34.9'>Schmatjt en seeht, daut Gott (de Harr) goot es! Wool däm Maun, dee opp am vetrüt!</verse>
        <verse osisID='Ps.34.10'>Ferjcht Gott (dän Harrn), jie siene Heilje! Dan tjeenen Mangel ha, dee am ferjchte.</verse>
        <verse osisID='Ps.34.11'>Junge Leiwe liede <note>woare schwak</note> en hungre, oba dee Gott (däm Harrn) seatje, ha tjeen mangel aun Goot.</verse>
        <verse osisID='Ps.34.12'>Kohmt, jie Säns <note>Tjinja</note> , heat mie too: De Ferjcht Gottes (det Harrn) well etj jünt leahre.</verse>
        <verse osisID='Ps.34.13'>Wäa es de Maun, dee Lost tom Läwe haft, dee Doag leeft, omm goodet too seene?</verse>
        <verse osisID='Ps.34.14'>Bewoa diene Tung vom Beesen, en diene Leppe, daut see nijch Läajes räde.</verse>
        <verse osisID='Ps.34.15'>Loht vom Beesen en doo Goodet; seatj Fräd en joag am no!</verse>
        <verse osisID='Ps.34.16'>De Uage Gottes (det Harrn) send jerejcht opp de Jerajchte, en siene Uahre opp äa Schriee.</verse>
        <verse osisID='Ps.34.17'>Daut Aunjesejcht Gottes (det Harrn) es jäajen dee, dee Beeset doone, omm äa Jedajchtness von de Ead üttorotte.</verse>
        <verse osisID='Ps.34.18'>See <note>de Jerajchte</note> schreaje, en Gott (de Harr) head, en üt aule äare Not <note>Angst</note> rad hee ahn.</verse>
        <verse osisID='Ps.34.19'>Dijchtbie es Gott (de Harr) dän, dee jebroaknen Hoates send, en dee veschloagnen Jeistes send, dee rad hee.</verse>
        <verse osisID='Ps.34.20'>De Jerajchta mott väl Iebel liede, oba üt aul dee selje rad ahn Gott (de Harr).</verse>
        <verse osisID='Ps.34.21'>Hee bewoat aule äare Jläda, nijch eent von ahn woat vebroake.</verse>
        <verse osisID='Ps.34.22'>Däm Gottloosen woat daut Beese ommbrinje; en dee däm Jerajchten hausse, woare fe schuldijch jehoole woare.</verse>
        <verse osisID='Ps.34.23'>Gott (de Harr) erleest de Seel siene Tjnajchts <note>Deena</note> ; en aul, dee opp am vetrüe, woare nijch fe schuldijch jehoole woare.</verse>
      </chapter>
      <chapter osisID='Ps.35'>
        <verse osisID='Ps.35.1'>Von Doft. Stried, Gott (Harr), met dän, dee jäajen mie striede <note>hoagere</note> , tjampf met dän, dee mie betjampfe!</verse>
        <verse osisID='Ps.35.2'>Jriep Jewäah en Schilt en stoh opp omm mie too halpe!</verse>
        <verse osisID='Ps.35.3'>En tratj dän Spiess en veschlüt däm Wajch jäajen miene Vefolja; räd too miene Seel: Etj sie diene Radinj!</verse>
        <verse osisID='Ps.35.4'>Loht beschämt en too Schaunde woare, dee no mienem Läwe trachte; loht tridjgohne en met Schaund bedatjt woare, dee Onnheil jäajen mie ersenne <note>plone</note> .</verse>
        <verse osisID='Ps.35.5'>Loht ahn aus Sprie ver däm Wint senne, en de Enjel Gottes (det Harrn) joagt ahn wajch.</verse>
        <verse osisID='Ps.35.6'>Äa Wajch es diesta en jleppsijch, en de Enjel Gottes (det Harrn) vefoljt ahn!</verse>
        <verse osisID='Ps.35.7'>Dan ohne Uasoak ha see mie äa Nat heimlijch jelajcht, ohne Uasoak miene Seel eene Kühl jegrowt.</verse>
        <verse osisID='Ps.35.8'>Äwa ahn tjeemt Vedoawe, ohne daut hee et weet, en sien Nat, daut hee heimlijch jelajcht haft, jript am; tom Vedoawe fält hee enenn!</verse>
        <verse osisID='Ps.35.9'>En miene Seel woat froohlocke enn Gott (däm Harrn), sich freie enn siene Radinj.</verse>
        <verse osisID='Ps.35.10'>Aule miene Jläda woare saje: Gott (Harr) wäa es aus dü! Dee dü dän Elenden radst von däm, dee stoatja es aus hee, en dän Elenden en Oamen von däm, dee am beroowt.</verse>
        <verse osisID='Ps.35.11'>Doa stohne onnjerajchte Zeije opp; waut etj nijch weet, froage see mie.</verse>
        <verse osisID='Ps.35.12'>See vejelte mie Beeset fe Goodet; veweist es miene Seel.</verse>
        <verse osisID='Ps.35.13'>Oba etj, aus see krank weare, tjleed etj mie enn Sackdüak; etj kasteed miene Seel met Fauste, en mien Jebäd tjeem enn mienem Bossem tridj;</verse>
        <verse osisID='Ps.35.14'>aus wea daut mie een Frind, een Brooda jewäse, soo sie etj ommhäa jegohne; aus leet droagend omm de Mutta ha etj mie trüarijch dohljebetjt.</verse>
        <verse osisID='Ps.35.15'>Oba see ha sich äwa mien Faul jefreit en sich vesaumlt; Lestamüla ha sich jäajen mie vesaumlt, en etj tjannd ahn nijch; see ha jelestat en nijch oppjeheat.</verse>
        <verse osisID='Ps.35.16'>Aus ruchloose Schmarotza tjnirschte see met äare Täne.</verse>
        <verse osisID='Ps.35.17'>Harr, woo lang wellst dü tooseehne? Brinj miene Seel tridj üt äare Vewiestung, von däm jungen Leiw miene eensaume.</verse>
        <verse osisID='Ps.35.18'>Etj woa die enn de groote Vesaumlung danke, unja välem Voltj die lowe.</verse>
        <verse osisID='Ps.35.19'>Loht sich nijch äwa mie freie, dee ohne Uasoak mie fiend send, en plintjre nijch met de Uage, dee ohne Uasoak mie hausse!</verse>
        <verse osisID='Ps.35.20'>Dan see räde nijch von Fräd; en jäajen de Stelle em Laund ersenne see Läajes.</verse>
        <verse osisID='Ps.35.21'>En see ha äa Mül jäajen mie opjemoakt; see ha jesajcht: Haha! Haha! Ons Uag haft daut jeseehne!</verse>
        <verse osisID='Ps.35.22'>Dü hast daut jeseehne, Gott (Harr); sie nijch stell! Harr, sie nijch wietauf von mie!</verse>
        <verse osisID='Ps.35.23'>Woak opp en woak too mienem Rajcht, mien Gott en Harr, too miene Rajchtsache!</verse>
        <verse osisID='Ps.35.24'>Schauf mie Rajcht no diene Jerajchtijchtjeit, Harr, mien Gott! En loht ahn sich nijch äwa mie freie!</verse>
        <verse osisID='Ps.35.25'>Loht ahn nijch enn äarem Hoate saje: Haha, soo wull wie daut! Loht ahn nijch saje: Wie ha am veschlunge!</verse>
        <verse osisID='Ps.35.26'>Loht ahn sich schäme en aulatoop met Schaund bedatjt woare, dee sich äwa mien Onnjletj freie! Loht met Schomp en Schaund betjleet woare, dee jäajen mie groot doone!</verse>
        <verse osisID='Ps.35.27'>Loht jüble en sich freie, de Jefaule <note>Lost</note> ha aun miene Jerajchtijchtjeit, en loht ahn emma saje: Groot es Gott (de Harr), dee Lost haft aun sienem Tjnajcht sien Wool!</verse>
        <verse osisID='Ps.35.28'>En miene Tung woat räde von diene Jerajchtijchtjeit, von diene Preisung <note>dienem Loff</note> dän gaunsen Dach.</verse>
      </chapter>
      <chapter osisID='Ps.36'>
        <verse osisID='Ps.36.1'>Däm Väasenja. Von däm Tjnajcht Gottes (det Harrn), von Doft.</verse>
        <verse osisID='Ps.36.2'>De Äwaträdung de Gottloose <note>Fräfla</note> räd, emm Enneren, enn mienem Hoate: Doa es tjenne Angst Gottes ver siene Uage.</verse>
        <verse osisID='Ps.36.3'>Dan daut schmeijchelt am enn siene eajne Uage, siene Onnjerajchtijchtjeit too errätje, Hoss üttoeewe.</verse>
        <verse osisID='Ps.36.4'>Fräfel <note>Onnheil</note> en Läajes send de Wead enn sienem Mül; hee haft daut oppjejäft, veständijch too senne, Goodet too doone.</verse>
        <verse osisID='Ps.36.5'>Fräfel <note>Onnheil</note> ersennt hee opp sienem Loaga; hee stalt sich opp eenem <note>hee steit opp eenem</note> Wajch, de nijch goot es; daut Beese velat hee nijch.</verse>
        <verse osisID='Ps.36.6'>Gott (Harr)! Diene Jnod rätjt bet aun dee Himmel, bet aun de Woltje diene Trü.</verse>
        <verse osisID='Ps.36.7'>Diene Jerajchtijchtjeit es aus de Boaj Gottes, diene Jerejchte <note>Uadeel, Rajchte</note> send een groota <note>deepa</note> Stroom; Mensche en Veeh radst dü, Gott <note>Harr</note>.</verse>
        <verse osisID='Ps.36.8'>Woo tjestlijch es diene Jnod, o Gott! En Menschetjinja näme Tooflucht em Schaute diene Flijchte;</verse>
        <verse osisID='Ps.36.9'>see woare ritjlijch drintje von de Fatijchtjeit enn dienem Hüs, en met däm Stroom diene Wonne woascht dü ahn drentje.</verse>
        <verse osisID='Ps.36.10'>Dan bie die es de Tjwal vom Läwe, enn dienem Lijcht woa wie daut Lijcht seene.</verse>
        <verse osisID='Ps.36.11'>Loht diene Leew <note>Huld</note> wiedahan dän, dee die tjanne, en diene Jerajchtijchtjeit dän, dee von Hoate opprejchtje!</verse>
        <verse osisID='Ps.36.12'>De Foot de Stolte errätjt mie nijch, en de Haunt de Gottloose vejajcht mie nijch!</verse>
        <verse osisID='Ps.36.13'>Doa send jefolle, dee Fräfel doone; dee worde dohljeschmäte, en kunne nijch oppstohne.</verse>
      </chapter>
      <chapter osisID='Ps.37'>
        <verse osisID='Ps.37.1'>Von Doft. Oaja die nijch äwa de Beese, beneid dee nijch, dee Onnrajcht doone.</verse>
        <verse osisID='Ps.37.2'>Dan aus Grauss woare dee vegohne, en aus daut jreene Krüt vewaltje.</verse>
        <verse osisID='Ps.37.3'>Vetrü opp Gott (däm Harrn) en doo goodet; wohn em Laund en eew Trü too senne;</verse>
        <verse osisID='Ps.37.4'>en erjats die aun Gott (aum Harrn); soo woat hee die jäwe omm waut dien Hoat bedd.</verse>
        <verse osisID='Ps.37.5'>Befeel Gott (däm Harrn) dienen Wajch en vetrü opp am! En hee woat haundle;</verse>
        <verse osisID='Ps.37.6'>en hee woat diene Jerajchtijchtjeit väa kohme lohte aus daut Lijcht en dien Rajcht aus däm Meddach.</verse>
        <verse osisID='Ps.37.7'>Vetrü stell däm Gott (Harrn) en hool die aun am! Oaja die nijch äwa däm, däm sien Wajch jelinjt, äwa däm Maun, dee beese Aunschläj ütfeat!</verse>
        <verse osisID='Ps.37.8'>Loht auf vom Zorn en loht däm Groll! Oaja die nijch! Daut feat bloos tom Iebel.</verse>
        <verse osisID='Ps.37.9'>Dan de Iebel doonende <note>Beese</note> woare ütjerot; oba dee opp Gott (däm Harrn) hope, dise woare daut Laund besette <note>oawe</note> .</verse>
        <verse osisID='Ps.37.10'>En noch een Bestje, en de Gottloose es nijch mea; en dü tjitjst die noh siene Städ omm, soo es hee nijch doa.</verse>
        <verse osisID='Ps.37.11'>Oba de Saunftmootje woare daut Laund besette en woare sich aum grooten Fräd erjatse.</verse>
        <verse osisID='Ps.37.12'>De Gottloose plont jäajen däm Jerajchten, en hee tjnirscht met siene Täne jäajen am.</verse>
        <verse osisID='Ps.37.13'>De Harr lacht äwa am, dan hee sitt, daut sien Dach tjemt.</verse>
        <verse osisID='Ps.37.14'>De Gottloose ha daut Schweat jetrocke en äaren Boage jespaunt, omm däm Elenden en däm Oamen tom faul too brinje, too schlachte, dee enn Woahrheit waundle.</verse>
        <verse osisID='Ps.37.15'>Äa Schweat woat enn äa eajnet Hoat drinje, en äare Boages woare vebroake woare.</verse>
        <verse osisID='Ps.37.16'>Bäta daut Weinje vom Jerajchten, aus de Äwafluss väle Gottloose.</verse>
        <verse osisID='Ps.37.17'>Dan de Oarms de Gottloose woare vebroake woare, oba Gott (de Harr) stett de Jerajchte.</verse>
        <verse osisID='Ps.37.18'>Gott (de Harr) tjannt de Vollkohmne äare Doag, en äa Oawgoot woat eewijch senne;</verse>
        <verse osisID='Ps.37.19'>dee woare nijch beschämt woare enn de Onnjletjstiet, en enn de Hungaschdoag woare see saut woare <note>senne</note> .</verse>
        <verse osisID='Ps.37.20'>Dan de Gottloose woare ommkohme, en de Fiend Gottes (det Harrn) aus de Pracht de jreene Weid; see veschwinje, see veschwinje em Ruak.</verse>
        <verse osisID='Ps.37.21'>De Gottloosa borjt en jäft nijch tridj; de Jerajchta oba jnädijch en jäft.</verse>
        <verse osisID='Ps.37.22'>Dan dee von am Jesäajende woaren daut Laund besette, oba dee von am Vefluchte woare ütjerot woare.</verse>
        <verse osisID='Ps.37.23'>Von Gott (däm Harrn) woare däm Maun siene Schräd faust jemoakt, en aun sienem Wajch haft hee jefaule;</verse>
        <verse osisID='Ps.37.24'>wan hee fält, woat hee nijch hanjestratjt woare, dan Gott (de Harr) stett siene Haund.</verse>
        <verse osisID='Ps.37.25'>Etj wea junk en sie uck oolt jeworde, en etj ha nie dän Jerajchten velohte jeseehne, noch sienem Some no Broot bedde;</verse>
        <verse osisID='Ps.37.26'>däm gaunsen Dach es hee jnädijch en liet, en sien Some woat jesäajent senne.</verse>
        <verse osisID='Ps.37.27'>Loht vom Beesen en doo Gootet, en bliew eewijch!</verse>
        <verse osisID='Ps.37.28'>Dan Gott (de Harr) leeft daut Rajcht en woat siene Fromme nijch velohte; eewijch woare see bewoat, oba de Some de Gottloose woat ütjerot.</verse>
        <verse osisID='Ps.37.29'>De Jerajchte woare daut Laund besette en woare fe emma doa wohne.</verse>
        <verse osisID='Ps.37.30'>Daut Mül de Jerajchte räd Weissheit, en siene Tung räd daut Rajcht;</verse>
        <verse osisID='Ps.37.31'>daut Jesatz von sienem Gott es enn sienem Hoate, siene Schräd woare nijch wanke.</verse>
        <verse osisID='Ps.37.32'>De Gottloose lüare opp däm Jerajchten en seatjt am ommtobrinje;</verse>
        <verse osisID='Ps.37.33'>Gott (de Harr) woat am nijch enn siene Haund lohte, en am nijch vedaume, wan hee jerejcht woat.</verse>
        <verse osisID='Ps.37.34'>Wacht <note>vetrü</note> opp Gott (däm Harrn) en bewoa sienen Wajch; en hee woat die nehejcht häwe, daut Laund too besette. Wan de Gottloose ütjerot woare, woascht dü tooseehne.</verse>
        <verse osisID='Ps.37.35'>Etj ha eenen Gottloosen jeseehne, dee jewaultijch wea, en dee sich ütbreed aus een nijch veplaunta jreena Boom;</verse>
        <verse osisID='Ps.37.36'>en maun jintj vebie, en tjitj, hee wea nijch mea; en etj socht am, en hee word nijch jefunge.</verse>
        <verse osisID='Ps.37.37'>Acht opp däm Onnschuldjen en tjitj opp däm Opprejchtjen; dan fe däm Maun det Frädens jäft daut eene Tookunft.</verse>
        <verse osisID='Ps.37.38'>Oba de Iebel doonende woare aula toop vetiljt, de Tookunft de Gottloose woat aufjeschnäde.</verse>
        <verse osisID='Ps.37.39'>Oba de Radung de Jerajchte es von Gott (däm Harrn), dän äare Krauft es enne Tiet de Not;</verse>
        <verse osisID='Ps.37.40'>en Gott (de Harr) woat ahn halpe en ahn rade; hee woat ahn rade von däm Gottloosen en ahn Radung veschaufe, dan see vetrüe opp am.</verse>
      </chapter>
      <chapter osisID='Ps.38'>
        <verse osisID='Ps.38.1'>Een Psalm von Doft tom Jedajchtniss.</verse>
        <verse osisID='Ps.38.2'>Gott (Harr), strof mie nijch enn dienem Zorn en schloh mie nijch enn dienem Oaja.</verse>
        <verse osisID='Ps.38.3'>Dan diene Feilasch send enn mie ennjedrunge, en diene Haunt haft sich opp mie noppjelohte.</verse>
        <verse osisID='Ps.38.4'>Nuscht Heelet <note>Jesundet</note> es aun mienem Fleesch wäajen dien Oaja, tjeen Fräd enn miene Jläda wäajen miene Sinde.</verse>
        <verse osisID='Ps.38.5'>Dan miene Onnjerajchtijchtjeite send äwa mien Haupt jegohne, aus eene schwoare Laust send see, too schwoa, fe mie.</verse>
        <verse osisID='Ps.38.6'>Daut stintje, daut tjietre miene Wunde wäajen miene Noaheit.</verse>
        <verse osisID='Ps.38.7'>Etj sie kromm, äwa de Moht jebetjt; däm gaunsen Dach goh etj trüarijch ommhäa.</verse>
        <verse osisID='Ps.38.8'>Dan voll Braund send miene Lende, en nuscht Heelet es aun mienem Fleesch.</verse>
        <verse osisID='Ps.38.9'>Etj sie meed en äwa de Moht veschloage, etj hiel fe Stäne enn mienem Hoate.</verse>
        <verse osisID='Ps.38.10'>Harr, ver die es aul mien Velange, en mien vesefze es nijch ver die veborje.</verse>
        <verse osisID='Ps.38.11'>Mien Hoat kloppt, velohte haft mie miene Krauft; en daut Lijcht miene Uage, uck daut es nijch bie mie.</verse>
        <verse osisID='Ps.38.12'>Miene Leewe en miene Frind stohne wiet auf von miene Ploag, en miene Näajchste stohne wiet auf.</verse>
        <verse osisID='Ps.38.13'>En dee no mienem Läwe trachte, laje mie Schlenje; en dee mien Onnjletj seatje, räde von Vedoawe en räde Läajes däm gaunsen Dach.</verse>
        <verse osisID='Ps.38.14'>Oba etj, sie aus een Doofa, hea nijch, en sie aus een Stomma, dee sien Mül nijch opmoakt.</verse>
        <verse osisID='Ps.38.15'>En etj sie aus een Maun, dee nijch heat, en enn däm sien Mül tjeene Wadaräd send.</verse>
        <verse osisID='Ps.38.16'>Dan opp die, Gott (Harr), lüa etj; dü woascht auntwuade, Harr, mien Gott.</verse>
        <verse osisID='Ps.38.17'>Dan etj säd: „Daut see sich nijch äwa mie freie!“ Biem wanke von mienem Foot doone see groot jäajen mie.</verse>
        <verse osisID='Ps.38.18'>Dan etj sie dijcht aum faule, en miene Weedoag send emma ver mie.</verse>
        <verse osisID='Ps.38.19'>Dan etj betjann miene Schult; etj sie betjemmat wäajen miene Sinde.</verse>
        <verse osisID='Ps.38.20'>Oba miene Fiend läwe, send stoatj <note>väl</note> ; en väl send dee, dee ohne Grund mie hausse.</verse>
        <verse osisID='Ps.38.21'>En Beeset fe Goodet vejelte, see fiende mie aun, wiel etj däm Gooden nojoag.</verse>
        <verse osisID='Ps.38.22'>Veloht mie nijch, Gott (Harr); mien Gott, sie nijch wiet auf von mie!</verse>
        <verse osisID='Ps.38.23'>Spood die mie too halpe, Harr, miene Radinj!</verse>
      </chapter>
      <chapter osisID='Ps.39'>
        <verse osisID='Ps.39.1'>Däm Väasenja, däm Jedutun. {1Chron.16,41-42; 25,1.3} Een Psalm von Doft.</verse>
        <verse osisID='Ps.39.2'>Etj säd: Etj well miene Wäaj bewoare, daut etj nijch sindij met miene Tung; etj well mien Mül met eenem Mülkorf <note>Toom</note> vewoare, soo lang de Gottloosa ver mie es.</verse>
        <verse osisID='Ps.39.3'>Etj vestomm em stellen, etj sie stell vom Gooden, en miene Weedoag weare oppjeräajcht.</verse>
        <verse osisID='Ps.39.4'>Mien Hoat brennt enn mienem Enneren, bie mienem Nosenne entzindet sich Fia; etj räd met miene Tung:</verse>
        <verse osisID='Ps.39.5'>Doo mie kund, Gott (Harr), mien Enj, en daut Moht miene Doag, waltje daut send, daut etj weet, woo vejentjlijch etj sie!</verse>
        <verse osisID='Ps.39.6'>Tjitj, aus Haundbreed hast dü miene Doag jemoakt, en mien Läweslang es aus nuscht fe die; jo, bloos een Frodem es jiedra Mensch, dee doa steit. (Selah.)</verse>
        <verse osisID='Ps.39.7'>Jo, aus een Aufbild <note>Schautebild</note> waundelt de Mensch ommhäa; jo, vejäws es hee voll Onnrüh; hee saumlt toop en weet nijch, wäa daut ennsaumle woat.</verse>
        <verse osisID='Ps.39.8'>En nü, opp waut lüa etj, Harr? Miene Hopninj es opp die!</verse>
        <verse osisID='Ps.39.9'>Rad mie von aule miene Äwaträdunge, moak mie nijch tom Spiet <note>Spott</note> de Noare!</verse>
        <verse osisID='Ps.39.10'>Etj sie vestommt, etj moak <note>doo</note> mien Mül nijch op; dan dü, dü hast daut jedohne.</verse>
        <verse osisID='Ps.39.11'>Wende von mie diene Ploage! Derjch de Schläaj von diene Haund vegoh etj.</verse>
        <verse osisID='Ps.39.12'>Stroofst dü eenen Maun met Zijchtijung fe de Onnjerajchtijchtjeit, soo latst dü siene Scheenheit aus de Motte vegohne; jo, een Frodem send aule Mensche. (Selah.)</verse>
        <verse osisID='Ps.39.13'>Hea mien Jebäd, Gott (Harr), en nehm too Uahre mien schriee; sie nijch stell too miene Trone! Dan een Framda sie etj bie die, een Gaust aus aule miene Vodasch.</verse>
        <verse osisID='Ps.39.14'>Tjitj wajch von mie, daut etj oppjeheitat woa, eea etj doahan goh en nijch mea sie!</verse>
      </chapter>
      <chapter osisID='Ps.40'>
        <verse osisID='Ps.40.1'>Däm Väasenja. Von Doft, een Psalm.</verse>
        <verse osisID='Ps.40.2'>Hopninjsvoll ha etj opp Gott (dän Harrn) vetrüt, en hee haft sich too mie jeneijcht en mien Schriee jeheat.</verse>
        <verse osisID='Ps.40.3'>Hee haft mie nehejcht jetrocke üt de Vedoawniss Kühl, ütem Moarast; en hee haft miene Feet opp eenem Steen jestalt. Miene Schräd befaustijt.</verse>
        <verse osisID='Ps.40.4'>En enn mienem Mül haft hee een niehet Leed jelajcht, een Loffjesang onsem Gott. Väle woare daut seene en sich ferjchte en opp Gott (däm Harr) vetrüe.</verse>
        <verse osisID='Ps.40.5'>Jletjseelijch de Maun, dee Gott (däm Harrn) too sienem Vetrüe moakt en sich nijch dreit no de Stolte en no dän, dee too Läajes neije!</verse>
        <verse osisID='Ps.40.6'>Väl hast dü diene Wundawoatje en diene Jedanke jäajen ons erwesse, Harr, mien Gott; maun kaun die dee nijch de Reaj no väastale. Etj wull doavon berejchte en räde, daut send too väl, omm dee too tale.</verse>
        <verse osisID='Ps.40.7'>Aun Schlacht- en Speisopfa haudst dü tjeene Lost; Uahre hast dü mie reedjemoakt: Braunt- en Sindopfa hast dü nijch jefodat.</verse>
        <verse osisID='Ps.40.8'>Doa säd etj: Tjitj, etj kohm; enn de Buakroll steit von mie jeschräwe.</verse>
        <verse osisID='Ps.40.9'>Dien Wooljefaule too doone, mien Gott, es miene Lost; en dien Jesatz es em Enneren enn mienem Hoate (Flatj).</verse>
        <verse osisID='Ps.40.10'>Etj ha daut Heil <note>de froohe Botschoft</note> vetjindijcht enn de groote Vesaumlung; tjitj, miene Leppe veschloot etj nijch - Gott (Harr), dü weetst daut!</verse>
        <verse osisID='Ps.40.11'>Diene Jerajchtijchtjeit ha etj nijch veborje em Enneren von mienem Hoate; diene Trühe en diene Help ha etj ütjesproake, diene Leew en diene Woahrheit nijch tridjjehoole ver de groote Vesaumlung.</verse>
        <verse osisID='Ps.40.12'>Dü, Gott (Harr), hool diene Erboarmunge nijch von mie tridj; diene Jnod en diene Woahrheit loht mie emma bewoare!</verse>
        <verse osisID='Ps.40.13'>Dan Iebel ohne Zohl ha mie ommjäwe, miene Onnjerajchtijchtjeite ha mie ennjehoolt, daut etj nijch seene kaun; dee send väl mea aun Zohl aus de Hoa opp mienem Haupt, en mien Hoat haft mie velohte.</verse>
        <verse osisID='Ps.40.14'>Loht die jefaule, Gott (Harr), mie too rade! Gott (Harr), spood die mie too Halpe!</verse>
        <verse osisID='Ps.40.15'>Loht ahn aulatoop beschämt en met Schaund bedatjt woare, dee no mienem Läwe trachte, daut too venijchte; loht ahn tridj gohne en too Schaunde woare, dee jefaule ha aun mienem Onnjletj!</verse>
        <verse osisID='Ps.40.16'>Loht sich schäme äwa äare Schaund, dee von mie saje: Haha! Haha!</verse>
        <verse osisID='Ps.40.17'>Loht Frooh senne en sich freie, enn die aule, dee die seatje; dee diene Radung leewe, loht emma saje: Groot es Gott (de Harr)!</verse>
        <verse osisID='Ps.40.18'>Oba etj sie elend en oam; de Harr dentjt aun mie. Miene Help en mien Rada best dü; mien Gott, siem nijch!</verse>
      </chapter>
      <chapter osisID='Ps.41'>
        <verse osisID='Ps.41.1'>Däm Väasenja. Een Psalm von Doft.</verse>
        <verse osisID='Ps.41.2'>Wool däm, dee opp de Oame acht jäft! Aum Onnjletjsdach woat Gott (de Harr) am rade.</verse>
        <verse osisID='Ps.41.3'>Gott (de Harr) woat ahm bewoare en am aum Läwe hoole; hee woat jletjlijch senne oppe Ead <note>em Laund</note> , en dü woascht am nijch de Jiea siene Fiend hanjäwe.</verse>
        <verse osisID='Ps.41.4'>Gott (de Harr) woat am stette opp däm Sijchbad, sien gaunset Loaga vewaundelst dü omm enn siene Krankheit.</verse>
        <verse osisID='Ps.41.5'>Etj säd: Gott (Harr), sie mie jnädijch! Heel miene Seel, dan etj ha jäajen die jesindijcht.</verse>
        <verse osisID='Ps.41.6'>Miene Fiend wensche <note>räde jäajen</note> mie Iebel: Wanea woat hee stoawe en sien Nome vegohne?</verse>
        <verse osisID='Ps.41.7'>En wan eena tjemt, omm mie too seene, soo räd hee Läajes; sien Hoat saumelt sich Onnheil - hee jeit rüt, en räd doavon.</verse>
        <verse osisID='Ps.41.8'>Meteenaunda fuschle jäajen mie aule miene Haussa; see dentje Beeset jäajen mie:</verse>
        <verse osisID='Ps.41.9'>Een Bilialsstetj tjleewt am aun; en wiel hee nü doa lijcht, woat hee nijch wada oppstohne.</verse>
        <verse osisID='Ps.41.10'>Uck de Maun - mienem Frind, opp däm etj vetrüd, dee mien Broot aut, haft de Feet jäajen mie oppjehowe.</verse>
        <verse osisID='Ps.41.11'>Oba dü, Gott (Harr), sie mie jnädijch en rejcht mie opp, daut etj ahn daut vejelt!</verse>
        <verse osisID='Ps.41.12'>Doaraun ertjan etj, daut dü aun mie jefaule hast, daut mien Fient sich nijch äwa mie freit.</verse>
        <verse osisID='Ps.41.13'>Oba etj, enn miene Onnschuld hast dü mie faust jehoole en mie ver die opp eewijch jestalt.</verse>
        <verse osisID='Ps.41.14'>Jesäajent es Gott (de Harr), de Gott Iesraels, von Eewijchtjeit bet enn Eewijchtjeit! Amen, jo, Amen.</verse>
      </chapter>
      <chapter osisID='Ps.42'>
        <verse osisID='Ps.42.1'>Däm Väasenja. Een Maskil <note>Belearung</note> von de Säns Korah.</verse>
        <verse osisID='Ps.42.2'>Aus een Hersch velangt nom Wotastroom <note>freschem Wota</note> , soo velangt miene Seel no die, o Gott.</verse>
        <verse osisID='Ps.42.3'>Miene Seel darscht no Gott, no däm läwendjen Gott: Wanea woa etj kohme en ver Gottes Aunjesejcht erschiene?</verse>
        <verse osisID='Ps.42.4'>Miene Trone send mie tom Äte jeworde Dach en Nacht, doa maun däm gaunsen Dach too mie sajcht: Woa es dien Gott?</verse>
        <verse osisID='Ps.42.5'>Doaraun well etj dentje en enn mie ütschedde miene Seel, woo etj ommhäa jintj emm Jedrenj, met ahn wull nom Hüs Gottes, met ne jubel Stemm en Danksaje, eene fiarende Menj.</verse>
        <verse osisID='Ps.42.6'>Waut best dü bedretjt <note>jebetjt</note> , miene Seel, en best orühijch enn mie? Hop opp Gott, dan etj woa am noch danke fe daut Heil sienem Aunjesejcht.</verse>
        <verse osisID='Ps.42.7'>Mien Gott, bedretjt <note>jebetjt</note> es miene Seel enn mie; doarom dentj etj aun die üt däm Laund Jordan en Hermon, vom Boajch Mizar.</verse>
        <verse osisID='Ps.42.8'>Een Wotastroom roopt däm Wotastroom biem rüzhe diene Wotafaule; aul diene Wotawalle en diene Walle send äwa mie jegohne.</verse>
        <verse osisID='Ps.42.9'>Äwa Dach woat Gott (de Harr) siene Jnod aunbeede, en de Nacht woat sien Leed bie mie senne, een Jebäd too däm Gott von mienem Läwe.</verse>
        <verse osisID='Ps.42.10'>Etj well too Gott saje, mien Steen <note>Fels</note> : Wuaromm hast dü mie vejäte? Wuaromm goh etj trüarijch ommhäa wäajen de Bedrenjung de Fiend?</verse>
        <verse osisID='Ps.42.11'>Aus eene Vetjwatschung enn miene Jläda vespotte mie Bedrenja, enndäm see däm gaunsen Dach too mie saje: Wua es dien Gott?</verse>
        <verse osisID='Ps.42.12'>Waut best dü bedretjt, miene Seel, en waut best dü orühijch enn mie? Hop opp Gott, dan etj woa am noch preise, dee daut Heil fe mien Aunjesejcht en mien Gott es.</verse>
      </chapter>
      <chapter osisID='Ps.43'>
        <verse osisID='Ps.43.1'>Schauf mie Rajcht, o Gott, en feah mien Rajchtstried jäajen een leewlooset Voltj! Von däm Maun, de Läajes en daut Orajcht, rad mie!</verse>
        <verse osisID='Ps.43.2'>Dan dü best de Gott miene Tooflucht. Wuaromm hast dü mie vestat? Wuaromm goh etj trüarijch ommhäa wäajen de Bedretjung von Fiend?</verse>
        <verse osisID='Ps.43.3'>Schetj dien Lijcht en diene Woahrheit; see selle mie leide, mie brinje no dienem heiljem Boajch en no diene Wohninje.</verse>
        <verse osisID='Ps.43.4'>Soo woa etj kohme toom Altoa Gottes, too däm Gott, dee miene Jübel Freid es, en woa die preise <note>lowe</note> met de Hoap, Gott, mien Gott!</verse>
        <verse osisID='Ps.43.5'>Waut best dü bedretjt, miene Seel, en waut stänst dü enn mie? Hop opp Gott! Dan etj woa am noch preise, dee daut Heil fe mienem Aunjesejcht en mien Gott es.</verse>
      </chapter>
      <chapter osisID='Ps.44'>
        <verse osisID='Ps.44.1'>Däm Väasenja. Von de Säns Korah, Een Maskil <note>Belearung</note> .</verse>
        <verse osisID='Ps.44.2'>Gott, met onse Uahre ha wie jeheat, onse Vodasch ha ons vetalt daut groote Doone, de dü jewirtjt hast enn äare Doag, enn de Doag ver de oole Tiet.</verse>
        <verse osisID='Ps.44.3'>Dü, met diene Haund hast dü Veltja vedreewe, en ahn <note>onse Vodasch</note> hast dü jeplaunt, Veltja hast dü venijcht, en ahn <note>onse Vodasch</note> hast dü vebreed.</verse>
        <verse osisID='Ps.44.4'>Dan nijch derjch äa Schweat ha see daut Laund jeoawt, en nijch äa Oarm haft ahn jerad; sonda diene Rajchte en dien Oarm en daut Lijcht von dienem Aunjesejcht, wiel dü Wooljefaule aun ahn haudst.</verse>
        <verse osisID='Ps.44.5'>Dü selfst best mien Tjeenijch {Ps.102,28}, o Gott; beed fe Joakopp de Help.</verse>
        <verse osisID='Ps.44.6'>Derjch die woa wie onse Bedrenja vesteete; derjch dienen Nome woa wie veklunje, dee jäajen ons oppstohne.</verse>
        <verse osisID='Ps.44.7'>Dan nijch opp mien Boage vetrüe etj, en mien Schweat woat mie nijch rade.</verse>
        <verse osisID='Ps.44.8'>Dan dü radst ons von onse Bedrenja, en onse Haussa hast dü beschämt.</verse>
        <verse osisID='Ps.44.9'>Enn Gott riem wie onst däm gaunsen Dach, en dienen Nome woa wie eewijch preise. (Selah.)</verse>
        <verse osisID='Ps.44.10'>Doch dü hast ons vestat en too schaunde jemoakt, en jintjst nijch üt met onsem Häa.</verse>
        <verse osisID='Ps.44.11'>Dü leetst ons tridjtratje fe onse Bedrenja, en onse Haussa ha fe sich jeplindat.</verse>
        <verse osisID='Ps.44.12'>Dü jeefst ons han aus Schlachtschop, en unja de Veltja hast dü ons vestreit.</verse>
        <verse osisID='Ps.44.13'>Dü vekoffst dien Voltj omm een Jerinjet en hast äarem Pries nijch hüach jestalt.</verse>
        <verse osisID='Ps.44.14'>Dü muakst ons too Schaund fe onse Nobasch, tom Spott en Schelle fe dän, dee ons ommjäwe.</verse>
        <verse osisID='Ps.44.15'>Dü muakst ons tom Sprijchwuat unja de Veltja, tom Kopp scheddre unja de Heide.</verse>
        <verse osisID='Ps.44.16'>Däm gaunsen Dach es miene Schmacht ver mie, en de Schaund bedatjt mien Aunjesejcht,</verse>
        <verse osisID='Ps.44.17'>wäajen de Stemm de Spetta en Lestara, wäajen de Fiend en de Rach jierijche.</verse>
        <verse osisID='Ps.44.18'>Dit aules es äwa ons jekohme, en wie ha die nijch vejäte, noch faulsch jehaundelt jäajen dienen Bunt.</verse>
        <verse osisID='Ps.44.19'>Ons Hoat es nijch tridj jegohne, en onse Schräd send nijch aufjeboage von dienem Wajch;</verse>
        <verse osisID='Ps.44.20'>daut dü ons jeschloage hast aum Uat de Schakale, en ons bedatjt hast met däm Doodesschaute.</verse>
        <verse osisID='Ps.44.21'>Wan wie däm Nome von onsem Gott vejäte haude en onse Henj no eenem framden Gott ütjestratjt haude,</verse>
        <verse osisID='Ps.44.22'>wudd Gott daut nijch erforsche? Hee tjannt de Jeheemnese emm Hoat.</verse>
        <verse osisID='Ps.44.23'>Dan omm dienet haulwe woa wie däm gaunsen Dach ommjebrocht, aus Schlachtschop send wie jeacht.</verse>
        <verse osisID='Ps.44.24'>Wuak opp! Wuaromm schlapst dü, Harr? Wuak opp! Veloht ons nijch opp emma!</verse>
        <verse osisID='Ps.44.25'>Wuaromm vestatjst dü dien Aunjesejcht, vejatst ons Elend en onse Bedretjung?</verse>
        <verse osisID='Ps.44.26'>Dan onse Seel es enn däm Stoff jebetjt, ons Lief backt aunne Ead.</verse>
        <verse osisID='Ps.44.27'>Stoh opp, ons too halpe, en erlees ons opp Grund diene Jnod!</verse>
      </chapter>
      <chapter osisID='Ps.45'>
        <verse osisID='Ps.45.1'>Däm Väasenja, no Schoschanim <note>Lelje</note> . Von de Säns Korah; een Weissheitsleet, een Leed fe de Jeleefte.</verse>
        <verse osisID='Ps.45.2'>Daut beweajcht mien Hoat vom gooden Wuat. Etj saj: Miene Jedijcht send fe däm Tjeenijch! Miene Tung es de Jriffel von eenem foadjem Schriewa.</verse>
        <verse osisID='Ps.45.3'>Dü best prachtvolla aus Menschesäns, äwa diene Leppe es Jnod ütjegohte; doaromm haft Gott die eewijchlijch jesäajent.</verse>
        <verse osisID='Ps.45.4'>Schnall dien Schweat omm de Hofte, dü Held, diene Pracht en diene Maistät!</verse>
        <verse osisID='Ps.45.5'>En enn diene Maistät foah jletjlijch han omm daut Wuat de Woahrheit welle en de Saunftmoot en de Jerajchtijchtjeit; en Furjchtboaret woat die leahre diene Rajchte.</verse>
        <verse osisID='Ps.45.6'>Diene Feilasch send schoap - Veltja faule unja die -, dee drinje de Tjeenijchs Fiend emm Hoat.</verse>
        <verse osisID='Ps.45.7'>Dien Troon, o Gott, es emma en eewijch; een Zepta de Opprejchtijchtjeit es daut Zepta von dienem Ritj.</verse>
        <verse osisID='Ps.45.8'>Jerajchtijchtjeit hast dü jeleeft en Gottloosijchtjeit jehausst: Doaromm haft Gott, dien Gott, die jesaulwt met Freidenseelj, mea aus diene Frind.</verse>
        <verse osisID='Ps.45.9'>Miren en Aloe, Kassia send aule diene Tjleeda; üt Paulauste von Aulfenbeen freit die daut Seidespäl.</verse>
        <verse osisID='Ps.45.10'>Tjeenijchsdajchta send unja diene Frües <note>Harlijche</note> ; de Tjeenijin steit aun diene Rajchte enn Gold von Ophir.</verse>
        <verse osisID='Ps.45.11'>Horjch, Dochta, en tjitj, en neij dien Uah; en vejat dien Voltj en dien Vodahüs!</verse>
        <verse osisID='Ps.45.12'>En de Tjeenijch woat diene Scheenheit jefaule <note>jankre</note> , dan hee es dien Harr: Soo sie am unjadon <note>huldij am</note> !</verse>
        <verse osisID='Ps.45.13'>En de Dajchta Tierus, dee Ritje ütem Voltj, woare met Jeschentja diene Jenst <note>Aunjesejcht</note> seatje.</verse>
        <verse osisID='Ps.45.14'>Gauns Harlijch es de Tjeenijchs Dochta benne, von Gold jemoakt äa Tjleet;</verse>
        <verse osisID='Ps.45.15'>emm bund jemoaktem Tjleet woat see nom Tjeenijch jefeaht woare; Jungfrües hinja äa häa, äare Bejleita, woare no die jebrocht woare.</verse>
        <verse osisID='Ps.45.16'>See woare met Freid en Jubel jefeaht, see gohne enenn enn däm Tjeenijchs Paulaust.</verse>
        <verse osisID='Ps.45.17'>Aun diene Vodasch Städ woare diene Säns senne; too Ferschte woascht dü ahn ennsate emm gaunsen Laund.</verse>
        <verse osisID='Ps.45.18'>Etj well dienen Nome jedentje lohte derjch aule Jeschlajchta; doaromm woare de Veltja die preise emma en eewijch.</verse>
      </chapter>
      <chapter osisID='Ps.46'>
        <verse osisID='Ps.46.1'>Däm Väasenja. Von de Säns Korah; opp Alamot, {1Chron.15,20-21} een Leed.</verse>
        <verse osisID='Ps.46.2'>Gott es onse Tooflucht en Krauft, eene Help, enne Noot {2Chron.15,4} ritjlijch too finje.</verse>
        <verse osisID='Ps.46.3'>Doaromm woa wie ons nijch ferjchte, wan uck de Ead sich veendat en wan de Boajch emm Hoat de Mäare wanke,</verse>
        <verse osisID='Ps.46.4'>wan siene Wota toobe en schüme, von sienem Äwamoot scheddre de Boaj. (Selah.)</verse>
        <verse osisID='Ps.46.5'>Een Stroom - siene Bäatja freie de Staut Gottes, daut Heilijchtum de Wohninje det Hejchsten.</verse>
        <verse osisID='Ps.46.6'>Gott es enn äare Medd, see woat nijch wanke; Gott woat äa halpe biem Morje Aunfang.</verse>
        <verse osisID='Ps.46.7'>Daut toobe de Veltja, de Tjeenijchritje wanke; hee lat siene Stemm schaule: De Ead schmelt.</verse>
        <verse osisID='Ps.46.8'>Dee Gott (Harr) de Häaschoa es met ons, eene huage Burjch es ons de Gott Joakopps. (Selah.)</verse>
        <verse osisID='Ps.46.9'>Kohmt, seeht de Dod Gottes (det Harrn), dee Schüdahauftjet aunjerejcht haft oppe Ead!</verse>
        <verse osisID='Ps.46.10'>Dee de Tjrijchs beschwijcht bet aun daut Enj de Ead, dee de Boages vebratjt en däm Spiess veschleit, de Woages met Fia vebrennt.</verse>
        <verse osisID='Ps.46.11'>Loht auf en ertjant, daut etj Gott sie! Etj woa erhoowe woare unja de Veltja, etj woa erhoowe woare oppe Ead.</verse>
        <verse osisID='Ps.46.12'>Gott (de Harr) de Häaschoa es met ons, eene huage Burjch es ons de Gott Joakopps. (Selah.)</verse>
      </chapter>
      <chapter osisID='Ps.47'>
        <verse osisID='Ps.47.1'>Däm Väasenja. Von de Säns Korah, een Psalm.</verse>
        <verse osisID='Ps.47.2'>Jie, aule Veltja, klautscht enne Henj! Jjucht too Gott met eene Jubelstemm!</verse>
        <verse osisID='Ps.47.3'>Dan Gott (de Harr), de Hejchsta, es furjchtboa, een groota Tjeenijch äwa de gaunse Ead.</verse>
        <verse osisID='Ps.47.4'>Hee muak ons de Veltja unjadon, en de Natsjoone unja onse Feet.</verse>
        <verse osisID='Ps.47.5'>Hee erwält fe ons, ons Oawgoot, däm Stolt Joakopps, däm hee jeleeft haft. (Selah.)</verse>
        <verse osisID='Ps.47.6'>Gott es nehejcht jestäje unja Jubelklang, Gott (de Harr) unja Poosaune Klang.</verse>
        <verse osisID='Ps.47.7'>Sinjt fe Gott, sinjt Psalme; sinjt Psalme onsem Tjeenijch, sinjt Psalme!</verse>
        <verse osisID='Ps.47.8'>Dan Gott es Tjeenijch de gaunse Ead; sinjt Psalme met Ennsejcht. {Ps.32,1-}</verse>
        <verse osisID='Ps.47.9'>Gott rejeat äwa de Veltja; Gott haft sich opp däm Troon siena Harlijchtjeit jesat.</verse>
        <verse osisID='Ps.47.10'>De Stotlijche de Veltja ha sich vesaumlt aus een Voltj Gottes Obraums; dan de Schilda de Ead send Gottes; hee es sea erhoowe.</verse>
      </chapter>
      <chapter osisID='Ps.48'>
        <verse osisID='Ps.48.1'>Een Psalm - Leed. Von de Säns Korah.</verse>
        <verse osisID='Ps.48.2'>Groot es Gott (de Harr) en sea too lowe enn de Staut von onsem Gott opp sienem heiljen Boajch.</verse>
        <verse osisID='Ps.48.3'>Scheen erhäwt sich, eene Freid de gaunse Ead, de Boajch Zion, aun de Nuadsied, de Staut vom grooten Tjeenijch.</verse>
        <verse osisID='Ps.48.4'>Gott es bekaunt enn äare Paulauste aus eene huage Burjch.</verse>
        <verse osisID='Ps.48.5'>Dan tjitj, de Tjeenije haude sich vesaumlt, weare aulatoop doatoo jekohme.</verse>
        <verse osisID='Ps.48.6'>See sache, doa staunde see; see vefeade sich, änjstlijch rande see wajch.</verse>
        <verse osisID='Ps.48.7'>Een zettre äwavoll ahn doa, Angst aus eene Jebuarende.</verse>
        <verse osisID='Ps.48.8'>Derjch däm Oostwind veschmatascht dü de Tarsus Schäp.</verse>
        <verse osisID='Ps.48.9'>Aus wie jeheat haude, soo hab wie daut jeseehne enn de Staut Gottes (det Harrn) de Häaschoa, enn de Staut von onsem Gott: Gott woat ahn faust moake bet enn Eewijchtjeit. (Selah.)</verse>
        <verse osisID='Ps.48.10'>Wie jedentje, o Gott, aun diene Jnod, emm Benaschten von dienem Tempel.</verse>
        <verse osisID='Ps.48.11'>Aus dien Nome, Gott, soo es dien Riem bet aum Enj de Ead; met Jerajchtijchtjeit es jefellt diene Rajchte.</verse>
        <verse osisID='Ps.48.12'>Daut freit sich de Boajch Zion, daut selle juble de Dajchta Judas omm diene Jerejchte welle.</verse>
        <verse osisID='Ps.48.13'>Ommgoht Zion en ommtjreest am, talt siene Torms,</verse>
        <verse osisID='Ps.48.14'>seeht jenau aun siene Mia, goht derjch siene Paulauste, doamet jie et wiedahans däm Jeschlajcht vetale tjenne!</verse>
        <verse osisID='Ps.48.15'>Dan disa Gott es ons Gott emma en eewijch! Hee woat ons feahre bet aun däm Doot.</verse>
      </chapter>
      <chapter osisID='Ps.49'>
        <verse osisID='Ps.49.1'>Däm Väasenja. Von de Säns Korah, een Psalm.</verse>
        <verse osisID='Ps.49.2'>Dit heat, jie, aule Veltja; nehmt daut too Uahre, aule Bewohna de Welt;</verse>
        <verse osisID='Ps.49.3'>soo aus Menschesäns aus Mannasäns, Ritje en Oame aulatoop!</verse>
        <verse osisID='Ps.49.4'>Mien Mül saul Weissheit räde, en daut Dentje enn mienem Hoat saul Ennsejcht senne.</verse>
        <verse osisID='Ps.49.5'>Etj well mien Uah too eenem Spruch hanhoole, mien Rotsel bie de Hoap opmoake.</verse>
        <verse osisID='Ps.49.6'>Wuaromm sull etj mie enn Ieble Doag ferjchte, wan dee äare Onnjerajchtijchtjeit, dee mie oppe Hacke send, mie ommrinjt,</verse>
        <verse osisID='Ps.49.7'>dee opp äa Vemäje vetrüe en met äarem grooten Ritjdom sich rieme?</verse>
        <verse osisID='Ps.49.8'>Enn tjeenem Faul kaun wäa sienen Brooda erleese, hee kaun nijch Gott sien Leesejelt jäwe,</verse>
        <verse osisID='Ps.49.9'>(dan dia es de Erleesung äare Seel, en hee mott doavon aufstohne opp eewijch),</verse>
        <verse osisID='Ps.49.10'>daut hee fe emma läft, de daut Grauf nijch sitt.</verse>
        <verse osisID='Ps.49.11'>Dan hee sitt, daut de Weise stoawe, daut de Onnweise en de Noa met eenaunda ommkohme en fe aundre äa Vemäje lohte.</verse>
        <verse osisID='Ps.49.12'>Äa Jedanke es, daut äare Hiesa enn Eewijchtjeit stohne, äare Wohninje von Jeschlajcht too Jeschlajcht; see nane Lenda no äarem Nome.</verse>
        <verse osisID='Ps.49.13'>En de Mensch, dee enn Aunseehne es, blift nijch; hee es aus daut Veeh, daut vetiljt woat.</verse>
        <verse osisID='Ps.49.14'>Disa, äa Wajch es äare Noaheit; en dee no ahn kohme, ha Wooljefaule aun äare Wead. (Selah.)</verse>
        <verse osisID='Ps.49.15'>Maun lajcht ahn emm Scheol aus Schop, de Doot weidet ahn; en tiedijch Zemorjess harsche de Opprejchtje äwa ahn; en äare Jestault woat de Scheol vetäaje, ohne daut see eene Wohninj haft.</verse>
        <verse osisID='Ps.49.16'>Oba Gott woat miene Seel erleese von de Jewault emm Scheol; dan hee woat mie oppnehme. {1Mose5,24} (Selah.)</verse>
        <verse osisID='Ps.49.17'>Ferjcht die nijch, wan een Maun sich ritj moakt, wan sich vejratat de Harlijchtjeit enn sienem Hüs.</verse>
        <verse osisID='Ps.49.18'>Dan wan hee stoawt, neemt hee daut aules nijch met; siene Ritjdom foljt am nijch hinjaraun.</verse>
        <verse osisID='Ps.49.19'>Wan hee uck siene Seel enn sienem Läwe säajend, - en maun woat die lowe, wan dü die selfst goodet deist -,</verse>
        <verse osisID='Ps.49.20'>see woat kohme nom Jeschlajcht siene Vodasch; see woare niemols mea daut Lijcht seene.</verse>
        <verse osisID='Ps.49.21'>De Mensch, de enn Aunseene es en tjeene Ennsejcht haft, es aus daut Veeh, daut vetäajt woat.</verse>
      </chapter>
      <chapter osisID='Ps.50'>
        <verse osisID='Ps.50.1'>Een Psalm; von Asaf. De Majchtja, Gott, de Harr, haft jerät en roopt de Ead vom Oppgang de Sonn bet no äarem Unjagang.</verse>
        <verse osisID='Ps.50.2'>Üt Zion, de Scheenheit Vollendunk, schient Gott väa.</verse>
        <verse osisID='Ps.50.3'>Ons Gott tjemt, en hee woat nijch stell senne; Fia frat ver am häa, en omm am room stormt daut jewaultijch.</verse>
        <verse osisID='Ps.50.4'>Hee roopt däm Himmel boowe en de Ead, omm sien Voltj too rejchte:</verse>
        <verse osisID='Ps.50.5'>„Vesaumlt mie miene Fromme, dee mienen Bund jeschlohte ha biem Opfa!“</verse>
        <verse osisID='Ps.50.6'>En de Himmel vetjindje siene Jerajchtijchtjeit, dan Gott es daut, dee rejchte deit. (Selah.)</verse>
        <verse osisID='Ps.50.7'>„Horjch, mien Voltj, en etj well räde, Iesrael, en etj well jäajen die zeije! Etj sie Gott, dien Gott.</verse>
        <verse osisID='Ps.50.8'>Nijch wäajen diene Schlachtopfa schell etj die, en diene Brauntopfa send bestendijch ver mie.</verse>
        <verse osisID='Ps.50.9'>Etj woa nijch een Stia üt dienem Hüs nehme, noch Batj üt diene Häade.</verse>
        <verse osisID='Ps.50.10'>Dan aule Tiare emm Woold send miene, daut Veeh opp düsent Boaj.</verse>
        <verse osisID='Ps.50.11'>Etj tjann aule Väajel opp de Boaj, en Tiere opp däm Feld {Ps.80,14} <note>aules waut sich bewäajcht</note> send <note>es</note> mie bekaunt.</verse>
        <verse osisID='Ps.50.12'>Wan mie hungad, etj wudd daut die nijch saje; dan miena es de Eadtjreiss en waut äa fellt.</verse>
        <verse osisID='Ps.50.13'>Saul etj daut Fleesch von Osse äte en daut Bloot von Batj drintje?</verse>
        <verse osisID='Ps.50.14'>Opfa Gott Dank, en betohl däm Hejchsten dien Vespräatje;</verse>
        <verse osisID='Ps.50.15'>en roop mie aun aum Dach de Bedrenjnis: Etj well die rade, en dü woascht mie eare!“</verse>
        <verse osisID='Ps.50.16'>Oba tom Gottloosen sajcht Gott: „Waut hast dü von miene Satzunge too räde en mien Bund enn dien Mül too nehme?</verse>
        <verse osisID='Ps.50.17'>Dü hast de Zucht jehausst en miene Wead hinja die jeschmäte.</verse>
        <verse osisID='Ps.50.18'>Wan dü eenen Deef sachst, soo jintjst dü jearen met am omm, en dien Deel wea met Eehebrätja.</verse>
        <verse osisID='Ps.50.19'>Dien Mül leetst dü loos tom Beesen, en diene Tung flajcht Läajes.</verse>
        <verse osisID='Ps.50.20'>Dü sautst doa, rädst jäajen dienen Brooda, jäajen däm Sän diene Mutta deist dü schelle.</verse>
        <verse osisID='Ps.50.21'>Daut hast dü jedohne, en etj wea stell; dü dochst, etj sie gauns aus dü. Etj woa die stroofe en et die verre Uage stale“.</verse>
        <verse osisID='Ps.50.22'>Dit moatjt doch, dee jie Gott vejäte, doamet etj nijch veriet, en tjeen Rada es doa!</verse>
        <verse osisID='Ps.50.23'>Wäa Dank opfat, veharlijcht mie, en wäa sienen Wajch ennrejcht, am woa etj daut Heil Gottes seehne lohte.</verse>
      </chapter>
      <chapter osisID='Ps.51'>
        <verse osisID='Ps.51.1'>Däm Väasenja. Een Psalm von Doft,</verse>
        <verse osisID='Ps.51.2'>aus de Profeet Natan no am tjeem, no däm hee no Batseba ennjegohne wea.</verse>
        <verse osisID='Ps.51.3'>Sie mie jnädijch, o Gott, no diene Jnod: No diene groote Erboarmung tilj miene Äwaträdunge!</verse>
        <verse osisID='Ps.51.4'>Wausch mie gauns von miene Onnjerajchtijchtjeit, en reinij mie von miene Sinde!</verse>
        <verse osisID='Ps.51.5'>Dan etj tjann miene Äwaträdunge, en miene Sind es stendijch ver mie.</verse>
        <verse osisID='Ps.51.6'>Jäajen die, jäajen die auleen ha etj jesindijcht, en etj ha jedohne, waut beese es enn diene Uage; doamet dü jerajchtfoadijcht woascht, wan dü rädst, rein jefunge, wan dü rejchst.</verse>
        <verse osisID='Ps.51.7'>Tjitj, enn Onnjerajchtijchtjeit sie etj jebuare, en enn Sinde haft mie miene Mutta emfange.</verse>
        <verse osisID='Ps.51.8'>Tjitj, dü hast aun de Ennere Woahrheit Lost, en emm Veborjnen woascht dü mie Weissheit tjanne leahre.</verse>
        <verse osisID='Ps.51.9'>Entsidij mie met Iesop, en etj woa rein senne; wausch mie, en etj woa witta senne aus Schnee.</verse>
        <verse osisID='Ps.51.10'>Loht mie Jubel en Freid heare, soo woare dee Jläda froohlocke, dee dü veschloage hast.</verse>
        <verse osisID='Ps.51.11'>Vestopp dien Aunjesejcht fe miene Sinde, en tilj miene aule Onnjerajchtijchtjeite!</verse>
        <verse osisID='Ps.51.12'>Schauf enn mie, Gott, een reinet Hoat, en moak enn mienem Enneren eenen fausten Jeist!</verse>
        <verse osisID='Ps.51.13'>Vesteet mie nijch von dienem Aunjesejcht, en däm Jeist diene Heilijchtjeit nehm nijch von mie!</verse>
        <verse osisID='Ps.51.14'>Jeef mie wada de Freid aun dienem Heil, en met eenem welljem Jeist stett mie!</verse>
        <verse osisID='Ps.51.15'>Etj well de Äwaträda diene Wäaj leahre, en de Sinda woare no die tridj kohme.</verse>
        <verse osisID='Ps.51.16'>Rad mie vonne Blootschuld, Gott, dü Gott von mienem Heil, soo woat miene Tung juble en preise diene Jerajchtijchtjeit.</verse>
        <verse osisID='Ps.51.17'>Harr, moak miene Leppe op, en mien Mül woat dien Loff vetjindje.</verse>
        <verse osisID='Ps.51.18'>Dan dü hast tjeene Lost aun Schlachtopfa, sest wudd etj dee jäwe; aun Brauntopfa hast dü teen Wooljefaule.</verse>
        <verse osisID='Ps.51.19'>De Opfa Gottes send een jebroakna Jeist; een jebroaknet en veschloagnet Hoat woascht dü, Gott, nijch veachte.</verse>
        <verse osisID='Ps.51.20'>Doo Zion Goodet enn diene Gonst; bü de Mia Jerusalems.</verse>
        <verse osisID='Ps.51.21'>Dan woascht dü Lost ha aun Opfa de Jerajchtijchtjeit, aun Brauntopfa en Gaunsopfa; dan woat maun Stiasch opfre opp dienem Aultoa.</verse>
      </chapter>
      <chapter osisID='Ps.52'>
        <verse osisID='Ps.52.1'>Däm Väasenja. Een Maskil <note>Belearung</note> von Doft,</verse>
        <verse osisID='Ps.52.2'>aus Doeg, de Edomieta, kaum en Saul berejcht en am säd: Doft es enn daut Hüs Ahimelechs jekohme.</verse>
        <verse osisID='Ps.52.3'>Waut riemst dü die met de Boosheit, dü Jewaultmaun? De Jnod Gottes blift däm gaunsen Dach.</verse>
        <verse osisID='Ps.52.4'>Vedoawe sennt diene Tung, aus een jeschläpnet Schäamassa eewst dü Läajes.</verse>
        <verse osisID='Ps.52.5'>Dü hast daut Beese mea jeleeft, aus daut Goode, de Läajes mea aus Jerajchtijchtjeit too räde. (Selah.)</verse>
        <verse osisID='Ps.52.6'>Dü hast aule Vedoawenswead jeleeft, dü Läajes Tung.</verse>
        <verse osisID='Ps.52.7'>Gott woat die uck fe emma venijchte; hee woat die packe en die rütriete üt däm Zelt en die entwartle <note>ütrit</note> üt däm Laund de Läwendje. (Selah.)</verse>
        <verse osisID='Ps.52.8'>En daut woare de Jerajchte seene en sich ferjchte, en see woare äwa ahn lache:</verse>
        <verse osisID='Ps.52.9'>„Seeh däm Maun, de Gott nijch too siene Tooflucht muak, sonda opp sien grootet Ritjdom vetrüd, derjch siene Jiea stoatj wea!“</verse>
        <verse osisID='Ps.52.10'>Oba etj sie aus een jreena Eeljboom emm Hüs Gottes; etj vetrü oppe Leew Gottes emma en eewijch.</verse>
        <verse osisID='Ps.52.11'>Etj woa die preise enn Eewijchtjeit, wiel dü daut jedohne hast; en opp dien Nome woa etj hope - wiel hee goot es - ver diene Fromme.</verse>
      </chapter>
      <chapter osisID='Ps.53'>
        <verse osisID='Ps.53.1'>Däm Väasenja, no Mahalat. Een Maskil <note>Belearung</note> von Doft.</verse>
        <verse osisID='Ps.53.2'>Een Noa sajcht enn sienem Hoaten: Daut jeft tjeenen Gott! See ha vedorwe jehaundelt en ha oppscheislijch daut Onnrajcht jeeewt; doa es tjeena, dee Goodet deit.</verse>
        <verse osisID='Ps.53.3'>Gott haft vom Himmel erauf jetjitjt opp de Menschetjinja, omm too seene, auf een Vestendja doa es, eena, de Gott seatjt.</verse>
        <verse osisID='Ps.53.4'>Een jiedra von ahn es aufjefolle, see send aulatoop vedorwe; doa es tjeena, dee Goodet deit, uck nijch eena.</verse>
        <verse osisID='Ps.53.5'>De ha tjeene Ertjantnis, de Fräfel doone, dee mien Voltj fräte, aus aute see Broot? Gott roope see nijch aun.</verse>
        <verse osisID='Ps.53.6'>Doa äwafoll ahn een Schratj, ohne daut een Schratj doa wea; dan Gott haft de äare Jebeen vestreit, dee die beloagade. Dü hast ahn beschämt, dan Gott haft ahn veschmäte.</verse>
        <verse osisID='Ps.53.7'>O daut üt Zion de Radunge Iesraels doa weare! Wan Gott de Jefangenschoft von sienem Voltj aufdreit, saul Joakopp juble, Iesrael sich freie.</verse>
      </chapter>
      <chapter osisID='Ps.54'>
        <verse osisID='Ps.54.1'>Däm Väasenja, met Seidespäl. Een Maskil <note>Belearung</note> von Doft.</verse>
        <verse osisID='Ps.54.2'>Aus de Sifita kaume en too Saul säde: Haft Doft sich nijch bie ons vestoake?</verse>
        <verse osisID='Ps.54.3'>Gott, derjch dienen Nome rad mie, en schauf mie Rajcht derjch diene Macht!</verse>
        <verse osisID='Ps.54.4'>Gott, hea mien Jebäd, nehm too Uahre de Räd <note>Wead</note> üt mienem Mül!</verse>
        <verse osisID='Ps.54.5'>De Framde send jäajen mie oppjestohne, en Jewaultje trachte no mienem Läwe; dee ha Gott nijch ver sich jestalt. (Selah.)</verse>
        <verse osisID='Ps.54.6'>Tjitj, Gott es mien Halpa; de Harr es unja dän, dee miene Seel stette.</verse>
        <verse osisID='Ps.54.7'>Hee woat daut Beese miene Fiend tridjjäwe; {Ps.56,3;59,11} no diene Woahrheit venijcht ahn!</verse>
        <verse osisID='Ps.54.8'>Opfre well etj die met Friewellijchtjeit; dienem Nome well etj preise, Gott (Harr), dan hee es goot.</verse>
        <verse osisID='Ps.54.9'>Dan üt aule Bedrenjnise haft hee mie jerad; en mien Uag haft siene Lost jeseehne aun miene Fiend.</verse>
      </chapter>
      <chapter osisID='Ps.55'>
        <verse osisID='Ps.55.1'>Däm Väasenja, met Seidespäl. Een Maskil <note>Belearung</note> von Doft.</verse>
        <verse osisID='Ps.55.2'>Nehm too Uahre, o Gott, mien Jebäd, en vestäatj die nijch, en vestäatj die nijch fe mienem Bedde.</verse>
        <verse osisID='Ps.55.3'>Horjch opp mie en auntwuad mie! Etj err ommhäa enn miene Kloag en mott stäne,</verse>
        <verse osisID='Ps.55.4'>fe de Fiendes Stemm, fe de Bedretjung de Gottloose; dan dee schmiete Onnheil opp mie, en emm Zorn fiende see mie aun.</verse>
        <verse osisID='Ps.55.5'>Mien Hoat änjst sich enn mienem Ennalijchen, en Doodesschratj ha mie befaule.</verse>
        <verse osisID='Ps.55.6'>Ferjcht en Zettre kohme aun mie, en Schauda bedatjt mie.</verse>
        <verse osisID='Ps.55.7'>En etj säd: O daut etj Flijchte haud aus eene Duw! Etj wull hanfleaje en rühe.</verse>
        <verse osisID='Ps.55.8'>Tjitj, etj well wiet wajch fleaje, etj well enne Wieste äwanachte. (Selah.)</verse>
        <verse osisID='Ps.55.9'>Etj wull schwind wajch rane fe däm stoatjen Wind, fe däm Storm.</verse>
        <verse osisID='Ps.55.10'>Venijcht, Harr, deel äare Tung! Dan Jewault en Stried ha etj enn de Staut jeseehne.</verse>
        <verse osisID='Ps.55.11'>Dach en Nacht moake see de Runde omm äa, opp äare Mia; en Onnrajcht en Onnheil send enn äare Medd.</verse>
        <verse osisID='Ps.55.12'>Fräfel es enn äare Medd, en Bedretjung en Läajes gohne nijch von äarem Moatjt.</verse>
        <verse osisID='Ps.55.13'>Dan nijch een Fient es daut, dee mie vespott, sest wudd etj daut vedroage; nijch mien Haussa esset, dee jäajen mie groot jedohne haft, sest wudd etj mie fe am vestäatje;</verse>
        <verse osisID='Ps.55.14'>sonda dü, een Mensch mienesjlitjen, mien Frind en mien Vetrüda;</verse>
        <verse osisID='Ps.55.15'>dee wie vetrüden Ommgang meteenaunda fläaje, emm Hüs Gottes jinje met de Menj.</verse>
        <verse osisID='Ps.55.16'>De Doot woat ahn äwarausche, muchte see läwendijch rauffoare enn däm Scheol, dan Boosheit es enn äare Wohninj, enn äarem Enneren.</verse>
        <verse osisID='Ps.55.17'>Oba etj, etj roop too Gott, en Gott (de Harr) woat mie rade.</verse>
        <verse osisID='Ps.55.18'>Oppenowend en zemorjess en oppmeddach mott etj kloage en stäne, en hee heat miene Stemm.</verse>
        <verse osisID='Ps.55.19'>Hee haft miene Seel enn Fräd erleest üt däm Kaumf jäajen mie; dan met väle send see jäajen mie jewäse.</verse>
        <verse osisID='Ps.55.20'>Gott woat heare, en ahn deemütje, - hee troont von oole Tiede häa (Selah.), wiel daut tjeene Endaniss bie ahn jäft en see Gott nijch ferjchte.</verse>
        <verse osisID='Ps.55.21'>Hee haft siene Henj ütjestratjt jäajen dee, dee met am enn Fräd weare; sienen Bund haft hee jebroake.</verse>
        <verse osisID='Ps.55.22'>Glaut send de Maltjseete Wead enn sienem Mül, en Tjrijch es sien Hoat; schmiedijch aus Eelj send siene Wead, en see send jetrockne Schweata.</verse>
        <verse osisID='Ps.55.23'>Laj opp Gott (däm Harrn), waut die opperlajcht es, en hee woat die erhoole; hee woat niemools toolohte, daut de Jerajchta wankt!</verse>
        <verse osisID='Ps.55.24'>En dü, Gott, woascht ahn raufsteete enn de Vedoawniss Kühl; de Manna det Bloots en Läajes woare nijch bet de Halft äare Doag brinje. Oba etj woa opp die vetrüe.</verse>
      </chapter>
      <chapter osisID='Ps.56'>
        <verse osisID='Ps.56.1'>Däm Väasenja. No: "De Düw von de wiede Terebinte”. Von Doft, een Jedijcht, aus de Filista am enn Gat jreepe.</verse>
        <verse osisID='Ps.56.2'>Sie mie jnädijch, o Gott! Dan de Mensch schnaupt no mie. Hee bedretjt mie, enndäm hee mie däm gaunsen Dach betjampft.</verse>
        <verse osisID='Ps.56.3'>Daut schnaupe miene Fiend däm gaunsen Dach; dan väle betjamfe mie emm Stolt.</verse>
        <verse osisID='Ps.56.4'>Aun däm Dach, aus etj mie änjst, vetrü etj opp die.</verse>
        <verse osisID='Ps.56.5'>Enn Gott woa etj sien Wuat rieme; opp Gott vetrü etj, etj woa mie nijch ferjchte; waut sull daut Fleesch mie doone?</verse>
        <verse osisID='Ps.56.6'>Miene Wead vedreie see däm gaunsen Dach, aule äare Jedanke send jäajen mie tom Beesen.</verse>
        <verse osisID='Ps.56.7'>See schoare sich toop, vestäatje sich, see beobachte miene Footstaupe, wiel see opp miene Seel lüare.</verse>
        <verse osisID='Ps.56.8'>Sull bie äarem Fräfel fe ahn radung senne? Emm Zorn schmiet de Veltja rauf, o Gott!</verse>
        <verse osisID='Ps.56.9'>Dü talst miene Kloage. Laj miene Trone enn dien Schlauch; send dee nijch enn dienem Buak?</verse>
        <verse osisID='Ps.56.10'>Dan woare miene Fiend tridj gohne, aun däm Dach, doa etj roop; daut weet etj, daut Gott fe mie es.</verse>
        <verse osisID='Ps.56.11'>Enn Gott woa etj rieme daut Wuat, emm Harrn woa etj rieme daut Wuat.</verse>
        <verse osisID='Ps.56.12'>Etj vetrü opp Gott; etj woa mie nijch ferjchte; waut sull de Menschen mie doone?</verse>
        <verse osisID='Ps.56.13'>Opp mie, o Gott, send diene Jelownise, etj woa die Dankopfa tridj jäwe.</verse>
        <verse osisID='Ps.56.14'>Dan dü hast miene Seel vom Doot jerat, jo, miene Feet vom Faule, omm too waundle ver däm Aunjesejcht Gottes emm Lijcht de Läwendje.</verse>
      </chapter>
      <chapter osisID='Ps.57'>
        <verse osisID='Ps.57.1'>Däm Väasenja. „Vedoaw nijch!“ Von Doft, een Jedijcht, aus hee ver Saul enn de Heel rand.</verse>
        <verse osisID='Ps.57.2'>Sie mie jnädijch, o Gott, sie mie jnädijch! Dan miene Seel nehmt Tooflucht bie die, en etj well Tooflucht nehme emm Schaute von diene Flijchte, bet daut Vedoawe vebie jetrocke es.</verse>
        <verse osisID='Ps.57.3'>Too Gott, däm Hejchsten, well etj roope, no däm Gott, dee daut fe mie vollendet.</verse>
        <verse osisID='Ps.57.4'>Vom Himmel woat hee schetje en mie rade; hee moakt dee tom Spott, dee no mie schnaupe. (Selah.) Gott woat siene Jnod en siene Woahrheit schetje.</verse>
        <verse osisID='Ps.57.5'>Enne Medd unja Leiws es miene Seel, unja Flaumespiende lidj etj, unja Menschetjinja, dän äare Täne Spiesse en Feilasch send, en äare Tunge een schoapet Schweata es.</verse>
        <verse osisID='Ps.57.6'>Erhäw die äwa de Himmel, o Gott! Äwa de gaunse Ead es diene Harlijchtjeit!</verse>
        <verse osisID='Ps.57.7'>Een Nat ha see miene Schräd reed jemoakt, miene Seel betjt sich dohl; eene Kühl ha see fe mie jegrowt, see send enn äare Medd enenn jefolle. (Selah.)</verse>
        <verse osisID='Ps.57.8'>Faust {Ps.108,2-6} es mien Hoat, o Gott, faust es mien Hoat! Etj well sinje en Psalme sinje.</verse>
        <verse osisID='Ps.57.9'>Woak opp, miene Seel <note>Ea</note> {Ps.7,6}! Woakt opp, Hoap en Zitha! Etj well daut Morjeroot oppwatje.</verse>
        <verse osisID='Ps.57.10'>Etj well die preise, Harr, unja de Veltja, well die besinje unja de Natsjoone.</verse>
        <verse osisID='Ps.57.11'>Dan groot bet too däm Himmel es diene Jnod, en bet too de Woltje diene Woahrheit.</verse>
        <verse osisID='Ps.57.12'>Erhäw die äwa de Himmel, o Gott! Äwa de gaunse Ead es diene Harlijchtjeit!</verse>
      </chapter>
      <chapter osisID='Ps.58'>
        <verse osisID='Ps.58.1'>Däm Väasenja. „Vedoaw nijch“ Von Doft. Een Jedijcht.</verse>
        <verse osisID='Ps.58.2'>Räd jie wertjlijch Jerajchtijchtjeit derjch Vestomme? Rejcht jie Opprejchtijch, jie Menschetjinja?</verse>
        <verse osisID='Ps.58.3'>Jo, emm Hoate eew jie Onnjerajchtijchtjeit; de Jewault jüne Henj wäaj jie auf emm Laund.</verse>
        <verse osisID='Ps.58.4'>Aufjegohne send de Gottloose vom Muttaschoot aun, daut erre vom Muttalief aun de Läajna.</verse>
        <verse osisID='Ps.58.5'>Jeft ha see aus Schlangejeft, aus eene doowe Ottaschlang, dee äa Uah veschlit,</verse>
        <verse osisID='Ps.58.6'>dee nijch heat opp de Stemm de Beschwäara, de Zaubra, dee de Zaubasprüjche vesteit.</verse>
        <verse osisID='Ps.58.7'>Veschmata, o Gott, äare Täne enn äarem Mül, bräatj üt daut Jebiss de junge Leiws, Gott (Harr)!</verse>
        <verse osisID='Ps.58.8'>Loht dee vegohne aus Wota, dee verane! Hee lajcht siene Feilasch aun, soo send see aus aufjestompt.</verse>
        <verse osisID='Ps.58.9'>Loht ahn senne aus eene Schnidj, dee veschmelt en vejeit, aus de Väljeburt bie eene Frü, dee de Sonn niemools jeseehne haft.</verse>
        <verse osisID='Ps.58.10'>Eeha jüne Tap de Stachel moatje, woat hee ahn, fresch oda brennend, wajch blose.</verse>
        <verse osisID='Ps.58.11'>De Jerajchta woat sich freie, wan hee de Rache sitt; hee woat siene Feet em Bloot de Gottloose bode.</verse>
        <verse osisID='Ps.58.12'>En de Mensch woat saje: Jewess, daut jeeft Loon fe däm Jerajchten; jewess, daut jeeft eenen Gott, dee oppe Ead rejchte deit.</verse>
      </chapter>
      <chapter osisID='Ps.59'>
        <verse osisID='Ps.59.1'>Däm Väasenja, „Vedoaw nijch!“ von Doft, een Jedijcht, aus Saul schetjt, en sien Hüs bewacht, omm am ommtobrinje.</verse>
        <verse osisID='Ps.59.2'>Moak mie frie von miene Fiend, mien Gott! Satt mie enn Sejchaheit ver dän, dee sich jäajen mie opphäwe!</verse>
        <verse osisID='Ps.59.3'>Moak mie frie von dän, dee Fräfel doone, en rad mie fe de Blootmensche!</verse>
        <verse osisID='Ps.59.4'>Dan tjitj, see lüare opp miene Seel; Stoatje saumle sich jäajen mie ohne miene Äwaträdung en ohne miene Sinde, Gott (Harr)!</verse>
        <verse osisID='Ps.59.5'>Ohne eene Schuld mienasieds rane en moake see sich reed; woak opp, mie entjäajen, en seeh!</verse>
        <verse osisID='Ps.59.6'>Jo, dü, Harr, Gott de Häaschoa, Gott Iesraels, woak opp, omm aule Heide heimtoseatje! Sie tjeenem jnädijch von de trüloose Fräfla! (Selah.)</verse>
        <verse osisID='Ps.59.7'>Oppenowend kohme see tridj, hiele aus de Hunj en gohne omme Staut.</verse>
        <verse osisID='Ps.59.8'>Tjitj, üt äarem Mül sprüdle see Beeset väa, Schweata send opp äare Leppe - dan: “Wäa heat?”</verse>
        <verse osisID='Ps.59.9'>Dü oba, Gott (Harr)woascht äwa ahn lache, woascht aule Heide vespotte.</verse>
        <verse osisID='Ps.59.10'>Miene Krauft, opp die well etj achte; dan Gott es miene huage Burjch.</verse>
        <verse osisID='Ps.59.11'>Mien Gott woat mie met siene Leew <note>Jnod</note> entjäajen kohme; Gott woat mie miene Lost seene lohte aun miene Fiend.</verse>
        <verse osisID='Ps.59.12'>Moak ahn nijch doot, doamet mien Voltj daut nijch vejat; loht ahn ommhäa erre derjch diene Macht, en schmiet ahn dohl, Harr, ons Schilt!</verse>
        <verse osisID='Ps.59.13'>De Sind enn äarem Mül es daut Wuat äara Leppe; soo loht ahn jefange woare enn äarem Stolt en wäajen däm Fleatje en wäajen de Läajes, de see ütspräatje!</verse>
        <verse osisID='Ps.59.14'>Moak een Enj emm Oaja, moak een Enj, daut see nijch mea send, enn ertjane, daut Gott enn Joakopp harscht bet aun de Enj de Ead! (Selah.)</verse>
        <verse osisID='Ps.59.15'>En aum Owent kohme see tridj, hiele aus de Hunj, en ommtjreese de Staut.</verse>
        <verse osisID='Ps.59.16'>See rane ommhäa no Speise; see äwanachte, wan see uck nijch saut send.</verse>
        <verse osisID='Ps.59.17'>Oba etj well sinje von diene Macht, en Zemorjess bejuble diene Jnod; dan dü best mie eene huage Burjch jewäse en eene Tooflucht aum Dach miene Bedrenjnis.</verse>
        <verse osisID='Ps.59.18'>Die, miene Macht <note>Krauft</note> , well etj Psalme sinje; dan Gott es miene huage Burjch, de Gott miene Leef.</verse>
      </chapter>
      <chapter osisID='Ps.60'>
        <verse osisID='Ps.60.1'>Däm Väasenja. No Schuschan - Edut. Een Jedijcht von Doft, tom Leahre,</verse>
        <verse osisID='Ps.60.2'>aus hee met de Syra von Mesopotamean en met de Syra von Zoba, en Joab tridjkaum en de Edomieta emm Soltdohl schluach, twalf dusent Maun.</verse>
        <verse osisID='Ps.60.3'>Gott, dü hast ons vestat, hast ons vestreet, best zornijch jewäse; feah ons wada tridj!</verse>
        <verse osisID='Ps.60.4'>Dü hast daut Laund jescheddat, hast daut veräte; heel siene Räte, dan daut wankt!</verse>
        <verse osisID='Ps.60.5'>Dü hast dien Voltj Hoadet seehne lohte, dü hast ons met Taumelwien jedrentjt.</verse>
        <verse osisID='Ps.60.6'>Dän, dee die ferjchte, hast dü een Panier jejäft, daut sich opphäwe omm de Woahrheit welle. (Selah.)</verse>
        <verse osisID='Ps.60.7'>Doamet diene Jeleefte befriet woare, rad derjch diene Rajchte en erhea ons! {Ps.108, 7-14}</verse>
        <verse osisID='Ps.60.8'>Gott haft jeräd enn sienem Heilijchtum: Etj well froohlocke, well Siechem vedeele en daut Sukkot Dohl ütmäte.</verse>
        <verse osisID='Ps.60.9'>Gilead es mient, en Manase es mient, en Efraim es Schutz fe mien Haupt, Juda mien Harschastock <note>Zepta</note> .</verse>
        <verse osisID='Ps.60.10'>Moab es miene Wauschkomm, opp Edom well etj miene Schoo schmiete; Filista, juche <note>juble</note> mie too.</verse>
        <verse osisID='Ps.60.11'>Wäa woat mie enn de fauste Staut feahre, wäa woat mie bet no Edom leide?</verse>
        <verse osisID='Ps.60.12'>Nijch dü, Gott, dee dü ons veschmäte hast, en nijch üttrockst, o Gott, met onse Häasch?</verse>
        <verse osisID='Ps.60.13'>Jäf ons Help vom Bedrenja! Mensche Radinj es Droch <note>iedel</note> .</verse>
        <verse osisID='Ps.60.14'>Met Gott woa wie majchtje Dode doone; en hee woat onse Bedrenja veklunje.</verse>
      </chapter>
      <chapter osisID='Ps.61'>
        <verse osisID='Ps.61.1'>Däm Väasenja, met Seidespäl. Von Doft.</verse>
        <verse osisID='Ps.61.2'>Hea, Gott, mien Schriee, hea opp mien Jebäd!</verse>
        <verse osisID='Ps.61.3'>Vom Enj de Ead woa etj no die roope, wan mien Hoat veschmacht; dü woascht mie opp eenem Fäls leide, dee mie too hüach es.</verse>
        <verse osisID='Ps.61.4'>Dan dü best mie eene Tooflucht jewäse, een stoatja Torm, ver däm Fiend.</verse>
        <verse osisID='Ps.61.5'>Etj woa enn Eewijchtjeit enn dienem Zelt vewiele, woa Tooflucht nehme tom Schutz diene Flijchte. (Selah.)</verse>
        <verse osisID='Ps.61.6'>Dan dü, Gott, hast opp mienem Vespräatje jeheat, hast mie dee äa Oawgoot jejäft, dee dienen Nome ferjchte.</verse>
        <verse osisID='Ps.61.7'>Dü woascht Doag doatoo doone too de Tjeenijchsdoag; siene Joare woare senne aus Jeschlajchta en Jeschlajchta.</verse>
        <verse osisID='Ps.61.8'>Hee woat enn Eewijchtjeit bliewe ver däm Aunjesejcht Gottes. Bestal Jnod en Woahrheit, daut see ahn bewoare!</verse>
        <verse osisID='Ps.61.9'>Soo woa etj dienen Nome emma besinje, enndäm etj miene Vespräatje Dach fe Dach betohl.</verse>
      </chapter>
      <chapter osisID='Ps.62'>
        <verse osisID='Ps.62.1'>Däm Väasenja. No Jedutun. Een Psalm von Doft.</verse>
        <verse osisID='Ps.62.2'>Bloos opp Gott vetrüt stell miene Seel, von am tjemt miene Radung.</verse>
        <verse osisID='Ps.62.3'>Bloos hee es mien Fäls en miene Radung, miene huage Burjch; etj woa nijch väl wanke.</verse>
        <verse osisID='Ps.62.4'>Woo lang well jie jäajen eenen Maun aunjriepe, jie aula am dohlriete aus eene äwahenjende Waund, eene aunjestade Mia?</verse>
        <verse osisID='Ps.62.5'>See plone bloos, am von siene Hejcht too schmiete; see ha Wooljefaule aun de Läajes; met äarem Mül säajne see, en enn äarem Enneren fletje see. (Selah.)</verse>
        <verse osisID='Ps.62.6'>Bloos opp Gott vetrüt stell miene Seel, dan von am tjemmt miene Hopninj.</verse>
        <verse osisID='Ps.62.7'>Bloos hee es mien Fäls en miene Radung, miene huage Burjch; etj woa nijch wanke.</verse>
        <verse osisID='Ps.62.8'>Opp Gott rüht mien Heil en miene Ea; de Fäls miene Krauft, miene Tooflucht, es mien Gott.</verse>
        <verse osisID='Ps.62.9'>Vetrüt opp am aule Tiet, o Voltj! Sched jün Hoat ver am üt! Gott es onse Tooflucht. (Selah.)</verse>
        <verse osisID='Ps.62.10'>Bloos Frodem send de Menschesäns, Läajes de Mannasäns. Opp de Wijchtschol gohne see nehejcht, see send aulatoop leijchta aus een Frodem.</verse>
        <verse osisID='Ps.62.11'>Vetrüt nijch opp Jewault, en satt nijch iedle Hopninj opp Raup; wan daut Ritjdom wausst, soo satt jün Hoat nijch doaropp.</verse>
        <verse osisID='Ps.62.12'>Eenmol haft Gott jerät, tweemol ha etj dit jeheat, daut de Macht bie Gott es.</verse>
        <verse osisID='Ps.62.13'>En dien, o Harr, es de Jnod; dan dü vetiljst eenem jiedrem no sienem Woatj.</verse>
      </chapter>
      <chapter osisID='Ps.63'>
        <verse osisID='Ps.63.1'>Een Psalm von Doft, aus hee enn de Wieste Juda wea.</verse>
        <verse osisID='Ps.63.2'>Gott, dü best mien Gott! Tiedijch seatj etj die. Daut darscht miene Seel no die, mien Fleesch velangt no die enn eenem dräjen en meedem Laund one Wota -</verse>
        <verse osisID='Ps.63.3'>soo aus etj die aunjetjitjt ha emm Heilijchtum, omm diene Macht en diene Harlijchtjeit too seene.</verse>
        <verse osisID='Ps.63.4'>Dan diene Jnod es bäta aus Läwe; miene Leppe woare die rieme.</verse>
        <verse osisID='Ps.63.5'>Soo woa etj die preise enn mienem Läwe, miene Henj opphäwe enn dienem Nome.</verse>
        <verse osisID='Ps.63.6'>Aus von Moatjt en Fat woat miene Seel saut woare, en met jubelnde Leppe woat mien Mül lowe,</verse>
        <verse osisID='Ps.63.7'>wan etj aun die dentj opp mienem Loaga, äwa die senn enne Nachtwoak.</verse>
        <verse osisID='Ps.63.8'>Dan dü best mie too ne Help jewäse, en etj woa juble emm Schaute diene Flijchte.</verse>
        <verse osisID='Ps.63.9'>Miene Seel henjt aun die, diene Rajchte helt mie faust.</verse>
        <verse osisID='Ps.63.10'>Oba jane, dee no mienem Läwe trachte, omm daut too vedoawe, woare enn de unjaschte Uate de Ead enenn gohne.</verse>
        <verse osisID='Ps.63.11'>Maun woat ahn de Jewault vom Schweat hanjäwe, Aundeel de Schakale woare see senne.</verse>
        <verse osisID='Ps.63.12'>En de Tjeenijch woat sich freie enn Gott; rieme woat sich jiedra, dee bie am schweat; dan daut Mül de Läajes Rädende woat vestoppt woare.</verse>
      </chapter>
      <chapter osisID='Ps.64'>
        <verse osisID='Ps.64.1'>Däm Väasenja. Een Psalm von Doft.</verse>
        <verse osisID='Ps.64.2'>Hea, Gott, miene Stemm enn mienem Kloage; vom Schratj miene Fiend bewoa mien Läwe!</verse>
        <verse osisID='Ps.64.3'>Bewoa mie fe däm jeheemen Rot de Iebel doone, fe de Menj, dee Fräfel doone,</verse>
        <verse osisID='Ps.64.4'>dee äare Tung jeschoapt ha aus een Schweat, äa Feila aunjelajcht, bettret Wuat,</verse>
        <verse osisID='Ps.64.5'>omm em Vestäatj opp däm Onnschuldjen too scheete: Platzlijch scheete see opp am en änjste sich nijch.</verse>
        <verse osisID='Ps.64.6'>See stoatje sich enn eene beese Sach; see räde doavon, Schlenje too vestoppe; see saje: „Wäa woat ons seene?”</verse>
        <verse osisID='Ps.64.7'>See senne Fräfelhauft: „Wie ha daut foadijch, de Plon es ütjedocht!” En eenem jiedrem sien Ennalijchet en Hoat es deep.</verse>
        <verse osisID='Ps.64.8'>Oba Gott woat opp ahn scheete - platzlijch tjeemt een Feila: Äare Wunde send doa.</verse>
        <verse osisID='Ps.64.9'>En see woare tom Faul jebrocht, äare Tung tjeemt äwa ahn; aula, dee ahn seene, woare däm Kopp scheddre.</verse>
        <verse osisID='Ps.64.10'>En aule Mensche woare sich ferjchte en daut Doone Gottes vetjindje en sien Woatj beachte.</verse>
        <verse osisID='Ps.64.11'>De Jerajchta woat sich enn Gott (em Harrn) freie en bie am Tooflucht seatje; en aule von Hoate Opprejchtje woare sich rieme.</verse>
      </chapter>
      <chapter osisID='Ps.65'>
        <verse osisID='Ps.65.1'>Däm Väasenja. Een Psalm. Von Doft. Een Leed.</verse>
        <verse osisID='Ps.65.2'>Die daut Stellsenne de Loffjesang, o Gott, enn Zion, en die woat betohlt woare daut Vespräatje.</verse>
        <verse osisID='Ps.65.3'>Dü Erheara de Jebäda! No die woat kohme aulet Fleesch.</verse>
        <verse osisID='Ps.65.4'>Onnjerajchtijchtjeite ha mie äwawaultijt; onse Äwaträdunge, dü woascht dee vejäwe.</verse>
        <verse osisID='Ps.65.5'>Seelijch dee, däm dü erwälst en noda kohme latst, daut hee enn dienem Väahoff wohnt! Wie woare saut woare met däm Goodem enn dienem Hüs, dienem heiljem Tempel.</verse>
        <verse osisID='Ps.65.6'>Dü woascht ons auntwuade derjch furjchtboare Dinje enn Jerajchtijchtjeit, Gott ons Heil <note>Radung</note> dü Hopninj fe aule Enj de Ead en de wiede Mäasch,</verse>
        <verse osisID='Ps.65.7'>dee de Boaj fauststalt derjch siene Krauft, ommgortet es met Macht,</verse>
        <verse osisID='Ps.65.8'>dee doa stellt daut Brüzhe de Mäasch, daut Brüzhe äare Walle en daut Toobe de Natsjoone.</verse>
        <verse osisID='Ps.65.9'>En daut ferjchte sich de Bewohna de Enj de Ead, fe diene Teatjen; dü bewirtjst, daut de Morje en Owent oppgang juble.</verse>
        <verse osisID='Ps.65.10'>Dü hast de Ead besatt en äa äwaflissijch jemoakt, dü muakst dee sea ritj: Gottes Stroom es voll Wota. Dü muakst äa Jeträajd reed, wann dü dee soo reedjemoakt hast.</verse>
        <verse osisID='Ps.65.11'>Dü drentjst äare Foahre, moakst jlitj äare Tjlieta, dü moakst de weatj met Blies <note>Räajen</note> , säajenst äa Jewauss.</verse>
        <verse osisID='Ps.65.12'>Dü hast daut Joa met dienem Goot jekroont, en diene Spuare send von Fat.</verse>
        <verse osisID='Ps.65.13'>De Weidstape send fatijch, en met Jubel ommgorte sich de Aunboajch.</verse>
        <verse osisID='Ps.65.14'>De Weide betjleede sich met Häade, en de Schluchte bedatje sich met Jeträajd; see juble, jo, see sinje.</verse>
      </chapter>
      <chapter osisID='Ps.66'>
        <verse osisID='Ps.66.1'>Däm Väasenja. Een Leed, een Psalm. Jubelt Gott, de gaunse Ead!</verse>
        <verse osisID='Ps.66.2'>Besinjt too Ea sienem Nome, moakt harlijch sien Loff.</verse>
        <verse osisID='Ps.66.3'>Sajcht too Gott: Woo furjchtboa send diene Woatje! Wäajen diene groote Macht doone sich unjadon diene Fiend met schmeijchle.</verse>
        <verse osisID='Ps.66.4'>Dee gaunse Ead woat die aunbäde en die Psalme sinje; see woat dienen Nome besinje. (Selah.)</verse>
        <verse osisID='Ps.66.5'>Kohmt en seeht de Woatje Gottes; furjchtboa es hee enn sienem Doone jäajen de Menschetjinja.</verse>
        <verse osisID='Ps.66.6'>Hee vewaundelt daut Mäa enn dräjet Laund, see jinje too Foot derjch däm Stroom; doa freid wie ons enn am.</verse>
        <verse osisID='Ps.66.7'>Hee harscht eewijch derjch siene Macht; siene Uage beobachte de Veltja. Daut sich de Wadaspanstje nijch erhäwe. (Selah.)</verse>
        <verse osisID='Ps.66.8'>Lofft, jie Veltja, onsem Gott, en loht heare de Stemm von sienem Ruhm;</verse>
        <verse osisID='Ps.66.9'>dee onse Seel aum läwe erhelt en nijch toojelohte haft, daut onse Feet wanke!</verse>
        <verse osisID='Ps.66.10'>Dan dü hast ons jeproowt, o Gott, dü hast ons jereinijcht, aus maun Selwa reinijcht.</verse>
        <verse osisID='Ps.66.11'>Dü hast ons emm Nat jebrocht, hast eene dretjende Laust opp onse Hofte jelajcht.</verse>
        <verse osisID='Ps.66.12'>Dü hast Mensche opp onse Tjap riede lohte; wie send emm Fia en emm Wota jekohme, oba dü hast ons rütjefeat tom Äwafluss.</verse>
        <verse osisID='Ps.66.13'>Etj well met Brauntopfa enn dien Hüs enenn gohne, well die mien Vespräatje betohle,</verse>
        <verse osisID='Ps.66.14'>too däm sich miene Leppe wiet opjemoakt ha, en dee mien Mül enn miene Bedrenjnis ütjesproake haft.</verse>
        <verse osisID='Ps.66.15'>Brauntopfa von Mastfee well etj die opfre met Ruakwoatj von Batj; Rinda met Batj well etj opfre. (Selah.)</verse>
        <verse osisID='Ps.66.16'>Kohmt, heat too, aula, dee jie Gott ferjchte, en etj well vetale, waut hee aun miene Seel jedohne haft.</verse>
        <verse osisID='Ps.66.17'>Too am roopt etj met mienem Mül, en siene Erhäwung wea unja miene Tung.</verse>
        <verse osisID='Ps.66.18'>Wann etj daut enn mienem Hoate opp Onnrajcht aufjeseehne ha, soo haud de Harr nijch jeheat.</verse>
        <verse osisID='Ps.66.19'>Doch Gott haft jeheat, hee haft jemoatjt opp de Stemm enn mienem Jebäd.</verse>
        <verse osisID='Ps.66.20'>Jesäajent es Gott, dee mien Jebäd nijch aufjewäse haft, en siene Huld von mie nijch aufjedreit haft.</verse>
      </chapter>
      <chapter osisID='Ps.67'>
        <verse osisID='Ps.67.1'>Däm Väasenja. Met Seidespäl. Een Psalm.</verse>
        <verse osisID='Ps.67.2'>Gott sie ons jnädijch en säajen ons, hee loht sien Aunjesejcht äwa ons dache, (Selah.)</verse>
        <verse osisID='Ps.67.3'>doamet maun oppe Ead dienen Wajch ertjant, unja aule Veltja diene Radung.</verse>
        <verse osisID='Ps.67.4'>Daut woare die de Veltja preise, o Gott; daut woare die aule Veltja preise.</verse>
        <verse osisID='Ps.67.5'>Daut woare sich freie en juble de Natsjoone; dan dü woascht de Veltja jerajcht rejchte, en de Natsjoone oppe Ead, dü woascht ahn leide. (Selah.)</verse>
        <verse osisID='Ps.67.6'>De Veltja woare die preise, o Gott; aule Veltja woare die preise.</verse>
        <verse osisID='Ps.67.7'>De Ead jäft äare Frucht; Gott, onsa Gott, woat ons säajne.</verse>
        <verse osisID='Ps.67.8'>Gott woat ons säajne, en aule Enj de Ead woare am ferjchte.</verse>
      </chapter>
      <chapter osisID='Ps.68'>
        <verse osisID='Ps.68.1'>Däm Väasenja. Von Doft. Een Psalm, een Leed.</verse>
        <verse osisID='Ps.68.2'>Mucht Gott oppstohne! Daut siene Fiend sich vestreie, en siene Hossa fe am rane!</verse>
        <verse osisID='Ps.68.3'>Aus Rüak vejoagt woat, soo woascht dü ahn vejoage; aus Wauss vom Fia veschmelt, soo woare de Gottloose ommkohme ver däm Aunjesejcht Gottes.</verse>
        <verse osisID='Ps.68.4'>Oba de Jerajchte woare sich freie, see woare frooh senne ver däm Aunjesejcht Gottes en enn Freid juble.</verse>
        <verse osisID='Ps.68.5'>Sinjt Gott, besinjt sienen Nome! Moakt Bohn däm, dee derjch de Stape foaht, Jah es sien Nome, en freit jünt ver am!</verse>
        <verse osisID='Ps.68.6'>Een Voda de Weise en een Rejchta de Wätfrües es Gott enn siene heilje Wohninj.</verse>
        <verse osisID='Ps.68.7'>Een Gott de Eensaume enn eenem Hüs wohne lat, feaht Jefangne rüt emm Jletj; oba de Wadaspanstje bliewe <note>wohne</note> emm dreajen Laund.</verse>
        <verse osisID='Ps.68.8'>Gott, aus dü ütjintjst ver dienem Voltj, aus dü ommhäa jintjst derjch de Wieste, (Selah),</verse>
        <verse osisID='Ps.68.9'>doa bäbd de Ead, - uck de Himmel schmelte ver Gott - jan Sinai ver Gott, däm Gott Iesraels. {Rich.5,4-5}</verse>
        <verse osisID='Ps.68.10'>Jenuach Räajen gootst dü üt, o Gott; dien Oawgoot - daut meed wea, rejchst dü daut opp.</verse>
        <verse osisID='Ps.68.11'>Diene Schoa ha doabenne jewohnt; dü sorjst enn diene Jnod fe däm Oamen, o Gott!</verse>
        <verse osisID='Ps.68.12'>De Harr jäft daut Wuat; de Schoa de Freidensboote es groot.</verse>
        <verse osisID='Ps.68.13'>De Tjeenijchs de Häasch rane, see rane, en dee Hüsbewohnarin vedeelt dän Raup.</verse>
        <verse osisID='Ps.68.14'>Wan jie tweschen de Häade lidje, woa jie senne aus Flijchte von eene Düw, dee met Selwa äwatrocke send, en äare Fadre met jreen jälem Gold.</verse>
        <verse osisID='Ps.68.15'>Wan de Aulmajchtja Tjeenije emm Laund vestreit, woat et schnee witt oppem Zalmon. {Rich.9,48}</verse>
        <verse osisID='Ps.68.16'>De Boajch Basan es een Boajch Gottes, een Boajch met väl Spetze es de Boajch Basan.</verse>
        <verse osisID='Ps.68.17'>Wuaromm tjitj jie neidisch, jie väl spetzje Boaj, opp däm Boajch, opp däm Gott lost haft too sienem Wohnsett? Uck Gott (de Harr) woat doa selfst fe emma wohne.</verse>
        <verse osisID='Ps.68.18'>De Woages Gottes send twee mol Tiendüsend, Dusende en oba Dusende; de Harr es unja ahn: - Een Sinai aun Heilijchtjeit.</verse>
        <verse osisID='Ps.68.19'>Dü best ennopp jefoahre enn de Hejcht, dü hast de Jefangenschoft jefange jefeat; dü hast em Mensch Gowe emfange, en selfst fe Wadaspanstje, doamet Jah, Gott, eene Wohninj haft.</verse>
        <verse osisID='Ps.68.20'>Jesäajent es de Harr! Dach fe Dach drajcht hee onse Laust; de Gott von onsem Heil. (Selah.)</verse>
        <verse osisID='Ps.68.21'>Gott es ons een Gott de Radunge, en bie Gott, däm Harrn, steit de Ütgang tom Doot.</verse>
        <verse osisID='Ps.68.22'>Jewess, Gott woat daut Haupt siene Fiend veschmatre, dän äa Hoastrijch, dee doa waundelt enn siene Veschuldunge.</verse>
        <verse osisID='Ps.68.23'>De Harr säd: Etj woa üt Basan tridj brinje, tridj brinje üt däm deepen Mäa,</verse>
        <verse osisID='Ps.68.24'>doamet dü dienen Foot emm Bloot bodst, en de Tung von diene Hunj vonne Fiend äa Deel ha.</verse>
        <verse osisID='Ps.68.25'>See ha diene Jenj jeseehne, o Gott, de Jenj von mienem Gott, mienem Tjeenijch emm Heilijchtum.</verse>
        <verse osisID='Ps.68.26'>De Senja jinje veropp, hinjaraun de Seidespäla, enne medd de Paukeschläaja Jungfrües:</verse>
        <verse osisID='Ps.68.27'>„Preist Gott, däm Harrn, enn de Vesaumlunge, dee jie üt de Tjwal Iesraels send!“</verse>
        <verse osisID='Ps.68.28'>Doa send Benjamien, de Jinjsta, jie Harscha, de Ferschte Judas, äarem Schoa, de Ferschte Sebulon, de Ferschte Naftalie.</verse>
        <verse osisID='Ps.68.29'>Jebohde haft dien Gott diene Macht. Macht, o Gott, waut dü fe ons jewirtjt hast!</verse>
        <verse osisID='Ps.68.30'>Omm dienen Tempel enn Jerusalem welle woare Tjeenije die Jeschentja brinje.</verse>
        <verse osisID='Ps.68.31'>Schild vom Tia emm Schelp, de Schoowa de Osse met de Tjalwa de Veltja; hee woat sich die unjadon moake met Selwastetja. Vestrei de Veltja, de aum Tjrijch Lost ha!</verse>
        <verse osisID='Ps.68.32'>De Groote üt Ejipten woare kohme; Ätiopea woat schwind siene Henj ütstratje no Gott.</verse>
        <verse osisID='Ps.68.33'>Jie Tjeenijchritje de Ead, sinjt Gott, besinjt däm Harrn, - (Selah),</verse>
        <verse osisID='Ps.68.34'>dan, dee doa ommhäa foaht enn de Himmel, dee Himmel de Väatiet! Tjitj, hee lat siene Stemm schaule, eene majchtje Stemm.</verse>
        <verse osisID='Ps.68.35'>Jäft Gott de Macht! Siene Huachheit es äwa Iesrael en siene Macht enn de Woltje.</verse>
        <verse osisID='Ps.68.36'>Furjchtboa best dü, Gott, üt dienem Heilijchtum häa; dee Gott Iesraels, hee es et, dee Macht en Krauft däm Voltj jäft. Jepriese es Gott!</verse>
      </chapter>
      <chapter osisID='Ps.69'>
        <verse osisID='Ps.69.1'>Däm Väasenja, no Schoschanim. Von Doft.</verse>
        <verse osisID='Ps.69.2'>Rad mie, o Gott, dan dee Wota send bet aun de Seel jekohme!</verse>
        <verse osisID='Ps.69.3'>Etj sie emm deepen Modd vesunke, en tjeen Grund es doa; emm deepen Wota sie etj jekohme, en de Stroom äwaschwamt mie.</verse>
        <verse osisID='Ps.69.4'>Etj sie meed vom Roope, mien Hauls es entzindet; miene Uage send dieslijch, vom lüare opp mienem Gott.</verse>
        <verse osisID='Ps.69.5'>Mea aus de Hoa opp mienem Haupt send dee, dee ohne Uasoak mie hausse; majchtijch send miene Vetilja, dee ohne Grund mie fiend send; waut etj nijch jeraupt ha, mott etj tridj jäwe.</verse>
        <verse osisID='Ps.69.6'>Dü, o Gott, weetst omm miene Noaheit, en miene Vegohne es die nijch veborje.</verse>
        <verse osisID='Ps.69.7'>Loht nijch derjch mie beschämt woare, dee opp die hope, Harr, Gott de Häaschoa! Loht nijch derjch mie too Schaund woare, dee die seatje, Gott Iesraels!</verse>
        <verse osisID='Ps.69.8'>Dan dienet haulwe droag etj Schmacht, haft Schaund mien Aunjesejcht bedatjt.</verse>
        <verse osisID='Ps.69.9'>Miene Breeda sie etj framd jeworde, en de Säns miene Mutta sie etj een Onnbekaunda jeworde.</verse>
        <verse osisID='Ps.69.10'>Dan de Iewa omm dien Hüs haft mie vetäajt, en de Beschempfunge von dän, dee die schelle, send opp mie jefolle.</verse>
        <verse osisID='Ps.69.11'>Aus etj hield en miene Seel aum Fauste wea, doa word daut mie too Beschempfung;</verse>
        <verse osisID='Ps.69.12'>Aus etj mie enn Sack Tjleet auntrock, doa word etj ahn tom Sprejchwuat.</verse>
        <verse osisID='Ps.69.13'>Dee emm Doa sette, räde äwa mie, en etj sie daut Seidespäl de Drintja.</verse>
        <verse osisID='Ps.69.14'>Oba etj, mien Jebäd es too die, Gott (Harr), too wooljefaulne Tiet. O Gott, no diene groote Jnod, erhea mie no de Woahrheit von dienem Heil!</verse>
        <verse osisID='Ps.69.15'>Rad mie üt däm Modd, daut etj nijch vesintj! Loht mie jerad woare von miene Haussa en üt däm deepem Wota.</verse>
        <verse osisID='Ps.69.16'>Loht de Wota Streem mie nijch wajch speele, en daut Deepe mie nijch veschlinje; en loht däm Borm nijch äa Mül äwa mie veschlüte.</verse>
        <verse osisID='Ps.69.17'>Auntwuad mie, Gott (Harr) dan goot es diene Jnod; drei die no mie no diene groote Erboarmunge.</verse>
        <verse osisID='Ps.69.18'>En vestäatj dien Aunjesejcht nijch fe dienem Tjnajcht, dan etj sie bedrenjt; auntwuad mie boolt!</verse>
        <verse osisID='Ps.69.19'>Noda die miene Seel, erlees äa; moak mie frie, omm miene Fiend äat haulwe!</verse>
        <verse osisID='Ps.69.20'>Dü tjannst miene Schmacht en miene Schaund en mien Spott; ver die send aule miene Bedrenja.</verse>
        <verse osisID='Ps.69.21'>Schmacht haft mien Hoat jebroake, en etj sie vetwiewelt; en etj ha opp Metlied jehopt, en doa wea tjeen, en opp Treesta, en etj ha tjeene jefunge.</verse>
        <verse osisID='Ps.69.22'>En see jeewe mie enn mienem Äte Gaul, en enn mienem Darscht drenjte see mie met Äditj.</verse>
        <verse osisID='Ps.69.23'>Äa Desch woat ver ahn too ne Schlenj, en ahn, de Sorjloose, too ne Faul!</verse>
        <verse osisID='Ps.69.24'>Loht äare Uage dunkel woare, daut see nijch seehne; en loht äare Hofte bestendijch wanke!</verse>
        <verse osisID='Ps.69.25'>Sched dien Oaja äwa ahn üt, en de Glooje von diene Wutt errätjt ahn!</verse>
        <verse osisID='Ps.69.26'>Vewiest es äa Zeltloaga, enn äare Zelte es tjeen Bewohna!</verse>
        <verse osisID='Ps.69.27'>Dan dee dü jeschloage hast, ha see vefoljt, en von de Weedoag diene Vewundete vetale see.</verse>
        <verse osisID='Ps.69.28'>Jäf Schult too äare Schult, en loht ahn nijch too diene Jerajchtijchtjeit kohme!</verse>
        <verse osisID='Ps.69.29'>Loht ahn üt däm Buak det Läwes ütjelascht woare en nijch met de Jerajchte ennjeschräwe woare!</verse>
        <verse osisID='Ps.69.30'>Oba etj sie elend, en mie deit wee; dien Heil, o Gott, satt mie enn Sejchaheit.</verse>
        <verse osisID='Ps.69.31'>Rieme well etj däm Nome Gottes emm Leed, en am erhäwe met Dank.</verse>
        <verse osisID='Ps.69.32'>En daut woat Gott (däm Harrn) wooljefaulja senne aus een Stia, een Stia met Häahna en jespoolne Heefta.</verse>
        <verse osisID='Ps.69.33'>De Saunftmootje woare daut seehne, see woare sich freie; jie, dee jie Gott seatje, jün Hoat woat läwe!</verse>
        <verse osisID='Ps.69.34'>Dan Gott (de Harr) heat opp de Oame, en siene Jefangne veachtet hee nijch.</verse>
        <verse osisID='Ps.69.35'>Am selle lowe Himmel en Ead, en Mäa en aules, waut sich enn ahn bewäajcht!</verse>
        <verse osisID='Ps.69.36'>Dan Gott woat Zion rade en Städa Judas büe; en see woare doa selfst wohne en dee besette.</verse>
        <verse osisID='Ps.69.37'>En de Some von siene Deena woare daut oawe; en dee sienen Nome leewe, woare doabenne wohne.</verse>
      </chapter>
      <chapter osisID='Ps.70'>
        <verse osisID='Ps.70.1'>Däm Väasenja. Von Doft. Tom Jedajchtness.</verse>
        <verse osisID='Ps.70.2'>Spood die, Gott, mie too rade, Gott (Harr), too miene Help.</verse>
        <verse osisID='Ps.70.3'>Loht beschämt en met Schaund bedatjt woare, dee no mienem Läwe trachte! Loht tridj gohne en too Schaund woare, dee Jefaule ha aun mienem Onnjletj!</verse>
        <verse osisID='Ps.70.4'>Loht tridj gohne wäajen äare Schaund, dee doa saje: Haha! Haha!</verse>
        <verse osisID='Ps.70.5'>Loht frooh senne en enn die sich freie aula, dee die seatje, en dien Heil leewe, loht emma saje: Gott es groot!</verse>
        <verse osisID='Ps.70.6'>Oba etj sie elend en oam. O Gott, spood die no mie! Miene Help en mien Rada best dü; Gott (Harr), dü woascht nijch sieme!</verse>
      </chapter>
      <chapter osisID='Ps.71'>
        <verse osisID='Ps.71.1'>No die, Gott (Harr), nehm etj Tooflucht: Loht mie niemools beschämt woare!</verse>
        <verse osisID='Ps.71.2'>Enn diene Jerajchtijchtjeit moak mie friee en rad mie! Neij dien Uah no mie en halp mie!</verse>
        <verse osisID='Ps.71.3'>Sie mie een Fäls too Wohninj, no däm etj emma gohne kaun! Dü hast toojesajcht, mie too rade, dan dü best mien Fäls en miene Burjch.</verse>
        <verse osisID='Ps.71.4'>Mien Gott, rad mie üt de Haund de Gottloose, üt de Füst de Onnjerajchte en de Jewaultje !</verse>
        <verse osisID='Ps.71.5'>Dan dü best miene Hopninj, Harr, Gott ; miene Toovetrüe von miene Jügend aun.</verse>
        <verse osisID='Ps.71.6'>Opp die ha etj mie jestett vom Mutta Schoot aun, üt miene Mutta Lief hast dü mie jetrocke; von die es mien Loffjesang.</verse>
        <verse osisID='Ps.71.7'>Fe väle sie etj aus een Wunda; oba dü best miene stoatje Tooflucht.</verse>
        <verse osisID='Ps.71.8'>Mien Mül es voll von dienem Riem, von diene Pracht däm gaunsen Dach.</verse>
        <verse osisID='Ps.71.9'>Vesteit mie nijch enn mienem Ella, biem veschwinje miene Krauft veloht mie nijch.</verse>
        <verse osisID='Ps.71.10'>Dan miene Fiend ha von mie jeräd, en dee opp miene Seel lüare, berohde meteenaunda;</verse>
        <verse osisID='Ps.71.11'>en see saje: Gott haft am velohte; vefoljt en jriept am, dan tjeen Rada es doa!</verse>
        <verse osisID='Ps.71.12'>Gott, sie nijch wiet von mie; mien Gott, spood die mie too halpe!</verse>
        <verse osisID='Ps.71.13'>Loht beschämt woare, loht vegohne, dee jäajen miene Seel send! Loht met Spott en Schaund bedatjt woare, dee mien onnjletj seatje!</verse>
        <verse osisID='Ps.71.14'>Oba etj well emma hope en aul dien Riem vemeare.</verse>
        <verse osisID='Ps.71.15'>Mien Mül saul diene Jerajchtijchtjeit vetjindje, däm gaunsen Dach diene Help; dan etj weet nijch äare Zohl.</verse>
        <verse osisID='Ps.71.16'>Etj woa met de Macht det Harrn Gottes kohme, woa jedentje aun diene Jerajchtijchtjeit, aun die auleen.</verse>
        <verse osisID='Ps.71.17'>Gott, dü hast mie jeleat von miene Jügend aun, en bet hiahäa ha etj diene Wundawoatje vetjindijt.</verse>
        <verse osisID='Ps.71.18'>En bet emm Ella en bet tom Jreissenella veloht mie nijch, o Gott, bet etj dienen Oarm däm kohmenden Jeschlajcht vetjindje, aulen, dee kohme woare, diene Macht!</verse>
        <verse osisID='Ps.71.19'>En diene Jerajchtijchtjeit, o Gott, rätjt bet no Hejcht; dü, dee dü groote Dinje jedohne hast, o Gott, wäa es aus dü?</verse>
        <verse osisID='Ps.71.20'>Dü, dee dü ons <note>mie</note> väl Bedrenjnise en Beeset hast seene lohte, dü woascht ons wada beläwe en wada vom Boddem de Ead enopp feahre.</verse>
        <verse osisID='Ps.71.21'>Dü woascht mie Grootheit vemeare, en dü woascht die wende en mie treeste.</verse>
        <verse osisID='Ps.71.22'>Etj well die uck danke met de Hoap, jo, diene Woahrheit, mien Gott! Etj well die Psalme sinje met de Zitha, dü Heilja Iesraels.</verse>
        <verse osisID='Ps.71.23'>Juble woare miene Leppe, wan etj die Psalme sinj, en miene Seel, dee dü erleest hast;</verse>
        <verse osisID='Ps.71.24'>uck miene Tung woat von diene Jerajchtijchtjeit räde däm gaunsen Dach; dan beschämt, dan met Schaund send bedatjt worde, dee mien Onnjletj sätje.</verse>
      </chapter>
      <chapter osisID='Ps.72'>
        <verse osisID='Ps.72.1'>Von Salomo. O Gott, jeff däm Tjeenijch diene Jerejchte, en diene Jerajchtijchtjeit däm Tjeenijchs Sän.</verse>
        <verse osisID='Ps.72.2'>Hee woat dien Voltj enn Jerajchtijchtjeit rejchte, en diene Elende nom Rajcht.</verse>
        <verse osisID='Ps.72.3'>De Boaj en de Hoajel woare däm Voltj derjch Jerajchtijchtjeit Fräd brinje.</verse>
        <verse osisID='Ps.72.4'>Hee woat däm Elenden emm Voltj Rajcht schaufe, hee woat de Tjinja de Oame rade, en däm Bedretja woat hee veklunje.</verse>
        <verse osisID='Ps.72.5'>See woare die ferjchte von Jeschlajcht too Jeschlajcht, soo lang de Sonn en Mon bestohne.</verse>
        <verse osisID='Ps.72.6'>Hee woat rauf kohme aus Räajen oppe Wees, aus een Näwelräajen, Gusräajen oppem Laund.</verse>
        <verse osisID='Ps.72.7'>Enn siene Doag woat de Jerajchta bläje, en väl Freid woat senne, bet de Mon nijch mea es.</verse>
        <verse osisID='Ps.72.8'>En hee woat harsche vom Mäa too Mäa, en vom Stroom bet aun de Enj de Ead.</verse>
        <verse osisID='Ps.72.9'>Fe am woare sich bäaje de Bewohna de Wieste, en siene Fiend woare däm Stoff letje,</verse>
        <verse osisID='Ps.72.10'>de Tjeenijchs von Tarsus en vonne Insle woare Jeschentja reed moake, de Tjeenijchs von Schäba en Seba woaren Gowe doahan brinje.</verse>
        <verse osisID='Ps.72.11'>En aule Tjeenije woare ver am dohlfaule, aule Veltja am deene.</verse>
        <verse osisID='Ps.72.12'>Dan hee woat däm Oamen rade, dee omm Help roopt, en däm Elenden, dee tjeenen Helpa haft;</verse>
        <verse osisID='Ps.72.13'>hee woat sich äwa däm Jerinjen en däm Oamen erboarme, en de Seele de Oame woat hee rade.</verse>
        <verse osisID='Ps.72.14'>Von Bedretjung en Jewault woat hee äare Seele erleese, en äa Bloot woat dia senne enn siene Uage.</verse>
        <verse osisID='Ps.72.15'>En hee woat läwe, en vom Gold Schäba woat hee am jäwe; en hee woat emma fe am bäde, däm gaunsen Dach am säajne.</verse>
        <verse osisID='Ps.72.16'>Daut woat Äwafluss aun Jeträajd emm Laund senne, opp däm Boajspetze; aus oppem Libanon woat siene Frucht rüzhe; en see <note>de Mensche</note> woare üt de Städa aus daut Krüt üte Ead väabläje.</verse>
        <verse osisID='Ps.72.17'>Sien Nome woat eewijch senne; soo lang de Sonn besteit, woat sien Nome bestohne; en enn am woat maun sich säajne; aule Veltja woare am jletjlijch preise.</verse>
        <verse osisID='Ps.72.18'>Jesäajent es de Harrn, Gott, de Gott Iesraels, dee Wunda deit, hee auleen!</verse>
        <verse osisID='Ps.72.19'>En jepriese es sien harlijcha Nome enn Eewijchtjeit! En de gaunse Ead woat erfällt met siene Harlijchtjeit! Amen, jo, Amen.</verse>
        <verse osisID='Ps.72.20'>De Jebäda von Doft, däm Sän Isai, send too Enj.</verse>
      </chapter>
      <chapter osisID='Ps.73'>
        <verse osisID='Ps.73.1'>Een Psalm. Von Asaf. Jewess, Gott es Iesrael goot, dän, dee een reinet Hoat habe.</verse>
        <verse osisID='Ps.73.2'>Oba etj - weinijch fäld, soo weare miene Feet aufjegohne, omm nuscht weare miene Schräd ütjejleppt.</verse>
        <verse osisID='Ps.73.3'>Dan etj beneid de Äwamootje, aus etj daut Woolgohne de Gottloose sach.</verse>
        <verse osisID='Ps.73.4'>Dan tjeene Kwol ha see bie äarem Doot, en jemast es äa Lief.</verse>
        <verse osisID='Ps.73.5'>See send nijch emm Elend de Mensche, en met de Mensche woare see nijch jeploagt.</verse>
        <verse osisID='Ps.73.6'>Doaromm ommjäwt ahn de Stolt aus eene Haulstjäd, met Jewault ha see sich jetjleet.</verse>
        <verse osisID='Ps.73.7'>Äa Uag tjemt üt däm Fat väa; see äwaläwe enn de Ennbillnise äare Hoate.</verse>
        <verse osisID='Ps.73.8'>See spotte en räde enn Iebel von Bedretjung; von bowe rauf räde see.</verse>
        <verse osisID='Ps.73.9'>See sate enn däm Himmel äa Mül, en äare Tung waundelt opp de Ead.</verse>
        <verse osisID='Ps.73.10'>Doaromm dreit sich sien Voltj hiahäa, en väl Wota woat von ahn jedrunke.</verse>
        <verse osisID='Ps.73.11'>En see saje: Woo wisst Gott daut, en woo saul de Hejchsta Tjantniss doavon ha?</verse>
        <verse osisID='Ps.73.12'>Tjitj, dise send Gottloose, en, emma sorjloos, see vemeare äa Vemäje.</verse>
        <verse osisID='Ps.73.13'>Aulsoo, vejäfs ha etj mien Hoat jereinijcht, en enn Onnschuld miene Henj jewosche,</verse>
        <verse osisID='Ps.73.14'>doa etj däm gaunsen Dach jeploagt word en jieda Morje miene Zuchtijung doa wea.</verse>
        <verse osisID='Ps.73.15'>Wan etj jesajcht haud: Etj well kratjt soo räde, tjitj, soo wea etj trüloos jewäse däm Jeschlajcht diene Säns.</verse>
        <verse osisID='Ps.73.16'>Doa docht etj noh, omm dit too bejriepe: Eene mäjvolle Oabeit wea daut enn miene Uage;</verse>
        <verse osisID='Ps.73.17'>bott etj enenn jintj enn de Heilijchtüma Gottes en acht jeef opp äa Enj.</verse>
        <verse osisID='Ps.73.18'>Jewess, opp glauten Grund sattst dü ahn, dü latst ahn enn Teischunge faule.</verse>
        <verse osisID='Ps.73.19'>Woo send see soo platslijch vewiestet, ha een Enj jenohme, send derjch Schratj ommjekohme!</verse>
        <verse osisID='Ps.73.20'>Aus een Droom nom Oppwatje woascht dü, Harr, biem Oppwatje äa Bild veachte.</verse>
        <verse osisID='Ps.73.21'>Aus mien Hoat sich vebettad en daut mie enn miene Neare puckst,</verse>
        <verse osisID='Ps.73.22'>doa wea etj domm en wisst nijch; een Tia wea etj bie die.</verse>
        <verse osisID='Ps.73.23'>Doch etj sie emma bie die; dü hast mie aun miene rajchte Haunt jefoht;</verse>
        <verse osisID='Ps.73.24'>derjch dienen Rot woascht dü mie leide, en nohäa woascht dü mie enn de Harlijchtjeit oppnehme.</verse>
        <verse osisID='Ps.73.25'>Wäm ha etj emm Himmel? En büta die ha etj aun nuscht Lost oppe Ead.</verse>
        <verse osisID='Ps.73.26'>Mien Fleesch vejeit en mien Hoat - de Fäls von mienem Hoat en mien Deel es Gott opp eewijch.</verse>
        <verse osisID='Ps.73.27'>Dan seeh, daut woare ommkohme, dee die wiet auf send; dü vetiljst aule, dee trüloos von die aufgohne.</verse>
        <verse osisID='Ps.73.28'>Oba etj, Gott dijchtbie too kohme es fe mie goot; etj ha mien Toovetrüe opp däm Harrn, Gott, jesat, omm diene aule Woatje too vetale.</verse>
      </chapter>
      <chapter osisID='Ps.74'>
        <verse osisID='Ps.74.1'>Een Maskil <note>Belearung</note> . Von Asaf. Gott, wuaromm hast dü fe emma vestat, rätjat dien Zorn jäajen diene Head opp diene Weid?</verse>
        <verse osisID='Ps.74.2'>Jedentj aun diene Jemeende, de dü ver Tiede erwoawe hast, erleest aus dien Oawgoot - däm Boajch Zion, opp däm dü jewohnt hast!</verse>
        <verse osisID='Ps.74.3'>Erhäw diene Schräd no de emma bliewende Trimma <note>Vebräatje</note> ! Aules emm Heilijchtüm haft de Fiend vedorwe.</verse>
        <verse osisID='Ps.74.4'>Daut brelle diene Fiend enne Med diene Fast Vesaumlunge; see ha äare Teatjen aus Teatjen hanjestalt.</verse>
        <verse osisID='Ps.74.5'>See erschiene aus eena, dee daut Biel opphäwt aunne Asta emm Woold;</verse>
        <verse osisID='Ps.74.6'>en nü veschlohne see aule siene jeschnädne Woatje met Biels en Homasch.</verse>
        <verse osisID='Ps.74.7'>See ha dien Heilijchtum enn Braund jestetjt, bet opp däm Grund entweiht de Wohninj von dienem Nome.</verse>
        <verse osisID='Ps.74.8'>See säde enn äarem Hoate: Loht ons ahn aulatoop dohldretje! - Vebrennt ha see aule Vesaumlungs'Städe Gottes emm Laund.</verse>
        <verse osisID='Ps.74.9'>Onse Teatjen seeh wie nijch; tjeen Profeet es mea doa, en tjeena bie ons, dee doa weet, bet wanea.</verse>
        <verse osisID='Ps.74.10'>Woo lang noch, o Gott, saul de Bedrenja spotte, saul de Fiend emmawajch dienem Nome veachte?</verse>
        <verse osisID='Ps.74.11'>Wuaromm tratjst dü diene Haunt en diene Rajchte tridj? Üt dienem Bossem väa, vetilj ahn.</verse>
        <verse osisID='Ps.74.12'>En doch es Gott mien Tjeenijch von jeehäa, dee Radinj schauft enne Medd emm Laund.</verse>
        <verse osisID='Ps.74.13'>Dü deelsd daut Mäa derjch diene Macht, dü vespoolst de Tjap de Wota'Onnjeheia oppem Wota.</verse>
        <verse osisID='Ps.74.14'>Dü veschmatascht de Tjap de Lewiatan, jeefst am too Speise däm Voltj, dee Bewohna de Wieste.</verse>
        <verse osisID='Ps.74.15'>Dü leetst Tjwale en Wotastroom väakohme, emma ranende Streem dreajsd dü üt.</verse>
        <verse osisID='Ps.74.16'>De Dach es diena, diene uck de Nacht; dü hast de Lijchta <note>Mon</note> en de Sonn reed jemoakt.</verse>
        <verse osisID='Ps.74.17'>Dü hast aule Jrense de Ead faustjestalt; Somma en Winta, dü hast dee jeschaufe.</verse>
        <verse osisID='Ps.74.18'>Bedentj daut: De Fiend haft Gott (däm Harrn) vespott, en een gottlooset Voltj haft dienem Nome veachtet.</verse>
        <verse osisID='Ps.74.19'>Jäf nijch däm Rauptia de Seel diene Turtjeldüw; daut Läwe diene Elende woascht dü nijch fe emma vejäte.</verse>
        <verse osisID='Ps.74.20'>Tjitj han opp däm Bund! Dan de diestre Uate de Ead send voll von Wohninje de Jewault.</verse>
        <verse osisID='Ps.74.21'>De Unjadretjta tjeemt nijch beschämt tridj; loht dän Elenden en Oamen dienen Nome lowe.</verse>
        <verse osisID='Ps.74.22'>Stoh opp, o Gott, feah dienen Rajchtstried! Jedentj, aun de Noare, {Ps.14,2} dee, däm gaunsen Dach, die vespotte!</verse>
        <verse osisID='Ps.74.23'>Vejat nijch de Stemm diene Jäajna! Daut Jeschrejch diene Fiend stijcht bestendijch.</verse>
      </chapter>
      <chapter osisID='Ps.75'>
        <verse osisID='Ps.75.1'>Däm Väasenja, „Vedoaw nijch!“ Een Psalm von Asaf, een Leed.</verse>
        <verse osisID='Ps.75.2'>Wie preise die, o Gott, wie preise die; en dien Nome es dijchtbie, diene Wundawoatje vetjindje daut.</verse>
        <verse osisID='Ps.75.3'>„Wan etj de bestemmte Tiet errätje woa, well etj Rajcht rejchte.</verse>
        <verse osisID='Ps.75.4'>Daut wankt de Ead en aule äare Bewohna: Etj ha äare Stendasch faustjestalt“. (Selah.)</verse>
        <verse osisID='Ps.75.5'>Etj säd too däm Äwamootjen: siet nijch äwamootijch! En tom Gottloosen: Erhäwt nijch daut Huarn!</verse>
        <verse osisID='Ps.75.6'>Häwt jün Huarn nijch nehejcht; räd nijch frajch met jeratjtem Hauls!</verse>
        <verse osisID='Ps.75.7'>Dan nijch vom Oosten noch vom Waste en nijch vonne Wieste tjemt Erhäwung.</verse>
        <verse osisID='Ps.75.8'>Dan Gott es Rejchta; disem moakt hee läajch, en janem moakt hee huag.</verse>
        <verse osisID='Ps.75.9'>Dan een Bejcha es enne Haund Gottes (det Harrn), en schummt von Wien, es voll von scheenem Wien, en hee schentjt doarut enn: Jo, siene Häw motte aule Gottloose de Ead schlurpsent drintje.</verse>
        <verse osisID='Ps.75.10'>Oba etj, etj well daut enn Eewijchtjeit vetjindje, well däm Gott Joakopps Psalme sinje.</verse>
        <verse osisID='Ps.75.11'>En aule Häahna de Gottloose woa etj aufhacke; daut woare jehowe woare de Häahna de Jerajchte.</verse>
      </chapter>
      <chapter osisID='Ps.76'>
        <verse osisID='Ps.76.1'>Däm Väasenja. Met Seidespäl. Een Psalm. Von Asaf. Een Leed.</verse>
        <verse osisID='Ps.76.2'>Gott es enn Juda bekaunt, enn Iesrael es sien Nome groot.</verse>
        <verse osisID='Ps.76.3'>En enn Salem es sien Zelt, en siene Wohninj enn Zion.</verse>
        <verse osisID='Ps.76.4'>Doa bruak hee de Blitz Boages, Schild en Schweat en Tjrijch. (Selah.)</verse>
        <verse osisID='Ps.76.5'>Glaunsvoll best dü, harlijcha aus de Boaj von Raup.</verse>
        <verse osisID='Ps.76.6'>De Stoatjhoatje stohne jeplindat doa, see schlope äarem Schlop; en tjeena de browe Manna fung siene Henj.</verse>
        <verse osisID='Ps.76.7'>Von dienem Schelle, Gott Joakopps, send enn deepen Schlop vesunke soo aus Woage aus Pead.</verse>
        <verse osisID='Ps.76.8'>Dü best furjchtboa, en wäa kaun ver die bestohne, sooboold dü die oajascht!</verse>
        <verse osisID='Ps.76.9'>Dü tjindijst Jerejcht aun vom Himmel häa; de Ead ferjcht sich en wäa stell,</verse>
        <verse osisID='Ps.76.10'>aus Gott tom Jerejcht oppstund, omm aule Saunftmootje de Ead too rade.</verse>
        <verse osisID='Ps.76.11'>Dan de Oaja dee Mensche woat die preise; met däm Äwajen vom Oaja woascht dü die ommgorte.</verse>
        <verse osisID='Ps.76.12'>Doht en betohlt Vespräatje däm Harrn, jünem Gott; muchte aula, dee omm am häa send, Jeschentje brinje däm Furjchtboarem!</verse>
        <verse osisID='Ps.76.13'>Hee woat däm Jeist de Ferschte aufschniede, hee es furjchtboa fe de Tjeenijchs de Ead.</verse>
      </chapter>
      <chapter osisID='Ps.77'>
        <verse osisID='Ps.77.1'>Däm Väasenja, fe Jedutun. Von Asaf, een Psalm.</verse>
        <verse osisID='Ps.77.2'>Miene Stemm es too Gott, en etj well schriee; miene Stemm roopt no Gott, en hee woat mie heare.</verse>
        <verse osisID='Ps.77.3'>Aum Dach miene Not seatj etj däm Harrn; miene Haund wea bie Nacht ütjestratjt en leet nijch auf; miene Seel weat sich jetreest too woare.</verse>
        <verse osisID='Ps.77.4'>Etj docht aun Gott, en etj steen; etj docht no, en mien Jeist word meed. (Selah.)</verse>
        <verse osisID='Ps.77.5'>Dü helst faust miene Üageläd; etj wea voll Onnrüh en räd nijch.</verse>
        <verse osisID='Ps.77.6'>Etj derjchdocht de oole Doag, de Joahre de Väatiede.</verse>
        <verse osisID='Ps.77.7'>Etj docht aun mien Seidespäl enne Nacht; etj senn no enn mienem Hoate, en mien Jeist forscht no.</verse>
        <verse osisID='Ps.77.8'>Woat de Harr opp eewijch vesteete en wiedahan tjeene Jnod mea bewiese?</verse>
        <verse osisID='Ps.77.9'>Es siene Huld fe emma too Enj? Haft daut Vespräatje oppjeheat von Jeschlajcht too Jeschlajcht?</verse>
        <verse osisID='Ps.77.10'>Haft Gott vejäte jnädijch too senne? Haft hee emm Zorn veschlohte siene Erboarmunge? (Selah.)</verse>
        <verse osisID='Ps.77.11'>Doa säd etj: Daut es mien Krank senne. Dee Joahre de Rajchte vom Hejchsten</verse>
        <verse osisID='Ps.77.12'>well etj jedentje, daut Doone Gottes (Jah, det Harrn); dan diene Wunda von oole Tiede häa well etj jedentje;</verse>
        <verse osisID='Ps.77.13'>en etj well nodentje äwa aul dien Doone, en äwa diene Dod well etj dentje.</verse>
        <verse osisID='Ps.77.14'>Gott, dien Wajch es emm Heilijchtum! Wäa es een groota Gott aus Gott?</verse>
        <verse osisID='Ps.77.15'>Dü best de Gott, dee Wunda deit, dü hast diene Macht kund jedohne unja de Veltja.</verse>
        <verse osisID='Ps.77.16'>Dü hast dien Voltj erleest met jehownem Oarm, de Säns Joakopps en Joosafs. (Selah.)</verse>
        <verse osisID='Ps.77.17'>Die sache de Wota, o Gott, die sache de Wota; dee bäbde, jo, daut grundloose Wota zettad.</verse>
        <verse osisID='Ps.77.18'>De Woltje gohte Wota, de Woltje [Hiob 35, 5] leete eene Stemm schaule, en diene Feilasch fuahre han en häa.</verse>
        <verse osisID='Ps.77.19'>De Stemm von dienem Donna wea emm Wirbelwind, Blitz bedacht däm Eadtjreiss; daut zettad en bäbd de Ead.</verse>
        <verse osisID='Ps.77.20'>Emm Mäa es dien Wajch, en diene Stiej enn groote Wota, en diene Footstaupe send nijch bekaunt.</verse>
        <verse osisID='Ps.77.21'>Dü hast dien Voltj jeleit aus eene Häad derjch de Haund Mooses en Aaron.</verse>
      </chapter>
      <chapter osisID='Ps.78'>
        <verse osisID='Ps.78.1'>Een Maskil. Von Asaf. Horjch, mien Voltj, opp miene Leah! Neijt jün Uah no de Wead üt mienem Mül!</verse>
        <verse osisID='Ps.78.2'>Etj well mien Mül opmoake too eenem Spruch, well Rotsel väabrinje lohte üt de oole Tiet.</verse>
        <verse osisID='Ps.78.3'>Waut wie jeheat en erfoahre en onse Vodasch ons vetalt ha,</verse>
        <verse osisID='Ps.78.4'>wie welle äare Säns daut nijch jeheem hoole, en däm kohmenden Jeschlajcht däm Riem Gottes (det Harrn) en siene Macht en siene Wundawoatje, dee hee jedohne haft, vetale.</verse>
        <verse osisID='Ps.78.5'>Dan hee haft een Zeijniss enn Joakopp oppjerejcht en een Jesatz jestalt enn Iesrael, dee hee onse Vodasch jebohde haft, doamet see, dee äare Säns metdeele;</verse>
        <verse osisID='Ps.78.6'>doamet daut kohmende Jeschlajcht dee tjannt, de Säns, dee Jebuare selle woare, en dee oppstohne en see äare Säns vetale;</verse>
        <verse osisID='Ps.78.7'>en opp Gott äa Vetrüe satte, en de Dod Gottes nijch vejäte en siene Jeboote bewoare;</verse>
        <verse osisID='Ps.78.8'>en nijch wurde aus äare Vodasch, een onnjehuarsomet en wadaspanstjet Jeschlajcht, een Jeschlajcht, daut äa Hoat nijch befaustijd, en äa Jeist nijch trü jäajen Gott wea.</verse>
        <verse osisID='Ps.78.9'>De Säns Efraims, jeeewde Boage'Tjampfa, jinje tridj aum Kaumf Dach.</verse>
        <verse osisID='Ps.78.10'>See hilde däm Bunt Gottes nijch en wäade sich, enn sienem Jesatz too waundle;</verse>
        <verse osisID='Ps.78.11'>en see vegaute siene Dode en siene Wundawoatje, dee hee ahn haud seene lohte.</verse>
        <verse osisID='Ps.78.12'>Hee deed Wunda ver äare Vodasch, emm Laund Ejipten, enne Jäajend Zoan.</verse>
        <verse osisID='Ps.78.13'>Hee spoold daut Mäa en leet ahn doa derjchgohne, en leet de Wota stohne aus eenen Daum.</verse>
        <verse osisID='Ps.78.14'>En hee leid ahn aum Dach met de Woltj en de gaunse Nacht met däm Fia'Lijcht.</verse>
        <verse osisID='Ps.78.15'>Hee spoold Fälse enn de Wieste en drentjt ahn ritjlijch aus met Streem.</verse>
        <verse osisID='Ps.78.16'>En hee leet Bäatja väakohme üt däm Fäls en Wota raufrane aus Wotastreem.</verse>
        <verse osisID='Ps.78.17'>Doch see deede wieda han, jäajen am noch too sindje, enn däm see jäajen däm Hejchsten wadaspanstijch weare enn de Wieste.</verse>
        <verse osisID='Ps.78.18'>En see vesochte Gott enn äarem Hoate, enn däm see Speise vodade fe äare Lost.</verse>
        <verse osisID='Ps.78.19'>En see räde jäajen Gott; see säde: Sull Gott enn de Wieste eenen Desch reedmoake tjenne?</verse>
        <verse osisID='Ps.78.20'>Tjitj, däm Fäls haft hee jeschloage, en Wota rand erüt, en Bäatja rand; woat hee uk Broot jäwe tjenne, oda woat hee sienem Voltj Fleesch veschaufe?</verse>
        <verse osisID='Ps.78.21'>Doaromm, aus Gott (de Harr) daut head, word hee oajalijch, en Fia brennd jäajen Joakopp aun, en uk Zorn stäajch opp jäajen Iesrael;</verse>
        <verse osisID='Ps.78.22'>wiel see Gott nijch jleewde en nijch vetrüde opp siene Radinj.</verse>
        <verse osisID='Ps.78.23'>En doch haud hee de Woltje bowe befoole en de Däare vom Himmel oppjemoakt</verse>
        <verse osisID='Ps.78.24'>en Mana opp ahn räajne lohte, doamet see aute, en ahn Himmels'Jeträajd jeef.</verse>
        <verse osisID='Ps.78.25'>De Mensch aut Broot de Stoatje <note>Enjel</note> ; hee schetjt ahn Speise bet see saut weare.</verse>
        <verse osisID='Ps.78.26'>Hee feahd aum Himmel däm Oostwind bie, en derjch siene Macht juag hee däm Sied'Wind bie;</verse>
        <verse osisID='Ps.78.27'>en hee leet Fleesch opp ahn räajne aus Stoff, en Väajel aus Saund aum Mäa,</verse>
        <verse osisID='Ps.78.28'>en leet dee faule enn äa Loaga, rund omm äare Wohninje.</verse>
        <verse osisID='Ps.78.29'>En see aute en worde sea saut, en daut, waut see wulle, feahd hee ahn too.</verse>
        <verse osisID='Ps.78.30'>Noch haude see sich nijch aufjedreit von äare Lost, noch wea äare Speise enn äarem Mül,</verse>
        <verse osisID='Ps.78.31'>doa stäajch de Zorn Gottes jäajen ahn opp; en hee warjd unja äare Tjraftje, en de Jinjlinj Iesraels stratjt hee dohl.</verse>
        <verse osisID='Ps.78.32'>Bie aul däm sindijde see wada en jleewde nijch aun siene Wundawoatje.</verse>
        <verse osisID='Ps.78.33'>Doa leet hee emm Frodem veschwinje äare Doag, en äare Joahre emm Schratj.</verse>
        <verse osisID='Ps.78.34'>Wann hee ahn ommbrocht, dan fruage see no am en kaume tridj en sochte Gott;</verse>
        <verse osisID='Ps.78.35'>en see dochte doaraun, daut Gott äa Fäls es, en Gott, de Hejchsta, äa Erleesa.</verse>
        <verse osisID='Ps.78.36'>En see heijchelde am met äarem Mül, en met äare Tung luage see am;</verse>
        <verse osisID='Ps.78.37'>dan äa Hoat wea nijch faust am jäjenäwa, en see hilde nijch trü aun sienem Bund.</verse>
        <verse osisID='Ps.78.38'>Oba hee wea boarmhoatijch, hee vejeef de Schuld en vetiljd ahn nijch; en foaken hilt hee sien Zorn auf en leet sienen gaunsen Oaja nijch oppwatje.</verse>
        <verse osisID='Ps.78.39'>En hee docht doaraun, daut see Fleesch send, een Frodem, dee doahan foaht en nijch wada tjemt.</verse>
        <verse osisID='Ps.78.40'>Woo foaken weare see wadaspanstijch jäajen am enn de Wieste, betriebte am enn de Wiltnes.</verse>
        <verse osisID='Ps.78.41'>En see vesochte Gott emma wada en tjrentjte däm Heiljen Iesraels.</verse>
        <verse osisID='Ps.78.42'>See dochte nijch aun siene Haund, aun däm Dach, doa hee ahn von däm Bedrenja erleesd,</verse>
        <verse osisID='Ps.78.43'>Aus hee siene Teatjen enn Ejipten deed en siene Wunda enn de Felda Zoan.</verse>
        <verse osisID='Ps.78.44'>Hee vewaundeld äare Streem enn Bloot, soo daut see äare streemende Wota nijch drintje kunne.</verse>
        <verse osisID='Ps.78.45'>Hee schetjt Onnjezeffa unja ahn, dee ahn freete, en Pogge, dee ahn vedorwe.</verse>
        <verse osisID='Ps.78.46'>En hee jeef de Schirtje <note>Vetilja</note> äare Arnt, en äare Oabeit de Heischratje.</verse>
        <verse osisID='Ps.78.47'>Hee schluag äare Wienstatj met Hoagel dohl, en äare Mülbäabeem met grootem Hoagel.</verse>
        <verse osisID='Ps.78.48'>En hee jeef äa Veeh däm Hoagel han en äare Häade däm Blits.</verse>
        <verse osisID='Ps.78.49'>Hee leet sienen brennenden Zorn jäajen ahn loos, Wutt en Oaja en Elend, eene Schoowa von Onnjletjs'Enjel.</verse>
        <verse osisID='Ps.78.50'>Hee muak sienem Zorn eenen Wajch, enthilt nijch däm Doot äare Seel en jeef äa Läwe Past han.</verse>
        <verse osisID='Ps.78.51'>En hee schluag aule Easchtjebuarne enn Ejipten, dee Easchte de Krauft enn de Zelte Ham.</verse>
        <verse osisID='Ps.78.52'>En hee leet sien Voltj wajchtratje aus de Schop en leid ahn aus eene Häad enn de Wieste;</verse>
        <verse osisID='Ps.78.53'>En hee feahd ahn sejcha, soo daut see sich nijch änjste; en äare Fiend bedatjt daut Mäa.</verse>
        <verse osisID='Ps.78.54'>En hee brocht ahn enn siene heilje Jäajend, no disem Boajch, däm siene Rajchte jewonn.</verse>
        <verse osisID='Ps.78.55'>En hee vedreef de Veltja ver ahn, en veloosst ahn aus eene Schnooa daut Oawgoot en leet enn äare Zelte wohne de Stam Iesraels.</verse>
        <verse osisID='Ps.78.56'>Oba see vesochte Gott däm Hejchsten, en weare wadaspanstijch jäajen ahm, en siene Zeijnise bewoade see nijch.</verse>
        <verse osisID='Ps.78.57'>En see jinje tridj en haundelde trüloos aus äare Vodasch; see dreide sich omm aus een faulscha Boage.</verse>
        <verse osisID='Ps.78.58'>En see tjrentjte am derjch äare Hejchte en reizte am too Iewasucht derjch äare jeschnädne Bilda.</verse>
        <verse osisID='Ps.78.59'>Gott head daut en wort zornijch, en hee veacht Iesrael sea.</verse>
        <verse osisID='Ps.78.60'>En hee veleet de Wohninj enn Silo, daut Zelt, daut hee unjre Mensche oppjeschloage haud.</verse>
        <verse osisID='Ps.78.61'>En hee jeef enn Jefangenschoft siene Macht, en siene Harlijchtjeit enn de Haund de Bedrenja.</verse>
        <verse osisID='Ps.78.62'>En hee jeef sien Voltj däm Schweat han, en jäajen sien Oawgoot wea hee zornijch.</verse>
        <verse osisID='Ps.78.63'>Siene junge Manna freet daut Fia, en siene Jungfrües worde nijch besunge <note>met Tjastinsleeda</note> ;</verse>
        <verse osisID='Ps.78.64'>Siene Priesta folle derjch daut Schweat, en siene Wätfrües hielde nijch.</verse>
        <verse osisID='Ps.78.65'>Doa wuak opp aus een Schlopenda, de Harr, aus een Held, dee vom Wien jucht;</verse>
        <verse osisID='Ps.78.66'>En hee schluach siene Fiend von hinje, jeef ahn eewije Schmach.</verse>
        <verse osisID='Ps.78.67'>En hee veschmeet daut Zelt Joosafs, en däm Staum Efraim erwäld hee nijch;</verse>
        <verse osisID='Ps.78.68'>sonda hee erwäld däm Staum Juda, däm Boajch Zion, däm hee leef haud.</verse>
        <verse osisID='Ps.78.69'>En hee büd aus de Hejchte sien Heilijchtum, aus de Ead, dee hee opp eewijch jejrindet haft.</verse>
        <verse osisID='Ps.78.70'>En hee erwäld Doft, sienen Tjnajcht, en nahum am von de Schopshäad;</verse>
        <verse osisID='Ps.78.71'>hee leet am von de Mutta'Tiare kohme, omm Joakopp, sien Voltj, too weide, en Iesrael, sien Oawgoot.</verse>
        <verse osisID='Ps.78.72'>En hee weid ahn no de Reinheit von sienem Hoate, en met de Jeschetjlijtjeit siene Henj leid hee ahn.</verse>
      </chapter>
      <chapter osisID='Ps.79'>
        <verse osisID='Ps.79.1'>Een Psalm. Von Asaf. Gott, de Heide send enn dien Oawgoot jekohme, ha dienen heiljen Tempel veonnreinijcht, ha Jerusalem tom Trimmahüpe jemoakt.</verse>
        <verse osisID='Ps.79.2'>De Doodestjarpa von diene Tjnajchte ha see de Väajel det Himmels too Speise jejäft, daut Fleesch von diene Fromme de wille Tiare de Ead.</verse>
        <verse osisID='Ps.79.3'>See ha äa Bloot aus Wota vegohte, rundomm Jerusalem häa, en tjeena wea doa, dee begroof.</verse>
        <verse osisID='Ps.79.4'>Wie send eene Schmach jeworde fe onse Nobasch, een Spott en Schaund dän, dee ons ommjäwe.</verse>
        <verse osisID='Ps.79.5'>Woo lang noch, Gott (o Harr)? Wellst dü emmawada zornijch senne, saul aus Fia brenne dien Iewa?</verse>
        <verse osisID='Ps.79.6'>Sched dien Oaja üt äwa de Heide, dee die nijch tjanne, en opp de Tjeenijchritje, dee dienen Nome nijch aunroope.</verse>
        <verse osisID='Ps.79.7'>Dan maun haft Joakopp vetäajt, en siene Wohninj ha see vewiestet.</verse>
        <verse osisID='Ps.79.8'>Jedentj ons nijch de Onnjerajchtijchtjeite de Voafahren, loht ons diene Erboarmunge boolt entjäajen kohme, dan sea schwack send wie jeworde.</verse>
        <verse osisID='Ps.79.9'>Halp ons, Gott ons Heil, omm de Ea dienen Nomes welle; en rad ons, en vezei onse Sinde omm dienen Nomes haulwen!</verse>
        <verse osisID='Ps.79.10'>Wuaromm selle de Heide saje: Wua es äa Gott? Loht unja de Heide ver onse Uage kundwoare de Rache fe daut vegohtne Bloot diene Tjnajchts!</verse>
        <verse osisID='Ps.79.11'>Loht ver die kohme daut Sefze dee Jefangne; no däm grooten dienen Oarm loht äwabliewe de Doodes'Tjinja!</verse>
        <verse osisID='Ps.79.12'>En jäf onse Nobasch äaren Spott, wuamet see die, Harr, jespott ha, säwenfach enn äarem Bossem tridj.</verse>
        <verse osisID='Ps.79.13'>Soo woa wie, dien Voltj, en de Häad von diene Weid, die eewijch danke, dien Riem vetale von Jeschlajcht too Jeschlajcht.</verse>
      </chapter>
      <chapter osisID='Ps.80'>
        <verse osisID='Ps.80.1'>Däm Väasenja. No Leljen däm Zeijniss. Von Asaf. Een Psalm.</verse>
        <verse osisID='Ps.80.2'>Hoad Iesraels, nehm too Uahre, dee dü Joosaf leidsd aus eene Häad, dee dü troonst tweschen {1Chr.28,18: Hes.10,1} Cherubim, schien väa!</verse>
        <verse osisID='Ps.80.3'>Ver Efraim en Benjamin en Manasse erwatj diene Krauft, en kohm too onse Help.</verse>
        <verse osisID='Ps.80.4'>O Gott! Feah ons tridj, en loht dien Aunjesejcht schiene, soo woa wie jerad woare.</verse>
        <verse osisID='Ps.80.5'>Harr, Gott de Häaschoa, woo lang rätjat dien Zorn jäajen daut Jebäd von dienem Voltj?</verse>
        <verse osisID='Ps.80.6'>Dü hast ahn met Trone'Broot jespeist, en ahn mohtwies met Trone jedrentjt.</verse>
        <verse osisID='Ps.80.7'>Dü hast ons tom Zank fe onse Nobasch jesat, en onse Fiend spotte unjaeenaunda.</verse>
        <verse osisID='Ps.80.8'>O Gott de Häaschoa, feah ons tridj en loht dien Aunjesejcht schiene, soo woa wie jerad woare!</verse>
        <verse osisID='Ps.80.9'>Eenen Wienstok brochst dü üt Ejipten, vedreefst Veltja en plauntst am.</verse>
        <verse osisID='Ps.80.10'>Dü muakst Rüm ver am, en hee schluag Wartle en felle daut Laund;</verse>
        <verse osisID='Ps.80.11'>De Boaj worde bedatjt von sienem Schaute, en siene Asta weare aus Zeeda Gottes.</verse>
        <verse osisID='Ps.80.12'>Hee stratjt siene Asta üt bet aum Mäa, en bet aum Stroom han siene Auflaja.</verse>
        <verse osisID='Ps.80.13'>Wuaromm hast dü siene Mia dohljeräte, soo daut se am aula bepletje, dee opp däm Wajch vebie gohne?</verse>
        <verse osisID='Ps.80.14'>Daut Wildschwien ütem Woold veweeld am, en daut Wild vom Feld weid am auf.</verse>
        <verse osisID='Ps.80.15'>Gott de Häaschoa, kohm doch wada! Tjitj vom Himmel en seeh, en nehm die disen Wienstok aun,</verse>
        <verse osisID='Ps.80.16'>en daut Jeplaunte, däm diene Rajchte jeplaunt haft, en däm Sän, däm dü die jestoatjt hast!</verse>
        <verse osisID='Ps.80.17'>Hee es met Fia vebrennt, hee es aufjeschnäde; von däm Schelle fe dienem Aunjesejcht kohme see omm.</verse>
        <verse osisID='Ps.80.18'>Diene Haunt es opp däm Maun diene Rajchte, opp däm Menschesän, dän dü die jestoatjt hast!</verse>
        <verse osisID='Ps.80.19'>Soo woa wie nijch von die aufgohne; beläw ons, en wie woare dienen Nome aunroope.</verse>
        <verse osisID='Ps.80.20'>Harr, Gott de Häaschoa, feah ons tridj! Loht dien Aunjesejcht schiene, soo woa wie jerad woare.</verse>
      </chapter>
      <chapter osisID='Ps.81'>
        <verse osisID='Ps.81.1'>Däm Väasenja. Opp de Gittith. Von Asaf.</verse>
        <verse osisID='Ps.81.2'>Jubelt Gott, onse Krauft! Jubelt däm Gott Joakopps!</verse>
        <verse osisID='Ps.81.3'>Erhäwt Jesang en loht de Pauke äa Toon jäwe, de leeftolje Zitha met de Hoap!</verse>
        <verse osisID='Ps.81.4'>Blost aum Niemon enn de Poosaun, aum Vollmon aun onsem Fast'Dach!</verse>
        <verse osisID='Ps.81.5'>Dan daut es eene Satzung fe Iesrael, eene Veordninj vom Gott Joakopps.</verse>
        <verse osisID='Ps.81.6'>Hee sad daut enn aus een Zeijniss enn Joosaf, aus hee üttrock jäajen daut Laund Ejipten, wua etj eene Sproak head, dee etj nijch tjannd.</verse>
        <verse osisID='Ps.81.7'>Etj muak frie siene Schullre von de Laust, siene Henj worde frie vom Laust'Korf.</verse>
        <verse osisID='Ps.81.8'>Enn de Bedrenjnis roopst dü, en etj muak die frie; etj auntwuad die emm jeheemen Donna; etj vesocht die aun däm Wota von Marieba. (Selah.)</verse>
        <verse osisID='Ps.81.9'>Hea, mien Voltj, en etj well jäajen die zeije. O Iesrael, wan dü mie jehorjchst!</verse>
        <verse osisID='Ps.81.10'>Daut saul tjeen framda Gott unja die senne, en dü saulst die nijch fe eenem framden Gott betje.</verse>
        <verse osisID='Ps.81.11'>Etj sie Gott (de Harr), dien Gott, dee die üt däm Laund Ejipten erüt jefeaht haft; doo dien Mül wiet op, en etj well am felle.</verse>
        <verse osisID='Ps.81.12'>Oba mien Voltj haft nijch opp miene Stemm jeheat, en Iesrael es nijch wellijch jäajen mie jewäse.</verse>
        <verse osisID='Ps.81.13'>En etj jeef ahn de Vestockung von äarem Hoate han; see waundle no äare Rotschläaj.</verse>
        <verse osisID='Ps.81.14'>O daut mien Voltj opp mie jeheat haud, daut Iesrael enn miene Wäaj jewaundelt haud!</verse>
        <verse osisID='Ps.81.15'>Boold haud etj äare Fiend jeboage en miene Haund jäajen äare Bedrenja jedreit.</verse>
        <verse osisID='Ps.81.16'>De Haussa Gottes (det Harrn) haude sich am met schmeijchle unjadone, en äare Tiet wea eewijch jewäse;</verse>
        <verse osisID='Ps.81.17'>en met däm Fat vom Weit haud hee daut jespeist, en met Honijch üt däm Fäls haud etj die saut jemoakt.</verse>
      </chapter>
      <chapter osisID='Ps.82'>
        <verse osisID='Ps.82.1'>Een Psalm. Von Asaf. Gott steit enn de Jemeende Gottes, enne Medd de Jetta rejcht hee {2Mos.21,6}.</verse>
        <verse osisID='Ps.82.2'>Woo lang well jie onnjerajcht rejchte en de Persoon de Gottloose aunseene? (Selah.)</verse>
        <verse osisID='Ps.82.3'>Schauft däm Jerinjem Rajcht en de Weis; däm Elenden en däm Oamen loht Jerajchtijchtjeit erfoahre!</verse>
        <verse osisID='Ps.82.4'>Rad däm Jerinjen en däm Oamen, rad ahn üt de Haund de Gottloose!</verse>
        <verse osisID='Ps.82.5'>See weete nijch en vestohne nijch, see waundle enn Diestaness ommhäa: Daut wanke aule Grund'Boddem de Ead.</verse>
        <verse osisID='Ps.82.6'>Etj ha jesajcht: Jie send Jetta, en jie aula Säns vom Hejchsten!</verse>
        <verse osisID='Ps.82.7'>Doch aus een Mensch woa jie stoawe, en aus eena de Ferschte woa jie faule.</verse>
        <verse osisID='Ps.82.8'>Stoh opp, o Gott, rejcht de Ead! Dan dü woascht aule Veltja tom Oawgoot habe.</verse>
      </chapter>
      <chapter osisID='Ps.83'>
        <verse osisID='Ps.83.1'>Een Psalm'Leet. Von Asaf.</verse>
        <verse osisID='Ps.83.2'>Gott, sie nijch stell; vestomm nijch en sie nijch stell, o Gott!</verse>
        <verse osisID='Ps.83.3'>Dan tjitj, diene Fiend toobe, en diene Haussa häwe daut Haupt.</verse>
        <verse osisID='Ps.83.4'>Jäajen dien Voltj moake see lästje Aunschläj, en berohde sich jäajen diene Schutzlinje.</verse>
        <verse osisID='Ps.83.5'>See säde: Kohmt en loht ons ahn vetilje, daut see tjeen Voltj mea send, daut de Nome Iesrael nijch mea jedocht woat!</verse>
        <verse osisID='Ps.83.6'>Dan see ha sich met eenmootijem <note>eenem Senn emm</note> Hoate berohde, see ha eenen Bund jäajen die jemoakt;</verse>
        <verse osisID='Ps.83.7'>De Zelte Edoms en de Ismaelita, Moabita en de Hagarita,</verse>
        <verse osisID='Ps.83.8'>Gabal en Amon en Amalek, Filista met de Bewohna von Tierus ;</verse>
        <verse osisID='Ps.83.9'>Uk Assur haft sich ahn aunjeschlohte; see send too eenem Oarm fe de Säns Loot jeworde. (Selah.)</verse>
        <verse osisID='Ps.83.10'>Doo ahn aus Midian, aus Sisera, aus Jabin aum Bach Kison;</verse>
        <verse osisID='Ps.83.11'>dee venijcht worde enn En-Dor, dee fe daut Laund tom Dinjmeddel worde!</verse>
        <verse osisID='Ps.83.12'>Moak ahn, äare Adelje, aus Oreb en aus Seeb, aus Sebach en aus Zalmunna aule äare Harscha!</verse>
        <verse osisID='Ps.83.13'>Wiel see jesajcht ha: Loht ons de Wohninje Gottes enn Besitz nähme!</verse>
        <verse osisID='Ps.83.14'>Mien Gott, moak ahn eenem Stoff'Tjriesel jlitj, aus Stoppel verrem Wind!</verse>
        <verse osisID='Ps.83.15'>Aus Fia däm Woold vebrennt, en aus eene Flaum de Boaj aunstetjt,</verse>
        <verse osisID='Ps.83.16'>soo vefolj ahn met dienem Wada, en met dienem Stormwind änjst ahn wajch!</verse>
        <verse osisID='Ps.83.17'>Fell äa Aunjesejcht met Schaund, doamet see dienen Nome seatje, o Gott, (o Harr)!</verse>
        <verse osisID='Ps.83.18'>Loht ahn fe emma beschämt en wajch jejoagt woare, en met Schaund bedatjt woare en ommkohme,</verse>
        <verse osisID='Ps.83.19'>en ertjane, daut dü auleen, däm sien Nome Gott (Harr) es, de Hejchsta best äwa de gaunse Ead!</verse>
      </chapter>
      <chapter osisID='Ps.84'>
        <verse osisID='Ps.84.1'>Däm Väasenja. Opp de Gittith. Von de Säns Korah. Een Psalm.</verse>
        <verse osisID='Ps.84.2'>Woo leeftolijch send diene Wohninje, Gott (Harr) de Häaschoa!</verse>
        <verse osisID='Ps.84.3'>Miene Seel velangt en bangt sich no de Väahäw Gottes (det Harrn); mien Hoat en mien Fleesch roope lüd nom läwendjen Gott.</verse>
        <verse osisID='Ps.84.4'>Soogoa de Spoalintj haft een Hüs jefunge, en de Schwaulm een Nast fe sich, wua see äare Junge hanlajt; diene Aultoa, Gott (Harr) Häaschoa, mien Tjeenijch en mien Gott!</verse>
        <verse osisID='Ps.84.5'>Jletjseelijch, dee doa enn dienem Hüs wohne! Dee woare die emma Lowe. (Selah.)</verse>
        <verse osisID='Ps.84.6'>Jletjseelijch de Mensch, däm siene Krauft enn die es, enn dee äare Hoate jebohnte Wäaj send!</verse>
        <verse osisID='Ps.84.7'>Wan see derjch daut Trone’Dohl <note>Jauma'Dohl</note> gohne, moake see daut too eenem Tjwal'Uat; jo, met Säajnunge bedatjt daut de tiedijch Räajen.</verse>
        <verse osisID='Ps.84.8'>See gohne von Krauft too Krauft; see erschiene ver Gott enn Zion.</verse>
        <verse osisID='Ps.84.9'>Harr, Gott de Häaschoa, hea mien Jebäd; nehm too Uahre, dü Gott Joakopps! (Selah.)</verse>
        <verse osisID='Ps.84.10'>Dü, ons Schilt, seeh, o Gott; en tjitj aun daut Aunjesejcht von dienem Jesaulwten!</verse>
        <verse osisID='Ps.84.11'>Dan een Dach enn diene Väahäw es bäta aus sest dusent; etj well leewa aun de Schwal stohne emm Hüs von mienem Gott, aus wohne enn de Zelte de Gottloose.</verse>
        <verse osisID='Ps.84.12'>Dan de Harr, Gott, es Sonn en Schilt; Jnod en Harlijchtjeit woat Gott (de Harr) jäwe, dän nuscht Goodet tridj hoole, dee enn Reinheit waundle.</verse>
        <verse osisID='Ps.84.13'>Gott (de Harr) de Häaschoa! Jletjseelijch dee Mensch, dee opp die vetrüt!</verse>
      </chapter>
      <chapter osisID='Ps.85'>
        <verse osisID='Ps.85.1'>Däm Väasenja. Von de Säns Korah. Een Psalm.</verse>
        <verse osisID='Ps.85.2'>Gott (Harr), dü hast dienem Laund Jnod erwesse, hast de Jefangenschoft Joakopps jedreit;</verse>
        <verse osisID='Ps.85.3'>dü hast de Onnjerajchtijchtjet von dienem Voltj vezeit, aule äare Sinde hast dü toojedatjt. (Selah.)</verse>
        <verse osisID='Ps.85.4'>Dü hast aul dien Oaja tridj jetrocke, hast die aufjedreit von dienem jläjendem Zorn.</verse>
        <verse osisID='Ps.85.5'>Brinj ons tridj, Gott, ons Heil, en moak dienem Onnwelle jäajen ons een Enj!</verse>
        <verse osisID='Ps.85.6'>West dü die eewijch jäajen ons oajre? West dü dienen Zorn senne lohte von Jeschlajcht too Jeschlajcht?</verse>
        <verse osisID='Ps.85.7'>West dü ons nijch wada beläwe, daut dien Voltj sich enn die freie kaun?</verse>
        <verse osisID='Ps.85.8'>Loht ons, Gott (Harr), dien Goodet seehne, en dien Heil schentj ons!</verse>
        <verse osisID='Ps.85.9'>Heare well etj, waut Gott, de Harr, räde woat; dan Fräd woat hee räde too sienem Voltj en too siene Fromme, - bloos daut see nijch no de Noaheit tridjgohne!</verse>
        <verse osisID='Ps.85.10'>Jewess, dijcht bie dän es siene Help dän, dee am ferjchte, doamet de Harlijchtjeit enn onsem Laund wohnt.</verse>
        <verse osisID='Ps.85.11'>Jnod en Woahrheit send sich bejeajent, Jerajchtijchtjeit en Fräd ha sich jekusst.</verse>
        <verse osisID='Ps.85.12'>Woahrheit woat wausse üte Ead, en Jerajchtijchtjeit vom Himmel rauftjitje.</verse>
        <verse osisID='Ps.85.13'>Uk Gott (de Harr) woat daut goode jäwe, en ons Laund woat siene Arnt jäwe.</verse>
        <verse osisID='Ps.85.14'>De Jerajchtijchtjeit woat ver ahm ommhäa gohne en äare Schräd too siene Wäaj moake.</verse>
      </chapter>
      <chapter osisID='Ps.86'>
        <verse osisID='Ps.86.1'>Een Jebäd. Von Doft. Neaj, Gott (Harr), dien Uah! Erhea mie, dan etj sie elend en oam!</verse>
        <verse osisID='Ps.86.2'>Bewoa miene Seel, dan etj sie fromm; rad dü, mien Gott, dienen Tjnajcht, dee opp die vetrüt!</verse>
        <verse osisID='Ps.86.3'>Sie mie jnädijch, Harr, dan no die roop etj däm gaunsen Dach!</verse>
        <verse osisID='Ps.86.4'>Moak de Seel von dienem Tjnajcht frooh! Dan no die, Harr, erhäw etj miene Seel!</verse>
        <verse osisID='Ps.86.5'>Dan dü, Harr, best goot en tom Vejäwe reed, en groot aun Jnod jäajen aule, dee die aunroope.</verse>
        <verse osisID='Ps.86.6'>Nehm too Uahre, Gott (Harr) mien Jebäd, en horjch opp de Stemm miene Bedd!</verse>
        <verse osisID='Ps.86.7'>Aum Dach miene Noot woa etj die aunroope, dan dü woascht mie erheare.</verse>
        <verse osisID='Ps.86.8'>Tjeena es aus dü, Harr, unja de Jetta, en nuscht es diene Woatje toovejlitje.</verse>
        <verse osisID='Ps.86.9'>Aule Veltja, dee dü jemoakt hast, woare kohme en ver die aunbäde, Harr, en dienen Nome veharlijche.</verse>
        <verse osisID='Ps.86.10'>Dan dü best groot en deist Wunda, dü best Gott, dü aulen.</verse>
        <verse osisID='Ps.86.11'>Leah mie, Gott (Harr), dienen Wajch: Etj woa waundle, enn diene Woahrheit waundle; neij mien Hoat dienen Nome too ferjchte.</verse>
        <verse osisID='Ps.86.12'>Etj well die danke, Harr, mien Gott, met mienem gaunsem Hoate, en dienen Nome eewijch veharlijche.</verse>
        <verse osisID='Ps.86.13'>Dan diene Jnod es groot jäajen mie, en dü hast miene Seel ütem unjaschtem Scheol jerat.</verse>
        <verse osisID='Ps.86.14'>Gott, Frajche send jäajen mie oppjestohne, en de Jewault doonende Schoa tracht no mienem Läwe! En see ha die nijch ver sich jestalt.</verse>
        <verse osisID='Ps.86.15'>Oba dü, Harr, best een Gott, boarmhoatijch en jnädijch, langsom tom Zorn en groot aun Jnod en Woahrheit.</verse>
        <verse osisID='Ps.86.16'>Drei die no mie en sie mie jnädijch! Jäf dienem Tjnajcht diene Krauft en rad däm Sän diene Tjäatjsche!</verse>
        <verse osisID='Ps.86.17'>Erwies mie een Teatjen tom Goodem, daut miene Haussa daut seehne en beschämt woare, wiel dü, Gott (Harr), mie jeholpe en mie jetreestet hast.</verse>
      </chapter>
      <chapter osisID='Ps.87'>
        <verse osisID='Ps.87.1'>Vonne Säns Korah. Een Psalm'Leet. Siene Jrindung es opp de Boaj de Heilijchtjeit.</verse>
        <verse osisID='Ps.87.2'>Gott (de Harr) leeft de Dooasch Zion mea aus aule Wohninje Joakopps.</verse>
        <verse osisID='Ps.87.3'>Harlijchet es von die jeräd, dü Staut Gottes. (Selah.)</verse>
        <verse osisID='Ps.87.4'>Erwähne well etj Rahab en Babel bie dän, dee mie tjanne; tjitj, Filista en Tierus met Ätiopea: Disa es doa jebuare.</verse>
        <verse osisID='Ps.87.5'>En von Zion woat jesajcht woare: Dee en dee es doa jebuare; en de Hejchsta, hee woat daut faust moake.</verse>
        <verse osisID='Ps.87.6'>Gott (de Harr) woat schriewe, biem Oppschriewe de Veltja: Disa es doa jebuare. (Selah.)</verse>
        <verse osisID='Ps.87.7'>En de Senja aus de Fleetespäla saje: Aule miene Tjwale send enn die.</verse>
      </chapter>
      <chapter osisID='Ps.88'>
        <verse osisID='Ps.88.1'>Een Psalm'Leet. Von de Säns Korah. Däm Väasenja, no Machalat Leanot. Een Maskil. Von Heman, däm Esrachita.</verse>
        <verse osisID='Ps.88.2'>Harr, Gott von mienem Heil, etj schreajch Dach en Nacht ver die.</verse>
        <verse osisID='Ps.88.3'>Mucht mien Jebäd ver die kohme! Neij dien Uah no mienem Schriee!</verse>
        <verse osisID='Ps.88.4'>Dan miene Seel es saut vom Liede, en mien Läwe es dijcht aum Scheol.</verse>
        <verse osisID='Ps.88.5'>Etj sie too dän jeacht dee enne Kühl vesintje; etj sie aus een Maun, dee tjeene Krauft haft;</verse>
        <verse osisID='Ps.88.6'>Unja de Doodes hanjestratjt, aus Erschloagne, dee emm Grauf lidje, aun dee dü nijch mea dentjst; dan see send von diene Haund aufjeschnäde.</verse>
        <verse osisID='Ps.88.7'>Dü hast mie enn de deepste Kühl jelajcht, enn Diestaness, emm Deepen.</verse>
        <verse osisID='Ps.88.8'>Dien Oaja lijcht schwoa opp mie, en met aule diene Walle hast dü mie dohljedretjt. (Selah.)</verse>
        <verse osisID='Ps.88.9'>Miene Bekaunde hast dü von mie wajchjenohme, hast mie ver ahn tom Aufschü jemoakt; etj sie ennjeschlohte en kaun nijch rütkohme.</verse>
        <verse osisID='Ps.88.10'>Mien Uag es veschmacht fe Elend; no die, Gott (Harr), ha etj jieda Dach jeroope, no die ha etj miene Henj ütjestratjt.</verse>
        <verse osisID='Ps.88.11'>Woascht dü aun de Doodje Wunda doone? Oda woare de Schautes <note>Jestorwne</note> oppstohne, die preise? (Selah.)</verse>
        <verse osisID='Ps.88.12'>Woat diene Jnod emm Grauf vetalt woare, emm Aufgrund diene Trühe? {Hiob 26,6;28,22; Opb.9,11}</verse>
        <verse osisID='Ps.88.13'>Woare enne Diestaness diene Wunda bekaunt woare, en diene Jerajchtijchtjeit enn däm Laund de Vejätenheit?</verse>
        <verse osisID='Ps.88.14'>Oba etj, Gott (Harr), schriee no die, en Zemorjest tjemt mien Jebäd ver die.</verse>
        <verse osisID='Ps.88.15'>Wuaromm, Gott (Harr), vestatst dü miene Seel, vestatjst dien Aunjesejcht fe mie?</verse>
        <verse osisID='Ps.88.16'>Etj sie elend en vejentjlijch von miene Jügend aun; etj droag dien Schratj, en sie rotloos.</verse>
        <verse osisID='Ps.88.17'>Diene Zorn'Glooje es äwa mie jegohne, dien Schratj haft mie venijcht.</verse>
        <verse osisID='Ps.88.18'>See ha mie ommrinjt aus Wota däm gaunsen Dach, see ha mie aulatoop ommjäwe.</verse>
        <verse osisID='Ps.88.19'>Frind en Jenosse hast dü von mie jenohme; miene Bekaunde send Diestaness.</verse>
      </chapter>
      <chapter osisID='Ps.89'>
        <verse osisID='Ps.89.1'>Een Maskil. Von Etan, däm Esrachita.</verse>
        <verse osisID='Ps.89.2'>De Jnod Gottes (det Harrn), well etj enn Eewijchtjeit besinje, von Jeschlajcht too Jeschlajcht met mienem Mül diene Trü kund doone.</verse>
        <verse osisID='Ps.89.3'>Dan etj säd: Opp eewijch woat de Jnod jebüt woare; de Himmel, enn ahn woascht dü fauststale diene Trü.</verse>
        <verse osisID='Ps.89.4'>Een Bund ha etj met mienem Üterwälten jeschlohte, - ha Doft, mienem Tjnajcht, jeschwuare:</verse>
        <verse osisID='Ps.89.5'>„Bott enn Eewijchtjeit well etj dienen Some fauststale, en opp aule Jeschlajchta han dienen Troon büe“. (Selah.)</verse>
        <verse osisID='Ps.89.6'>En de Himmel woare diene Wunda preise, Gott (Harr), en diene Trü enn de Vesaumlung de Heilje.</verse>
        <verse osisID='Ps.89.7'>Dan wäa enn de Woltje es met Gott (dän Harrn) too vejlitje? Wäa es änlijch Gott (de Harr) unja de Säns de Stoatje <note>Jetta</note> ?</verse>
        <verse osisID='Ps.89.8'>Hee es een Gott, schratjlijch enn de Vesaumlung de Heilje, en furjchtboa äwa aule, dee omm am häa send.</verse>
        <verse osisID='Ps.89.9'>Harr, Gott de Häaschoa, wäa es majchtijch aus dü, o Jah? En diene Trü es omm die häa.</verse>
        <verse osisID='Ps.89.10'>Dü beharschst daut toobende Mäa; siene Walle erhäwe sich, dü moakst ahn stell.</verse>
        <verse osisID='Ps.89.11'>Dü hast Rahab veklunjt aus eenen Erschloagnen; met dienem stoatjem Oarm hast dü diene Fiend vestreit.</verse>
        <verse osisID='Ps.89.12'>Dien es de Himmel en dien es de Ead; de Eadtjreiss en waut äa fällt, dü hast dee jejrind.</verse>
        <verse osisID='Ps.89.13'>Nuade en Siede, dü hast dee erschaufe; Tabor en Hermon juble enn dienem Nome.</verse>
        <verse osisID='Ps.89.14'>Dü hast eenen jewaultjen Oarm, stoatj es diene Haunt, huag diene Rajchte.</verse>
        <verse osisID='Ps.89.15'>Jerajchtijchtjeit en Rajcht send de fausta Grund von dienem Troon; Jnod en Woahrheit gohne ver dienem Aunjesejcht häa.</verse>
        <verse osisID='Ps.89.16'>Jletjseelijch daut Voltj, daut däm Jubel'Schaul tjannt! Gott (Harr), emm Lijcht von dienem Aunjesejcht waundle see.</verse>
        <verse osisID='Ps.89.17'>Enn dienem Nome froohlocke see däm gaunsen Dach, en derjch diene Jerajchtijchtjeit woare see erheat.</verse>
        <verse osisID='Ps.89.18'>Dan de Riem von äare Krauft best dü; en derjch diene Huld <note>Jnod</note> woat erhoowe woare ons Huarn.</verse>
        <verse osisID='Ps.89.19'>Dan Gott (de Harr) es ons Schild, en de Heilja Iesraels ons Tjeenijch.</verse>
        <verse osisID='Ps.89.20'>Eenst rädsd dü, emm Jesejcht, von dienem Frommen en sädst: Etj ha de Help opp eenem Held jelajcht, etj ha eenen Üterwälten erhoowe üt däm Voltj.</verse>
        <verse osisID='Ps.89.21'>Etj ha Doft jefunge, mienem Tjnajcht - met mienem heiljem Eelj ha etj ahm jesaulwt -,</verse>
        <verse osisID='Ps.89.22'>met däm miene Haund faust bliewe saul, en mien Oarm saul am stoatje.</verse>
        <verse osisID='Ps.89.23'>De Fient saul am nijch äwafaule, en de Sän de Onnjerajchtijchtjeit saul am nijch bedrenje <note>unjadretje</note> ;</verse>
        <verse osisID='Ps.89.24'>En etj well siene Jäajna ver am veschmatre, en siene Haussa well etj schlohne.</verse>
        <verse osisID='Ps.89.25'>En miene Trü en miene Jnod woare met am senne, en derjch mienem Nome woat sien Huarn erhoowe woare.</verse>
        <verse osisID='Ps.89.26'>En etj well siene Haunt aun daut Mäa laje, en siene Rajchte aun de Streem.</verse>
        <verse osisID='Ps.89.27'>Hee woat mie tooroope: Mien Voda best dü, mien Gott, en de Fäls miene Radinj!</verse>
        <verse osisID='Ps.89.28'>Soo well uk etj am tom Easchtjebuarnen moake, tom Hejchsten de Tjeenijchs de Ead.</verse>
        <verse osisID='Ps.89.29'>Eewijch well etj am miene Jnod bewoare, en mien Bund saul am faust bliewe.</verse>
        <verse osisID='Ps.89.30'>En etj well sienem Some ennsate fe emma, en sienen Troon aus de Doag de Himmel.</verse>
        <verse osisID='Ps.89.31'>Wan siene Säns mien Jesatz velohte en nijch enn miene Rajchte waundle,</verse>
        <verse osisID='Ps.89.32'>wan see miene Satzunge entheilje en miene Jeboote nijch hoole,</verse>
        <verse osisID='Ps.89.33'>soo woa etj äare Äwaträdung met de Wead strofe en met Schläaj äare Onnjerajchtijchtjeit.</verse>
        <verse osisID='Ps.89.34'>Oba miene Jnod woa etj nijch von am aufdreie en miene Trü nijch bräatje <note>aufdreie</note> .</verse>
        <verse osisID='Ps.89.35'>Etj woa mienen Bunt nijch entwee en nijch endre, waut fäajegohne es üt miene Leppe.</verse>
        <verse osisID='Ps.89.36'>Eent ha etj enn miene Heilijchtjeit jeschwuare: Wan etj däm Doft beläaje.</verse>
        <verse osisID='Ps.89.37'>Sien Some woat eewijch senne, en sien Troon aus de Sonn ver mie;</verse>
        <verse osisID='Ps.89.38'>Eewijch woat hee fauststohne aus de Mon; en dee Zeij enn de Woltje es trü. (Selah.)</verse>
        <verse osisID='Ps.89.39'>Oba dü hast veschmäte en vestat, best sea zornijch jewäse jäajen dienen Jesaulwten;</verse>
        <verse osisID='Ps.89.40'>dü hast veschmäte dän Bunt von dienem Tjnajcht, hast too Boddem <note>Ead</note> siene Kroon entweiht <note>jeklunjt</note> ;</verse>
        <verse osisID='Ps.89.41'>dü hast aule siene Mia dohljeräte, hast siene Fastinje enn Trimma jelajcht.</verse>
        <verse osisID='Ps.89.42'>Aula, dee opp disem Wajch vebiegohne, ha am beroowt; hee es siene Nobasch tom Spott jeworde.</verse>
        <verse osisID='Ps.89.43'>Dü hast de Rajchte de Bedrenja erhoowe, hast aule siene Fiend frooh jemoakt;</verse>
        <verse osisID='Ps.89.44'>dü hast tridjjehoole sien schoapet Schweat en hast am nijch bestohne lohte emm Kaumf;</verse>
        <verse osisID='Ps.89.45'>dü hast oppheare lohte sienen Glauns en too Ead jeschmäte sienen Troon;</verse>
        <verse osisID='Ps.89.46'>dü hast siene Jügend Doag vetjartat, met Schaund hast dü am bedatjt. (Selah.)</verse>
        <verse osisID='Ps.89.47'>Woo lang, Gott (Harr), west dü die emma wada vestäatje, saul aus Fia dien Oaja brenne?</verse>
        <verse osisID='Ps.89.48'>Bedentj, waut miene Läwestiet es, too wautverre Nijchtijchtjeit dü aule Mensche erschaufe hast!</verse>
        <verse osisID='Ps.89.49'>Woon Maun läft en woat däm Doot nijch seehne, woat siene Seel erleest von de Jewault emm Scheol? (Selah.)</verse>
        <verse osisID='Ps.89.50'>Wua send, o Harr, diene fäaje Jnodengowe, dee dü Doft, enn diene Trü, toojeschwuare hast?</verse>
        <verse osisID='Ps.89.51'>Jedentj, Harr, de Schmach diene Tjnajchts, daut etj enn mienem Bossem droag dän Spott von aul de väle Veltja,</verse>
        <verse osisID='Ps.89.52'>wuamet diene Fiend jespott ha, Gott (Harr), wuamet see jespott ha de Footstaupe von dienem Jesaulwten!</verse>
        <verse osisID='Ps.89.53'>Jepriese es Gott (de Harr) eewijchlijch! Amen, jo, Amen!</verse>
      </chapter>
      <chapter osisID='Ps.90'>
        <verse osisID='Ps.90.1'>Een Jebäd von Mooses, däm Maun Gottes. Harr, dü best onse Wohninj jewäse von Jeschlajcht too Jeschlajcht.</verse>
        <verse osisID='Ps.90.2'>Eea de Boaj jebuare worde, en dü de Ead en dän Eadtjreiss erschaufe <note>jebuare</note> hautst - jo, von Eewijchtjeit too Eewijchtjeit best dü Gott.</verse>
        <verse osisID='Ps.90.3'>Dü latst däm Mensch tom Stoff tridjkohme, en sajchst: Kohmt tridj, jie Menschetjinja!</verse>
        <verse osisID='Ps.90.4'>Dan düsent Joa send enn diene Uage aus de jistasche Dach, wan hee vegohne es, en aus eene Nachtwoak.</verse>
        <verse osisID='Ps.90.5'>Dü schwamst ahn wajch, see send aus een Schlop, Zemorjest aus Grauss, daut ütlat;</verse>
        <verse osisID='Ps.90.6'>zemorjest bläjt daut en wausst; oppenowend woat daut waltj en vedräjt.</verse>
        <verse osisID='Ps.90.7'>Dan wie vegohne derjch dienen Zorn, en derjch diene Wutt woa wie beänjst.</verse>
        <verse osisID='Ps.90.8'>Dü hast onse Onnjerajchtijchtjeite ver die jestalt, ons jeheemet Doone ver daut Lijcht von dienem Aunjesejcht.</verse>
        <verse osisID='Ps.90.9'>Dan aule onse Doag veschwinje derjch dienen Oaja, wie brinje onse Joare too aus een Sefze.</verse>
        <verse osisID='Ps.90.10'>De Doag - onse Joare, - daut send zäwentijch Joa, en wann enn Krauft <note>huag</note> tachentijch Joa, en äa Stolt es Mäj en Nijchtijchtjeit, dan schwind ielt daut vebie, en wie fläaje doahan.</verse>
        <verse osisID='Ps.90.11'>Wäa ertant de Krauft von dienem Zorn, en, diene Ferjcht jemäss, diene Wutt?</verse>
        <verse osisID='Ps.90.12'>Soo leah ons dan onse Doag too tale, omm daut wie een weiset Hoat erlange!</verse>
        <verse osisID='Ps.90.13'>Kohm wada, Gott (Harr)! - Woo lang? - En erboarm die äwa diene Tjnajchts!</verse>
        <verse osisID='Ps.90.14'>Moak ons Zemorjest saut met diene Jnod, soo woa wie juble en ons freie enn aule onse Doag.</verse>
        <verse osisID='Ps.90.15'>Moak ons no de Doag frooh, doa dü ons jeboage hast, no de Joare, doa wie Iebel jeseehne.</verse>
        <verse osisID='Ps.90.16'>Loht diene Tjnajchts seehne dien Doone, en diene Maistät äare Säns!</verse>
        <verse osisID='Ps.90.17'>En de Huld vom Harrn, onsem Gott, es äwa ons! En moak faust äwa ons daut Woatj von onse Henj; jo, daut Woatj von onse Henj, moak daut faust!</verse>
      </chapter>
      <chapter osisID='Ps.91'>
        <verse osisID='Ps.91.1'>Wäa unjrem Schorm <note>emm Schutz</note> vom Hejchsten sett, woat bliewe emm Schaute vom Aulmajchtjen.</verse>
        <verse osisID='Ps.91.2'>Etj saj too Gott (tom Harrn): Miene Tooflucht en miene Burjch; mien Gott, opp am well etj vetrüe.</verse>
        <verse osisID='Ps.91.3'>Dan hee woat die rade von de Schlenj dee Voagel'Jäajasch, von de vedoawliche Past.</verse>
        <verse osisID='Ps.91.4'>Met siene Fitijche woat hee die bedatje, en dü woascht Tooflucht finje unja siene Flijchte; Schild en Schutz es siene Woahrheit.</verse>
        <verse osisID='Ps.91.5'>Dü woascht die nijch ängste fe däm Schratj enne Nacht, ver däm Feila, de aum Dach flijcht,</verse>
        <verse osisID='Ps.91.6'>fe de Past, dee emm Diestren waundelt, ver de Ploag, dee opp Meddach vedoawt.</verse>
        <verse osisID='Ps.91.7'>Düsent woare faule aun diene Sied, en tiendüsent aun diene Rajchte - die woat daut nijch nokohme.</verse>
        <verse osisID='Ps.91.8'>Bloos met diene Uage woascht dü tjitje, en woascht seehne de Vejeltung de Gottloose.</verse>
        <verse osisID='Ps.91.9'>Wiel dü Gott (de Harr), miene Tooflucht, däm Hejchsten, too diene Wohninj jesat hast,</verse>
        <verse osisID='Ps.91.10'>soo woat die tjeen Onnjletj toosteete <note>bejäajne</note> , en tjeene Ploag dienem Zelt nodakohme;</verse>
        <verse osisID='Ps.91.11'>Dan hee woat siene Enjel äwa die befeele, die too bewoare opp aule diene Wäaj.</verse>
        <verse osisID='Ps.91.12'>Oppe Henj woare see die droage, doamet dü dienen Foot nijch aun eenen Steen statst.</verse>
        <verse osisID='Ps.91.13'>Opp Leiw en Otta woascht dü klunje, junge Leiw en Drache woascht dü dohlklunje.</verse>
        <verse osisID='Ps.91.14'>Wiel hee aun mie henjt, well etj am rade; etj well am enn Sejchaheit satte, wiel hee mienen Nome tjannt.</verse>
        <verse osisID='Ps.91.15'>Hee woat mie aunroope, en etj woa am auntwuade, etj woa bie am senne enn de Bedrenjnis; etj woa am rüt riete en am too Ea brinje.</verse>
        <verse osisID='Ps.91.16'>Etj woa am saut moake met een langem Läwe en am mien Heil seehne lohte.</verse>
      </chapter>
      <chapter osisID='Ps.92'>
        <verse osisID='Ps.92.1'>Een Psalm, een Leed. Fe däm Saubatdach.</verse>
        <verse osisID='Ps.92.2'>Daut es goot, Gott (dän Harrn) too danke, en Psalme too sinje dienem Nome, o Hejchsta!</verse>
        <verse osisID='Ps.92.3'>Zemorjest too vetjindje diene Jnod, en de Nacht diene Trü,</verse>
        <verse osisID='Ps.92.4'>too Tienseidje en too Hoap, tom seidespäl met de Zitha!</verse>
        <verse osisID='Ps.92.5'>Dan dü hast mie frooh jemoakt, Gott (Harr), derjch dien Doone; äwa de Woatje diene Henj well etj juble.</verse>
        <verse osisID='Ps.92.6'>Woo groot send diene Woatje, Gott (Harr)! Sea deep send diene Jedanke.</verse>
        <verse osisID='Ps.92.7'>Een onnveninftja Mensch ertjant daut nijch, en een Noa vesteit soowaut nijch.</verse>
        <verse osisID='Ps.92.8'>Wan de Gottloose ütlohte aus Grauss, en aula, dee Iebel doone, bläje, soo passeat daut, doamet see vetiljt woare fe emma.</verse>
        <verse osisID='Ps.92.9'>Oba dü best de Hejchsta <note>hüach bowe</note> opp eewijch, Gott (Harr)!</verse>
        <verse osisID='Ps.92.10'>Dan tjitj, diene Fiend, Gott (Harr), dan tjitj, diene Fiend woare ommkohme; daut woare vestreit woare aule, dee Iebel doone.</verse>
        <verse osisID='Ps.92.11'>Oba dü woascht mien Huarn opphäwe aus von eenem Beffel; met freschem Eelj woa etj äwajegohte woare.</verse>
        <verse osisID='Ps.92.12'>En mien Uag woat siene Lost seehne aun miene Fiend, miene Uahre woare äare Lost heare aun de Iebel doonende, dee jäajen mie oppstohne.</verse>
        <verse osisID='Ps.92.13'>De Jerajchta woat ütlohte aus de Palmboom; aus eene Zeeda opp däm Libanon woat hee wausse.</verse>
        <verse osisID='Ps.92.14'>Dee jeplaunt send enn däm Hüs Gottes (det Harrn) woare bläje enn de Väahäw von onsem Gott.</verse>
        <verse osisID='Ps.92.15'>Noch em Jreissenella droage <note>brinje Frucht</note> see, send sauftvoll en jreen,</verse>
        <verse osisID='Ps.92.16'>omm too vetjindje, daut Gott (de Harr) jerajcht es. Hee es mien Fäls, en tjeen onnrajcht es enn am.</verse>
      </chapter>
      <chapter osisID='Ps.93'>
        <verse osisID='Ps.93.1'>Gott (de Harr) rejeat, hee haft sich betjleet met Huagheit; Gott (de Harr) haft sich betjleet, hee haft sich met Macht ommgortet; uk de Eadtjreiss steit faust, hee woat nijch wanke.</verse>
        <verse osisID='Ps.93.2'>Dien Troon steit von jeehäa faust, von Eewijchtjeit häa best dü.</verse>
        <verse osisID='Ps.93.3'>Streem erhoowe, Gott (Harr), Streem erhoowe äare Stemm, Streem erhoowe äare Jebrüzh.</verse>
        <verse osisID='Ps.93.4'>Gott (de Harr) doa hüach Bowe es jewaultja aus de Stemme groote Wotasch, aus de jewaultje Walle vom Mäa.</verse>
        <verse osisID='Ps.93.5'>Diene Zeijnise send sea toovelohtijch. Dienem Hüs jeziemt Heilijchtjeit, Gott (Harr), opp lange Doag.</verse>
      </chapter>
      <chapter osisID='Ps.94'>
        <verse osisID='Ps.94.1'>Gott de Rache, Harr, Gott de Rache, strohl väa!</verse>
        <verse osisID='Ps.94.2'>Erhäw die, Rejchta de Ead, vejelt de Stolte äa Doone!</verse>
        <verse osisID='Ps.94.3'>Woo lang woare de Gottloose, Gott (Harr), woo lang woare de Gottloose jüble,</verse>
        <verse osisID='Ps.94.4'>woare väasprüdle, Frajchet räde, aule sich rieme, dee Iebel doone?</verse>
        <verse osisID='Ps.94.5'>Dien Voltj, Gott (Harr), veklunje en dien Oawgoot bedretje see.</verse>
        <verse osisID='Ps.94.6'>See brinje de Wätfrües en de Framde omm, en see morde de Weise.</verse>
        <verse osisID='Ps.94.7'>En saje: Jah (de Harr) sitt daut nijch, en de Gott Joakopps moatjt daut nijch.</verse>
        <verse osisID='Ps.94.8'>Nähmt Ennsejcht, jie Onnveninftje unjrem Voltj! En jie Noare, wanea woa jie veständijch woare?</verse>
        <verse osisID='Ps.94.9'>Dee daut Uah jeplaunt haft, sull hee nijch heare? Dee daut Uag jebild, sull hee nijch seehne?</verse>
        <verse osisID='Ps.94.10'>Dee de Veltja trajchtwiest, sull hee nijch strofe, hee, dee de Mensche Ertjantnis leahat?</verse>
        <verse osisID='Ps.94.11'>Gott (de Harr) tjannt de Jedanke von Mensche, daut see een Frodem <note>Iedel</note> send.</verse>
        <verse osisID='Ps.94.12'>Jletjseelijch dee Maun, däm dü strofst, Gott (Harr), en däm dü beleahscht üt dienem Jesatz,</verse>
        <verse osisID='Ps.94.13'>omm am Rü too jäwe ver de beese Doag, bott däm Gottloosen de Kühl jegrowt woat!</verse>
        <verse osisID='Ps.94.14'>Dan Gott (de Harr) woat sien Voltj nijch vesteete, en sien Oawgoot nijch velohte;</verse>
        <verse osisID='Ps.94.15'>dan too Jerajchtijchtjeit woat daut Jerejcht tridjfeahre, en aule von Hoate Opprejchtje woare am folje.</verse>
        <verse osisID='Ps.94.16'>Wäa woat fe mie oppstohne jäajen de Bees'Jesennte? Wäa woat fe mie oppstohne jäajen dee, dee Iebel doone?</verse>
        <verse osisID='Ps.94.17'>Wäa nijch Gott (de Harr) mie eene Help jewäse, weinijch fehld, soo haud miene Seel emm Schweije jewohnt.</verse>
        <verse osisID='Ps.94.18'>Wan etj säd: Mien Foot wankt, soo unjastett mie diene Jnod, Gott (Harr).</verse>
        <verse osisID='Ps.94.19'>Bie miene väle Sorje, enn mienem Enneren, dien Trost erfälle miene Seel.</verse>
        <verse osisID='Ps.94.20'>Sull met die veeent senne de Troon det Vedoawniss, dee üt Onnrajcht een Jesatz moakt?</verse>
        <verse osisID='Ps.94.21'>See drinje ennen opp de Seel de Jerajchte, en onnschuldjet Bloot veüadeele see.</verse>
        <verse osisID='Ps.94.22'>Doch Gott (de Harr) es miene huage Fastinj, en mien Gott de Fäls miene Tooflucht.</verse>
        <verse osisID='Ps.94.23'>En hee lat äare Onnjerajchtijchtjeit opp ahn tridjkohme, en derjch äare Boosheit woat hee ahn vetilje; vetilje woat ahn Gott (de Harr), ons Gott.</verse>
      </chapter>
      <chapter osisID='Ps.95'>
        <verse osisID='Ps.95.1'>Kohmt, loht ons Gott (däm Harrn) toojüble, loht ons toojauchze däm Fäls von onsem Heil!</verse>
        <verse osisID='Ps.95.2'>Loht ons am entjäajen gohne met Dank, loht ons met Psalme am toojauchze!</verse>
        <verse osisID='Ps.95.3'>Dan een groota Gott es de Harr, en een groota Tjeenijch äwa aule Jetta;</verse>
        <verse osisID='Ps.95.4'>enn siene Haund send de Deepe de Ead, en de Huage Boaj send siene;</verse>
        <verse osisID='Ps.95.5'>dan sien es daut Mäa, hee haft daut jemoakt; en daut Dreaje, siene Henj ha daut jemoakt.</verse>
        <verse osisID='Ps.95.6'>Kohmt, loht ons aunbäde en ons dohl betje <note>tjneee</note> , loht ons dohltjnee ver Gott (däm Harrn), dee ons jemoakt haft!</verse>
        <verse osisID='Ps.95.7'>Dan hee es onsa Gott, en wie send daut Voltj opp siene Weid en de Häad siene Haund. - Vondoag, wan jie siene Stemm heare,</verse>
        <verse osisID='Ps.95.8'>vehoat jüne Hoate nijch, aus too Meriba, aus aum Dach von Massa enn de Wieste;</verse>
        <verse osisID='Ps.95.9'>aus jüne Vodasch mie vesochte, mie proowde, en see sache doch mien Woatj!</verse>
        <verse osisID='Ps.95.10'>Veatijch Joa haud etj Äatjel aun däm Jeschlajcht, en etj säd: Een Voltj met errendem Hoate send see. Oba see ha miene Wäaj nijch ertjant;</verse>
        <verse osisID='Ps.95.11'>soo daut etj enn mienem Zorn schwua: Wan see enn miene Rü enngohne woare!</verse>
      </chapter>
      <chapter osisID='Ps.96'>
        <verse osisID='Ps.96.1'>Sinjt Gott (däm Harrn) een niehet Leed, sinjt Gott (däm Harrn), aule Welt!</verse>
        <verse osisID='Ps.96.2'>Sinjt Gott (däm Harrn), preist sienem Nome, vetjindijt von Dach too Dach siene Radung!</verse>
        <verse osisID='Ps.96.3'>Vetalt unja Natsjoone siene Harlijchtjeit, unja aule Veltja siene Wunda!</verse>
        <verse osisID='Ps.96.4'>Dan Gott (de Harr) es groot en sea too lowe, furjchtboa es hee äwa aule Jetta.</verse>
        <verse osisID='Ps.96.5'>Dan aule Jetta de Veltja send Nijchtijchtjeit, oba Gott (de Harr) haft dee Himmel jemoakt.</verse>
        <verse osisID='Ps.96.6'>Maistät en Pracht send ver sienem Aunjesejcht, Macht en Harlijchtjeit enn sienem Heilijchtum.</verse>
        <verse osisID='Ps.96.7'>Jäft Gott (däm Harrn), jie Veltja'Stam, jäft Gott (däm Harrn) Ea en Macht!</verse>
        <verse osisID='Ps.96.8'>Jäft Gott (däm Harrn) de Harlijchtjeit sienem Nome; brinjt eene Opfagow en kohmt enn siene Väahäw!</verse>
        <verse osisID='Ps.96.9'>Bäd Gott (däm Harrn) aun enn heilja Pracht! Zettat ver am, de gaunse Ead!</verse>
        <verse osisID='Ps.96.10'>Sajcht unja de Natsjoone: Gott (de Harr) rejeat! Uk de Eadtjreiss steit faust, hee woat nijch wanke. Hee woat de Veltja rejchte enn jerajchtijchtjeit.</verse>
        <verse osisID='Ps.96.11'>Daut freit sich de Himmel, en de Ead freit sich! Daut rüzht daut Mäa en siene Felle!</verse>
        <verse osisID='Ps.96.12'>Daut freie sich de Felda en aules, waut doabowe es! Dan woare juble aule Beem emm Woold -</verse>
        <verse osisID='Ps.96.13'>ver Gott (däm Harrn); dan hee tjeemt, dan hee tjeemt, de Ead too rejchte: Hee woat däm Eadtjreiss rejchte enn Jerajchtijchtjeit, en de Veltja enn siene Trü.</verse>
      </chapter>
      <chapter osisID='Ps.97'>
        <verse osisID='Ps.97.1'>Gott (de Harr) rejeat. Daut freit sich de Ead, daut freie sich väle Insle!</verse>
        <verse osisID='Ps.97.2'>Woltje en Dunkel send omm am häa; Jerajchtijchtjeit en Jerejcht send de Grund'Fauste von sienem Troon.</verse>
        <verse osisID='Ps.97.3'>Fia jeit ver am häa en entzindet siene Fiend rundomm.</verse>
        <verse osisID='Ps.97.4'>Siene Blitze bedachte däm Eadtjreiss: De Ead sach daut en scheddad.</verse>
        <verse osisID='Ps.97.5'>De Boaj veschmelte aus Waus, ver Gott (däm Harrn), ver däm Harrn de gaunse Ead.</verse>
        <verse osisID='Ps.97.6'>De Himmel vetjindijde siene Jerajchtijchtjeit, en aule Veltja sache siene Harlijchtjeit.</verse>
        <verse osisID='Ps.97.7'>Mucht beschämt woare aule Deena de Bilda, dee de Jetze sich rieme; fault ver am dohl, jie aule Jetta! {Ps.8,6}</verse>
        <verse osisID='Ps.97.8'>Zion head daut en freid sich, en de Dajchta Judas freide sich, wäajen diene Jerejchte, Gott (Harr).</verse>
        <verse osisID='Ps.97.9'>Dan dü, Gott (Harr), best de Hejchsta äwa de gaunse Ead; dü best sea erhoowe äwa aule Jetta.</verse>
        <verse osisID='Ps.97.10'>Dee jie Gott (däm Harrn) leewe, hausst daut Beese! Hee bewoat de Seele von siene Fromme; üt de Haund de Gottloose rad hee ahn.</verse>
        <verse osisID='Ps.97.11'>Lijcht es däm Jerajchten jeseit, en Freid dän von Hoate Opprejchtjen.</verse>
        <verse osisID='Ps.97.12'>Freit jünt, jie Jerajchte, enn Gott (däm Harrn), en preist sien heiljet Jedajchtness.</verse>
      </chapter>
      <chapter osisID='Ps.98'>
        <verse osisID='Ps.98.1'>Een Psalm. Sinjt Gott (däm Harrn) een niehet Leed! Dan hee haft Wunda jedohne; Radung haft am siene Rajchte veschauft en sien heilja Oarm.</verse>
        <verse osisID='Ps.98.2'>Gott (de Harr) haft kund jedohne siene Radung, ver de Uage de Veltja jeopenboat siene Jerajchtijchtjeit.</verse>
        <verse osisID='Ps.98.3'>Hee haft siene Jnod en siene Trü däm Hüs Iesrael jedocht; aule Enj de Ead ha de Radung von onsem Gott jeseehne.</verse>
        <verse osisID='Ps.98.4'>Jubelt Gott (däm Harrn), de gaunse Ead! Bräatjt enn Jubel üt en sinjt Psalme!</verse>
        <verse osisID='Ps.98.5'>Sinjt Psalme Gott (däm Harrn) met de Zitha, met de Zitha en de Stemm met Jesang!</verse>
        <verse osisID='Ps.98.6'>Met Trompeete en däm Schaul de Poosaune jubelt ver däm Tjeenijch, Gott (däm Harrn)!</verse>
        <verse osisID='Ps.98.7'>Daut Mäa rüzht en siene Felle, de Eadtjreiss en dee doabowe wohne!</verse>
        <verse osisID='Ps.98.8'>Muchte de Streem klautsche enn de Henj, muchte juble de Boaj aulatoop -</verse>
        <verse osisID='Ps.98.9'>ver Gott (däm Harr)! Dan hee tjemt, de Ead too rejchte: Hee woat däm Eadtjreiss rejchte enn Jerajchtijchtjeit, en de Veltja enn Rajchtheit.</verse>
      </chapter>
      <chapter osisID='Ps.99'>
        <verse osisID='Ps.99.1'>Gott (de Harr) rejeat: Doa zettre de Veltja; hee troont tweschen dee Cherubim: De Ead wankt.</verse>
        <verse osisID='Ps.99.2'>Groot es Gott (de Harr) enn Zion, en huag es hee äwa aule Veltja.</verse>
        <verse osisID='Ps.99.3'>Preise selle see dienen Nome, däm grooten en furjchtboaren, heilijch es hee, -</verse>
        <verse osisID='Ps.99.4'>en de Krauft vom Tjeenijch, dee daut Rajcht leeft! Dü stalst de Opprejchtijchtjeit faust, dü eewst Rajcht en Jerajchtijchtjeit enn Joakopp.</verse>
        <verse osisID='Ps.99.5'>Erhäwt Gott (dän Harrn), onsem Gott, en fault dohl ver de Footbentj, siene Feet! Heilijch es hee.</verse>
        <verse osisID='Ps.99.6'>Mooses en Aaron unja siene Priesta, en Samuel unja dän, dee sienen Nome aunroope, roopte too Gott (tom Harrn), en hee auntwuad ahn.</verse>
        <verse osisID='Ps.99.7'>Enn de Woltje'Stenda räd hee too ahn; see bewoade siene Zeijnise en de Satzung, dee hee ahn jeef.</verse>
        <verse osisID='Ps.99.8'>Gott (Harr), ons Gott, dü hast ahn jeauntwuat! Een vejäwenda Gott weascht dü ahn, en een racheewenda <note>strofenda</note> äare Dode.</verse>
        <verse osisID='Ps.99.9'>Erhäwt Gott (däm Harrn), onsem Gott, en fault dohl aun sienem heiljen Boaj! Dan heilijch es Gott (de Harr), ons Gott.</verse>
      </chapter>
      <chapter osisID='Ps.100'>
        <verse osisID='Ps.100.1'>Een Psalm biem Dankopfa. Jubelt Gott (däm Harrn), de gaunse Ead.</verse>
        <verse osisID='Ps.100.2'>Deent Gott (däm Harrn) met Freid; kohmt ver sien Aunjesejcht met Jubel!</verse>
        <verse osisID='Ps.100.3'>Ertjant, daut Gott (de Harr) Gott es! Hee haft ons jemoakt, en nijch wie selfst, - sien Voltj en de Häad opp siene Weid.</verse>
        <verse osisID='Ps.100.4'>Kohmt enn siene Puate met Dank, enn siene Väahäw met Loffjesang! Dankt am, preist sienen Nome.</verse>
        <verse osisID='Ps.100.5'>Dan goot es Gott (de Harr); siene Jnod blift eewijchlijch, en siene Trü von Jeschlajcht too Jeschlajcht.</verse>
      </chapter>
      <chapter osisID='Ps.101'>
        <verse osisID='Ps.101.1'>Von Doft. Een Psalm. Von Jnod en Rajcht well etj sinje; die, Gott (Harr), well etj Psalme sinje.</verse>
        <verse osisID='Ps.101.2'>Etj well weis haundle opp vollkohmnem Wajch; - wanea woascht dü no mie kohme? - Emm Enneren enn mienem Hüs well etj met opprejchtijchtjeit enn mienem Hoate waundle.</verse>
        <verse osisID='Ps.101.3'>Etj well tjeen Stetj von Bieleal ver miene Uage stale; daut Doone de Äwaträdunge hauss etj: Daut saul mie nijch aunhafte.</verse>
        <verse osisID='Ps.101.4'>Een vetjeadet Hoat saul von mie wätje; daut Beese well etj nijch tjanne.</verse>
        <verse osisID='Ps.101.5'>Wäa sienen Näajsten heimlijch beläjcht, däm well etj vetilje; wäa stolte Uage en huagmootjen Hoate es, dän well etj nijch dulde.</verse>
        <verse osisID='Ps.101.6'>Miene Uage woare opp de Trühe emm Laund jerejcht senne, doamet see bie mie wohne; wäa opp vollkohmnem Wajch waundelt, dee saul mie deene.</verse>
        <verse osisID='Ps.101.7'>Enn mienem Enneren emm Hüs saul nijch wohne, wäa Druach eewt; wäa Läajes räd, saul nijch bestohne ver miene Uage.</verse>
        <verse osisID='Ps.101.8'>Jieda Morje well etj vetilje aule Gottloose emm Laund, omm üt de Staut Gottes (det Harrn) aule üttorotte, de Iebel doone.</verse>
      </chapter>
      <chapter osisID='Ps.102'>
        <verse osisID='Ps.102.1'>Eenem Elenden sien Jebäd, wann hee veschmacht en siene Kloag ver Gott (däm Harrn) ütsched.</verse>
        <verse osisID='Ps.102.2'>Gott (Harr), hea mien Jebäd, en loht mien Schriee no die kohme!</verse>
        <verse osisID='Ps.102.3'>Vestäatj dien Aunjesejcht nijch ver mie aum Dach miene Bedrenjnis; neij dien Uah no mie; aun däm Dach, doa etj roop, erhea mie schwind!</verse>
        <verse osisID='Ps.102.4'>Dan aus Ruak veschwinje miene Doag, en miene Jläda <note>Knoakes</note> jläje aus een Braund.</verse>
        <verse osisID='Ps.102.5'>Aus Krüt es mien Hoat vesenjt en vewaltjt, daut etj vejäte ha, mien Broot too äte.</verse>
        <verse osisID='Ps.102.6'>Vom Sefze tjleewt miene Stemm en miene Knoakes aun mienem Fleesch.</verse>
        <verse osisID='Ps.102.7'>Etj sie aus een Pelikan enn de Wieste, sie aus de Ul enn de velohtne Städa.</verse>
        <verse osisID='Ps.102.8'>Etj woak, en sie aus een eensauma Voagel oppem Dak.</verse>
        <verse osisID='Ps.102.9'>Däm gaunsen Dach vespotte mie miene Fiend; dee jäajen mie rose, vewensche mie.</verse>
        <verse osisID='Ps.102.10'>Dan etj ät Ausch aus Broot, en mien Jedrentj vemisch etj met Troone,</verse>
        <verse osisID='Ps.102.11'>ver dienem Zorn en dienem Oaja; dan dü hast mie nehejcht jehowe en hast mie hanjeschmäte.</verse>
        <verse osisID='Ps.102.12'>Miene Doag send aus een lang jestratjta Schaute, en etj vedräj aus Grauss.</verse>
        <verse osisID='Ps.102.13'>Oba dü, Gott (Harr), blifst opp eewijch, en dien Jedajchtness {2Mose 3,15} es von Jeschlajcht too Jeschlajcht.</verse>
        <verse osisID='Ps.102.14'>Dü woascht oppstohne, woascht die äwa Zion erboarme; dan daut es Tiet, daut too bejnodje, dan de bestemmte Tiet es jekohme.</verse>
        <verse osisID='Ps.102.15'>Dan diene Tjnajchts ha Jefaule aun siene Steena en ha Metlied met sienem Mellacka.</verse>
        <verse osisID='Ps.102.16'>En de Heide woare däm Nome Gottes (det Harrn) ferjchte, en aule Tjeenijchs de Ead diene Harlijchtjeit.</verse>
        <verse osisID='Ps.102.17'>Dan Gott (de Harr) woat Zion oppbüe, woat enn siene Harlijchtjeit erschiene;</verse>
        <verse osisID='Ps.102.18'>hee woat sich dreie nom Jebäd de Heimatloose, en äa Jebäd woat hee nijch veachte.</verse>
        <verse osisID='Ps.102.19'>Daut woat oppjeschräwe woare fe daut kohmende Jeschlajcht; en een Voltj, daut jeschaufe woare saul, woat Gott (däm Harrn) lowe.</verse>
        <verse osisID='Ps.102.20'>Dan hee haft Huag von sienem Heilijchtum rauf jetjitjt, Gott (de Harr) haft rauf jetjitjt vom Himmel opp de Ead,</verse>
        <verse osisID='Ps.102.21'>omm too heare daut Sefze de Jefangne, omm too leese de Doodes’Tjinja.</verse>
        <verse osisID='Ps.102.22'>Doamet maun däm Nome Gottes (det Harrn) vetjindijt enn Zion, en enn Jerusalem sien Loff,</verse>
        <verse osisID='Ps.102.23'>wan de Veltja aulatoop sich vesaumle woare, en de Tjeenijchritje, omm Gott (däm Harrn) too deene.</verse>
        <verse osisID='Ps.102.24'>Hee haft miene Krauft opp däm Wajch jeboage, haft miene Doag vetjartat.</verse>
        <verse osisID='Ps.102.25'>Etj säd: Mien Gott, nehm mie nijch enn de Halft miene Doag wajch! - Von Jeschlajcht too Jeschlajcht send diene Joare.</verse>
        <verse osisID='Ps.102.26'>Dü hast ver langem de Ead jejrind, en de Himmel send diene Henj äa Woatj.</verse>
        <verse osisID='Ps.102.27'>See woare unjagohne, oba dü blifst; en see aula woare oolt woare aus een Tjleet; aus enn Äwarock woascht dü dee vewaundle, en see woare vewaundelt woare;</verse>
        <verse osisID='Ps.102.28'>Oba dü best dee selwja, {5Mose 32,39; Neh.9,6} en diene Joare ha tjeen Enj.</verse>
        <verse osisID='Ps.102.29'>De Säns von diene Tjnajchts woare wohne, en äa Some woat ver die fauststohne.</verse>
      </chapter>
      <chapter osisID='Ps.103'>
        <verse osisID='Ps.103.1'>Von Doft. Preis Gott (däm Harrn), miene Seel, en aul mien Enneret sienen heiljen Nome!</verse>
        <verse osisID='Ps.103.2'>Preis Gott (däm Harrn), miene Seel, en vejat nijch aule siene Wool'Dode!</verse>
        <verse osisID='Ps.103.3'>Dee vezeit die aule diene Sinde, dee doa aule diene Krankheite heelt;</verse>
        <verse osisID='Ps.103.4'>dee dien Läwe erleest von de Kühl, dee die met Jnod en Erboarme kroont;</verse>
        <verse osisID='Ps.103.5'>dee met Goodem dien Aultoa saut moakt; diene Jügend moakt sich niee aus de vom Odla.</verse>
        <verse osisID='Ps.103.6'>Gott (de Harr) eewt Jerajchtijchtjeit {Ps.11,7} en schauft Rajcht aulem, dee unjadretjt woare.</verse>
        <verse osisID='Ps.103.7'>Hee muak siene Wäaj däm Mooses kund, dän Tjinja Iesrael siene Dode.</verse>
        <verse osisID='Ps.103.8'>Boarmhoatijch en jnädijch es Gott (de Harr) langsom tom Zorn en groot aun Jnod;</verse>
        <verse osisID='Ps.103.9'>Hee woat nijch emma stroofe en nijch eewijch nodroage.</verse>
        <verse osisID='Ps.103.10'>Hee haft ons nijch no onse Sinde jedohne, en no onse Onnjerajchtijchtjeit ons nijch vejelt.</verse>
        <verse osisID='Ps.103.11'>Dan soo huag dee Himmel äwa de Ead es <note>send</note> , es siene Jnod jewaultijch äwa dee, dee am ferjchte;</verse>
        <verse osisID='Ps.103.12'>soo wiet de Ooste es vom Waste, haft hee von ons onse Äwaträdunge wajchjenohme.</verse>
        <verse osisID='Ps.103.13'>Aus een Voda sich äwa de Tjinja erboarmt, soo erboarmt sich Gott (de Harr) äwa dee, dee am ferjchte.</verse>
        <verse osisID='Ps.103.14'>Dan hee tjannt ons Jebild, hee dentjt doaraun, <note>es een jedentj</note> , daut wie Stoff send.</verse>
        <verse osisID='Ps.103.15'>De Mensch - aus Grauss send siene Doag; aus de Bloom oppe Stap, aulsoo bläjt hee.</verse>
        <verse osisID='Ps.103.16'>Dan een Wint foaht doaäwa, enn see es nijch mea, en äare Städ tjannt ahn nijch mea.</verse>
        <verse osisID='Ps.103.17'>Oba de Jnod Gottes (det Harrn) es von Eewijchtjeit too Eewijchtjeit äwa dee, dee am ferjchte, en siene Jerajchtijchtjeit opp Tjinjasch'Tjinja han;</verse>
        <verse osisID='Ps.103.18'>fe dee, dee sienen Bunt hoole, en siene Jeboote jedentje, omm dee too doone.</verse>
        <verse osisID='Ps.103.19'>Gott (de Harr) haft sienen Troon enn däm Himmel faustjestalt, en sien Ritj harscht äwa aules.</verse>
        <verse osisID='Ps.103.20'>Preist Gott (däm Harrn), jie siene Enjel, jie Jewaultje aun Krauft, sien Wuat doonende, jehuarsom de Stemm von sienem Wuat!</verse>
        <verse osisID='Ps.103.21'>Preist Gott (däm Harrn), aul siene Häaschoa, jie siene Deena, sienen Welle Doonende!</verse>
        <verse osisID='Ps.103.22'>Preist Gott (däm Harrn), aul siene Woatje, aun aule Uate siene harschoft! Preist Gott (däm Harrn), miene Seel!</verse>
      </chapter>
      <chapter osisID='Ps.104'>
        <verse osisID='Ps.104.1'>Preist Gott (däm Harrn), miene Seel! Gott (de Harr), mien Gott, dü best sea groot, met Maistät en Pracht best dü jetjleet,</verse>
        <verse osisID='Ps.104.2'>Dü, dee sich aus enn eenem Lijcht tjleet aus enn eenem Äwarock, dee de Himmel ütspreed aus eene Zelt'Datj;</verse>
        <verse osisID='Ps.104.3'>dee siene Bowastowe büst enn de Wotasch; dee de Woltje moakt too sienem Foahtijch, dee doa ommhäa jeit opp de Flijchte vom Wint;</verse>
        <verse osisID='Ps.104.4'>dee siene Enjel too Wint moakt, siene Deena too flaumendem Fia.</verse>
        <verse osisID='Ps.104.5'>Hee haft de Ead jejrind opp äare Grund'Fauste; see woat nijch wanke emma en eewijch.</verse>
        <verse osisID='Ps.104.6'>Met de Deepe Wotasch hautst dü ahn bedatjt aus met eenem Äwarock; de Wota stunde äwa de Boaj.</verse>
        <verse osisID='Ps.104.7'>Ver dienem Schelle rane see, ver diene Donna’Stemm jinje see haustijch wajch -</verse>
        <verse osisID='Ps.104.8'>de Boaj hoowe sich, daut sentje sich de Schluchte - aun däm Uat, däm dü ahn faustjesat hast.</verse>
        <verse osisID='Ps.104.9'>Dü hast ahn eene Jrens jesat, dee see nijch äwaschräde woare; see woare nijch tridjkohme, de Ead too bedatje.</verse>
        <verse osisID='Ps.104.10'>Dü, de Tjwale schetjt enn de Schluchte; tweschen de Boaj rane see doahan;</verse>
        <verse osisID='Ps.104.11'>see drentje aule Tiare vonne Stap, de wille Äsels lasche äarem Darscht;</verse>
        <verse osisID='Ps.104.12'>aun däm selwjen wohne de Väajel vom Himmel, tweschen de Asta lohte see äare Stemm schaule.</verse>
        <verse osisID='Ps.104.13'>Dü, dee de Boaj drentjt üt siene Bowastowe; von de Frucht diene Woatje woat de Ead saut.</verse>
        <verse osisID='Ps.104.14'>Dee Grauss wausse lat fe daut Veeh, en Krüt tom Deenst de Mensche, omm Broot väatobrinje üt de Ead,</verse>
        <verse osisID='Ps.104.15'>en doamet Wien daut Mensche Hoat frooh moakt; omm daut Aunjesejcht jlenzend too moake von Eelj, en doamet Broot daut Mensche Hoat stoatjt.</verse>
        <verse osisID='Ps.104.16'>Daut de Beem Gottes (det Harrn) woare saut, de Zeeda vom Libanon, dee hee jeplaunt haft,</verse>
        <verse osisID='Ps.104.17'>wuaselfst de Väajel naste; de Storjch - Züprese send sien Hüs.</verse>
        <verse osisID='Ps.104.18'>De hüage Boaj send fe de Steenbatj, en enne Steenklufte eene Tooflucht fe de Kanientjes.</verse>
        <verse osisID='Ps.104.19'>Hee haft dän Mon jemoakt fe de bestemmte Tiede; de Sonn weet äaren unjagang.</verse>
        <verse osisID='Ps.104.20'>Dü moakst Diestaness, en daut woat Nacht; enn äa räaje sich aule Tiare emm Woold;</verse>
        <verse osisID='Ps.104.21'>de junge Leiws brelle no Raup en vodre von Gott äare Speise <note>Äte</note> .</verse>
        <verse osisID='Ps.104.22'>De Sonn jeit opp: See tratje sich tridj en loagre sich enn äare Heele.</verse>
        <verse osisID='Ps.104.23'>De Mensch jeit üt aun sien Woatj en aun siene Oabeit, bott Oppenowend.</verse>
        <verse osisID='Ps.104.24'>Woo väl send diene Woatje, Gott (Harr)! Dü hast dee aula met Weissheit jemoakt, voll es de Ead met diene Erschaufung.</verse>
        <verse osisID='Ps.104.25'>Daut Mäa, groot en ütjebreet no aule Siede han: Doa wimmelt daut, ohne Zohl, von Tiare tjlin en groot.</verse>
        <verse osisID='Ps.104.26'>Doa foahre Schäp ommhäa; de Lewiatan, däm dü jemoakt hast, omm doarenn too späle.</verse>
        <verse osisID='Ps.104.27'>See aula lüare opp die, daut dü ahn äare Speise <note>Äte</note> jeffst too siene Tiet.</verse>
        <verse osisID='Ps.104.28'>Dü jeffst ahn: See saumle enn; dü deist diene Henj op: see woare saut met goodem.</verse>
        <verse osisID='Ps.104.29'>Dü vestatjst dien Aunjesejcht: See änjste sich; dü nehmst äarem Odem wajch: see püste üt en gohne tridj no äarem Stoff.</verse>
        <verse osisID='Ps.104.30'>Dü schetjst dienem Odem <note>Jeist</note> üt: See woare jeschaufe, en dü moakst nie daut Ütseehne de Ead.</verse>
        <verse osisID='Ps.104.31'>De Harlijchtjeit Gottes (det Harrn) woat eewijch senne, Gott (de Harr) woat sich freie aun siene Woatje;</verse>
        <verse osisID='Ps.104.32'>dee de Ead auntjitjt, en see scheddat; hee reat de Boaj aun, en see rätjre.</verse>
        <verse osisID='Ps.104.33'>Sinje well etj Gott (däm Harrn) mien Läwe lang, well mienem Gott Psalme sinje, soo lang etj sie.</verse>
        <verse osisID='Ps.104.34'>Mucht am mien Senne aunjenehm senne! Etj woa mie enn Gott (däm Harrn) freie.</verse>
        <verse osisID='Ps.104.35'>De Sinda woare vonne Ead veschwinje, en de Gottloose nijch mea senne. Preis Gott (däm Harrn), miene Seel! Haleluja!</verse>
      </chapter>
      <chapter osisID='Ps.105'>
        <verse osisID='Ps.105.1'>Dankt Gott (däm Harrn), roopt sienen Nome aun, moakt unja de Veltja siene Dode kund.</verse>
        <verse osisID='Ps.105.2'>Sinjt fe am, sinjt am Psalme; sennt äwa aule siene Wundawoatje.</verse>
        <verse osisID='Ps.105.3'>Riemt jünt enn sienem heiljem Nome! Daut freit sich dän äa Hoat, dee Gott (dän Harrn) seatje.</verse>
        <verse osisID='Ps.105.4'>Froagt no Gott (däm Harrn) en siene Macht, seatjt beständijch sien Aunjesejcht.</verse>
        <verse osisID='Ps.105.5'>Jedentjt aun siene Wundawoatje, dee hee jedohne haft, siene Teatjen en de Uadeele üt sienem Mül!</verse>
        <verse osisID='Ps.105.6'>Dü Some Obraums, sien Tjnajcht, jie Säns von Joakopp, siene Üterwälte.</verse>
        <verse osisID='Ps.105.7'>Hee, Gott (de Harr), es ons Gott; siene Jerejchte send opp de gaunse Ead.</verse>
        <verse osisID='Ps.105.8'>Hee jedentjt eewijch aun sienen Bunt, aun daut Wuat, daut hee jeboote haft opp dusent Jeschlajchta han, -</verse>
        <verse osisID='Ps.105.9'>däm hee jemoakt haft met Obraum, en sienen Eid, dän hee Iesak jeschwuare haft.</verse>
        <verse osisID='Ps.105.10'>En hee stald enn Joakopp too Satzung, Iesrael tom eewijen Bunt,</verse>
        <verse osisID='Ps.105.11'>enn däm hee säd: Die well etj daut Laund Kanaan jäwe aus Aundeel von jünem Oawgoot.</verse>
        <verse osisID='Ps.105.12'>Aus see eene jerinje Zohl weare, gauns weinijch en doabenne Framde;</verse>
        <verse osisID='Ps.105.13'>en aus see waundade von Voltj too Voltj, von eenem Tjeenijchritj too eenem aundrem Voltj.</verse>
        <verse osisID='Ps.105.14'>Hee leet tjeenem Mensch too, ahn too bedretje, en äaret haulwe stroft hee Tjeenijchs:</verse>
        <verse osisID='Ps.105.15'>„Taust miene Jesaulwte nijch aun, en miene Profeete doot nuscht Beeset!“</verse>
        <verse osisID='Ps.105.16'>En hee roopt eene Hungaschnoot äwa daut Laund; jiedre Stett von Broot vebruak hee.</verse>
        <verse osisID='Ps.105.17'>Hee schetjt eenen Maun ver ahn häa, Joosaf word aus Tjnajcht vekofft.</verse>
        <verse osisID='Ps.105.18'>See prasste siene Feet enn een Stock <note>Fassle</note> , hee tjeem enn daut Iesa,</verse>
        <verse osisID='Ps.105.19'>bott de Tiet, doa sien Wuat enntroff; daut Wuat Gottes (det Harrn) am jereinijcht haud.</verse>
        <verse osisID='Ps.105.20'>De Tjeenijch schetjt han en leet am loos, de Harscha äwa de Veltja, en muak am frie;</verse>
        <verse osisID='Ps.105.21'>Hee sad am tom Harren äwa sien Hüs, en tom Harscha äwa aul siene Jeeda,</verse>
        <verse osisID='Ps.105.22'>omm siene Ferschte too binje no siene Lost, en daut hee siene Ellteste Weissheit leaht.</verse>
        <verse osisID='Ps.105.23'>En Iesrael kaum no Ejipten, en Joakopp hild sich emm Laund Ham opp.</verse>
        <verse osisID='Ps.105.24'>En hee muak sien Voltj sea fruchtboa, en muak daut stoatja aus siene Bedrenja.</verse>
        <verse osisID='Ps.105.25'>Hee dreid äa Hoat, sien Voltj too hausse, Lest too eewe aun siene Tjnajchts.</verse>
        <verse osisID='Ps.105.26'>Hee schetjt Mooses, sienen Tjnajcht, Aaron, däm hee üterwält haud.</verse>
        <verse osisID='Ps.105.27'>See deede unja ahn siene Teatjen, en Wunda emm Laund Ham.</verse>
        <verse osisID='Ps.105.28'>Hee schetjt Diestaness en muak diesta; en see weare nijch wadaspanstijch jäajen siene Wead.</verse>
        <verse osisID='Ps.105.29'>Hee vewaundeld äare Wota enn Bloot, en leet äare Fesch stoawe.</verse>
        <verse osisID='Ps.105.30'>Daut wimmeld äa Laund voll Pogge, enn de Tjeenijchs'Stowe.</verse>
        <verse osisID='Ps.105.31'>Hee säd, en daut kaume Hunjs'Fleaje, steatj Midje enn aule äare Jäajend.</verse>
        <verse osisID='Ps.105.32'>Hee jeef ahn Hoagel aus Räajen, flaumendet Fia enn äarem Laund;</verse>
        <verse osisID='Ps.105.33'>en hee schluach äare Wienstatj en Fiejebeem, en vebruak de Beem enn äarem Laund.</verse>
        <verse osisID='Ps.105.34'>Hee säd, en daut kaume Heischratje en Grausshoppasch ohne Zohl;</verse>
        <verse osisID='Ps.105.35'>en dee fraute aulet Krüt enn äarem Laund en fraute de Frucht von äare Stap.</verse>
        <verse osisID='Ps.105.36'>En hee schluag aule Easchtjebuart enn äarem Laund, dee aule Easchte äare Krauft.</verse>
        <verse osisID='Ps.105.37'>En hee feahd ahn erüt met Selwa en Gold, en tjeen Tjrentjlijcha wea enn siene Stam.</verse>
        <verse osisID='Ps.105.38'>Frooh wea Ejipten, daut see üttrocke; dan äa Schratj wea opp ahn jefolle.</verse>
        <verse osisID='Ps.105.39'>Hee spreed eene Woltj aus eene Datj üt, en een Fia, de Nacht too bedache.</verse>
        <verse osisID='Ps.105.40'>See vodade, en hee leet Puttjenutts kohme; en met Himmels'Broot foodad hee ahn.</verse>
        <verse osisID='Ps.105.41'>Hee muak dän Steen op, en daut rand Wota erüt; dee rande enn de dreaje Uats aus een Stroom.</verse>
        <verse osisID='Ps.105.42'>Dan hee docht aun sien heiljet Wuat, Obraum, sienem Tjnajcht.</verse>
        <verse osisID='Ps.105.43'>En hee fead sien Voltj erüt met Freid, met Jubel siene Üterwälte.</verse>
        <verse osisID='Ps.105.44'>En hee gauf ahn de Lenda de Veltja, en daut von dee Veltja nauhme see aus Äjendoom;</verse>
        <verse osisID='Ps.105.45'>doamet see siene Satzunge beobachte en siene Jesatze bewoare. Preist Gott (däm Harr)!</verse>
      </chapter>
      <chapter osisID='Ps.106'>
        <verse osisID='Ps.106.1'>Lofft Gott (däm Harrn)! Dankt Gott (däm Harrn)! Dan hee es goot, dan siene Jnod es eewijchlijch.</verse>
        <verse osisID='Ps.106.2'>Wäa woat ütspräatje de Macht'Dode Gottes (det Harrn), heare lohte aul sien Riem?</verse>
        <verse osisID='Ps.106.3'>Jletjseelijch dee daut Rajcht bewoare, de Jerajchtijchtjeit eewt too aule Tiet!</verse>
        <verse osisID='Ps.106.4'>Jedentj mie, Gott (Harr), met de Gonst jäajen dien Voltj; seatj mie met dienem Heil,</verse>
        <verse osisID='Ps.106.5'>Daut etj daut Jletj diene Üterwälte seeh, mie frei aun de Freid met dienem Voltj, mie riem met dienem Oawgoot.</verse>
        <verse osisID='Ps.106.6'>Wie ha jesindijcht met onse Vodasch, ha onnrajcht jedohne, ha jesatzloos jehaundelt.</verse>
        <verse osisID='Ps.106.7'>Onse Vodasch enn Ejipten beachte nijch diene Wunda'Dode, dochte nijch de Menj diene Jnod en weare wadaspanstijch aum Mäa, biem Schelp'Mäa.</verse>
        <verse osisID='Ps.106.8'>Oba hee rad ahn omm sienem Nome haulwen, omm siene Macht kund too doone.</verse>
        <verse osisID='Ps.106.9'>En hee schelld daut Schelp'Mäa, en daut word dreajch; en hee leet ahn derjch de Deepe {Ps.33,7} gohne aus derjch eene Wieste.</verse>
        <verse osisID='Ps.106.10'>En hee rad ahn üt de Haund de Haussa, en erleesd ahn üt de Haund de Fiend.</verse>
        <verse osisID='Ps.106.11'>En de Wota bedatjte äare Bedrenja, nijch eena von ahn bleef äwa.</verse>
        <verse osisID='Ps.106.12'>Doa jleewde see aun siene Wead, see sunge sien Loff.</verse>
        <verse osisID='Ps.106.13'>Schwind vegaute see siene Dode, lüade nijch opp sienen Rot;</verse>
        <verse osisID='Ps.106.14'>En see worde enn de Wieste met bejia erfellt en vesochte Gott en de Wiltnes.</verse>
        <verse osisID='Ps.106.15'>Doa jeef hee ahn äa Bejia, oba hee schetjt Moagatjeit enn äare Seel.</verse>
        <verse osisID='Ps.106.16'>En see worde aufjenstijch opp Mooses emm Loaga, opp Aaron, däm heiljen Gottes (däm Harrn).</verse>
        <verse osisID='Ps.106.17'>De Ead deed sich op, en veschluckt Datan en bedatjt de Rotte Abiram;</verse>
        <verse osisID='Ps.106.18'>En een Fia brennd unja äare Rotte, eene Flaum vebrennd de Gottloose.</verse>
        <verse osisID='Ps.106.19'>See muake een Kaulf aum Horeb en betjte sich ver eenem jegohtnen Bilt;</verse>
        <verse osisID='Ps.106.20'>en see vetüschte äare Harlijchtjeit jäajen daut Bilt von eenem Stia, de Grauss frat.</verse>
        <verse osisID='Ps.106.21'>See vegaute Gott, äaren Rada, dee Grootet jedohne haud enn Ejipten,</verse>
        <verse osisID='Ps.106.22'>wundaboare Dinje emm Laund Ham, Furjchtboaret aum Schelp'Mäa.</verse>
        <verse osisID='Ps.106.23'>Doa säd hee, daut hee ahn vetilje wull, wann nijch Mooses, sien Üterwälta, ver am enn däm Rät jestohne haud, omm sien Oaja vom Vedoawe auftodreie.</verse>
        <verse osisID='Ps.106.24'>En see veachte daut tjestlijche Laund, jleewde sienem Wuat nijch;</verse>
        <verse osisID='Ps.106.25'>en see murrde enn äare Zelte, heade nijch opp de Stemm Gottes (det Harrn).</verse>
        <verse osisID='Ps.106.26'>Doa schwua hee ahn, ahn dohltoschlohne enn de Wieste,</verse>
        <verse osisID='Ps.106.27'>en äaren Some dohltoschlohne unja de Natsjoone en ahn too vestreie enn de Lenda.</verse>
        <verse osisID='Ps.106.28'>En see honge sich aun Baal-Peor en aute Schlachtopfa de Doodes <note>de doodje Jetta</note> ;</verse>
        <verse osisID='Ps.106.29'>en see vebettade am derjch äare Haundlunge, en eene Ploag bruak unja ahn üt.</verse>
        <verse osisID='Ps.106.30'>Doa stund Pinhas opp en eewd Jerejcht, en de Ploag head opp.</verse>
        <verse osisID='Ps.106.31'>En daut wort am too Jerajchtijchtjeit jeräatjent von Jeschlajcht too Jeschlajcht bet enne Eewijchtjeit.</verse>
        <verse osisID='Ps.106.32'>En see veoajade am aun däm Wota von Meriba, en daut jintj Mooses iebel äaret haulwen;</verse>
        <verse osisID='Ps.106.33'>dan see betriebte sienen Jeist, soo daut hee onnbedocht räd met siene Leppe.</verse>
        <verse osisID='Ps.106.34'>See vetiljde de Veltja nijch, von dän Gott (de Harr) ahn jesajcht haud;</verse>
        <verse osisID='Ps.106.35'>en see vemischte sich met de Veltja en leade äare Woatje;</verse>
        <verse osisID='Ps.106.36'>en see deende äare Jetze, en see worde ahn tom Fang'Strang.</verse>
        <verse osisID='Ps.106.37'>En see Opfade äare Säns en äare Dajchta de Demonen,</verse>
        <verse osisID='Ps.106.38'>en see vegohte onnschuldjet Bloot, daut Bloot von äare Säns en äare Dajchta, dee see däm Jetze Kanaan opfade; en daut Laund word derjch Bloot entweiht.</verse>
        <verse osisID='Ps.106.39'>See veonnreinijde sich derjch äare Woatje en huade derjch äare Haundlunge.</verse>
        <verse osisID='Ps.106.40'>Doa brennd de Zorn Gottes (det Harr) jäajen sien Voltj, en hee veaufschüd sien Oawgoot;</verse>
        <verse osisID='Ps.106.41'>en hee jeef ahn enn de Haund de Natsjoone, en äare Haussa harschte äwa ahn;</verse>
        <verse osisID='Ps.106.42'>en äare Fiend bedrenjde ahn, en see worde unja äare Haund jeboage.</verse>
        <verse osisID='Ps.106.43'>Foaken rad hee ahn; oba see weare wadaspanstijch enn äarem Rot, en see sunke han derjch äare Onnjerajchtijchtjeit.</verse>
        <verse osisID='Ps.106.44'>En hee sach äare Bedrenjnise aun, wann hee ahn Schriee head;</verse>
        <verse osisID='Ps.106.45'>en hee docht aun ahn enn sienem Bunt, en daut deed am leed no de väle Jnod.</verse>
        <verse osisID='Ps.106.46'>En hee leet ahn Erboarme finje ver aule, dee ahn jefange wajchjefeat haude.</verse>
        <verse osisID='Ps.106.47'>Rad ons, Gott (Harr), onsa Gott, en saumel ons üt de Veltja, daut wie dienen heiljen Nome preise, daut wie ons rieme enn dienem Loff!</verse>
        <verse osisID='Ps.106.48'>Jepriese es Gott (de Harr), de Gott Iesraels, von Eewijchtjeit too Eewijchtjeit! En aulet Voltj saj: Amen! Lofft Gott (däm Harrn)!</verse>
      </chapter>
      <chapter osisID='Ps.107'>
        <verse osisID='Ps.107.1'>Dankt Gott (däm Harrn), dan hee es goot, dan siene Jnod blift eewijch!</verse>
        <verse osisID='Ps.107.2'>Soo selle de Erleeste Gottes (vom Harrn) saje, dee hee üt de Haund de Bedrenja erleest haft,</verse>
        <verse osisID='Ps.107.3'>en dee hee jesaumelt haft üt de Lenda, vom Oosten en vom Wasten, vom Nuade en vom Mäa.</verse>
        <verse osisID='Ps.107.4'>See errde ommhäa enn de Wieste, opp eedem Wajch, see funge tjeene Wohnuat.</verse>
        <verse osisID='Ps.107.5'>See weare hungrijch en darschtijch, daut veschmacht enn ahn äare Seel.</verse>
        <verse osisID='Ps.107.6'>Doa schreaje see too Gott (tom Harrn) enn äare Bedrenjnis, en üt äare Not rad hee ahn.</verse>
        <verse osisID='Ps.107.7'>En hee leid ahn opp eenem rajchten Wajch, daut see no eenen Wohnuat jelangte.</verse>
        <verse osisID='Ps.107.8'>See selle Gott (däm Harrn) danke wäajen siene Jnod en wäajen siene Wundawoatje aun de Menschetjinja!</verse>
        <verse osisID='Ps.107.9'>Dan hee haft de darschtje Seele saut jemoakt en de hungaje Seel met Goodem jefellt.</verse>
        <verse osisID='Ps.107.10'>De Bewohna de Diestaness en von Doodes'Schaute, jefasselt enn Elend en Iesa:</verse>
        <verse osisID='Ps.107.11'>Wiel see wadaspanstijch jewäse weare jäajen de Wead Gottes en veacht haude däm Rot vom Hejchsten,</verse>
        <verse osisID='Ps.107.12'>soo buag hee äa Hoat derjch Miesaum; see worde schwack, en tjeen Helpa wea doa.</verse>
        <verse osisID='Ps.107.13'>Donn schreaje see too Gott (tom Harrn) enn äare Not, en üt äare Bedrenjnis rad hee ahn.</verse>
        <verse osisID='Ps.107.14'>Hee fead ahn erüt üt de Diestaness en däm Doodes'Schaute, en vereet äare Fassle.</verse>
        <verse osisID='Ps.107.15'>See selle Gott (däm Harrn) danke wäajen siene Jnod en wäajen siene Wundawoatje aun de Menschetjinja!</verse>
        <verse osisID='Ps.107.16'>Dan hee haft de iesane Däare vebroake en de iesane Rijel veschloage.</verse>
        <verse osisID='Ps.107.17'>De Noare liede wäajen däm Wajch äare Äwaträdung en wäajen äare Onnjerajchtijchtjeit.</verse>
        <verse osisID='Ps.107.18'>Äare Seel äatjelt sich fe jiedre Speise, en see kohme bet aun de Doodes'Puat.</verse>
        <verse osisID='Ps.107.19'>Donn schreaje see too Gott (tom Harrn) en äare Not, en üt äare Bedrenjnise rad hee ahn.</verse>
        <verse osisID='Ps.107.20'>Hee schetjt sien Wuat en heeld ahn, en hee rad ahn üt äare Jräwa.</verse>
        <verse osisID='Ps.107.21'>See selle Gott (däm Harrn) danke wäajen siene Jnod en wäajen siene Wundawoatje aun de Menschetjinja;</verse>
        <verse osisID='Ps.107.22'>en Dankopfa opfre en met Jubel vetale siene Dode!</verse>
        <verse osisID='Ps.107.23'>Dee sich opp Schäp oppem Mäa bejäwe, opp groote Wota Haundel driewe,</verse>
        <verse osisID='Ps.107.24'>diese sache de Woatje Gottes (det Harr) en siene Wundawoatje em deepen Mäa:</verse>
        <verse osisID='Ps.107.25'>Hee sajcht en bestalt eenen Stormwind, de siene Walle huag drift.</verse>
        <verse osisID='Ps.107.26'>See foahre enopp nom Himmel, sintje deep rauf; daut schmelt enn de Not äare Seel.</verse>
        <verse osisID='Ps.107.27'>See taumle en schwanke aus een Bedrunkna, en aul äare Weissheit woat too nuscht.</verse>
        <verse osisID='Ps.107.28'>Dan schriee see too Gott (tom Harrn) enn äare Bedrenjnis, en hee feat ahn erüt üt äare Bedrenjnis.</verse>
        <verse osisID='Ps.107.29'>Hee vewaundelt däm Storm enn Rüh, en daut laje sich de Walle.</verse>
        <verse osisID='Ps.107.30'>En see freie sich, daut see sich berüje, en hee feat ahn enn däm jewenschtem Howe.</verse>
        <verse osisID='Ps.107.31'>See selle Gott (däm Harrn) danke wäajen siene Jnod, en wäajen siene Wundawoatje aun de Menschetjinja,</verse>
        <verse osisID='Ps.107.32'>en am erhäwe enn de Vesaumlung vom Voltj, en enn dee Jemeenschoft de Elltesta am lowe!</verse>
        <verse osisID='Ps.107.33'>Hee moakt Streem too Wieste en Wotatjwale too dreajem Laund,</verse>
        <verse osisID='Ps.107.34'>fruchtboaret Laund too Soltstape wäajen de Boosheit dee doa Wohnende.</verse>
        <verse osisID='Ps.107.35'>Hee moakt too Wota'Läajcht de Wieste en dreajet Laund too Wotatjwale;</verse>
        <verse osisID='Ps.107.36'>En hee lat Hungaje doa selfst wohne en ahn eene Wohninj jrinde.</verse>
        <verse osisID='Ps.107.37'>En see beseie Felda en plaunte Wiengoades, dee Frucht brinje aus Arnte;</verse>
        <verse osisID='Ps.107.38'>en hee säajend ahn, en see vemeade sich sea, en äa Veeh lat hee nijch weinijch senne.</verse>
        <verse osisID='Ps.107.39'>En see worde weinja en woare jeboage derjch Bedretjung, Onnjletj en Jauma.</verse>
        <verse osisID='Ps.107.40'>Hee sched veachtung opp Ferschte, en lat ahn ommhäa erre enne Wieste - ohne Wajch;</verse>
        <verse osisID='Ps.107.41'>en hee häwt däm Oamen nehejcht üt däm Elend, en moake Häade aus siene Jeschlajchta.</verse>
        <verse osisID='Ps.107.42'>De Opprejchtje woare daut seehne en sich freie, en aule Onnjerajchtijchtjeit woat äa Mül veschlüte.</verse>
        <verse osisID='Ps.107.43'>Wäa weis es, dee woat dit beachte, en see woare de Jnod Gottes (det Harrn) vestohne.</verse>
      </chapter>
      <chapter osisID='Ps.108'>
        <verse osisID='Ps.108.1'>Een Leed. Een Psalm. Von Doft.</verse>
        <verse osisID='Ps.108.2'>Faust es mien Hoat {Ps.57,8-12}, o Gott! Etj well sinje en Psalme sinje; uk miene Seel. {Ps.7,5}</verse>
        <verse osisID='Ps.108.3'>Woak opp, Hoap en Zitta! Etj well de Morjeroote oppwatje.</verse>
        <verse osisID='Ps.108.4'>Etj well die preise unja de Veltja, Gott (Harr), en die besinje unja Natsjoone;</verse>
        <verse osisID='Ps.108.5'>Dan groot es diene Jnod, bet äwa de Himmel, en bet aunne Woltje diene Trü.</verse>
        <verse osisID='Ps.108.6'>Erhäw die äwa de Himmel, o Gott! En äwa de gaunse Ead es diene Harlijchtjeit!</verse>
        <verse osisID='Ps.108.7'>Doamet diene Jeleefte {Ps.60,7-14} frie jemoakt woare, rad derjch diene Rajchte en erhea ons!</verse>
        <verse osisID='Ps.108.8'>Gott haft enn siene Heilijchtjeit jerät: Etj well frooh senne, well Siechem vedeele, en daut Dohl Sukkot ütmäte.</verse>
        <verse osisID='Ps.108.9'>Mien es Gilead, mien Manase, en Efraim es de Macht von mienem Haupt, Juda mien Harscha'Stock.</verse>
        <verse osisID='Ps.108.10'>Moab es miene Wauschkomm; opp Edom well etj miene Schoo schmiete, äwa de Filista well etj juble.</verse>
        <verse osisID='Ps.108.11'>Wäa woat mie enn de fauste Staut feahre, wäa woat mie bet no Edom leide?</verse>
        <verse osisID='Ps.108.12'>Nijch dü, Gott, dee dü ons veschmäte hast en nijch ütjintjst, o Gott, met onse Häasch?</verse>
        <verse osisID='Ps.108.13'>Schauf ons ne Halp üt de Bedrenjnis! Dan Mensche'Help es iedel.</verse>
        <verse osisID='Ps.108.14'>Met Gott woa wie majchtje Dode doone; en hee, hee woat onse Bedrenja veklunje.</verse>
      </chapter>
      <chapter osisID='Ps.109'>
        <verse osisID='Ps.109.1'>Däm Väasenja. Von Doft. Een Psalm. Gott es mien Riem, sie nijch stell!</verse>
        <verse osisID='Ps.109.2'>Dan daut Mül de Gottloose en daut Mül de Läajes ha sich jäajen mie opjemoakt, met läajna Tunge ha see too mie jeräd;</verse>
        <verse osisID='Ps.109.3'>en met Wead von Hauss ha see mie ommrinjt en ha ohne Uasoak jäajen mie jesträde.</verse>
        <verse osisID='Ps.109.4'>Fe miene Leew fiende see mie aun; oba etj sie emma emm Jebäd.</verse>
        <verse osisID='Ps.109.5'>En see ha mie Beeset fe Goodet erwesse en Hauss fe miene Leew.</verse>
        <verse osisID='Ps.109.6'>Bestal eenen Gottloosen äwa am, en een Aunkloaga <note>Soton</note> steit aun siene Rajchte!</verse>
        <verse osisID='Ps.109.7'>Wan hee jerejcht woat, jeit hee schuldijch üt, en sien Jebäd woat too ne Sind!</verse>
        <verse osisID='Ps.109.8'>Siene Doag send weinje, sien Aumt tjrijcht een aundra!</verse>
        <verse osisID='Ps.109.9'>Siene Säns send Weise, en sien Wief eene Wätfrü!</verse>
        <verse osisID='Ps.109.10'>En muchte siene Säns ommhäa tratje en prachre en wiet auf von äare vewieste Wohninje no Broot seatje!</verse>
        <verse osisID='Ps.109.11'>De Wuchra neemt aules, waut hee haft, en Framde muchte siene Oabeit roowe!</verse>
        <verse osisID='Ps.109.12'>Hee haft tjeenem, dee am Jnod bewoat, en daut es tjeena, dee siene Weise jnädijch es!</verse>
        <verse osisID='Ps.109.13'>Siene Nokohme mucht ütjerot woare; emm foljendem Jeschlajcht lasch äa Nome üt!</verse>
        <verse osisID='Ps.109.14'>Ver Gott (däm Harrn) woat de Onnjerajchtijchtjeit siene Vodasch jedocht, en de Sinde siene Mutta woare nijch ütjelascht woare!</verse>
        <verse osisID='Ps.109.15'>See send beständijch ver Gott (däm Harrn), en hee rot äa Jedajchtniss vonne Ead üt!</verse>
        <verse osisID='Ps.109.16'>Wiel hee nijch doaraun docht, Jnod too eewe, en däm elenden en oamen Maun vefoljd, en däm, dee emm Hoat vezoagt wea, omm am ommtobrinje.</verse>
        <verse osisID='Ps.109.17'>En hee leewd dän Fluch, soo tjemt hee opp am! En hee haud tjeen Jefaule aun Säajen, soo es hee wiet auf von am!</verse>
        <verse osisID='Ps.109.18'>En hee trock Fluch aun aus sien Tjleet, soo drintjt hee aus Wota enn sienem Ennalijchen en aus Eelj enn siene Jläda!</verse>
        <verse osisID='Ps.109.19'>Hee es am aus een Tjleet, enn daut hee sich betjleet, en met eenem Pojass, doamet hee sich emma ommgortet!</verse>
        <verse osisID='Ps.109.20'>Daut es de Loon miena Jäajna von Gott (vom Harrn) üt, en dee, dee Beeset räde jäajen miene Seel!</verse>
        <verse osisID='Ps.109.21'>Oba dü, Gott (Harr), mien Harr, haundel met mie omm dienen Nomes haulwe; wiel diene Jnod goot es, rad mie!</verse>
        <verse osisID='Ps.109.22'>Dan etj, etj sie elend en oam, en mien Hoat es vewundet enn mienem Ennalijchen.</verse>
        <verse osisID='Ps.109.23'>Aus een Schaute, wann hee sich stratjt, etj goh doahan, woa vejoagt aus de Heischratje.</verse>
        <verse osisID='Ps.109.24'>Miene Tjnee schwäatje vom Fauste, en mien Fleesch es aufjemoagat.</verse>
        <verse osisID='Ps.109.25'>En etj, etj sie ahn tom Spott jeworde; wan see mie seehne, scheddre see äa Kopp.</verse>
        <verse osisID='Ps.109.26'>Halp mie, Gott (Harr), mien Gott! Rad mie no diene Jnod!</verse>
        <verse osisID='Ps.109.27'>Doamet see weete, daut dit diene Haund es, daut dü, Gott (Harr), daut jedohne hast.</verse>
        <verse osisID='Ps.109.28'>Loht ahn fleatje, oba dü säajen! See stohne opp, soo loht ahn beschämt woare, en dienen Tjnajcht sich freie.</verse>
        <verse osisID='Ps.109.29'>Loht miene Jäajna betjleet woare met Schaund, en enn äare Schmacht sich betjleede aus enn eenen Mauntel!</verse>
        <verse osisID='Ps.109.30'>Etj woa Gott (däm Harrn) sea preise met mienem Mül, en enne Med väle woa etj am lowe.</verse>
        <verse osisID='Ps.109.31'>Dan hee steit too Rajche vom Oamen, omm am too rade von dän, dee siene Seel rejchte.</verse>
      </chapter>
      <chapter osisID='Ps.110'>
        <verse osisID='Ps.110.1'>Von Doft. Een Psalm. Gott (de Harr) säd too mienem Harrn: Satt die too miene Rajchte; bet etj diene Fiend laj too de Footbentj diene Feet!</verse>
        <verse osisID='Ps.110.2'>Daut Zepta diena Macht woat Gott (de Harr) üt Zion schetje; harsche enne Med von diene Fiend!</verse>
        <verse osisID='Ps.110.3'>Dien Voltj woat voll Wellijchtjeit senne aum Dach diene Macht; enn heilje Pracht, üt däm Schoot de Morjeroot woat die de Deiw diene Jügend kohme.</verse>
        <verse osisID='Ps.110.4'>Jeschwuare haft Gott (de Harr), en daut woat am nijch leet doone: “Dü best Priesta enn Eewijchtjeit no de Wies Melchisedek!“</verse>
        <verse osisID='Ps.110.5'>De Harr aun diene Rajchte, veschmatat Tjeenijchs aum Dach enn sienem Zorn.</verse>
        <verse osisID='Ps.110.6'>Hee woat de unja de Veltja rejchte, hee fellt aules met Doodes; daut Haupt äwa een grootet Laund veschmatat hee.</verse>
        <verse osisID='Ps.110.7'>Oppem Wajch woat hee drintje, üt däm Bach, doaromm woat hee daut Haupt opphäwe.</verse>
      </chapter>
      <chapter osisID='Ps.111'>
        <verse osisID='Ps.111.1'>Preist <note>Dankt</note> Gott (däm Harrn)! Preise well etj Gott (däm Harrn) von gaunsem Hoate emm Tjreiss de Opprejchtje en enn de Jemeende.</verse>
        <verse osisID='Ps.111.2'>Groot send de Woatje Gottes (det Harrn), dee woare von aule erforscht, dee aun ahn Lost ha.</verse>
        <verse osisID='Ps.111.3'>Maistät en Pracht es sien Doone; en siene Jerajchtijchtjeit besteit eewijch.</verse>
        <verse osisID='Ps.111.4'>Hee haft een Jedajchtness jejrindet fe siene Wunda; jnädijch en boarmhoatijch es Gott (de Harr).</verse>
        <verse osisID='Ps.111.5'>Hee haft Speise dän jejäft, dee am ferjchte; hee jedentjt enn Eewijchtjeit sien Bunt.</verse>
        <verse osisID='Ps.111.6'>Hee haft sienem Voltj kund jemoakt de Krauft von siene Macht, omm ahn toojäwe daut Oawgoot de Veltja.</verse>
        <verse osisID='Ps.111.7'>De Woatje von siene Henj send Woahrheit en Rajcht; toovelohtijch send aule siene Väaschrefte,</verse>
        <verse osisID='Ps.111.8'>faustjestalt oppemma, opp eewijch, ütjefeat enn Woahrheit en Opprejchtijchtjeit.</verse>
        <verse osisID='Ps.111.9'>Hee haft Erleesung sienem Voltj jeschetjt, sienen Bunt opp eewijch veordnet; heilijch en furjchtboa es sien Nome.</verse>
        <verse osisID='Ps.111.10'>De Ferjcht Gottes (det Harrn) es de Weissheit Aunfang; goode Ennsejcht ha aule, dee ahn üteewe. Sien Riem besteit eewijch.</verse>
      </chapter>
      <chapter osisID='Ps.112'>
        <verse osisID='Ps.112.1'>Lofft Gott (däm Harrn)! Jletjseelijch de Maun, dee Gott (däm Harrn) ferjcht, dee groote Lost haft aun siene Jeboote!</verse>
        <verse osisID='Ps.112.2'>Sien Some woat majchtijch senne oppe Ead; daut woat jesäajent woare daut Jeschlajcht de Opprejchtje.</verse>
        <verse osisID='Ps.112.3'>Vemäje en Ritjdoom woat enn sienem Hüs senne, en siene Jerajchtijchtjeit besteit eewijch.</verse>
        <verse osisID='Ps.112.4'>Däm Opprejchtjen jeit Lijcht opp enn de Diestaness; hee es jnädijch boarmhoatijch en jerajcht.</verse>
        <verse osisID='Ps.112.5'>Wool däm Maun, dee jnädijch es en liet! Hee woat siene Sach emm Jerejcht derjch feahre;</verse>
        <verse osisID='Ps.112.6'>Dan enn Eewijchtjeit woat hee nijch wanke. Tom eewijen Aundentje woat de Jerajchta senne.</verse>
        <verse osisID='Ps.112.7'>Hee woat sich nijch ferjchte fe beese Norejcht; sien Hoat es faust, vetrütent opp Gott (oppem Harrn).</verse>
        <verse osisID='Ps.112.8'>Befaustijt <note>jestett</note> es sien Hoat; hee ferjcht sich nijch, bet hee siene Lost sitt aun siene Bedrenja.</verse>
        <verse osisID='Ps.112.9'>Hee streit üt, jeft däm Oamen; siene Jerajchtijchtjeit besteit eewijch; sien Huarn woat jehowe woare enn Ea.</verse>
        <verse osisID='Ps.112.10'>De Gottloosa woat daut seehne en sich oajre; met siene Täne woat hee tjnirsche en vegohne, daut Jankre de Gottloose woat unjagohne.</verse>
      </chapter>
      <chapter osisID='Ps.113'>
        <verse osisID='Ps.113.1'>Lofft Gott (däm Harrn)! Lofft, jie Deena Gott (däm Harrn), lofft däm Nome Gottes (det Harrn)!</verse>
        <verse osisID='Ps.113.2'>Jepriese es de Nome Gottes (det Harrn) von nü aun bott enn Eewijchtjeit!</verse>
        <verse osisID='Ps.113.3'>Von Sonneoppgang bet too äarem Unjagang es jelofft de Nome Gottes (det Harrn)!</verse>
        <verse osisID='Ps.113.4'>Huag äwa aule Veltja es Gott (de Harr), äwa de Himmel siene Harlijchtjeit.</verse>
        <verse osisID='Ps.113.5'>Wäa es aus Gott (de Harr),ons Gott, dee huag bowe troont;</verse>
        <verse osisID='Ps.113.6'>dee sich erauf betjt, omm de Himmel en opp de Ead too tjitje?</verse>
        <verse osisID='Ps.113.7'>Dee üt däm Stoff opphäwt däm Jerinjen, üt däm Dratj opphäwt däm Oamen,</verse>
        <verse osisID='Ps.113.8'>omm am sette too lohte bie de Väanähme, {1Sam.2,8} bie de Väanähme von sienem Voltj.</verse>
        <verse osisID='Ps.113.9'>Dee de Onnfruchtboare enn sienem Hüs wohne lat aus eene froohe Mutta von Säns. Lofft Gott (däm Harrn)!</verse>
      </chapter>
      <chapter osisID='Ps.114'>
        <verse osisID='Ps.114.1'>Aus Iesrael üt Ejipte trock, daut Hüs Joakopp üt däm Voltj met eene framde Sproak,</verse>
        <verse osisID='Ps.114.2'>doa wea Juda sien Heilijchtüm, Iesrael siene Harschoft.</verse>
        <verse osisID='Ps.114.3'>Daut Mäa sach daut en rand doavon, de Jordan rand tridjaun ;</verse>
        <verse osisID='Ps.114.4'>De Boaj huppse aus de Batj, de Hoajel aus junge Schop.</verse>
        <verse osisID='Ps.114.5'>Waut wea met die, dü Mäa, daut dü wajch ransd? Dü Jordan, daut dü die tridjdreisd?</verse>
        <verse osisID='Ps.114.6'>Jie Boaj, daut jie huppste aus Batj? Jie Hoajel, aus junge Schop?</verse>
        <verse osisID='Ps.114.7'>Erbäb ver däm Harrn, dü Ead, ver däm Gott Joakopps,</verse>
        <verse osisID='Ps.114.8'>dee däm Fäls vewaundelt enn eenen Wotabach, däm Tjiselsteen enn eene Wotatjwal.</verse>
      </chapter>
      <chapter osisID='Ps.115'>
        <verse osisID='Ps.115.1'>Nijch ons, Gott (Harr), nijch ons, sonda dienem Nome jeef Ea, omm aul dien Goodet, omm diene Woahrheit welle!</verse>
        <verse osisID='Ps.115.2'>Wuaromm sulle de Veltja saje: Wua es dan äa Gott?</verse>
        <verse osisID='Ps.115.3'>Oba ons Gott es enn däm <note>dee</note> Himmel; aules, waut am jefellt, deit hee.</verse>
        <verse osisID='Ps.115.4'>Äare Jetse send Selwa en Gold, een Woatj von Menschehenj.</verse>
        <verse osisID='Ps.115.5'>Een Mül ha see en räde nijch; Uage ha see en seehne nijch;</verse>
        <verse osisID='Ps.115.6'>Uahre ha see en heare nijch; eene Näs ha see en ritje nijch;</verse>
        <verse osisID='Ps.115.7'>See ha Henj en tauste nijch, Feet, en see gohne nijch; tjeen Jelüd jäwe see met äarem Tjälkopp.</verse>
        <verse osisID='Ps.115.8'>Ahn jlitj send dee, dee ahn moake, een jiedra, dee opp ahn vetrüt.</verse>
        <verse osisID='Ps.115.9'>Iesrael, vetrü opp Gott (däm Harrn)! Äare Help en äa Schild es hee.</verse>
        <verse osisID='Ps.115.10'>Hüs Aaron, vetrüt opp Gott (däm Harrn)! Äare Help en äa Schild es hee.</verse>
        <verse osisID='Ps.115.11'>Jie, dee jie Gott (däm Harrn) ferjchte, vetrüt opp Gott (däm Harrn)! Äare Help en Schild es hee.</verse>
        <verse osisID='Ps.115.12'>Gott (de Harr) haft aun ons jedocht, hee woat säajne; hee woat säajne daut Hüs Iesrael, säajne daut hüs Aaron.</verse>
        <verse osisID='Ps.115.13'>Hee woat säajne, dee Gott (däm Harrn) ferjchte, de Tjliene met de Groote.</verse>
        <verse osisID='Ps.115.14'>Gott (de Harr) woat junt doatoo doone, too jünt en too jüne Tjinja.</verse>
        <verse osisID='Ps.115.15'>Jesäajent send jie von Gott (däm Harrn), dee Himmel en Ead jemoakt haft.</verse>
        <verse osisID='Ps.115.16'>De Himmel send dee Himmel Gottes (det Harrn), oba de Ead haft hee de Menschetjinja jejäft.</verse>
        <verse osisID='Ps.115.17'>De Doodje woare Gott (däm Harrn) nijch lowe, noch aula, dee tom Stellsenne rauf foahre;</verse>
        <verse osisID='Ps.115.18'>Oba wie, wie woare Gott (däm Harrn) preise von nü aun bet enne Eewijchtjeit. Lowt Gott (däm Harrn)!</verse>
      </chapter>
      <chapter osisID='Ps.116'>
        <verse osisID='Ps.116.1'>Etj ha Goot (däm Harrn) leef; dan hee head miene Stemm, miene Bedd;</verse>
        <verse osisID='Ps.116.2'>Dan hee haft sien Uah no mie jeneijcht; en etj well am aunroope enn aule miene Doag.</verse>
        <verse osisID='Ps.116.3'>Daut ommjäwe mie Doodesüadeel, en de Bedrenjnise vom Scheol hole mie enn; etj fung Not en Jauma.</verse>
        <verse osisID='Ps.116.4'>En etj roopt däm Nome Gottes (det Harrn) aun: Bitte, Gott (Harr), rad miene Seel!</verse>
        <verse osisID='Ps.116.5'>Jnädijch es Gott (de Harr) en jerajcht, en ons Gott es boarmhoatijch.</verse>
        <verse osisID='Ps.116.6'>Gott (de Harr) bewoat de Eenfeltje; etj wea elend, en hee haft mie jerad.</verse>
        <verse osisID='Ps.116.7'>Kohm wada, miene Seel, too diene Rüh! Dan Gott (de Harr) haft jefaule aun die.</verse>
        <verse osisID='Ps.116.8'>Dan dü hast miene Seel jerad vom Doot, miene Uage von Trone, miene Feet vom Faule.</verse>
        <verse osisID='Ps.116.9'>Etj woa ver Gott (däm Harrn) waundle en däm Laund de Läwendje.</verse>
        <verse osisID='Ps.116.10'>Etj jleew, doaromm räd etj. Etj sie sea jebetjt jewäse.</verse>
        <verse osisID='Ps.116.11'>Etj säd enn miene Veläajenheit: Aule Mensche send Läajna!</verse>
        <verse osisID='Ps.116.12'>Woo saul etj Gott (däm Harrn) aule siene Gootsdoone aun mie vejelte?</verse>
        <verse osisID='Ps.116.13'>Däm Bejcha de Radung well etj näme en aunroope däm Nome Gottes (det Harrn).</verse>
        <verse osisID='Ps.116.14'>Etj well Gott (däm Harrn) mien Vespräatje betohle, jo, emm doabie senne ver sienem gaunsem Voltj.</verse>
        <verse osisID='Ps.116.15'>Kostboa es enn de Uage Gottes (det Harrn) de Doot siene Fromme.</verse>
        <verse osisID='Ps.116.16'>Bitte, Gott (Harr)! Dan etj sie dien Tjnajcht; etj sie dien Tjnajcht, de Sän von diene Tjäatjsche; dü hast miene Fassle jeleest.</verse>
        <verse osisID='Ps.116.17'>Die well etj Dankopfa opfre, en däm Nome Gottes (det Harrn) aunroope.</verse>
        <verse osisID='Ps.116.18'>Etj well Gott (däm Harrn) mien Vespräatje betohle, jo, emm doabie senne ver sienem gaunsem Voltj,</verse>
        <verse osisID='Ps.116.19'>enn de Väahäw vom Hüs Gottes (det Harrn), enn diene Medd, Jerusalem. Lofft Gott (däm Harrn)!</verse>
      </chapter>
      <chapter osisID='Ps.117'>
        <verse osisID='Ps.117.1'>Lofft Gott (däm Harrn), aule Veltja! Riemt am, aule Natsjoone!</verse>
        <verse osisID='Ps.117.2'>Dan mächtijch äwa ons es siene Jnod; en de Woahrheit Gottes (det Harrn) blift eewijch. Lofft Gott (däm Harrn)!</verse>
      </chapter>
      <chapter osisID='Ps.118'>
        <verse osisID='Ps.118.1'>Dankt Gott (däm Harrn)! Dan hee es goot, dan siene Jnod es eewijch.</verse>
        <verse osisID='Ps.118.2'>Doch daut sajcht Iesrael: Dan siene Jnod es eewijch.</verse>
        <verse osisID='Ps.118.3'>Doch daut sajcht daut Hüs Aarons: Dan siene Jnod es eewijch.</verse>
        <verse osisID='Ps.118.4'>Doch daut saje, dee Gott (däm Harrn) ferjchte: Dan siene Jnod es eewijch.</verse>
        <verse osisID='Ps.118.5'>Üt de Bedrenjnis roopt etj too Jah (*Gott); *Jah erhead mie en sad mie enn eenen wieden Rüm.</verse>
        <verse osisID='Ps.118.6'>Gott (de Harr) es fe mie, etj woa mie nijch ferjchte; waut kaun de Menschen mie doone?</verse>
        <verse osisID='Ps.118.7'>Gott (de Harr) es fe mie unja miene Helpa, en etj woa miene Lost seehne aun miene Haussa.</verse>
        <verse osisID='Ps.118.8'>Daut es bäta, opp Gott (däm Harrn) too vetrüe, aus sich opp däm Mensch too velohte.</verse>
        <verse osisID='Ps.118.9'>Daut es bäta, opp Gott (däm Harrn) too vetrüe, aus sich opp Ferschte too velohte.</verse>
        <verse osisID='Ps.118.10'>Aule Natsjoone haude mie ommrinjt; jewess, emm Nome Gottes (det Harrn) vetiljd etj ahn.</verse>
        <verse osisID='Ps.118.11'>See ha mie ommrinjt, jo, mie ommrinjt; jewess, emm Nome Gottes (det Harrn) vetilj etj ahn.</verse>
        <verse osisID='Ps.118.12'>See ha mie ommrinjt aus Biee; see send ütjelascht aus Stachelstrukfia; jewess, emm Nome Gottes (det Harrn) vetiljd etj ahn.</verse>
        <verse osisID='Ps.118.13'>Dü hast mie hoat jestat, omm mie tom Faul too brinje; oba Gottes (de Harr) haft mie jeholpe.</verse>
        <verse osisID='Ps.118.14'>Miene Krauft en mien Jesang es *Jah, en hee es mie too Radung jeworde.</verse>
        <verse osisID='Ps.118.15'>De Jubel Stemme en de Radung es enn de Zelte de Jerajchte; de Rajchte Gottes (det Harrn) deit Machtvollet.</verse>
        <verse osisID='Ps.118.16'>De Rajchte Gottes (det Harrn) es erhoowe, de Rajchte Gottes (det Harrn) deit Machtvollet.</verse>
        <verse osisID='Ps.118.17'>Etj woa nijch stoawe, sonda läwe en de Dode <note>Woatje</note> *Jahs vetale.</verse>
        <verse osisID='Ps.118.18'>*Jah haft mie hoat jestroft, oba däm Doot haft hee mie nijch äwajäft.</verse>
        <verse osisID='Ps.118.19'>Moakt mie de Dooasch de Jerajchtijchtjeit op: Etj well derjch dee enenn gohne, *Jah well etj preise.</verse>
        <verse osisID='Ps.118.20'>Dit es daut Dooa Gottes (det Harrn): De Jerajchte woare doaderjch enenn gohne.</verse>
        <verse osisID='Ps.118.21'>Etj well die preise, dan dü hast mie erheat en best mie too Radung jeworde.</verse>
        <verse osisID='Ps.118.22'>Dee Steen, däm de Bülied veschmäte ha, es too Atjsteen jeworde.</verse>
        <verse osisID='Ps.118.23'>Von Gott (däm Harrn) es dit passeat; wundaboa es daut enn onse Uage.</verse>
        <verse osisID='Ps.118.24'>Dit es de Dach däm Gott (de Harrn) jemoakt haft; loht ons juble en loht ons enn am frooh senne.</verse>
        <verse osisID='Ps.118.25'>Ach, Gott (Harr), rad doch! Ach, Gott (Harr), jef doch Jelinje!</verse>
        <verse osisID='Ps.118.26'>Jesäajent es, dee doa tjemt emm Nome Gottes (det Harrn)! Von däm Hüs Gottes (det Harrn) üt ha wie jünt jesäajent.</verse>
        <verse osisID='Ps.118.27'>Gott (Harr) es Gott, en hee haft ons Lijcht jejäft; binjt daut Fastopfa met Strenj bet aun de Häahna vom Altoa.</verse>
        <verse osisID='Ps.118.28'>Dü best mien Gott, en etj well die preise; mien Gott, etj well die erhäwe.</verse>
        <verse osisID='Ps.118.29'>Dankt Gott (däm Harrn)! Dan hee es goot, dan siene Jnod es eewijch.</verse>
      </chapter>
      <chapter osisID='Ps.119'>
        <verse osisID='Ps.119.1'>Jletjseelijch, dee oppem Wajch onnschuldijch send, dee doa emm Jesatz Gottes (det Harrn) waundle.</verse>
        <verse osisID='Ps.119.2'>Jletjseelijch, dee siene Zeijnise bewoare, dee am von gaunsem Hoaten seatje.</verse>
        <verse osisID='Ps.119.3'>Dee uck tjeen Onnrajcht doone, enn siene Wäaj waundle!</verse>
        <verse osisID='Ps.119.4'>Dü hast diene Väaschrefte jebode, omm dee flietijch too beobachte.</verse>
        <verse osisID='Ps.119.5'>O daut miene Wäaj jerajcht weare, {Hiob 11,13} omm diene Satzunge too beobachte!</verse>
        <verse osisID='Ps.119.6'>Dan woa etj nijch beschämt woare, wan etj acht ha opp aule diene Jeboote.</verse>
        <verse osisID='Ps.119.7'>Met Opprejchtjen Hoate woa etj die preise, wan etj de Rajchte diene Jerajchtijchtjeit jeleat ha.</verse>
        <verse osisID='Ps.119.8'>Etj woa diene Satzunge beobachte; veloht mie nijch gauns en goa.</verse>
        <verse osisID='Ps.119.9'>Woo derjch woat een Jinjlintj sienen Stijch enn Reinheit waundle? Enn däm hee sich no dienem Wuat bewoat.</verse>
        <verse osisID='Ps.119.10'>Met mienem gaunsen Hoate ha etj die jesocht: Loht mie nijch auferre von diene Jeboote!</verse>
        <verse osisID='Ps.119.11'>Enn mienem Hoate ha dien Woat bewoat, omm daut etj nijch jäajen die sindje.</verse>
        <verse osisID='Ps.119.12'>Jepriese best dü Gott (Harr)! Leah mie diene Satzunge!</verse>
        <verse osisID='Ps.119.13'>Met miene Leppe ha etj aule diene Rajchte üt dienem Mül vetalt.</verse>
        <verse osisID='Ps.119.14'>Aun däm Wajch diene Zeijnise ha etj mie jefreit aus äwa aulem Ritjdom.</verse>
        <verse osisID='Ps.119.15'>Äwa diene Väaschrefte well etj senne en achthabe opp diene Stijch.</verse>
        <verse osisID='Ps.119.16'>Aun diene Satzunge ha etj miene Lost; dien Wuat woa etj nijch vejäte.</verse>
        <verse osisID='Ps.119.17'>Doo goodet dienem Tjnajcht, soo woa etj läwe; en etj well dien Wuat bewoare.</verse>
        <verse osisID='Ps.119.18'>Moak miene Uage op, doamet etj enn dienem Jesatz Wunda seeh.</verse>
        <verse osisID='Ps.119.19'>Etj sie een Framda emm Laund, vestäatj diene Jeboote nijch fe mie.</verse>
        <verse osisID='Ps.119.20'>Miene Seel es aule Tiet veräwe vom Velange no diene Rajchte.</verse>
        <verse osisID='Ps.119.21'>Dü hast de Äwamotje jeschellt, de Vefluchte, dee auferre von diene Jeboote.</verse>
        <verse osisID='Ps.119.22'>Nehm von mie Schmach en Veachtung! Dan diene Zeijnise ha etj bewoat.</verse>
        <verse osisID='Ps.119.23'>Uck Ferschte sette en beräde sich jäajen mie, dien Tjnajcht dentjt äwa diene Satzunge.</verse>
        <verse osisID='Ps.119.24'>Diene Zeijnise send uck miene Freid, miene Rotjäwa.</verse>
        <verse osisID='Ps.119.25'>Miene Seel backt aum Stoff; beläw mie no dienem Wuat!</verse>
        <verse osisID='Ps.119.26'>Miene Wäaj ha etj vetalt, en dü hast mie erheat; leah mie diene Satzunge!</verse>
        <verse osisID='Ps.119.27'>Loht mie däm Wajch met diene Väaschrefte vestohne, en senne well etj äwa diene Wunda.</verse>
        <verse osisID='Ps.119.28'>Miene Seel verant fe Trüarijchtjeit enn Troone; rejcht mie opp no dienem Wuat!</verse>
        <verse osisID='Ps.119.29'>Drei von mie auf däm Wajch de Läajes en bejnodij mie met dienem Jesatz!</verse>
        <verse osisID='Ps.119.30'>Etj hab däm Wajch de Woahrheit erwält, ha ver mie jestalt diene Rajchte.</verse>
        <verse osisID='Ps.119.31'>Etj henj aun diene Zeijnise; Gott (Harr), loht mie nijch beschämt woare.</verse>
        <verse osisID='Ps.119.32'>Däm Wajch diene Jeboote woa etj rane, wann dü mienem Hoate Rüm jemoakt habe woascht.</verse>
        <verse osisID='Ps.119.33'>Leah mie, Gott (Harr), däm Wajch no diene Satzunge, en etj well am bet aum Enj bewoare.</verse>
        <verse osisID='Ps.119.34'>Jef mie Ennsejcht, en etj well dien Jesatz bewoare en daut hoole von gaunsem Hoate.</verse>
        <verse osisID='Ps.119.35'>Loht mie opp däm Stijch diena Jeboote waundle! Dan aun am ha etj miene Lost.</verse>
        <verse osisID='Ps.119.36'>Neij mien Hoat no diene Zeijnise en nijch nom Jewenn!</verse>
        <verse osisID='Ps.119.37'>Wenj miene Uage auf, daut see Iedlet nijch seehne! Beläw mie enn diene Wäaj!</verse>
        <verse osisID='Ps.119.38'>Bestädij dienem Tjnajcht diene Vespräatjunge, waltje diene Ferjcht too saje!</verse>
        <verse osisID='Ps.119.39'>Wende auf miene Schmach, dee etj ferjcht! Dan diene Rajchte send goot.</verse>
        <verse osisID='Ps.119.40'>Tjitj, etj velang no diene Väaschrefte; beläw mie enn diene Jerajchtijchtjeit!</verse>
        <verse osisID='Ps.119.41'>En loht äwa mie kohme diene Jnod, Gott (Harr), diene Radung no dienem Vespräatje!</verse>
        <verse osisID='Ps.119.42'>soo woa etj Auntwuat jäwe däm, dee mie Vespott; dan etj vetrü opp dien Wuat.</verse>
        <verse osisID='Ps.119.43'>En nehm mienem Mül nijch gauns wajch daut Wuat de Woahrheit! Dan etj hop opp diene Rajchte.</verse>
        <verse osisID='Ps.119.44'>En hoole well etj dien Jesatz beständijch, emma en eewijch.</verse>
        <verse osisID='Ps.119.45'>En etj woa waundle emm wiedem Rüm; dan no diene Väaschrefte ha etj jetracht.</verse>
        <verse osisID='Ps.119.46'>En ver Tjeenijchs well etj räde von diene Zeijnise en mie nijch schäme.</verse>
        <verse osisID='Ps.119.47'>En etj woa miene Freid habe aun diene Jeboote, dee etj leef ha.</verse>
        <verse osisID='Ps.119.48'>En woa miene Henj opphäwe no diene Jeboote, dee etj leef ha; en äwa diene Satzunge well etj dentje.</verse>
        <verse osisID='Ps.119.49'>Jedentj daut Wuat aun dienem Tjnajcht, opp woone dü mie hast hope lohte!</verse>
        <verse osisID='Ps.119.50'>Dit es mien Troost enn mienem Elend, daut diene Vespräatjunge mie beläwt habe.</verse>
        <verse osisID='Ps.119.51'>De Frajche ha mie äwa aule Moht vespott; von dienem Jesatz sie etj nijch aufjegohne.</verse>
        <verse osisID='Ps.119.52'>Etj docht, Gott (de Harr), diene Rajchte von oole Tiede häa, en etj treest mie.</verse>
        <verse osisID='Ps.119.53'>Zorn'Glooje haft mie jepackt wäajen de Gottloose, dee dien Jesatz velohte.</verse>
        <verse osisID='Ps.119.54'>Diene Satzunge send mien Jesang jewäse emm Hüs miene Piljareis.</verse>
        <verse osisID='Ps.119.55'>De Nacht ha etj aun dienen Nome jedocht, Gott (Harr), en etj ha dien Jesatz jehoole.</verse>
        <verse osisID='Ps.119.56'>Daut es mie passeat, wiel etj diene Väaschrefte bewoat ha.</verse>
        <verse osisID='Ps.119.57'>Mien Deel, Gott (Harr), ha etj jesajcht, es, diene Wead too bewoare.</verse>
        <verse osisID='Ps.119.58'>Von gaunsem Hoate ha etj die jebedd; sie mie jnädijch no dienem Vespräatje!</verse>
        <verse osisID='Ps.119.59'>Etj ha miene Wäaj äwadocht, en miene Feet jedreit no diene Zeijnise.</verse>
        <verse osisID='Ps.119.60'>Etj spood mie en nijch jesiemt, diene Jeboote too hoole.</verse>
        <verse osisID='Ps.119.61'>De Fassle de Gottloose ha mie ommjäwt, dien Jesatz ha etj nijch vejäte.</verse>
        <verse osisID='Ps.119.62'>Omm Meddanacht stoh etj opp, omm die too preise wäajen de Rajchte diene Jerajchtijchtjeit.</verse>
        <verse osisID='Ps.119.63'>Etj sie een Frint aun aule, dee die ferjchte, en dee, dee diene Väaschrefte befolje.</verse>
        <verse osisID='Ps.119.64'>Von diene Jnod, Gott (Harr), es de Ead erfellt; leah mie diene Satzunge!</verse>
        <verse osisID='Ps.119.65'>Dü hast Goodet jedohne aun dienem Tjnajcht, Gott (Harr), no dienem Wuat.</verse>
        <verse osisID='Ps.119.66'>Goode Ennsejcht en Ertjantnis leah mie; dan etj ha diene Jeboote jejleewt.</verse>
        <verse osisID='Ps.119.67'>Eea etj jedemütijcht word, errd etj, oba nü bewoa etj dien Wuat.</verse>
        <verse osisID='Ps.119.68'>Dü best goot en deist Goots; leah mie diene Satzunge.</verse>
        <verse osisID='Ps.119.69'>Läajes ha de Stolte jäajen mie ütjedocht; etj bewoa diene Väaschrefte von gaunsem Hoate.</verse>
        <verse osisID='Ps.119.70'>Äa Hoat es ditj jeworde aus Fat; etj ha miene Lost aun dienem Jesatz.</verse>
        <verse osisID='Ps.119.71'>Daut es goot fe mie, daut etj jedemütijcht word, doamet etj diene Satzunge lead.</verse>
        <verse osisID='Ps.119.72'>Bäta es mie daut Jesatz üt dienem Mül aus Dusende von Gold en Selwa.</verse>
        <verse osisID='Ps.119.73'>Diene Henj ha mie jemoakt en jeschauft; jäf mie Ennsejcht, en etj well diene Jeboote leahre.</verse>
        <verse osisID='Ps.119.74'>Dee die ferjchte, woare mie seehne en sich freie; dan etj ha opp dien Wuat jehopt.</verse>
        <verse osisID='Ps.119.75'>Etj weet, Gott (Harr), daut diene Jerejchte jerajcht send daut dü jedemütijcht hast enn Trüe.</verse>
        <verse osisID='Ps.119.76'>Loht doch diene Jnod mie tom Troost senne, no dienem toosaje aun dienem Tjnajcht!</verse>
        <verse osisID='Ps.119.77'>Loht diene Erboarmunge äwa mie kohme, soo woa etj läwe; dan dien Jesatz es miene Lost.</verse>
        <verse osisID='Ps.119.78'>Loht de Stolte beschämt woare; dan see ha mie ohne Grund Onnrajcht jedohne: etj dentj äwa diene Väaschrefte.</verse>
        <verse osisID='Ps.119.79'>Loht sich no mie dreie, dee die ferjchte en dee diene Zeijnise tjanne!</verse>
        <verse osisID='Ps.119.80'>Loht mien Hoat onnschuldijch senne enn diene Satzunge, doamet etj nijch beschämt woa!</verse>
        <verse osisID='Ps.119.81'>Miene Seel velangt no diene Radung, etj hop opp dien Wuat.</verse>
        <verse osisID='Ps.119.82'>Miene Uage schmachte no dienem Wuat, enn däm etj froag: Wann woascht dü mie treeste?</verse>
        <verse osisID='Ps.119.83'>Dan aus een Schlauch emm Ruak sie etj jeworde; diene Satzunge ha etj nijch vejäte.</verse>
        <verse osisID='Ps.119.84'>Woo väl woare de Doag von dienem Tjnajcht senne? Wanea woascht dü Jerejcht eewe aun miene Vefolja?</verse>
        <verse osisID='Ps.119.85'>De Stolte ha mie Kühle jegrowt, dee, dee nijch no dienem Jesatz send.</verse>
        <verse osisID='Ps.119.86'>Aule diene Jeboote send Trü. See ha mie vefoljt ohne Grund: Halp mie!</verse>
        <verse osisID='Ps.119.87'>Doa fäld weinijch, soo haude see mie oppe Ead venijcht; oba etj ha diene Väaschrefte nijch velohte.</verse>
        <verse osisID='Ps.119.88'>Beläw mie no diene Jnod, en etj well daut Zeijnis üt dienem Mül bewoare.</verse>
        <verse osisID='Ps.119.89'>Enn Eewijchtjeit, Gott (Harr), steit dien Wuat faust enn dee Himmel;</verse>
        <verse osisID='Ps.119.90'>Von Jeschlajcht too Jeschlajcht blift diene Trü; dü hast de Ead faustjestalt, en see steit.</verse>
        <verse osisID='Ps.119.91'>No diene Veordninj steit see vondoag doa, dan aule Dinje deene die.</verse>
        <verse osisID='Ps.119.92'>Wea nijch dien Jesatz miene Lost jewäse, dan wea etj ommjekohme enn mienem Elend.</verse>
        <verse osisID='Ps.119.93'>Opp eewijch woa etj diene Väaschrefte nijch vejäte, dan derjch ahn hast dü mie beläwt.</verse>
        <verse osisID='Ps.119.94'>Etj sie diena, rad mie! Dan etj ha no diene Väaschrefte jetracht.</verse>
        <verse osisID='Ps.119.95'>De Gottloose ha opp mie jelüat, omm mie ommtobrinje; etj acht opp diene Zeijnise.</verse>
        <verse osisID='Ps.119.96'>Von aule Vollkohmenheit ha etj een Enj jeseehne; sea ütjedehnt es dien Jeboot.</verse>
        <verse osisID='Ps.119.97'>Woo leew etj dien Jesatz! Daut es mien Senne däm gaunsen Dach.</verse>
        <verse osisID='Ps.119.98'>Weisa aus miene Fiend muake mie diene Jeboote, dan emma send see bie mie.</verse>
        <verse osisID='Ps.119.99'>Etj sie veständja aus aule miene Leahra, dan diene Zeijnise send mien Senne.</verse>
        <verse osisID='Ps.119.100'>Etj ha mea Ennsejcht aus de Oole, dan diene Väaschrefte ha etj bewoat.</verse>
        <verse osisID='Ps.119.101'>Von jiedrem beesen Stijch ha etj miene Feet tridjjehoole, doamet etj dien Wuat bewoa.</verse>
        <verse osisID='Ps.119.102'>Etj sie nijch von diene Rajchte aufjegohne, dan dü, dü hast mie jeleat.</verse>
        <verse osisID='Ps.119.103'>Woo seet send mienem Bähn diene Wead, mea aus Honnijch mienem Mül!</verse>
        <verse osisID='Ps.119.104'>Üt diene Väaschrefte emfang etj Ennsejcht; doaromm hauss etj jiedrem Stijch de Läajes.</verse>
        <verse osisID='Ps.119.105'>Dien Wuat es Lijcht fe miene Feet en Lijcht fe mienem Stijch.</verse>
        <verse osisID='Ps.119.106'>Etj hab jeschwuare en hool daut, too beobachte de Rajchte von diene Jerajchtijchtjeit.</verse>
        <verse osisID='Ps.119.107'>Etj sie äwa de Moht jedemütijcht; Gott (Harr), beläw mie no dienem Wuat!</verse>
        <verse osisID='Ps.119.108'>Loht die doch wooljefaule, Gott (Harr), de friewellje Opfa üt mienem Mül, leah mie diene Rajchte!</verse>
        <verse osisID='Ps.119.109'>Mien Läwe es emma enn miene Haund, oba dien Jesatz ha etj nijch vejäte.</verse>
        <verse osisID='Ps.119.110'>De Gottloose ha mie eene Schlenj jelajcht, oba von diene Väaschrefte sie etj nijch aufjeerrt.</verse>
        <verse osisID='Ps.119.111'>Diene Zeijnise ha etj mie aus Oawgoot opp eewijch jenohme, dan see send de Freid fe mien Hoat.</verse>
        <verse osisID='Ps.119.112'>Etj ha mien Hoat jeneijcht, diene Satzunge too doone eewijch bet aum Enj.</verse>
        <verse osisID='Ps.119.113'>Dee Dobbelhoatje hauss etj, en etj leew dien Jesatz.</verse>
        <verse osisID='Ps.119.114'>Mien Vestäatj en mien Schilt best dü; opp dien Wuat vetrü etj.</verse>
        <verse osisID='Ps.119.115'>Goht von mie, jie Iebel doonende: Etj well de Jeboote von mienem Gott bewoare.</verse>
        <verse osisID='Ps.119.116'>Unjastett mie no dienem Wuat, soo woa etj läwe; en loht mie nijch beschämt woare enn miene Hopninj!</verse>
        <verse osisID='Ps.119.117'>Unjastett mie, soo woa etj jerad woare; en etj well emma opp diene Satzunge tjitje.</verse>
        <verse osisID='Ps.119.118'>Dü hast aule veacht, dee von diene Satzunge auferre; dan Läajes es äa Droch.</verse>
        <verse osisID='Ps.119.119'>Aus Schlag hast dü wajchjeriemt aule Gottloose de Ead; doaromm leew etj diene Zeijnise.</verse>
        <verse osisID='Ps.119.120'>Ver dienem Schratj schaudat mien Fleesch, en etj ferjcht mie fa dienem Jerejcht.</verse>
        <verse osisID='Ps.119.121'>Etj ha Rajcht en Jerajchtijchtjeit jeeewt; äwaloht mie nijch miene Bedrenja.</verse>
        <verse osisID='Ps.119.122'>Sie Birja fe dienem Tjnajcht tom Gooden; Loht de Stolte mie nijch bedrenje!</verse>
        <verse osisID='Ps.119.123'>Miene Uage schmachte no dienem Heil en no dienem Wuat diene Jerajchtijchtjeit.</verse>
        <verse osisID='Ps.119.124'>Haundel met dienem Tjnajcht no diene Jnod, en leah mie diene Satzunge!</verse>
        <verse osisID='Ps.119.125'>Etj sie dien Tjnajcht, jef mie Ennsejcht, soo woa etj diene Zeijnise ertjane.</verse>
        <verse osisID='Ps.119.126'>Daut es Tiet fe Gott (däm Harrn) too haundle: See ha dien Jesatz jebroake.</verse>
        <verse osisID='Ps.119.127'>Doaromm leew etj diene Jeboote mea aus Gold en reinet Gold;</verse>
        <verse osisID='Ps.119.128'>doaromm hool etj aule diene Väaschrefte fe rajcht; jiedrem Stijch de Läajes hauss etj.</verse>
        <verse osisID='Ps.119.129'>Wundaboa send diene Zeijnise, doaromm bewoat see miene Seel.</verse>
        <verse osisID='Ps.119.130'>Daut opmoake von dienem Wuat jeft Lijcht, en jeft Ennsejcht däm Eenfeltjen.</verse>
        <verse osisID='Ps.119.131'>Etj ha mien Mül wiet opjemoakt en letjmüld, dan etj ha velange no diene Jeboote.</verse>
        <verse osisID='Ps.119.132'>Drei die no mie en sie mie jnädijch, no dee äa Rajcht, dee dienen Nome leewe!</verse>
        <verse osisID='Ps.119.133'>Moak miene Schräd faust enn dienem Wuat, en loht tjeen Onnrajcht mie beharsche!</verse>
        <verse osisID='Ps.119.134'>Erlees mie von de Bedretjung de Mensche, en etj well diene Väaschrefte beobachte.</verse>
        <verse osisID='Ps.119.135'>Loht dien Aunjesejcht dache äwa dienen Tjnajcht, en leah mie diene Satzunge!</verse>
        <verse osisID='Ps.119.136'>Wotabäjche rane üt miene Uage rauf, wiel see dien Jesatz nijch hoole.</verse>
        <verse osisID='Ps.119.137'>Dü best Jerajcht, Gott (Harr), en jerajcht send diene Jerejchte.</verse>
        <verse osisID='Ps.119.138'>Dü hast enn Jerajchtijchtjeit diene Zeijnise jebode en sea enn Trü.</verse>
        <verse osisID='Ps.119.139'>Vetäajt haft mie mien Iewa, dan miene Bedrenja ha diene Wead vejäte.</verse>
        <verse osisID='Ps.119.140'>Sea rein es dien Wuat, en dien Tjnajcht haft daut leef.</verse>
        <verse osisID='Ps.119.141'>Jerinj en veacht sie etj; diene Väaschreft ha etj nijch vejäte.</verse>
        <verse osisID='Ps.119.142'>Diene Jerajchtijchtjeit es eene eewije Jerajchtijchtjeit, en dien Jesatz es Woahrheit.</verse>
        <verse osisID='Ps.119.143'>Angst en Bedrenjnis ha mie errätjt; diene Jeboote send miene Lost.</verse>
        <verse osisID='Ps.119.144'>Jerajchtijchtjeit send diene Zeijnise opp eewijch; jäf mie Ennsejcht, soo woa wie läwe.</verse>
        <verse osisID='Ps.119.145'>Von gaunsem Hoate ha etj jeroopt; erhea mie, Gott (Harr)! Etj well diene Satzunge beobachte.</verse>
        <verse osisID='Ps.119.146'>No däm roopt etj, rad mie! En well diene Zeijnise bewoare.</verse>
        <verse osisID='Ps.119.147'>Ver de Morje schemma kaum etj en ha jeschräje; opp dien Wuat ha etj mie velohte.</verse>
        <verse osisID='Ps.119.148'>Miene Uage send de Nachtwoak veropp jekohme, omm äwa dien Wuat too dentje.</verse>
        <verse osisID='Ps.119.149'>Hea miene Stemm no diene Jnod; Gott (Harr), beläw mie no diene Rajchte!</verse>
        <verse osisID='Ps.119.150'>Nojekohme send dee, dee Schaundboarem nojoage; see send wiet auf von dienem Jesatz.</verse>
        <verse osisID='Ps.119.151'>Dü best dijchtbie, Gott (Harr); en aule diene Jeboote send Woahrheit.</verse>
        <verse osisID='Ps.119.152'>Von oole Tiede häa ha etj üt diene Zeijnise jewisst, daut dü ahn jejrindet hast opp eewijch.</verse>
        <verse osisID='Ps.119.153'>Seeh aun mien Elend en moak mie frie! Dan dien Jesatz ha etj nijch vejäte.</verse>
        <verse osisID='Ps.119.154'>Feah mien Rajcht'Stried en erlees mie! Beläw mie no diene Zeijnise!</verse>
        <verse osisID='Ps.119.155'>De Radung es wiet auf vonne Gottloose, dan no diene Satzunge trachte see nijch.</verse>
        <verse osisID='Ps.119.156'>Väl send diene Erboarmunge, Gott (Harr); beläw mie no diene Rajchte!</verse>
        <verse osisID='Ps.119.157'>Väl send miene Vefolja en miene Bedrenja; von diene Zeijnise sie etj nijch aufjegohne.</verse>
        <verse osisID='Ps.119.158'>De Trüloose ha etj jeseehne, en daut äatjelt mie aun, wiel see dien Wuat nijch beachte.</verse>
        <verse osisID='Ps.119.159'>Tjitj, dan etj ha diene Väaschrefte leef; no diene Jnod, Gott (Harr), beläw mie!</verse>
        <verse osisID='Ps.119.160'>De Stemm von dienem Wuat es Woahrheit, en aule Veordnunge von diene Jerajchtijchtjeit bliewe eewijch.</verse>
        <verse osisID='Ps.119.161'>Ferschte ha mie vefoljt ohne Uasoak; oba ver dienem Wuat haft sich mien Hoat jeferjcht.</verse>
        <verse osisID='Ps.119.162'>Etj frei mie äwa dien Wuat aus eena, dee grooten Raup finjt.</verse>
        <verse osisID='Ps.119.163'>Läajes hauss en veaufschue etj; etj leew dien Jesatz.</verse>
        <verse osisID='Ps.119.164'>Säwen mol aum Dach loow etj die omm de Rajchte diene Jerajchtijchtjeits haulwe.</verse>
        <verse osisID='Ps.119.165'>Groote Fräd ha dee, dee dien Jesatz leewe, en tjeen faule jeft daut fe dee.</verse>
        <verse osisID='Ps.119.166'>Etj ha opp diene Radung jelüat, Gott (Harr); en diene Jeboote ha etj jedohne.</verse>
        <verse osisID='Ps.119.167'>Miene Seel haft diene Zeijnise bewoat, en etj leew dee sea.</verse>
        <verse osisID='Ps.119.168'>Diene Väaschrefte en diene Zeijnise ha etj bewoat, dan aule miene Wäaj send ver die.</verse>
        <verse osisID='Ps.119.169'>Loht mien Schriee dijcht ver die kohme, Gott (Harr); jeff mie Ennsejcht no dienem Wuat!</verse>
        <verse osisID='Ps.119.170'>Loht miene Bedd ver die kohme; rad mie no dienem Wuat!</verse>
        <verse osisID='Ps.119.171'>Miene Leppe selle dienen Loff väastreeme lohte, wann dü mie jeleat hast diene Satzunge.</verse>
        <verse osisID='Ps.119.172'>Miene Tung saul lüd von dienem Wuat räde, dan aule diene Jeboote send Jerajchtijchtjeit.</verse>
        <verse osisID='Ps.119.173'>Loht diene Haunt mie too Help kohme! Dan etj ha diene Väaschrefte erwält.</verse>
        <verse osisID='Ps.119.174'>Etj ha Velange no dienem Heil, Gott (Harr); en dien Jesatz es miene Lost.</verse>
        <verse osisID='Ps.119.175'>Loht miene Seel läwe, en see woat die lowe; en diene Rajchte muchte mie halpe!</verse>
        <verse osisID='Ps.119.176'>Etj sie ommhäa jeerrt aus een veloarnet Schop; seatj dienen Tjnajcht! Dan etj ha diene Jeboote nijch vejäte.</verse>
      </chapter>
      <chapter osisID='Ps.120'>
        <verse osisID='Ps.120.1'>Een Leed - Choral. No Gott (däm Harrn) roopt etj enn miene Bedrenjnis, en hee erhead mie.</verse>
        <verse osisID='Ps.120.2'>Gott (Harr), rad miene Seel vom de läajes Leppe, von de faulsche Tung!</verse>
        <verse osisID='Ps.120.3'>Waut saul hee die jäwe en waut doatoo doone, dü faulsche Tung?</verse>
        <verse osisID='Ps.120.4'>Schoape Feilasch von eenem Jewaultjen, met jläjendje Kole de Ginsta.</verse>
        <verse osisID='Ps.120.5'>Wee mie, daut etj enn Meschech sie, daut etj bie de Zelte Kedar wohn!</verse>
        <verse osisID='Ps.120.6'>Lang haft miene Seel bie dän jewohnt, dee dän Fräd hausse.</verse>
        <verse osisID='Ps.120.7'>Etj well bloos Fräd, oba wan etj räd, soo send see fe Tjrijch.</verse>
      </chapter>
      <chapter osisID='Ps.121'>
        <verse osisID='Ps.121.1'>Een Leed - Choral. Etj häw miene Uage opp no de Boaj, wuahäa miene Help kohme woat.</verse>
        <verse osisID='Ps.121.2'>Miene Help tjemt von Gott (däm Harrn), dee Himmel en Ead jemoakt haft.</verse>
        <verse osisID='Ps.121.3'>Hee woat nijch toolohte, daut dien Foot wankt; dien Beschitza schlapt nijch.</verse>
        <verse osisID='Ps.121.4'>Tjitj, de Beschitza Iesraels, hee es nijch schleeprijch noch schlapt hee.</verse>
        <verse osisID='Ps.121.5'>Gott (de Harr) es dien Beschitza, Gott (de Harr) es dien Schaute äwa diene rajchte Haund.</verse>
        <verse osisID='Ps.121.6'>De Sonn woat die äwadach nijch steatje, noch de Mon de Nacht.</verse>
        <verse osisID='Ps.121.7'>Gott (de Harr) woat die bewoare fe aulem Iebel, hee woat diene Seel bewoare.</verse>
        <verse osisID='Ps.121.8'>Gott (de Harr) woat bewoare dienen Ütgang en dienen Enngang, von nü aun bet enne Eewijchtjeit.</verse>
      </chapter>
      <chapter osisID='Ps.122'>
        <verse osisID='Ps.122.1'>Een Leed – Choral. Von Doft. Etj freid mie, aus see too mie säde: Loht ons nom Hüs Gottes (det Harrn) gohne!</verse>
        <verse osisID='Ps.122.2'>Onse Feet woare enn diene Puate stohne, Jerusalem!</verse>
        <verse osisID='Ps.122.3'>Jerusalem, dee dü oppjebüt best aus eene faust enn sich jeschlohtne Staut,</verse>
        <verse osisID='Ps.122.4'>wuahan de Stam nopp gohne, dee Stam Jahs, een Zeijnis fe Iesrael, too preise däm Nome Gottes (det Harrn)!</verse>
        <verse osisID='Ps.122.5'>Dan doa selfst stohne de Troone tom Jerejcht, de Troone von Dofts Hüs.</verse>
        <verse osisID='Ps.122.6'>Bedd omm Fräd fe Jerusalem! Daut jeit goot dän, dee die leewe!</verse>
        <verse osisID='Ps.122.7'>Fräd es enn diene Fastinj, sejchre Rüh enn diene Paulauste!</verse>
        <verse osisID='Ps.122.8'>Omm miene Breeda en miene Frind äa haulwe well etj saje: Fräd es enn die!</verse>
        <verse osisID='Ps.122.9'>Omm daut Hüs Gottes (det Harrn), von onsem Gott, welle well etj dien Bastet seatje.</verse>
      </chapter>
      <chapter osisID='Ps.123'>
        <verse osisID='Ps.123.1'>Een Leed - Choral. Etj häw miene Uage opp no die, dee dü troonst enn dee <note>däm</note> Himmel!</verse>
        <verse osisID='Ps.123.2'>Tjitj, woo de Uage de Tjnajchts opp de Henj von äarem Harren, woo de Uage de Tjäatjsche opp de Henj von äare Jebeedende, aulsoo send onse Uage jerejcht opp Gott (däm Harrn), onsem Gott, bet hee ons jnädijch es.</verse>
        <verse osisID='Ps.123.3'>Sie ons jnädijch, Gott (Harr), sie ons jnädijch! Dan wie send foaken met Veachtung saut jemoakt worde;</verse>
        <verse osisID='Ps.123.4'>Foaken es onse Seel met däm Spott de Sorjloose saut jemoakt worde, met de Veachtung de Stolte.</verse>
      </chapter>
      <chapter osisID='Ps.124'>
        <verse osisID='Ps.124.1'>Een Leed - Choral. Wan nijch Gott (de Harr) fe ons jewese wea, soo saj doch Iesrael,</verse>
        <verse osisID='Ps.124.2'>wan nijch Gott (de Harr) fe ons jewese wea, aus de Mensche wada jäajen ons oppstunde,</verse>
        <verse osisID='Ps.124.3'>dan läwendijch wudde see ons veschlunge ha, aus äa Zorn jäajen ons oppflaumd;</verse>
        <verse osisID='Ps.124.4'>dan wudde de Wota ons äwaschwamt habe, wudd een Stroom äwa onse Seele jegohne senne;</verse>
        <verse osisID='Ps.124.5'>dan wudde äwa onse Seele de stolte Wota jegohne senne.</verse>
        <verse osisID='Ps.124.6'>Jepriese es Gott (de Harr), dee ons nijch äare Täne tom Raup jeef!</verse>
        <verse osisID='Ps.124.7'>Onse Seel es wajchjerant aus een Voagel üt de Schlenj de Voagelstala; de Schlenj es veräte, en wie send wajchjerant.</verse>
        <verse osisID='Ps.124.8'>Onse Help es emm Nome Gottes (det Harrn), dee Himmel en Ead jemoakt haft.</verse>
      </chapter>
      <chapter osisID='Ps.125'>
        <verse osisID='Ps.125.1'>Een Leed - Choral. Dee opp Gott (däm Harrn) vetrüe, send aus de Boajch Zion, dee nijch wankt, de eewijch blift.</verse>
        <verse osisID='Ps.125.2'>Jerusalem - Boaj send rundomm die häa, soo es Gott (de Harr) rundomm sien Voltj, von nü aun bet enn Eewijchtjeit.</verse>
        <verse osisID='Ps.125.3'>Dan de Zepta de Gottloosijchtjeit woat opp däm Loos de Jerajchte nijch rühe, doamet de Jerajchte äare Henj nijch ütstratje no Onnrajcht.</verse>
        <verse osisID='Ps.125.4'>Doo Goodet, Gott (Harr), dän Gooden en dän, dee opprejchtijch send enn äarem Hoate!</verse>
        <verse osisID='Ps.125.5'>Oba dee opp äare kromme Wäaj aufbäaje, dee woat Gott (de Harr) doahan foahre lohte met dän, dee Fräfel doone. Fräd äwa Iesrael!</verse>
      </chapter>
      <chapter osisID='Ps.126'>
        <verse osisID='Ps.126.1'>Een Leed - Choral. Aus Gott (de Harr) de Jefangne Zions tridjfeahd, wea wie aus Dreemende.</verse>
        <verse osisID='Ps.126.2'>Doa wea ons Mül voll Lache, en onse Tung voll Jubel; doa säd maun unja de Veltja: Gott (de Harr) haft Grootet aun ahn jedohne!</verse>
        <verse osisID='Ps.126.3'>Gott (de Harr) haft Grootet aun ons jedohne: Wie weare freelijch!</verse>
        <verse osisID='Ps.126.4'>Feah onse Jefangne tridj, Gott (Harr), aus Bäatja emm Meddachslaund!</verse>
        <verse osisID='Ps.126.5'>Dee met Trone seie, woare met Jubel arnte.</verse>
        <verse osisID='Ps.126.6'>Hee jeit han unja Hiele en drajcht däm Some tom Ütseie; hee tjeemt nohüs met Jubel en drajcht siene Goawe.</verse>
      </chapter>
      <chapter osisID='Ps.127'>
        <verse osisID='Ps.127.1'>Een Leed - Choral. Von Salomo. Wann Gott (de Harr) daut Hüs nijch büt, vejäfs oabeide doaraun de Bülied; wann Gott (de Harr) de Staut nijch bewacht, vejäfs wacht de Wajchta.</verse>
        <verse osisID='Ps.127.2'>Vejäfs es daut fe jünt, daut jie tiedijch oppstohne, loht oppbliewe, daut Broot de Mäaj äte; aulsoo jeeft hee sienem Jeleeften emm Schlop.</verse>
        <verse osisID='Ps.127.3'>Tjitj, een Oawgoot Gottes (det Harrn) send Säns, eene Beloohninj de Liefs'Frucht.</verse>
        <verse osisID='Ps.127.4'>Aus Feilasch enn eenem Stoatjen siene Haund, soo send de Säns de Jügent:</verse>
        <verse osisID='Ps.127.5'>Jletjseelijch de Maun, dee met ahn sienen Boagehaulta jefellt haft! See woare nijch beschämt woare, wann see met Fiend emm Doa räde.</verse>
      </chapter>
      <chapter osisID='Ps.128'>
        <verse osisID='Ps.128.1'>Een Leed - Choral. Jletjseelijch jiedra, dee Gott (däm Harrn) ferjcht, dee doa waundle enn siene Wäaj!</verse>
        <verse osisID='Ps.128.2'>Dan äte woascht dü de Oabeit von diene Henj; jletjseelijch woascht dü senne, en daut woat die woolgohne.</verse>
        <verse osisID='Ps.128.3'>Diene Frü woat aus een fruchtboara Wienstok emm Enneren von dienem Hüs senne, diene Säns aus Eeljbeem’Auflaja room dienem Desch.</verse>
        <verse osisID='Ps.128.4'>Tjitj, aulsoo woat jesäajent senne de Maun, dee Gott (däm Harrn) ferjcht.</verse>
        <verse osisID='Ps.128.5'>Säajne woat die Gott (de Harr) von Zion üt, en dü woascht daut Jletj Jerusalems seene aule Doag enn dienem Läwe,</verse>
        <verse osisID='Ps.128.6'>en seene dee Tjinja diene Tjinja. - Fräd äwa Iesrael!</verse>
      </chapter>
      <chapter osisID='Ps.129'>
        <verse osisID='Ps.129.1'>Een Leed - Choral. Foaken ha see mie bedrenjt von miene Jügend aun, sajcht doch Iesrael,</verse>
        <verse osisID='Ps.129.2'>Foaken ha see mie bedrenjt von miene Jügend aun; dannoch ha see mie nijch äwawaultijt.</verse>
        <verse osisID='Ps.129.3'>Pläaja ha opp mienem Ridje jepläajcht, ha äare Foare lang jetrocke.</verse>
        <verse osisID='Ps.129.4'>Gott (de Harr) es jerajcht; hee haft daut Strang de Gottloose derjchjeschnäde.</verse>
        <verse osisID='Ps.129.5'>Muchte beschämt woare en tridjgohne aule, dee Zion hausse!</verse>
        <verse osisID='Ps.129.6'>Muchte see senne aus daut Grauss oppe Däatja, daut doa vedräjt, eea maun daut ütrot.</verse>
        <verse osisID='Ps.129.7'>Wuamet de Oabeida siene Haund nijch fellt, noch de Goawebinja sienen Schoot.</verse>
        <verse osisID='Ps.129.8'>En de Vebiegohnende saje nijch: Gottes (det Harrn) Säajen äwa jünt! - Wie säajne jünt emm Nome Gottes (det Harrn).</verse>
      </chapter>
      <chapter osisID='Ps.130'>
        <verse osisID='Ps.130.1'>Een Leed - Choral. Üt däm Deepen roop etj too die, Gott (Harr)!</verse>
        <verse osisID='Ps.130.2'>Harr, hea opp miene Stemm! Loht diene Uare oppmoatjsom senne opp miene beddende Stemm!</verse>
        <verse osisID='Ps.130.3'>Wan dü, Gott (Harr), opp de Onnjerajchtijchtjeite moatjst: Harr, wäa woat bestohne?</verse>
        <verse osisID='Ps.130.4'>Doch bie die es Vejäwunk, doamet dü jeferjcht woascht.</verse>
        <verse osisID='Ps.130.5'>Etj hop opp Gott (däm Harrn), miene Seel hopt; en opp sien Wuat lüa etj.</verse>
        <verse osisID='Ps.130.6'>Miene Seel lüat opp däm Harrn, mea aus de Wajchta opp dän Morje, de Wajchta opp dän Morje.</verse>
        <verse osisID='Ps.130.7'>Hop, Iesrael, opp Gott (däm Harrn)! Dan bie Gott (biem Harrn) es de Jnod, en väl Erleesung bie am.</verse>
        <verse osisID='Ps.130.8'>En hee, hee woat Iesrael erleese von aule siene Sinde.</verse>
      </chapter>
      <chapter osisID='Ps.131'>
        <verse osisID='Ps.131.1'>Een Leed - Choral. Von Doft. Gott (Harr)! Mien Hoat es nijch huag, noch droage sich huag miene Uage; en etj waundel nijch enn Dinje, dee too groot en too wundaboa fe mie send.</verse>
        <verse osisID='Ps.131.2'>Ha etj miene Seel nijch berüjt en jestellt? Aus een aufjewandet Tjint bie siene Mutta, aus daut aufjewande Tjint es miene Seel enn mie.</verse>
        <verse osisID='Ps.131.3'>Hop, Iesrael, opp Gott (däm Harrn) von nü aun bott enn Eewijchtjeit!</verse>
      </chapter>
      <chapter osisID='Ps.132'>
        <verse osisID='Ps.132.1'>Een Leed - Choral. Jedentj, Gott (Harr), däm Doft aul siene Mäaj!</verse>
        <verse osisID='Ps.132.2'>Aus hee Gott (däm Harrn) schwua, een Vespräatje deed däm Majchtjen Joakopps:</verse>
        <verse osisID='Ps.132.3'>“Wann etj enn daut Zelt von mienem Hüs enenn goh, wann etj opp daut Loaga, von mienem Bad, stiee;</verse>
        <verse osisID='Ps.132.4'>wann etj miene Uage nijch schlope loht, noch miene Uageläd schleeprijch too senne;</verse>
        <verse osisID='Ps.132.5'>bott etj eene Städ fe Gott (däm Harrn) finj, Wohninje fe däm Majchtjen Joakopps!“</verse>
        <verse osisID='Ps.132.6'>Tjitj, wie heade von äa <note>Bundes'Lohd</note> enn Efrata, wie funge ahr enn däm Fäld Jaar.</verse>
        <verse osisID='Ps.132.7'>Loht ons enenn gohne enn siene Wohninj, dohlfaule ver de Footbentj siene Feet!</verse>
        <verse osisID='Ps.132.8'>Stoh opp, Gott (Harr), too diene Rü, dü en de Lohd diene Macht!</verse>
        <verse osisID='Ps.132.9'>Loht diene Priesta betjleed woare met Jerajchtijchtjeit, en diene Fromme juble!</verse>
        <verse osisID='Ps.132.10'>Omm Doft, dienen Tjnajcht, haulwe wies nijch auf daut Aunjesejcht von dienem Jesaulwten!</verse>
        <verse osisID='Ps.132.11'>Gott (de Harr) haft däm Doft jeschwuare en Woahrheit, hee woat nijch doavon aufgohne: „Von de Frucht von dienem Lief well etj opp dienem Troon satte.</verse>
        <verse osisID='Ps.132.12'>Wan diene Säns mienen Bunt en miene Zeijnise bewoare, dee etj ahn leahre woa, soo selle uck äare Säns opp dienem Troon eewijch sette.“</verse>
        <verse osisID='Ps.132.13'>Dan Gott (de Harr) haft Zion erwält, daut hee fe siene Wohninj habe wull.</verse>
        <verse osisID='Ps.132.14'>Dit es eewijch miene Rü, hia well etj wohne, dan etj wull daut habe.</verse>
        <verse osisID='Ps.132.15'>Siene Speise well etj ritj säajne, siene Oame met Broot saut moake.</verse>
        <verse osisID='Ps.132.16'>En siene Priesta well etj met Heil betjleede, en siene Fromme woare lüd juble.</verse>
        <verse osisID='Ps.132.17'>Doa well etj daut Huarn Dofts wausse lohte, ha een Laump reed jemoakt fe mienem Jesaulwten.</verse>
        <verse osisID='Ps.132.18'>Siene Fiend well etj met Schaund betjleede, en opp am woat siene Kroon bläje.</verse>
      </chapter>
      <chapter osisID='Ps.133'>
        <verse osisID='Ps.133.1'>Een Leed - Choral. Tjitj, woo goot en woo leeftolijch es daut, wann Breeda enn Eentracht met eenaunda wohne!</verse>
        <verse osisID='Ps.133.2'>Aus daut tjestlijche Eelj opp däm Haupt, daut raufrant opp däm Boat, opp däm Boat Aarons, daut raufrant opp däm Soom siene Tjleeda;</verse>
        <verse osisID='Ps.133.3'>Aus de Deiw vom Hermon, de raufrant opp de Boajch Zion; dan doa haft Gott (de Harr) dän Säajen vesproake, Läwe bet enn Eewijchtjeit.</verse>
      </chapter>
      <chapter osisID='Ps.134'>
        <verse osisID='Ps.134.1'>Een Leed - Choral. Tjitj, preist Gott (däm Harrn), aul de Tjnajchts Gottes (det Harrn), dee jie de Nacht em Hüs Gottes (det Harrn) stohne!</verse>
        <verse osisID='Ps.134.2'>Erhäwt jüne Henj em Heilijchtum en preist Gott (däm Harrn)!</verse>
        <verse osisID='Ps.134.3'>Gott (de Harr) säajent die von Zion üt, dee Himmel en Ead jemoakt haft!</verse>
      </chapter>
      <chapter osisID='Ps.135'>
        <verse osisID='Ps.135.1'>Lofft Gott (däm Harrn)! Lofft däm Nome Gottes (det Harrn)! Lofft jie Tjnajchts Gottes (det Harrn),</verse>
        <verse osisID='Ps.135.2'>dee jie em Hüs Gottes (det Harrn) stohne, enn de Väahäw vom Hüs von onsem Gott!</verse>
        <verse osisID='Ps.135.3'>Lofft Gott (däm Harrn)! Dan goot es Gott (de Harr); sinjt Psalme sienem Nome! Dan hee es leeftolijch.</verse>
        <verse osisID='Ps.135.4'>Dan Gott (de Harr) haft sich Joakopp erwält, Iesrael too sienem Äjendoom.</verse>
        <verse osisID='Ps.135.5'>Dan etj weet, daut Gott (de Harr) groot es, en ons Harr groot äwa aule Jetta.</verse>
        <verse osisID='Ps.135.6'>Aules, waut Gott (de Harr) wooljefellt, deit hee enn dee Himmel en opp de Ead, em Mäa en enn aule Deepe;</verse>
        <verse osisID='Ps.135.7'>Dee Donst oppstiehe lat vonne Enj de Ead, dee Blitz moakt tom Räajen, dee däm Wind rüt feat üt siene Väarotskoma;</verse>
        <verse osisID='Ps.135.8'>Dee de Easchtjebuarne Ejiptens schluag vom Mensch bet tom Veeh,</verse>
        <verse osisID='Ps.135.9'>Teatjen en Wunda schetjt enn diene Medd, Ejipten, jäajen däm Faraoo en jäajen aule siene Tjnajchts;</verse>
        <verse osisID='Ps.135.10'>dee groote Veltja schluach en stoatje Tjeenije dootmuak:</verse>
        <verse osisID='Ps.135.11'>Sihon, däm Tjeenijch de Amorita, en Og, däm Tjeenijch von Basan, en aule Tjeenijchritje Kanaans;</verse>
        <verse osisID='Ps.135.12'>En äa Laund aus Oawgoot jeef, aus Oawgoot sienem Voltj Iesrael.</verse>
        <verse osisID='Ps.135.13'>Gott (de Harr), dien Nome, blift eewijch, Gott (de Harr), dien Jedajchtness {2Mos.3,15} von Jeschlajcht too Jeschlajcht.</verse>
        <verse osisID='Ps.135.14'>Dan Gott (de Harr) woat sien Voltj rejchte, en hee woat sich erboarme äwa siene Tjnajchts. {5Mos.32,36}</verse>
        <verse osisID='Ps.135.15'>De Jetta de Veltja send Selwa en Gold, een Woatj von Menschehenj.</verse>
        <verse osisID='Ps.135.16'>Een Mül ha see en räde nijch; Uage ha see en seene nijch.</verse>
        <verse osisID='Ps.135.17'>Uahre ha see en heare nijch, uck es tjeen Odem enn äarem Mül.</verse>
        <verse osisID='Ps.135.18'>Ahn jlitj send dee, dee ahn moake, een jiedra, dee opp ahn vetrüt.</verse>
        <verse osisID='Ps.135.19'>Hüs Iesrael, preist Gott (dän Harrn)! Hüs Aaron, preist Gott (dän Harrn)!</verse>
        <verse osisID='Ps.135.20'>Hüs Levi, preist Gott (dän Harrn)! Dee jie, Gott (dän Harrn) ferjchte, preist Gott (dän Harrn)!</verse>
        <verse osisID='Ps.135.21'>Jepriese es Gott (de Harrn) von Zion üt, dee enn Jerusalem wohnt! Lofft Gott (däm Harrn!</verse>
      </chapter>
      <chapter osisID='Ps.136'>
        <verse osisID='Ps.136.1'>Preist Gott (dän Harrn)! Dan hee es goot, dan siene Jnod blift eewijchlijch.</verse>
        <verse osisID='Ps.136.2'>Dankt dän Gott de Jetta, dan siene Jnod blift eewijchlijch.</verse>
        <verse osisID='Ps.136.3'>Dankt dän Harrn äwa aule Harren! Dan siene Jnod blift eewijchlijch;</verse>
        <verse osisID='Ps.136.4'>däm, dee groote Wunda deit, hee auleen, dan siene Jnod blift eewijchlijch;</verse>
        <verse osisID='Ps.136.5'>däm, dee de Himmel jemoakt haft met Ennsejcht, dan siene Jnod blift eewijchlijch.</verse>
        <verse osisID='Ps.136.6'>Däm, dee de Ead äwa de Wota ütjebreet haft, dan siene Jnod blift eewijchlijch;</verse>
        <verse osisID='Ps.136.7'>däm, dee groote Lijchta jemoakt haft, dan siene Jnod blift eewijchlijch:</verse>
        <verse osisID='Ps.136.8'>De Sonn omm däm Dach too beharsche, dan siene Jnod blift eewijchlijch,</verse>
        <verse osisID='Ps.136.9'>de Mon en de Stearns omm de Nacht too beharsche, dan siene Jnod blift eewijchlijch;</verse>
        <verse osisID='Ps.136.10'>däm, dee Ejipten schluach aun äare Easchtjebuart, dan siene Jnod blift eewijchlijch,</verse>
        <verse osisID='Ps.136.11'>en Iesrael erüt fead üt äare Medd, dan siene Jnod blift eewijchlijch,</verse>
        <verse osisID='Ps.136.12'>met ne stoatje Haunt en met ütjestratjtem Oarm, dan siene Jnod blift eewijchlijch;</verse>
        <verse osisID='Ps.136.13'>däm, dee daut Schelp'Mäa enn twee Deele deeld, dan siene Jnod blift eewijchlijch;</verse>
        <verse osisID='Ps.136.14'>en Iesrael medden derjchgohne leet, dan siene Jnod blift eewijchlijch,</verse>
        <verse osisID='Ps.136.15'>en däm Faraoo en sien Häa emm Schelp'Mäa schmeet, dan siene Jnod blift eewijchlijch;</verse>
        <verse osisID='Ps.136.16'>däm, dee sien Voltj derjch de Wieste feahd, dan siene Jnod blift eewijchlijch;</verse>
        <verse osisID='Ps.136.17'>däm, dee groote Tjeenijchs schluach, dan siene Jnod blift eewijchlijch,</verse>
        <verse osisID='Ps.136.18'>en majchtje Tjeenijchs schluach, dan siene Jnod blift eewijchlijch:</verse>
        <verse osisID='Ps.136.19'>Sihon, de Tjeenijch de Amorita, dan siene Jnod blift eewijchlijch,</verse>
        <verse osisID='Ps.136.20'>en Og, däm Tjeenijch von Basan, dan siene Jnod blift eewijchlijch,</verse>
        <verse osisID='Ps.136.21'>en äa Laund tom Oawgoot jeef, dan siene Jnod blift eewijchlijch,</verse>
        <verse osisID='Ps.136.22'>tom Oawgoot sienem Tjnajcht Iesrael, dan siene Jnod blift eewijchlijch;</verse>
        <verse osisID='Ps.136.23'>dee aun ons docht enn onse Leajchheit, dan siene Jnod blift eewijchlijch,</verse>
        <verse osisID='Ps.136.24'>en ons rad von onse Bedrenja, dan siene Jnod blift eewijchlijch,</verse>
        <verse osisID='Ps.136.25'>dee aulem Fleesch Speise jeeft, dan siene Jnod blift eewijchlijch.</verse>
        <verse osisID='Ps.136.26'>Dankt däm Gott dee Himmel, dan siene Jnod blift eewijchlijch!</verse>
      </chapter>
      <chapter osisID='Ps.137'>
        <verse osisID='Ps.137.1'>Aun de Streem Babels, doa saut wie en hielde, enndäm wie aun Zion dochte.</verse>
        <verse osisID='Ps.137.2'>Aun de Wiede, enn ahn hong wie onse Hoape opp.</verse>
        <verse osisID='Ps.137.3'>Dan dee ons jefange wajchjefeat haude, vodade doa, von ons, de Wead von eenem Leed, en onse Pienja, velangde frooh too senne: “Sinjt ons eent von Zions Leeda!“</verse>
        <verse osisID='Ps.137.4'>Woo sull wie een Leed Gottes (det Harrn) opp framde Ead sinje?</verse>
        <verse osisID='Ps.137.5'>Wan etj die vejät, Jerusalem, soo vejat miene Rajchte!</verse>
        <verse osisID='Ps.137.6'>Daut backt miene Tung aun mienem Bähn aun, wan etj aun die nijch dentj, wan etj Jerusalem nijch erhäw, äwa miene hejchste Freid!</verse>
        <verse osisID='Ps.137.7'>Jedentj, Gott (Harr), de Tjinja Edom dän Dach Jerusalem, dee doa säde: Vetäajt, vetäajt ahn bet opp äaren Grund! {Obad.1,11-}</verse>
        <verse osisID='Ps.137.8'>Dochta Babel, dü Vewiestete! Jletjseelijch, dee die daut selje vejelt, waut dü ons jedohne hast!</verse>
        <verse osisID='Ps.137.9'>Jletjseelijch, dee diene Tjinja nehmt en ahn veschmatat aun däm Fäls!</verse>
      </chapter>
      <chapter osisID='Ps.138'>
        <verse osisID='Ps.138.1'>Von Doft. Preise well etj die met mienem gaunsem Hoate, ver de Jetta well etj die besinje.</verse>
        <verse osisID='Ps.138.2'>Etj well jäajen dienen heiljen Tempel aunbäde, en dienen Nome preise omm diene Jnod en diene Woahrheit haulwe; dan dü hast dien Wuat groot jemoakt äwa aul dienen Nome.</verse>
        <verse osisID='Ps.138.3'>Aun däm Dach, doa etj roopt, auntwuadst dü mie; dü hast mie ermuntat: Enn miene Seel wea Krauft.</verse>
        <verse osisID='Ps.138.4'>Aule Tjeenije de Ead woare die danke, Gott (Harr), wann se jeheat ha de Wead üt dienem Mül;</verse>
        <verse osisID='Ps.138.5'>en see woare de Wäaj Gottes (det Harrn) besinje, dan groot es de Harlijchtjeit Gottes (det Harrn).</verse>
        <verse osisID='Ps.138.6'>Dan Gott (de Harr) es huag, en hee sitt däm Läajen, en däm Stolten tjannt hee von wiet.</verse>
        <verse osisID='Ps.138.7'>Wan etj medden enn de Jefoah waundel, woascht dü mie beläwe; jäajen däm Zorn miene Fiend woascht dü diene Haund ütstratje, en diene Rajchte woat mie rade.</verse>
        <verse osisID='Ps.138.8'>Gott (de Harr) woat et fe mie vollende, Gott (de Harr), diene Jnod blift eewijchlijch. Loht nijch de Woatje diene Henj!</verse>
      </chapter>
      <chapter osisID='Ps.139'>
        <verse osisID='Ps.139.1'>Däm Väasenja. Von Doft. Een Psalm. Gott (de Harr)! Dü hast mie erforscht en ertjant.</verse>
        <verse osisID='Ps.139.2'>Dü tjannst mien Sette en mien Oppstohne, dü vesteist miene Jedanke von wiet.</verse>
        <verse osisID='Ps.139.3'>Dü sittst mien Waundel en mien Lidje en best vetrüt met miene aule Wäaj.</verse>
        <verse osisID='Ps.139.4'>Dan daut Wuat es noch nijch opp miene Tung, tjitj, Gott (de Harr), dü weetst daut gauns.</verse>
        <verse osisID='Ps.139.5'>Von hinje en von feare hast dü mie ennjeschlohte, en opp mie diene Haund jelajcht.</verse>
        <verse osisID='Ps.139.6'>Ertjantnis, too wundaboa fe mie, too huag: Etj kaun daut nijch bejriepe!</verse>
        <verse osisID='Ps.139.7'>Wuahan sull etj gohne ver dienem Jeist, en wuahan ver dienem Aunjesejcht?</verse>
        <verse osisID='Ps.139.8'>Fuah etj enopp nom Himmel, dü best doa; en moak etj mien Loaga enn däm Scheol <note>Doodesritj</note> , tjitj, dü best doa.</verse>
        <verse osisID='Ps.139.9'>Nehm etj Flijchte de Morjeroot, leet etj mie rauf aum bütaschten Enj vom Mäa,</verse>
        <verse osisID='Ps.139.10'>uck doa selfst wudd diene Haund mie leide, en diene Rajchte mie hoole.</verse>
        <verse osisID='Ps.139.11'>En etj säd: Bloos Diestaness mucht mie ommrinje, en Nacht wea daut Lijcht omm mie häa:</verse>
        <verse osisID='Ps.139.12'>uck Diestaness wudd ver die nijch diesta, en de Nacht wudd dache aus de Dach, de Diestaness wea aus daut Lijcht.</verse>
        <verse osisID='Ps.139.13'>Dan dü hast miene Neare jeschaufe; dü muakst mie enn miene Mutta'Lief.</verse>
        <verse osisID='Ps.139.14'>Etj dank die doaväa, daut etj opp eene erstaunlijche Oat jemoakt sie. Wundaboa send diene Woatje, en miene Seel weet daut sea goot.</verse>
        <verse osisID='Ps.139.15'>Miene Jestault wea ver die nijch vestoake, aus etj jemoakt word em Jeheemen, jewirtjt aus een Kunnstwoatj enn de unjaschte Uate de Ead.</verse>
        <verse osisID='Ps.139.16'>Mienem Tjiem sache diene Uage, en enn dien Buak weare see aula ennjeschräwe; de Doag, dee noch woare sulle, aus nijch eena von ahn wea.</verse>
        <verse osisID='Ps.139.17'>En woo kostboa send mie diene Jedanke, o Gott! Woo groot send äare Somme!</verse>
        <verse osisID='Ps.139.18'>Wull etj dee tale, äare send mea aus daut Saunt. Etj watj opp en sie noch bie die.</verse>
        <verse osisID='Ps.139.19'>Muchst dü, o Gott, däm Gottloosen dootmoake! En jie Blootmensche goht wajch von mie!</verse>
        <verse osisID='Ps.139.20'>Dee, dee die tom Vebräatje aunräde, dee too Läajes schweare, {2Mos.20,7} diene Fiend.</verse>
        <verse osisID='Ps.139.21'>Hauss etj nijch, Gott (Harr), dee die hausse, en veaufschue etj nijch, dee jäajen die oppstohne?</verse>
        <verse osisID='Ps.139.22'>Met vollkohmnem Hauss hauss etj ahn, see send Fiend fe mie.</verse>
        <verse osisID='Ps.139.23'>Erforsch mie, Gott, en ertjan mien Hoat; proow mie en ertjan miene Jedanke!</verse>
        <verse osisID='Ps.139.24'>En seeh, auf een Wäaj de Mäaj bie mie es, en leid mie opp eewijem Wajch!</verse>
      </chapter>
      <chapter osisID='Ps.140'>
        <verse osisID='Ps.140.1'>Däm Väasenja. Een Psalm von Doft.</verse>
        <verse osisID='Ps.140.2'>Rad mie, Gott (Harr), von däm beesen Mensch; fe däm Maun de Jewault deit bewoa mie!</verse>
        <verse osisID='Ps.140.3'>Waltje em Hoat Boosheit ersenne, en jieda Dach Tjrijch aunreitse!</verse>
        <verse osisID='Ps.140.4'>See schoape äare Tunge aus eene Schlang; Ottajeft es unja äare Leppe! (Selah)</verse>
        <verse osisID='Ps.140.5'>Bewoa mie, Gott (Harr), fe de Henj de Gottloose, fe däm Maun de Jewault deit bewoa mie, waltje doaropp senne, miene Schräd tom Faul too brinje!</verse>
        <verse osisID='Ps.140.6'>De Stolte ha mie heimlijch eene Schlenj en Faul'Strenj jelajcht, een Nat jespaunt aune Sied vom Stijch, see ha mie Faule jestalt. - (Selah)</verse>
        <verse osisID='Ps.140.7'>Etj säd too Gott (tom Harrn): Dü best mien Gott! Nehm too Uahre, Gott (Harr), de Stemm von mienem Bedde!</verse>
        <verse osisID='Ps.140.8'>Gott (Harr), de Harr, es de Krauft miene Radinj; dü hast mien Haupt bedatjt aum Kaumf'Dach.</verse>
        <verse osisID='Ps.140.9'>Loht nijch too, Gott (Harr), de Janka dee Gottloose, loht sien Väahabe nijch jelinje: see wudde sich erhäwe. (Selah)</verse>
        <verse osisID='Ps.140.10'>Dee äare Tjap, dee mie ommrinje, daut Onnheil von äare Leppe bedatjt ahn!</verse>
        <verse osisID='Ps.140.11'>Muchte brennende Kole opp ahn rauf faule! Emm Fia schmit hee ahn, enn Wotastreem, daut see nijch oppstohne!</verse>
        <verse osisID='Ps.140.12'>De Maun met eene beese Tung woat nijch fauststohne em Laund; de Maun de Jewault deit - daut Beese mucht am joage bet tom Faul!</verse>
        <verse osisID='Ps.140.13'>Etj weet, daut Gott (de Harr) ütfeare woat de Rajcht'Sach de Elende, daut Rajcht de Oame.</verse>
        <verse osisID='Ps.140.14'>Jo, de Jerajchte woare dienen Nome preise, de Opprejchtje woare ver dienem Aunjesejcht wohne.</verse>
      </chapter>
      <chapter osisID='Ps.141'>
        <verse osisID='Ps.141.1'>Een Psalm. Von Doft. Gott (Harr)! Etj roopt die aun, kohm schwind no mie; nehm too Uahre miene Stemm, wann etj no die roop!</verse>
        <verse osisID='Ps.141.2'>Loht aus Rüakwoatj ver die bestohne mien Jebäd, daut opphäwe miene Henj aus Owent'Opfa!</verse>
        <verse osisID='Ps.141.3'>Satt, Gott (Harr), een Wajchta äwa mien Mül; bewoa de Däa von miene Leppe!</verse>
        <verse osisID='Ps.141.4'>Neij mien Hoat nijch too eene beese Sach, omm enn Gottloosijchtjeit Haundlunge too eewe met Manna, dee Fräfel doone; en mucht nijch äte von äare Latjabätje!</verse>
        <verse osisID='Ps.141.5'>De Jerajchta schleit mie: Daut es Jnod, en hee stroft mie: Daut es Eelj fe daut Haupt; mien Haupt woat sich nijch weare; dan noch es enn äarem Onnjlätjsfaul mien Jebäd fe ahn.</verse>
        <verse osisID='Ps.141.6'>Send äare Rejchta de Fälse raufjeschupst worde, soo woare see miene Wead heare, daut see leeftolijch send.</verse>
        <verse osisID='Ps.141.7'>Aus eena dee de Ead schnit <note>pläjcht</note> en spoolt, soo send onse Knoakes hanjestreit aum Raund vom Scheol.</verse>
        <verse osisID='Ps.141.8'>Doch opp die, Gott (Harr), mien Harr, send miene Uage jerejcht, opp die trü etj; sched miene Seel nijch üt!</verse>
        <verse osisID='Ps.141.9'>Bewoa mie fe de Schlenj, dee see mie jelajcht ha, en ver de Faulstrenj von dän, dee Fräfel doone!</verse>
        <verse osisID='Ps.141.10'>Loht de Gottloose enn äare eajne Nats faule, wann etj vebie goh!</verse>
      </chapter>
      <chapter osisID='Ps.142'>
        <verse osisID='Ps.142.1'>Een Maskil <note>Belearung</note> . Von Doft. Een Jebäd, aus hee enne Heel wea.</verse>
        <verse osisID='Ps.142.2'>Met miene Stemm schriee etj too die Gott (Harr) met miene Stemm bedd etj too Gott (tom Harrn).</verse>
        <verse osisID='Ps.142.3'>Etj sched miene Kloag ver am üt, miene Bedrenjnis doo etj ver am kund.</verse>
        <verse osisID='Ps.142.4'>Aus mien Jeist enn mie Meed word, doa tjannst dü mien Stijch. Opp däm Wajch, däm etj waundel, ha see mie heimlijch eene Schlenj jelajcht.</verse>
        <verse osisID='Ps.142.5'>Tjitj too Rajchte, en seeh: Etj ha tjeenem, dee mie tjannt; veloare es mie jiedre Tooflucht, tjeena frajcht no miene Seel.</verse>
        <verse osisID='Ps.142.6'>Too die ha etj jeschräje, Gott (Harr)! Etj ha jesajcht: Dü best miene Tooflucht, mien Deel emm Laund de Läwendje.</verse>
        <verse osisID='Ps.142.7'>Horjch opp mien Schriee, dan etj sie sea schwak; rad mie von miene Vefolja, dan see send mie too majchtijch!</verse>
        <verse osisID='Ps.142.8'>Feah miene Seel rüt üt däm Jefentjniss, doamet etj dienen Nome preis! De Jerajchte woare mie ommrinje, wann dü mie wooljedohne hast.</verse>
      </chapter>
      <chapter osisID='Ps.143'>
        <verse osisID='Ps.143.1'>Een Psalm. Von Doft. Gott (Harr)! Hea mien Jebäd, nehm too Uahre miene Bedd; erhea mie enn diene Trü, enn diene Jerajchtijchtjeit!</verse>
        <verse osisID='Ps.143.2'>En goh nijch emm Jerejcht met dienem Tjnajcht! Dan ver die es tjeen Läwendja jerajcht.</verse>
        <verse osisID='Ps.143.3'>Dan de Fient vefoljt miene Seel, klunjt mien Läwe enne Ead, lat mie wohne enn Diestaness aus de Doodes de Aunfang'Tiede.</verse>
        <verse osisID='Ps.143.4'>En mien Jeist woat meed enn mie, mien Hoat es beteibt enn mienem Enneren.</verse>
        <verse osisID='Ps.143.5'>Etj dentj aun de Doag de oole Tiet, etj äwalaj aul dien Doone; etj senn äwa daut Woatj diene Henj.</verse>
        <verse osisID='Ps.143.6'>No die breed etj miene Henj üt; aus een darschtjet Laund darscht miene Seel no die. (Selah)</verse>
        <verse osisID='Ps.143.7'>Erhea mie boolt, Gott (Harr)! Mien Jeist veschmacht. Vestäatj dien Aunjesejcht nijch ver mie! Sest woa etj soo aus dee senne, dee rauf enne Kühl foahre.</verse>
        <verse osisID='Ps.143.8'>Loht mie zemorjest heare diene Jnod, dan opp die vetrü etj; doo mie dienen Wajch kund, däm etj waundle saul, dan no die erhäw etj miene Seel!</verse>
        <verse osisID='Ps.143.9'>Rad mie, Gott (Harr), von miene Fiend! No die nehm etj miene Tooflucht.</verse>
        <verse osisID='Ps.143.10'>Leah mie dien Wooljefaule too doone! Dan dü best mien Gott; dien gooda Jeist leid mie opp jlitjem Laund!</verse>
        <verse osisID='Ps.143.11'>Omm dienen Nomes haulwen, Gott (Harr), beläw mie; enn diene Jerajchtijchtjeit feah miene Seel üt de Bedrenjnis!</verse>
        <verse osisID='Ps.143.12'>En enn diene Jnod vetilj miene Fiend, en de Bedrenja von miene Seel brinj omm! Dan etj sie dien Tjnajcht.</verse>
      </chapter>
      <chapter osisID='Ps.144'>
        <verse osisID='Ps.144.1'>Von Doft. Jesäajent es Gott (de Harr), mien Fäls, dee miene Henj leaht too Tjampfe, miene Finjasch tom Tjrijch:</verse>
        <verse osisID='Ps.144.2'>Miene Jnod en miene Burjch, miene huage Fastinj en mien Rada; mien Schild en dee, opp däm etj vetrü, dee mie mien Voltj unjadon moakt!</verse>
        <verse osisID='Ps.144.3'>Gott (de Harr), waut es de Mensch, daut dü von am Tjantnis nehmst, de Sän de Mensche, daut dü am beachst?</verse>
        <verse osisID='Ps.144.4'>De Mensch es aus de Odem; siene Doag send aus een vebie gohnenda Schaute.</verse>
        <verse osisID='Ps.144.5'>Gott (de Harr), neij diene Himmel en foah rauf; rea de Boaj aun, daut see rätjre!</verse>
        <verse osisID='Ps.144.6'>Blitz met Blitze en vestrei dee; scheet diene Feilasch en vewerr ahn!</verse>
        <verse osisID='Ps.144.7'>Stratj diene Haunt von Bowe üt; rit mie rüt en rad mie üt dee groote Wotasch, üt de Haund de Säns de Framde,</verse>
        <verse osisID='Ps.144.8'>dän äa Mül Läajes räd, en dän äare Rajchte eene Rajchte de Läajes es!</verse>
        <verse osisID='Ps.144.9'>Gott! Een niehet Leed well etj die väasinje, met de tienseidje Hoap well etj die Psalme sinje;</verse>
        <verse osisID='Ps.144.10'>die, dee Radung jäft de Tjeenijchs, dee sienem Tjnajcht Doft vom beesen Schweat rad.</verse>
        <verse osisID='Ps.144.11'>Rit mie rüt en rad mie üt de Haund de Säns de Framde, dee äa Mül Faulschheit räd, en dee äare Rajchte eene Rajchte de Läajes es;</verse>
        <verse osisID='Ps.144.12'>Daut onse Säns enn äare Jügent sennt aus groot jewossne Plaunte, onse Dajchta aus behackte Atjfeilasch no de Büoat von eenem Paulaust;</verse>
        <verse osisID='Ps.144.13'>daut onse Spitjasch voll send, von aulalei Oat - Väarot; daut ons Tjlienfee düsentfach sich vemeat, tien düsentfach opp onse Stape;</verse>
        <verse osisID='Ps.144.14'>daut onse Rinda droagend send; [aundre Äwasatinj: daut onse Osse väl oabeide;] daut tjeen ennbräatje en tjeen Ütfaul es en tjeen Kloag'Jeschrejcht opp onse Gausse!</verse>
        <verse osisID='Ps.144.15'>Jletjseelijch daut Voltj, däm aulsoo es! Jletjseelijch daut Voltj, dän äa Gott de Harr es!</verse>
      </chapter>
      <chapter osisID='Ps.145'>
        <verse osisID='Ps.145.1'>Een Loffjesang. Von Doft. Etj well die erhäwe, mien Gott, dü Tjeenijch, en dienen Nome emma en eewijch preise.</verse>
        <verse osisID='Ps.145.2'>Jieda Dach well etj die preise, en dienen Nome emma en eewijch lowe.</verse>
        <verse osisID='Ps.145.3'>Groot es Gott (de Harr) en sea too lowe, en siene Huachheit es onnerforschlijch.</verse>
        <verse osisID='Ps.145.4'>Een Jeschlajcht woat däm aundren diene Woatje rieme, en diene majchtje Woatje woare see vetjindje.</verse>
        <verse osisID='Ps.145.5'>Etj well von de harlijche Pracht diene Maistät räde en von diene Wundawoatje.</verse>
        <verse osisID='Ps.145.6'>En see woare von de Krauft diene furjchtboare Dode räde, en diene groote Dode woa etj vetale.</verse>
        <verse osisID='Ps.145.7'>Daut Jedajchtness von diene groote Leew woare see väastreeme lohte, en diene Jerajchtijchtjeit bejuble.</verse>
        <verse osisID='Ps.145.8'>Jnädijch en boarmhoatijch es Gott (de Harr), langsom tom Zorn en groot aun Jnod.</verse>
        <verse osisID='Ps.145.9'>Gott (de Harr) es jäajen aule goot, en siene Erboarmunge send äwa aule siene Woatje.</verse>
        <verse osisID='Ps.145.10'>Daut woare die lowe, Gott (Harr), aule diene Woatje, en diene Fromme die preise.</verse>
        <verse osisID='Ps.145.11'>See woare von de Harlijchtjeit enn dienem Tjeenijchtum räde en von diene Macht räde,</verse>
        <verse osisID='Ps.145.12'>omm de Menschetjinja kund too doone siene majchtje Dode en de prachtvolle Harlijchtjeit von sienem Tjeenijchritj.</verse>
        <verse osisID='Ps.145.13'>Dien Ritj es een Ritj von aule Tiede, en diene Harschoft derjch aule Jeschlajchta.</verse>
        <verse osisID='Ps.145.14'>Gott (de Harr) steet aule Faulende en rejcht opp aule Dohljedretjte.</verse>
        <verse osisID='Ps.145.15'>Aule Uage lüare opp die, en dü jeefst ahn äare Speise too siene Tiet;</verse>
        <verse osisID='Ps.145.16'>dü deist diene Haunt op en moakst aulet Läwendje met Jnod saut. {5Mos.33,23}</verse>
        <verse osisID='Ps.145.17'>Gott (de Harr) es enn aul siene Wäaj jerajcht en jnädijch enn aul siene Woatje.</verse>
        <verse osisID='Ps.145.18'>Noh es Gott (de Harr) aule, dee am aunroope, aule, dee am enn Woahrheit aunroope.</verse>
        <verse osisID='Ps.145.19'>Hee deit dee äa Velange, dee am ferjchte; äa Schriee heat hee en rad ahn.</verse>
        <verse osisID='Ps.145.20'>Gott (de Harr) bewoat aule, dee am leewe, en aule Gottloose vetiljt hee.</verse>
        <verse osisID='Ps.145.21'>Mien Mül saul dän Loff Gottes (det Harrn) vetjindje; en aulet Fleesch preis sienen heiljen Nome emma em eewijch!</verse>
      </chapter>
      <chapter osisID='Ps.146'>
        <verse osisID='Ps.146.1'>Lofft Gott (däm Harrn)! Loff Gott (däm Harrn), miene Seel!</verse>
        <verse osisID='Ps.146.2'>Lowe well etj Gott (däm Harrn) mien Läwe lang, well Psalme sinje mienem Gott, soo lang etj sie.</verse>
        <verse osisID='Ps.146.3'>Vetrü nijch opp Ferschte, opp eenen Menschesän, bie däm tjeene Radinj es!</verse>
        <verse osisID='Ps.146.4'>Sien Jeist jeit üt, hee tjeemt wada too siene Ead: Aun däm seljen Dach veschwinje siene Pläne.</verse>
        <verse osisID='Ps.146.5'>Jletjseelijch dee, däm siene Help de Gott Joakopps, däm siene Hopninj opp Gott (däm Harrn), sienen Gott, es!</verse>
        <verse osisID='Ps.146.6'>Dee Himmel en Ead jemoakt haft, daut Mäa en aules, waut doabenne es; de Woahrheit opp eewijch helt;</verse>
        <verse osisID='Ps.146.7'>Dee Rajcht schauft däm Unjadretjten, daut Broot jäft däm Hungajen. Gott (de Harr) leest de Jebungne.</verse>
        <verse osisID='Ps.146.8'>Gott (de Harr) moakt däm Blinjen de Uage op, Gott (de Harr) rejcht de Unjadretjte opp, Gott (de Harr) leeft de Jerajchte;</verse>
        <verse osisID='Ps.146.9'>Gott (de Harr) bewoat de Framde, de Weise en Wätfrües erhelt hee; oba hee vedreit däm Wajch de Gottloose.</verse>
        <verse osisID='Ps.146.10'>Gott (de Harr) woat rejeare emm Eewijchtjeit, dien Gott, Zion, von Jeschlajcht too Jeschlajcht. Lofft Gott (däm Harrn) !</verse>
      </chapter>
      <chapter osisID='Ps.147'>
        <verse osisID='Ps.147.1'>Lofft Gott (däm Harrn)! Dan daut es goot, onsem Gott too besinje; dan daut es leeftolijch, daut jeziemt sich Loffjesang.</verse>
        <verse osisID='Ps.147.2'>Gott (de Harr) büt Jerusalem, de Vejoagte Iesraels saumelt hee.</verse>
        <verse osisID='Ps.147.3'>Dee doa heelt, dee jebroaknen Hoates send, en äare Wunde vebinjt;</verse>
        <verse osisID='Ps.147.4'>dee doa talt de Zohl de Stearns, dee aule nant met Nome.</verse>
        <verse osisID='Ps.147.5'>Groot es ons Harr, en ritj aun Krauft; siene Ennsejcht haft tjeen Moht.</verse>
        <verse osisID='Ps.147.6'>Gott (de Harr) helt de Elende opprajcht; hee dretjt de Gottloose bet aune Ead.</verse>
        <verse osisID='Ps.147.7'>Stemmt Gott (däm Harrn) een Dankleet aun, spält onsem Gott met de Hoap!</verse>
        <verse osisID='Ps.147.8'>Am, dee de Himmel met Woltje bedatjt, dee Räajen fe de Ead reed moakt, dee Grauss opp de Boaj wausse lat;</verse>
        <verse osisID='Ps.147.9'>dee däm Veeh sien Fooda jäft, de junge Krauje, dee doa roope.</verse>
        <verse osisID='Ps.147.10'>Hee haft nijch Lost aun de Pead äare Krauft, noch Jefaule aun däm Maun siene Been.</verse>
        <verse osisID='Ps.147.11'>Gott (de Harr) haft Jefaule aun dän, dee am ferjchte, aun dän, dee opp siene Jnod hope.</verse>
        <verse osisID='Ps.147.12'>Riem, Jerusalem, Gott (däm Harrn)! Loff Zion, dienen Gott!</verse>
        <verse osisID='Ps.147.13'>Dan hee haft de Dooa'Rijel faust jemoakt, haft diene Tjinja jesäajent enn diene Medd;</verse>
        <verse osisID='Ps.147.14'>hee, dee enn diene Jrenze Fräd jeft, die saut moakt met däm Fat vom Weit;</verse>
        <verse osisID='Ps.147.15'>dee sienen Befeel opp de Ead schetjt: Sea schwind rant sien Wuat;</verse>
        <verse osisID='Ps.147.16'>dee Schnee jeft aus Woll, Riep aus Ausch streit;</verse>
        <verse osisID='Ps.147.17'>dee sien Ies schmit aus Brocke: Wäa kaun bestohne ver sienem Frost?</verse>
        <verse osisID='Ps.147.18'>Hee schetjt sien Wuat en see schmelte; hee lat sien Wind blose: Daut rant daut Wota.</verse>
        <verse osisID='Ps.147.19'>Hee vetjindijt Joakopp sien Wuat, Iesrael siene Satzunge en siene Rajchte.</verse>
        <verse osisID='Ps.147.20'>Tjeenem Voltj haft hee aulsoo jedohne; en de Rajchte, see ha dee nijch jetjannt. Lofft Gott (däm Harrn)!</verse>
      </chapter>
      <chapter osisID='Ps.148'>
        <verse osisID='Ps.148.1'>Lofft Gott (däm Harrn)! Lofft Gott (däm Harrn) von däm Himmel häa; lofft am Huachbowe!</verse>
        <verse osisID='Ps.148.2'>Lofft am, aul siene Enjel; lofft am, aule siene Häaschoa!</verse>
        <verse osisID='Ps.148.3'>Lofft am, Sonn en Mon; lofft am, aul jie schienende Stearns!</verse>
        <verse osisID='Ps.148.4'>Lofft am, jie Himmel de Himmel, en jie Wotasch, dee jie äwa de Himmel send!</verse>
        <verse osisID='Ps.148.5'>Lowe selle see däm Nome Gottes (det Harrn)! Dan hee jeboot, en see weare jeschaufe;</verse>
        <verse osisID='Ps.148.6'>en hee stald ahn han fe emma en eewijch; hee gauf ahn eene Satzung, en see woare dee nijch äwaschräde.</verse>
        <verse osisID='Ps.148.7'>Lofft Gott (däm Harrn) vonne Ead häa, jie See’Onnjeheia en aule Deepe!</verse>
        <verse osisID='Ps.148.8'>Fia en Hoagel, Schnee en Näwel, dü Stormwind, de dü sien Wuat ütrejchst;</verse>
        <verse osisID='Ps.148.9'>jie Boaj en aule Hoajel, Fruchtbeem en aule Zeeda;</verse>
        <verse osisID='Ps.148.10'>wille Tiare en aulet Veeh, krüpende Tiere en fleajende Väajel!</verse>
        <verse osisID='Ps.148.11'>Jie Tjeenije de Ead en aule Veltja, jie Ferschte en aule Rejchta de Ead;</verse>
        <verse osisID='Ps.148.12'>jie Jinjlinje en uck jie Jungfrües, jie Oole met de Junge!</verse>
        <verse osisID='Ps.148.13'>Lowe sell jie däm Nome Gottes (det Harrn)! Dan sien Nome es huag jeeat, hee aulen; siene Maistät es äwa de Ead en Himmel.</verse>
        <verse osisID='Ps.148.14'>En hee haft jehowe daut Huarn von sienem Voltj, däm Rüm aul siene Fromme, de Tjinja Iesrael, vom Voltj, daut am no es. Lofft Gott (däm Harrn)!</verse>
      </chapter>
      <chapter osisID='Ps.149'>
        <verse osisID='Ps.149.1'>Lofft Gott (däm Harrn)! Sinjt Gott (däm Harrn) een niehet Leed, sien Loff enn de Vesaumlung.</verse>
        <verse osisID='Ps.149.2'>Iesrael freie sich äwa sienen Erschaufa; de Tjinja Zions selle frooh senne äwa äaren Tjeenijch!</verse>
        <verse osisID='Ps.149.3'>Lowe selle see sienen Nome met Reije, met Trompeete en Hoape am Psalme sinje!</verse>
        <verse osisID='Ps.149.4'>Dan Gott (de Harr) haft Wooljefaule aun sienem Voltj; hee veharlijcht de Deemütje met Radung.</verse>
        <verse osisID='Ps.149.5'>De Fromme selle frooh senne äwa de Harlijchtjeit, juble opp äare Loaga!</verse>
        <verse osisID='Ps.149.6'>Loffjesang Gottes es enn äare Tjäl, en een twei schniedjet Schweat enn äare Haund,</verse>
        <verse osisID='Ps.149.7'>omm Rache üttoeewe aun de Veltja, Bestrofunge aun de Natsjoone;</verse>
        <verse osisID='Ps.149.8'>äare Tjeenijchs met Tjäde too binje, en äare Väanehme met iesane Fassle,</verse>
        <verse osisID='Ps.149.9'>aun ahn üttoeewe daut jeschräwne Jerejcht! Daut es de Ea aule Fromme. Lofft Gott (däm Harrn)!</verse>
      </chapter>
      <chapter osisID='Ps.150'>
        <verse osisID='Ps.150.1'>Lofft Gott (däm Harrn)! Lofft Gott enn sienem Heilijchtum; lofft am enn de Fauste Himmel siene Macht!</verse>
        <verse osisID='Ps.150.2'>Lofft am wäajen siene majchtje Dode; lofft am no de Vell siene Grootheit <note>Maistät</note> !</verse>
        <verse osisID='Ps.150.3'>Lofft am met Poosauneschaul; Lofft am met Hoape en Trompeete!</verse>
        <verse osisID='Ps.150.4'>Lofft am met met Trompeete en Reije; lofft am met Seidespäl en Fleete!</verse>
        <verse osisID='Ps.150.5'>Lofft am met tjlinjende Zimmbel; lofft am met Zimmbelschaul!</verse>
        <verse osisID='Ps.150.6'>Aules, waut Odem haft, low Jah! Lofft Gott (däm Harrn) <note>Haleluja</note> !</verse>
      </chapter>
    </div>
    <div type='book' osisID='Matt'>
      <chapter osisID='Matt.1'>
        <verse osisID='Matt.1.1'>Daut Buak von de Aufstaumung Jesus Tjristus, Doft sien Sän, Obraum sien Sän.</verse>
        <verse osisID='Matt.1.2'>Obraum wea Iesak sien Voda, Iesak wea Joakopp sien Voda, en Joakopp wea Juda en siene Breeda äa Voda,</verse>
        <verse osisID='Matt.1.3'>en Juda wea Peres en Sera von de Tamar äa Voda, en Peres wea Hesroon sien Voda, en Hesroon wea Ram sien Voda,</verse>
        <verse osisID='Matt.1.4'>en Ram wea Aminadab sien Voda, en Aminadab wea Naheesoon sien Voda, en Naheesoon wea Salman sien Voda,</verse>
        <verse osisID='Matt.1.5'>en Salman wea Boas sien Voda, von de Rahab, en Boas wea Obed sien Voda von Rut, en Obed wea Jese <note>Iessai</note> sien Voda,</verse>
        <verse osisID='Matt.1.6'>en Jese wea dän Tjeenijch Doft sien Voda. En Doft wea Salomo sien Voda, von Uria siene jewäsne Frü:</verse>
        <verse osisID='Matt.1.7'>En Salomo wea Roboam <note>Rehabeam</note> sien Voda, en Roboam wea Abia sien Voda, en Abia wea Asa sien Voda,</verse>
        <verse osisID='Matt.1.8'>en Asa wea Joosafat sien Voda, en Joosafat wea Jooram sien Voda, en Jooram wea Osia <note>Usia</note> sien Voda,</verse>
        <verse osisID='Matt.1.9'>en Osia wea Jootam sien Voda, en Jootam wea Ahas sien Voda, en Ahas wea Esekia <note>Hiskia</note> sien Voda,</verse>
        <verse osisID='Matt.1.10'>en Esekia wea Manase sien Voda, en Manase wea Amon sien Voda, en Amon wea Joosia sien Voda,</verse>
        <verse osisID='Matt.1.11'>en Joosia wea Jekoonja sien Voda, en siene Breeda too de Tiet aus see no Babieloon wajch jefeaht worde.</verse>
        <verse osisID='Matt.1.12'>No däm daut see no Babieloon wajch jefeaht weare, Jekoonja wea Sealtiel sien Voda, en Sealtiel wea Serubabel sien Voda,</verse>
        <verse osisID='Matt.1.13'>en Serubabel wea Abijud sien Voda, en Abijud wea Eliakim sien Voda, en Eliakim wea Asor sien Voda,</verse>
        <verse osisID='Matt.1.14'>en Asor wea Sadok sien Voda, en Sadok wea Achim sien Voda, en Achim wea Elijud sien Voda,</verse>
        <verse osisID='Matt.1.15'>en Elijud wea Eleasor sien Voda, en Eleasor wea Matan sien Voda, en Matan wea Joakopp sien Voda,</verse>
        <verse osisID='Matt.1.16'>en Joakopp wea Joosef sien Voda, Marie äa Maun, von äa es Jesus jebuare, dee doa Tjristus heet.</verse>
        <verse osisID='Matt.1.17'>De Jeschlajchta von Obraum bott Doft send veatien, en von Doft bott see no Babieloon vebaunt <note>wajch jefeaht</note> worde, send veatien Jeschlajchta, en von donn aus see vebaunt worde no Babieloon bott Tjristus, send wada veatien Jeschlajchta.</verse>
        <verse osisID='Matt.1.18'>De Jeburt Jesus Tjristus wea soo: Aus siene Mutta, Marie, däm Josef aunvetrüt wea, eea see toop tjeeme, wea see schwanga vom Heiljen Jeist.</verse>
        <verse osisID='Matt.1.19'>Oba Joosef, äa Maun, jerajcht en wull äa tjeene Schaund <note>verre Mensche</note> moake, en nehm sich väa, äa heemlijch too velohte.</verse>
        <verse osisID='Matt.1.20'>Aus hee daut heemlijch plont, tjeem een Enjel vom Harr emm Droom no am, en säd: „Joosef, Doft sien Sän, ha tjenne Angst, Marie too näme aus diene Frü, dan daut Tjint enn äa es vom Heiljen Jeist.</verse>
        <verse osisID='Matt.1.21'>En see woat eenen Sän jebuare, en dü saust am Jesus nane, dan hee woat sien Voltj von äare Sinde rade“.</verse>
        <verse osisID='Matt.1.22'>Dit aules passead oba, omm daut erfellt wudd, waut von däm Harrn derjch dän Profeet jesajcht es, de doa säd:</verse>
        <verse osisID='Matt.1.23'>„Tjitj! De Junkfrü woat schwanga <note>een Tjint too Welt brinje</note> senne, en woat eenen Sän jebuare, en see woare am dän Nome Emanuel jäwe“, {Jes. 7,14} äwasat heit daut: Gott met ons.</verse>
        <verse osisID='Matt.1.24'>Aus Joosaf vom Schlop oppwuak, deed hee, soo aus däm Harr sien Enjel am befoole haud, en nehm sien Wief no sich;</verse>
        <verse osisID='Matt.1.25'>oba hee ertjand äa nijch, bott see äaren Easchtjebuarnen Sän too Welt jebrocht haud; en hee jeef am dän Nome Jesus.</verse>
      </chapter>
      <chapter osisID='Matt.2'>
        <verse osisID='Matt.2.1'>Aus Jesus, enn Betlehem emm judeschen Laund, jebuare wea, enn de Tiet aus Heroodes Tjeenijch wea, tjeeme vom Oosten <note>ütem Morjelaund</note> Stearnforscha no Jerusalem, en säde:</verse>
        <verse osisID='Matt.2.2'>„Wua es de Tjeenijch de Jude, dee jebuare es? Dan wie ha sien Stearn emm Morjelaund jeseehne, en send jekohme, am auntobäde“.</verse>
        <verse osisID='Matt.2.3'>Aus Tjeenijch Heroodes daut head, wea hee erschratjt en gauns Jerusalem met am.</verse>
        <verse osisID='Matt.2.4'>In hee vesaumld aule Hüagepriesta en Schreftjeleade ütem Voltj, en forscht no, wua de Tjristus jebuare woare sull.</verse>
        <verse osisID='Matt.2.5'>See oba säde too am: Enn Betlehem enn Judäa; dan aulsoo steit derjch dän Profeet jeschräwe:</verse>
        <verse osisID='Matt.2.6'>„En dü Betlehem, emm Judischen Laund, dü best nijch de jerinjsta unja de Firste <note>Harscha</note> enn Judäa; dan üt die woat een Harscha häa kohme, dee mien Voltj Iesrael weide woat“. {Micha 5,1}</verse>
        <verse osisID='Matt.2.7'>Donn roopt Heroodes de Stearnforscha heemlijch, en forscht ahn jeneiw üt no de Tiet wanea de Stearn verndach jekohme wea;</verse>
        <verse osisID='Matt.2.8'>en hee schetjt ahn no Betlehem, en säd: Goht en forscht jeneiw no daut Tjint; en wann jie daut jefunge ha, dan sajcht mie daut, doamet uck etj kohm omm daut auntobäde.</verse>
        <verse osisID='Matt.2.9'>See oba, aus see däm Tjeenijch jeheat haude, jinje see han. En tjitj, de Stearn, dän see emm Morjelaund jeseehne haude, jintj ver ahn, bottet äwa de Städ stohne bleef, wua daut Tjint wea.</verse>
        <verse osisID='Matt.2.10'>Aus see oba däm Stearn sache, freide see sich sea.</verse>
        <verse osisID='Matt.2.11'>En see tjeeme ennet Hüs enenn, en sache daut Tjint met Maria, siene Mutta, en see volle ver am han, en bäde daut <note>Tjind</note> aun, en see muake äaren Schauts op, en opfade am Jeschentje: Gold, en Weiruuk, en Miren.</verse>
        <verse osisID='Matt.2.12'>En aus see emm Droom <note>von Gott</note> jewoarnt worde, nijch tridj no Heroodes too gohne, reisde see opp eenen aundren Wajch enn äa Laund.</verse>
        <verse osisID='Matt.2.13'>Aus see oppem Tridwajch weare, tjeem däm Harr sien Enjel no Joosaf emm Droom en säd: Stoh opp, nehm daut Tjint en siene Mutta en ran no Ejipten, en bliew doa, bott etj die saje woa; dan Heroodes woat daut Tjint seatje, omm daut ommtobrinje.</verse>
        <verse osisID='Matt.2.14'>Hee stund opp, nehm daut Tjind en siene Mutta, enne Nacht, en reisd no Ejipten.</verse>
        <verse osisID='Matt.2.15'>En hee bleef doa bott Heroodes jestorwe wea, omm daut erfellt wudd, waut von däm Harrn jesajcht es derjch dän Profeet, de doa sajcht: „Ut Ejipten ha etj mien Sän jeroopt“. {Hos.11,1}</verse>
        <verse osisID='Matt.2.16'>Heroodes wea sea doll, aus hee sach, daut hee von de Stearnforscha hinjagohne wea; en hee schetjt no Betlehem en de gaunse Ommjäajend, omm aule Junges, unja twee Joa en jinja, doot tomoake, no de Tiet, de hee von de Stearnforscha jeneiw erfoahre <note>utjeforscht</note> haud.</verse>
        <verse osisID='Matt.2.17'>Doa word erfellt, waut derjch dän Profeet Jeremia jesajcht es, de doa sajcht:</verse>
        <verse osisID='Matt.2.18'>„Eene Stemm es enn Rama jeheat worde, Hiele en väl Kloage: Raheel hielt äwa äare Tjinja, en see well sich nijch treeste lohte, dan dee send nijch mea“. {Jeremia 31,15}</verse>
        <verse osisID='Matt.2.19'>Oba aus Heroodes jestorwe wea, seeh, doa tjeem däm Harr sien Enjel, emm Droom, no Joosef enn Ejipten</verse>
        <verse osisID='Matt.2.20'>en säd: Stoh opp, en nehm daut Tjint en siene Mutta, en tratj tridj no daut Laund Iesrael; dan dee send jestorwe, de daut Tjint ommtobrinje sochte.</verse>
        <verse osisID='Matt.2.21'>Hee stund opp, nehm daut Tjint en siene Mutta, en tjeem enn daut Laund Iesrael.</verse>
        <verse osisID='Matt.2.22'>Aus hee oba head, daut Archelaus äwa Judäa rejead, enn sien Voda Heroodes siene Städ, haud hee Angst doa han too gohne; en aus hee emm Droom jewoarnt wort, jintj hee enn de Jäajend von Galiläa.</verse>
        <verse osisID='Matt.2.23'>En hee tjeem no de Staut, jenant Natsaret; doamet wudd erfellt, waut derjch de Profeete es jesajcht worde: „Hee saul Natsareena jenant woare“.</verse>
      </chapter>
      <chapter osisID='Matt.3'>
        <verse osisID='Matt.3.1'>Enn de Doag tjeem oba Jehaun de Deepa <note>Taufa</note> enn prädijd enne Wieste enn Judäa</verse>
        <verse osisID='Matt.3.2'>en säd: Doot Buesse, dan daut Himmelritj es dijchtbie jekohme!</verse>
        <verse osisID='Matt.3.3'>Daut es dee, von däm de Profeet Jesaja räd, en säd: „Ne Stemm de doa roopt enne Wieste: Moakt däm Wajch fe däm Harr reed, moakt sien Stijch jlitjt“. {Jes.40,3}</verse>
        <verse osisID='Matt.3.4'>Hee oba, Jehaun, haud siene Tjleeda von Kameelhoa, en eenen ladanen Gort omme Lende; sien Äte wea oba Heischratje en willa Honijch.</verse>
        <verse osisID='Matt.3.5'>Doa tjeeme no am, üt Jerusalen en gauns Judäa en von de gaunse Jäajend aum Jordan;</verse>
        <verse osisID='Matt.3.6'>en see wurde von am emm <note>Fluss</note> Jordan jedeept <note>jetauft</note> , enn däm see äare Sinde betjannde.</verse>
        <verse osisID='Matt.3.7'>Oba aus hee väl, Farisäa en Sadutsäa, no siene Taufe kohme sach, säd hee too ahn: Jie Schlangebroodsel! Wäa haft jünt jewoarnt von daut kohmende Jerejcht wajch too rane?</verse>
        <verse osisID='Matt.3.8'>Brinjt Frucht väa, dee däm Ommdentje <note>Buesse</note> weat es;</verse>
        <verse osisID='Matt.3.9'>en dentjt jünt nijch, bie jünt selfst, too saje: Wie ha Obraum aus <note>tom</note> Voda; dan etj saj jünt, daut Gott kaun, däm Obraum, üt dise Steena Tjinja erwatje.</verse>
        <verse osisID='Matt.3.10'>Daut Biel es oba aul aun de Beem, aune Wartel jelajcht; jieda Boom, de nijch goode Frucht brinjt woat aufjehackt en emm Fia jeschmäte.</verse>
        <verse osisID='Matt.3.11'>Etj tauf <note>deep</note> jünt met Wota, too de Buesse; oba dee doa no mie tjeemt es stoatja aus etj, siene Schooh too droage sie etj nijch weat <note>tijchtich</note> ; Dee woat jünt met däm Heiljen Jeist en Fia taufe.</verse>
        <verse osisID='Matt.3.12'>Hee haft de Jeträajde Scheffel enn siene Haunt, en hee woat siene Draschdäl von Grunnt rein moake en sien Weit emm Spitja <note>Schien</note> brinje, oba daut Sprie woat hee met eewijch brennendem Fia vebrenne.</verse>
        <verse osisID='Matt.3.13'>Donn tjeem Jesus von Galiläa nom Jordan no Jehaun, omm sich von am taufe too lohte.</verse>
        <verse osisID='Matt.3.14'>Jehaun oba wull daut nijch doone, en säd: Etj ha needijch, von die jetauft too woare, en dü tjemmst no mie?</verse>
        <verse osisID='Matt.3.15'>Jesus oba auntwuad en säd too am: Loht daut nu soo senne; dan soo jeziemt daut ons, aule Jerajchtijchtjeit too erfelle. Donn leet hee <note>am</note> daut too.</verse>
        <verse osisID='Matt.3.16'>Aus Jesus jetauft wea, tjeem hee fuats ütem Wota rüt; en tjitj, de Himmel muak sich am op, en hee sach däm Jeist Gottes, aus ne Duw rauf kohme en opp am kohme.</verse>
        <verse osisID='Matt.3.17'>En seeh, eene Stemm tjeem ütem Himmel, dee säd: Dit es mien leefsta Sän, aun däm etj Wooljefaule jefunge ha.</verse>
      </chapter>
      <chapter osisID='Matt.4'>
        <verse osisID='Matt.4.1'>Donn word Jesus vom Jeist enne Wieste jefeaht, omm doa vom Diewel vesocht too woare;</verse>
        <verse osisID='Matt.4.2'>en aus hee veatijch Doag en veatijch Nacht jefaust haud, donn hungad am.</verse>
        <verse osisID='Matt.4.3'>En de Veseatja tjeem no am en säd: Wann dü Gott sien Sän best, dan saj, daut dise Steena selle Broot woare.</verse>
        <verse osisID='Matt.4.4'>Hee oba auntwuad en säd: Daut steit jeschräwe: „Nijch vom Broot auleen saul de Mensch läwe, oba von jiedrem Wuat, daut üt Gott sien Mül ütjeit“. {5Mose 8,3}</verse>
        <verse osisID='Matt.4.5'>Donn nehm de Diewel am met, enn de heilje Staut, en stald am opp de Tempelspets</verse>
        <verse osisID='Matt.4.6'>en säd too am: Wann dü Gott sien Sän best, dan sprinj <note>schmiet die</note> hia rauf, dan daut steit jeschräwe: „Hee woat siene Enjel wäajen die befäle jäwe, en dee woare die oppe Henj droage, doamet dü dien Foot nijch aun eenen Steen statst“. {Ps. 91,11-12}</verse>
        <verse osisID='Matt.4.7'>Jesus säd too am: Wada steitet doa jeschräwe: „Dü saust dän Harr dien Gott nijch oppe Proow stale“. {5Mose 6,16}</verse>
        <verse osisID='Matt.4.8'>Wada nehm de Diewel am no een sea huagen Boajch, en wees am aule Ritje oppe Welt en äare Harlijchtjeit</verse>
        <verse osisID='Matt.4.9'>en säd too am: Aul dit well etj die jäwe, wann dü ver mie dohlfälst en mie aunbäde woascht.</verse>
        <verse osisID='Matt.4.10'>Jesus säd too am: Goh wajch, <note>von mie</note> Soton! Dan daut steit jeschräwe: „Dü saust dien Harr en Gott, aunbäde en am auleen deene“. {5Mose 6,13}</verse>
        <verse osisID='Matt.4.11'>Donn veleet de Diewel am, en tjitj, de Enjel tjeeme no am en deende am.</verse>
        <verse osisID='Matt.4.12'>Aus hee head, daut Jehaun jefange jenohme wea, jintj hee no Galiläa;</verse>
        <verse osisID='Matt.4.13'>en hee veleet Natsaret en tjeem en wohnd enn Kapernaum, daut aum See <note>Tiberius</note> lijcht, enn de Jäajend bie Sebulon en Naftalie;</verse>
        <verse osisID='Matt.4.14'>omm dautet erfellt word, waut derjch däm Profeet Jesaja jesajcht es, de doa sajcht:</verse>
        <verse osisID='Matt.4.15'>„Daut Laund Sebulon en daut Laund Naftalie, aum See, aun jane <note>aundre</note> Sied vom Jordan, daut heidnesche Galiläa;</verse>
        <verse osisID='Matt.4.16'>daut Voltj, daut emm Diestren saut, haft een grootet Lijcht jeseehne, en dän, dee em Laund en em Schaute vom Doot saute, ahn es een Lijcht oppjegohne“. {Jes.9,1-2}</verse>
        <verse osisID='Matt.4.17'>Von doa aun funk Jesus aun too prädje, en too saje: „Doht Busse, dan daut Himmelritj es dijchtbie jekohme“.</verse>
        <verse osisID='Matt.4.18'>Aus hee aum galiläashe See jintj, sach hee twee Breeda, Siemoon, dee uck Peeta heet, en Aundreas sien Brooda, de een Nat emm See schmeete, dan see weare Fescha.</verse>
        <verse osisID='Matt.4.19'>En hee säd too ahn: „Kohmt met mie met, en etj woa jünt too Menschefescha moake“.</verse>
        <verse osisID='Matt.4.20'>See veleete platzlijch äa Nat en jinje met am met.</verse>
        <verse osisID='Matt.4.21'>En aus hee von doa wieda jintj, sach hee twee aundre Breeda: Joakopp, dän Tsebedäus sien Sän, en Jehaun, sien Brooda, met äa Voda Tsebedäus emm Schepp, en fletjte äare Nats, en hee roopt ahn.</verse>
        <verse osisID='Matt.4.22'>Donn veleete see platzlijch daut Schepp en äa Voda en jinje met am met.</verse>
        <verse osisID='Matt.4.23'>En Jesus jintj derjch gauns Galiläa, en leahd enn äare Sienagooge en prädijd daut Evanjeelium von daut Ritj en heeld aule Krankheite en Liedenschoffte emm Voltj.</verse>
        <verse osisID='Matt.4.24'>En hee word bekaunt <note>beriemt</note> enn gauns Sierean; en see brochte no am aule Liedende, dee veschiedenste Krankheite haude en met Weedoag jetjwält weare, en dee met beese Jeista besäte weare en moontsijchtich en dee jelämt weare; en hee heeld dee aula.</verse>
        <verse osisID='Matt.4.25'>En väl Voltj von Galiläa, en Dekapolis, en Jerusalem, en Judäa, en hinja däm Jordan, tjeem am hinjaraun.</verse>
      </chapter>
      <chapter osisID='Matt.5'>
        <verse osisID='Matt.5.1'>Aus hee oba daut Voltj sach, jintj hee opp däm Boajch; en aus hee sich dohl jesat haud, tjeeme siene Jinja no am.</verse>
        <verse osisID='Matt.5.2'>En hee muak sien Mül op en leahd ahn en säd:</verse>
        <verse osisID='Matt.5.3'>Seelijch send dee, de Oam send emm Jeist, dan ahn jeheat daut Himmelritj.</verse>
        <verse osisID='Matt.5.4'>Seelijch send de Trüarende, dan dee woare jetreest woare.</verse>
        <verse osisID='Matt.5.5'>Seelijch send de Saunftmootje, dan dee woare de Welt <note>daut Laund</note> oawe.</verse>
        <verse osisID='Matt.5.6'>Seelijch send dee, dän no Jerajchtijchtjeit hungat en darscht, dan dee woare saut woare.</verse>
        <verse osisID='Matt.5.7'>Seelijch send, de Boaremhoatjche, dan dee woare met Erboarme beschentjt woare.</verse>
        <verse osisID='Matt.5.8'>Seelijch send dee, dee een reinet Hoat habe, dan dee woare Gott seene.</verse>
        <verse osisID='Matt.5.9'>Seelijch send dee, dee sich omm Fräd bemäje, dan see woare Säns Gottes jenant woare.</verse>
        <verse osisID='Matt.5.10'>Seelijch send dee, dee omm Jerajchtijchtjeitswelle vefoljt woare, dan ahn jeheat daut Himmelritj.</verse>
        <verse osisID='Matt.5.11'>Seelijch se jie, wann see jünt veachte en vefolje en aulahaunt beeset äwa jünt räde <note>waut nijch de Woahrheit es</note> omm mienet haulwe.</verse>
        <verse osisID='Matt.5.12'>Freit jünt en siet frooh, dan jün Loon es emm Himmel groot; dan soo ha see de Profeete vefoljt, dee ver jünt weare.</verse>
        <verse osisID='Matt.5.13'>Jie send daut Solt de Ead; oba wann daut Solt dän Jeschmack veloare haft, met waut saulet jesollte woare? Daut es too nuscht too brucke, aus rüt too schmiete en von Mensche too veklunje.</verse>
        <verse osisID='Matt.5.14'>Jie send daut Lijcht de Welt. Ne Staut, dee hüach oppem Boajch lijcht <note>jebut es</note> , kaun nijch vestoake woare.</verse>
        <verse osisID='Matt.5.15'>Ne Laump woat nijch aunjestetjt en dan unja en Jefäss jestalt, oba opp en Laumpejestall, en de jeeft Lijcht fe aul dee, dee emm Hüs send.</verse>
        <verse osisID='Matt.5.16'>Soo loht jün Lijcht ver de Mensche schiene, daut see jüne goode Woatje seene en jün Voda, de emm Himmel es, veharlijche.</verse>
        <verse osisID='Matt.5.17'>Dentjt nijch, daut etj jekohme sie, daut Jesatz oda de Profeete opptohäwe <note>venijchte, äwatsied too brinje</note> ; etj sie nijch jekohme, opptoohäwe, oba too erfelle.</verse>
        <verse osisID='Matt.5.18'>Dan woahrhauftijch, saj etj jünt: Bett de Himmel en de Ead vegohne woare, saul nijch een Punkt oda een Sträatj von daut Jesatz vegohne, bottet aules erfellt es.</verse>
        <verse osisID='Matt.5.19'>Wäaemma eent von dise jerinjste Jeboote opphäwt <note>bratjt</note> , en soo de Mensche leaht, woatet de Jerinjsta heete emm Himmelritj; oba wäaemma de deit en leaht, dee woat groot senne emm Himmelritj.</verse>
        <verse osisID='Matt.5.20'>Dan etj saj jünt: Wann jüne Jerajchtijchtjeit nijch väl bäta es aus de Schreftjeleade en Farisäa äare, dan woa jie nijch enn daut Himmelritj enenn kohme.</verse>
        <verse osisID='Matt.5.21'>Jie ha jeheat, daut too de Oole jesajcht wea: Dü saust nijch ommbrinje <note>dootmoake</note> ; wäa oba doch ommbrinje woat, woat ver daut Jerejcht kohme.</verse>
        <verse osisID='Matt.5.22'>Oba etj saj jünt, daut wäa äwa sien Brooda <note>ohne Grunt</note> doll es, es ver däm Jerejcht schuldijch; oba wäa too sien Brooda sajcht: Dü Raka! <note>Dommkopp, ladja Kopp</note> Es schuldijch verrem huagen Rot too kohme. Wäa oba sajcht: Dü Noa <note>Gottloossa</note> ! Dee es schuldijch en daut Halenfia too kohme.</verse>
        <verse osisID='Matt.5.23'>Wann dü diene Gow no däm Aultoa brinjst, en die doa biefält, daut dien Brooda waut jäajen die haft,</verse>
        <verse osisID='Matt.5.24'>dan loht diene Gow doa ver däm Aultoa en goh eascht han, en moak äwareen met dienem Brooda, en dan kohm, en brinj diene Gow.</verse>
        <verse osisID='Matt.5.25'>Seeh, daut dü met dien Jäajna schwind äwareen tjemmst, soo lang jie oppem Wajch send; daut de Jäajna die nijch däm Rejchta äwajäwt, en de Rejchta die däm Deena äwajäwt, en hee die emm Jefentjniss schmit.</verse>
        <verse osisID='Matt.5.26'>Woahrhauftijch etj saj die: Dü woascht von doa nijch rüt kohme, bott dü daut latste Tsent betohlt hast.</verse>
        <verse osisID='Matt.5.27'>Jie ha jeheat, dautet <note>too de Oole</note> jesajcht es: Dü saust nijch de Eehe bräatje.</verse>
        <verse osisID='Matt.5.28'>Etj oba saj jünt, daut wäaemma een Frümensch auntjitjt, omm äa too habe, dee haft enn sien Hoat aul de Eehe met äa jebroake.</verse>
        <verse osisID='Matt.5.29'>Wann dien rajchtet Uag die veleide deit, dan riet daut üt en schmiet daut von die, dan daut es bäta, daut eent von diene Jläda too veleare, aus daut dien gaunse Lief sull enne Hal jeschmäte woare.</verse>
        <verse osisID='Matt.5.30'>En wann diene rajchte Haunt die veüasoakt toom sindje, dan hack dee auf en schmiet dee wajch; dan daut es bäta fe die, daut eent von diene Jläda too veleare, en nijch dien gaunsa Lief sull enne Hal jeschmäte woare.</verse>
        <verse osisID='Matt.5.31'>Daut es oba jesajcht: Wäa siene Frü velaht, saul äa een Scheidebreef jäwe.</verse>
        <verse osisID='Matt.5.32'>Oba etj saj jünt: Wäa siene Frü woat velohte, buta aus fe Eehebruch, de drift äa tom Eehebruch; en wäa ne velohtne Frü friet, dee bratjt de Eehe.</verse>
        <verse osisID='Matt.5.33'>Wada ha jie jeheat, dautet too de Oole <note>Tiet</note> jesajcht es: Dü saust nijch faulsch schweare, dü saust oba däm Harr dien Vespräatje hole.</verse>
        <verse osisID='Matt.5.34'>Etj oba saj jünt: Schweare äwahaupt nijch; nijch biem Himmel, dan daut es Gott sien Troon;</verse>
        <verse osisID='Matt.5.35'>noch bie de Ead, dan see es fe siene Feet ne Footbeintj; noch bie Jerusalem, dan daut es däm groote Tjeenijch siene Staut;</verse>
        <verse osisID='Matt.5.36'>noch Schweet uck nijch bie dien Kopp, dan dü kaunst nijch een Hoa Witt oda Schwoat moake.</verse>
        <verse osisID='Matt.5.37'>Jün Wuat oba saul senne: Jo, Jo; en, Nä, Nä; waut mea es aus daut, es vom Beesen.</verse>
        <verse osisID='Matt.5.38'>Jie ha jeheat, dautet jesajcht es: En Uag fe en Uag, en ne Tän fe ne Tän.</verse>
        <verse osisID='Matt.5.39'>Etj oba saj jünt: Jie säle däm Beesen nijch wadastohne; oba wann die eena aune rajchte Back schlohne woat, hool am uck de aundre han.</verse>
        <verse osisID='Matt.5.40'>En wann sich wäa met die rejchte well en dien Rock wajch näme, däm loht uck dien Mauntel.</verse>
        <verse osisID='Matt.5.41'>En wann wäa die velangt eene Miel met am too gohne, dan goh twee met am.</verse>
        <verse osisID='Matt.5.42'>Jeef däm, dee die no waut prachat, en saj am nijch auf, wäa waut von die liee well.</verse>
        <verse osisID='Matt.5.43'>Jie ha jeheat, dautet jesajcht es: Dü saust dienen Näajchsten <note>Noba</note> leef ha, en dienen Fient saust dü hausse.</verse>
        <verse osisID='Matt.5.44'>Oba etj saj jünt: Siet jüne Fiend goot; säajnt, dee jünt vefluche; doot goodet, de jünt hausse; bäd väa dee, dee jünt beleidje en vefolje,</verse>
        <verse osisID='Matt.5.45'>omm daut jie, jün himmlischa Voda, siene Säns senne tjenne; dan hee lat siene Sonn opp gohne äwa de Beese en Goode <note>Mensche</note> , en latet räajne äwa Jerajchte en Onnjerajchte.</verse>
        <verse osisID='Matt.5.46'>Dan wann jie goot send, dee jünt goot send, waut verren Loon ha jie doafäa? Doone nijch de Zollbeaumte <note>Heide</note> daut selwje?</verse>
        <verse osisID='Matt.5.47'>En wann jie bloos jüne Breeda bejreesse, waut doo jie besondret? Doone de Heide <note>Zollbeaumte</note> nijch daut selwje?</verse>
        <verse osisID='Matt.5.48'>Doaromm sell jie vollkohme senne, soo aus jün Voda emm Himmel vollkohme es.</verse>
      </chapter>
      <chapter osisID='Matt.6'>
        <verse osisID='Matt.6.1'>Seeht jünt väa, daut jie jüne Gow <note>Jerajchtijchtjeit</note> , nijch ver Mensche eewe, met dän Senn daut jie welle jeseehne senne; wann oba nijch, dan ha jie tjeen Loon von jünem Voda emm Himmel.</verse>
        <verse osisID='Matt.6.2'>Wann dü diene Gow jeefst, doo nijch ne Trompeet verrop blose lohte, soo aus de Heijchla doone, enne Sienagooge, en oppe Gausse, omm von Mensche jeeat too woare. Enn Woahrheit saj etj jünt, see ha äa Loon emfange.</verse>
        <verse osisID='Matt.6.3'>Oba wann dü diene Gow jeefst, dan loht diene lintje nijch weete, waut diene rajchte deit,</verse>
        <verse osisID='Matt.6.4'>omm daut diene Gow emm Jeheeme es; en dien Voda, dee emm Jeheeme seene kaun, woat die beloohne.</verse>
        <verse osisID='Matt.6.5'>En wann dü bädst, sie nijch soo aus de Heijchla, dee doa jearen stohne en bäde enn de Sienagooge en opp de Gaussatje, omm daut Mensche ahn seene selle. Woahrhauftijch, etj saj jünt, dee ha äa Loon emfange.</verse>
        <verse osisID='Matt.6.6'>Dü oba, wann dü bäde deist, dan goh enn diene Koma, en no däm dü diene Däa veschlohte hast, bäd too dienem Voda emm Jeheemen; en dien Voda, dee emm Jeheemen seene kaun, woat daut die <note>aul hia</note> beloohne.</verse>
        <verse osisID='Matt.6.7'>En wann jie bäde, sell jie nijch <note>väle Wead</note> plaupre soo aus de Heide; dan dee meene, daut ahn woat jeheat woare, wann see väl Wead brucke.</verse>
        <verse osisID='Matt.6.8'>Jie selle ahn nijch no moake, <note>senne aus dee</note> , dan jün Voda weet, waut jünt fällt, eea jie am doanoh bedde.</verse>
        <verse osisID='Matt.6.9'>Jie bäd soo: Ons Voda emm Himmel! Dien Nome woat jeheilijcht.</verse>
        <verse osisID='Matt.6.10'>Dien Ritj <note>Himmelritj</note> saul kohme. Dien Welle saul jedohne woare aus emm Himmel soo uck oppe Ead.</verse>
        <verse osisID='Matt.6.11'>Ons Broot fe disem Dach <note>bett Morje</note> jeef ons vondoag.</verse>
        <verse osisID='Matt.6.12'>En vejäw ons onse Schult, soo aus wie onse Schuldna <note>aun ons veschuldijcht ha</note> vejäwe.</verse>
        <verse osisID='Matt.6.13'>En brinj ons nijch enn Veseatjung, oba rad ons vom Beesen.</verse>
        <verse osisID='Matt.6.14'>dan soo aus jie Mensche äare Fehla vejäwe, soo woat jün himmlischa Voda jünt uck vejäwe.</verse>
        <verse osisID='Matt.6.15'>Oba wann jie Mensche äare Fehla nijch vejäwe, soo woat jünt de Voda jüne Fehla uck nijch vejäwe.</verse>
        <verse osisID='Matt.6.16'>Oba wann jie fauste, seel jie nijch diesta tjitje aus de Heijchla; dan see vestale äare Jesejchta, daut Mensche aun ahn seene selle daut see fauste. Enn Woahrheit saj etj jünt: Dee ha äa Loon emfange.</verse>
        <verse osisID='Matt.6.17'>Wann dü oba fauste deist, soo saulw dien Haupt en wausch dien Jesejcht,</verse>
        <verse osisID='Matt.6.18'>omm dautet nijch soo ütsit, ver Mensche, daut dü fauste deist, oba dien Voda, dee emm jeheemen es; en dien Voda, dee emm jeheemen seene kaun, woat die doafäa beloohne.</verse>
        <verse osisID='Matt.6.19'>Saumelt jünt nijch Schauts <note>Ritjdom</note> oppe Ead, wua Motte en Rost daut venijchte tjenne, en wua Deew daut no growe tjenne en stäle.</verse>
        <verse osisID='Matt.6.20'>Saumelt jünt oba Schauts emm Himmel, wua Motte en Rost daut nijch venijchte tjenne, en wua Deew nijch tjenne no Growe en stäle.</verse>
        <verse osisID='Matt.6.21'>Dan wua dien Schauts es, doa woat uck jün <note>dien</note> Hoat senne.</verse>
        <verse osisID='Matt.6.22'>Daut Lijcht fe dän Tjarpa es daut Uag; wann dien Uag rein <note>opprejchtijch</note> es, soo woat dien gaunsa Tjarpa Lijcht <note>dach</note> senne.</verse>
        <verse osisID='Matt.6.23'>Oba wann dien Uag doll es <note>nijch rein</note> , dan woat de gaunse Tjarpa diesta senne. Wann oba daut Lijcht, daut enn die es, Stockdiesta es, woo groot woat dan de Diestaness senne!</verse>
        <verse osisID='Matt.6.24'>Tjeena kaun twee Harrn deene; oda hee woat däm eenen hausse, en däm aundren goot senne, oda hee woat sich aun eenem hoole, en däm aundren veachte. Jie tjenne nijch Gott uck dän Mamoon deene.</verse>
        <verse osisID='Matt.6.25'>Doaromm saj etj jünt: Doot jünt nijch Sorje moake omm jün Läwe, waut jie äte en drintje woare, uck nijch fe jün Tjarpa, waut jie auntratje woare. es daut Läwe nijch mea aus Äte? En de Tjarpa mea aus Tjleeda?</verse>
        <verse osisID='Matt.6.26'>Tjitjt de Väajel unjrem Himmel aun; dee seie nijch, dee arnte nijch, see saumle uck nijch enn Spitjasch; en jün himmlischa Voda foodat dee doch. See jie nijch väl mea weat aus dee?</verse>
        <verse osisID='Matt.6.27'>Wäa von jünt, kaun derjch Sorje siene Hejcht een tjleen bät velenjre?</verse>
        <verse osisID='Matt.6.28'>En wuaromm se jie besorjt omm de Tjleeda? Tjitjt no de Lelje oppe Stap, woo de wausse; dee oabeide nijch, spenne uck nijch.</verse>
        <verse osisID='Matt.6.29'>Etj saj jünt, daut soogoa Salamo enn aul siene Harlijchtjeit wea nijch aunjetjleet soo aus eene von dee.</verse>
        <verse osisID='Matt.6.30'>Wann Gott daut Grauss oppe Stap soo tjleedet, daut vondoag steit en morje emm Owe jeschmäte woat, soo tjleede deit, woat hee jünt nijch väl mea doone, o jie Tjleenjleewje?</verse>
        <verse osisID='Matt.6.31'>Doaromm sell jie nijch besorjt senne en saje: Waut woa wie äte? oda: Waut woa wie drintje? oda: Waut sell wie auntratje?</verse>
        <verse osisID='Matt.6.32'>Doanoh seatje de Heide. Oba jün himmlischa Voda weet, daut jünt daut aules fällt.</verse>
        <verse osisID='Matt.6.33'>Oba seatjt daut easchte no Gott sien Ritj en no siene Jerajchtijchtjeit, dan woat jünt daut aules toojelajt woare.</verse>
        <verse osisID='Matt.6.34'>Doaromm sorjt nijch fe Morje, dan de Morje woat fe sich selfst sorje. Jieda Dach haft jenuach Ploag.</verse>
      </chapter>
      <chapter osisID='Matt.7'>
        <verse osisID='Matt.7.1'>Doot nijch rejchte, soo daut jie nijch jerejcht woare.</verse>
        <verse osisID='Matt.7.2'>Dan met waut verrem Jerejcht jie rejchte, woa jie uck jerejcht woare; en met waut fe Mott jie mäte, woat jünt toojemäte woare.</verse>
        <verse osisID='Matt.7.3'>Wuaromm sittst dü dän Schpletta enn dien Brooda sien Uag, en dän Baultje enn dienem Uag moatjst dü nijch?</verse>
        <verse osisID='Matt.7.4'>Oda woo west dü too dien Brooda saje: Loht mie dän Schpletta üt dienem Uag rütnehme, en tjitj, de Baultje es enn dienem Uag?</verse>
        <verse osisID='Matt.7.5'>Dü Heijchla, tratj eascht dän Baultje üt dien Uag erüt, en dan woascht dü kloa senne, omm dän Schpletta ütem Brooda sien Uag too tratje.</verse>
        <verse osisID='Matt.7.6'>Jeeft nijch daut Heilje de Hunj, en schmiet jüne Perle nijch verre Schwien, daut see dee nijch vetraumple met äare Feet en sich ommdreie en jünt veriete.</verse>
        <verse osisID='Matt.7.7'>Bedd, en daut woat jünt jejäft woare; seatjt, en jie woare finje; kloppt aun, en daut woat jünt opjemoakt woare.</verse>
        <verse osisID='Matt.7.8'>Dan jiedra Beddenda emfangt, en de Sätjenda finjt, en jiedrem Aunkloppendem woat opjemoakt.</verse>
        <verse osisID='Matt.7.9'>Oda es unja jünt een Mensch, wann sien Sän omm Broot bedde <note>froage</note> wudd, hee am een Steen jäwe wudd?</verse>
        <verse osisID='Matt.7.10'>Oda, wann hee am omm een Fesch bedde wudd, woat hee am eene Schlang jäwe?</verse>
        <verse osisID='Matt.7.11'>Wann jie dan, dee jie schlacht send, doch weete <note>jie</note> jüne Tjinja goode Gowe too jäwe, woo väl mea woat jün Voda emm Himmel jünt goode Gow jäwe, dee am froage <note>bedde</note> ?</verse>
        <verse osisID='Matt.7.12'>Aules aulsoo wautemma, jie welle, daut de Mensche jünt doone selle, daut doot uck jie ahn; dan daut es daut Jesatz en de Profeete.</verse>
        <verse osisID='Matt.7.13'>Goht enenn derjch de enje Puat; dan de Puat es wiet en de Wajch es breed, de ennt Vedaumnis feaht, en väle send daut, dee derjch de enenn gohne <note>opp däm Wajch</note> .</verse>
        <verse osisID='Matt.7.14'>En de Puat es enj, en de Wajch es schmaul, de toom Läwe feaht, en daut send weinijch, dee dän finje.</verse>
        <verse osisID='Matt.7.15'>Seeht jünt väa fe de faulsche Profeete, dee enn Schopstjleeda no jünt kohme, oba ennalijch <note>emm Hoat</note> send see rietende Wilw.</verse>
        <verse osisID='Matt.7.16'>Aun äare Frucht woa jie ahn ertjane. Woare Wiendruwe vom Stachelstruk jeploke, oda Fieje von Distle?</verse>
        <verse osisID='Matt.7.17'>Aul soo, brinjt jieda gooda Boom goode Frucht; oba de fula <note>schlajchta</note> Boom brinjt schlajte Frucht.</verse>
        <verse osisID='Matt.7.18'>En gooda Boom kaun nijch schlajte Frucht brinje, en een fula Boom goode Frucht brinje.</verse>
        <verse osisID='Matt.7.19'>Jiedra Boom, de nijch goode Frucht brinjt, woat aufjehackt en emm Fia jeschmäte.</verse>
        <verse osisID='Matt.7.20'>Doaromm aun äare Frucht woa jie dee ertjane.</verse>
        <verse osisID='Matt.7.21'>Nijch jiedra, dee too mie sajcht: Harr, Harr! Woat enn daut Himmelritj <note>enenn</note> kohme, bloos dee mien Voda sien Welle deit, dee emm Himmel es.</verse>
        <verse osisID='Matt.7.22'>Daut woare väl, aun janem Dach, too mie saje: Harr! Harr! Ha wie nijch enn dien Nome profezeit, ha wie nijch enn dien Nome Diewel ütjedräwe, en ha wie nijch enn dien Nome väl groote Woatje jedohne?</verse>
        <verse osisID='Matt.7.23'>Dan woa etj ahn betjanne: Etj ha jünt noch nie jetjannt; goht wajch von mie, jie Jesatzloose!</verse>
        <verse osisID='Matt.7.24'>Wäaemma, dee dise miene Wead heat en dee deit, däm woa etj met ennen kluaken Maun vejlitje, dee sien Hüs opp ennen Steen büd.</verse>
        <verse osisID='Matt.7.25'>Aus enn groota Räajen tjeem, en de Stroom tjeem, en de Wint blosd, en toobd jejen daut Hüs, en daut voll nijch; dan daut wea opp ennen Steen jebut.</verse>
        <verse osisID='Matt.7.26'>En wäaemma, dise miene Wead heat en dee nijch deit, dee woat met eenem Noa vejlitjt woare, dee sien Hüs oppem Saunt büd.</verse>
        <verse osisID='Matt.7.27'>En de groota Räajen tjeem, en de Wotastroom tjeem, en de Wint blosd en toobd omm daut Hüs; en daut voll, en de Faul wea groot.</verse>
        <verse osisID='Matt.7.28'>En daut passead, aus Jesus diese Wead ütjerät haud, donn staund daut Voltj äwa siene Leah;</verse>
        <verse osisID='Matt.7.29'>dan hee leahd ahn aus eena, de Vollmacht haud, en nijch aus äare Schreftjeleade.</verse>
      </chapter>
      <chapter osisID='Matt.8'>
        <verse osisID='Matt.8.1'>Aus hee vom Boajch rauf tjeem, jinje am väl Mensche hinjaraun.</verse>
        <verse osisID='Matt.8.2'>En tjitj, een Utsautsja tjeem, en voll dohl ver am en säd: Harr, wann dü west, kaunst dü mie rein moake.</verse>
        <verse osisID='Matt.8.3'>En hee <note>Jesus</note> stratjt siene Haunt üt, read am aun en säd: Etj well; sie rein! En platzlijch wea hee vom Utsauts rein.</verse>
        <verse osisID='Matt.8.4'>En Jesus säd too am: Seeh die väa, saj daut tjeenem; oba goh han, wies die däm Priesta, en brinj daut Oppfa <note>Gow</note> , de Mooses aunjeordnet haud, fe ahn een Tätjen.</verse>
        <verse osisID='Matt.8.5'>Aus hee enn Kapernaum enenn tjeem, tjeem en Hauptmaun no am, en prachad am</verse>
        <verse osisID='Matt.8.6'>en säd: Harr, mien Tjnajcht lijcht Tus jelämt en woat sea jetjwält <note>Weedoag</note> .</verse>
        <verse osisID='Matt.8.7'>En Jesus säd too am: Etj well kohme en am heele.</verse>
        <verse osisID='Matt.8.8'>De Hauptmaun oba auntwuad en säd: Harr, etj sie daut nijch weat, daut dü unja mien Dack tjemmst; oba saj een Wuat, en mien Tjnajcht woat jeheelt.</verse>
        <verse osisID='Matt.8.9'>Dan uck etj sie een Mensch, unja Harscha en ha Soldote unja mie; en etj saj too eenem: Goh doa han, en hee jeit; en too eenem aunderen: Kohm hea, en hee tjeemt; en too mienem Tjnajcht: Doo daut! En hee deit daut.</verse>
        <verse osisID='Matt.8.10'>Oba aus Jesus daut head, wundad hee sich en säd too dän, dee met am jinje: Woahrhauft, saj etj jünt, enn Iesrael ha etj soo grooten Gloowe nijch jefunge.</verse>
        <verse osisID='Matt.8.11'>Etj saj jünt oba, daut väl vom Ooste en vom Waste kohme woare en met Obraum en Iesak en Joakopp aum Desch sette emm Himmelritj,</verse>
        <verse osisID='Matt.8.12'>oba de Säns vom Ritj woare rüt enn de Diestaness <note>Hal</note> jeschmäte woare; doa woat senne Hiele en Täne tjnirsche.</verse>
        <verse osisID='Matt.8.13'>En Jesus säd too däm Hauptmaun: Goh han, dü saust ha, aus dü jejleewt hast. En sien Tjnajcht wea von de Stund aun jesunt.</verse>
        <verse osisID='Matt.8.14'>En aus Jesus enn Peeta sien Hüs jekohme wea, sach hee Peeta siene Schwieamutta krank met Feeba, emm Bad.</verse>
        <verse osisID='Matt.8.15'>En hee foot äa aune Haunt, en daut Feeba veleet äa; en see stund opp en deend am <note>ahn</note> .</verse>
        <verse osisID='Matt.8.16'>Ausset oba Owent wort, brochte see väl Besätne no am, en hee dreef de Jeista rüt met een Wuat, en hee heeld aule Liedende,</verse>
        <verse osisID='Matt.8.17'>doamet erfellt woat, waut derjch dän Profeet Jesaja jesajcht es, dee doa säd: „Hee haft onse Schwakheit opp sich jenohme, en druag onse Krankheite“. {Jes.53,4}</verse>
        <verse osisID='Matt.8.18'>Oba aus Jesus väl Mensche omm sich sach, befool hee, aun daut aundre Eewa äwa too foahre.</verse>
        <verse osisID='Matt.8.19'>En een Schreftjeleada tjeem doatoo en säd too am: Leahra, etj well die no folje, wuämma dü han jeist.</verse>
        <verse osisID='Matt.8.20'>En Jesus säd too am: De Fass ha Lajcha, en de Väajel emm Himmel ha Nasta, oba de Menschesän haft nijch, wua hee sien Haupt hanlaje kaun.</verse>
        <verse osisID='Matt.8.21'>Enn aundra von siene Jinja säd too am: Harr, loht mie, eascht gohne en mien Voda begrowe.</verse>
        <verse osisID='Matt.8.22'>Oba Jesus säd too am: Folj mie no, en loht de Doodje äare Doodes begrowe.</verse>
        <verse osisID='Matt.8.23'>En aus hee enn daut Schepp steajch, tjeeme siene Jinja met am met.</verse>
        <verse osisID='Matt.8.24'>En tjitj, doa tjeem en groota Storm oppem Mäa, soo daut de Walle äwa daut Schepp schluage; hee oba schleep.</verse>
        <verse osisID='Matt.8.25'>De Jinja tjeeme, en watjte am opp en säde: Harr, rad ons, wie kohme omm!</verse>
        <verse osisID='Matt.8.26'>En hee säd too ahn: Wuaromm ha jie angst, jie Tjleenjleewje? Donn stund hee opp en beschwijcht dän Wint en daut Mäa, en daut word sea stell.</verse>
        <verse osisID='Matt.8.27'>En de Mensche vewundade sich oba en säde: Waut es dit fe Eena <note>Maun</note> , daut uck de Wint en daut Mäa am horjche <note>unjadon send</note> ?</verse>
        <verse osisID='Matt.8.28'>En aus hee nom aundren Eewa tjeem, enn daut Gadareena <note>Gargessena</note> Laund, tjeeme am twee Besätne <note>Manna</note> entjäjen, dee üte Jräwa rüt kaume, en weare sea jefäadlijch, soo daut tjeena sich woagd opp dän Wajch too gohne.</verse>
        <verse osisID='Matt.8.29'>En seeh, see schreaje en säde: Waut ha wie met die too doone, Sän Gottes? Best dü jekohme, ons verre Tiet too tjwäle?</verse>
        <verse osisID='Matt.8.30'>Doa wea oba wiet auf von ahn eene groote Häad Schwien, dee doa grosde.</verse>
        <verse osisID='Matt.8.31'>De beese Jeista oba bedde am, en säde: Wann dü ons rüt drifst, dan schetj ons enn de Schwiens Häad enenn.</verse>
        <verse osisID='Matt.8.32'>En hee säd too ahn: Goht han. Donn fuahre see erüt, en fuare enn de Schwien enenn. En tjitj, de gaunse Häad schmeet sich vom Eewa emm Mäa enenn, en vesope emm Wota.</verse>
        <verse osisID='Matt.8.33'>Oba de Schwienshoads rande wajch en tjeeme enne Staut en vetalde aules uck waut met de Besätne passeat wea.</verse>
        <verse osisID='Matt.8.34'>En tjitj, de gaunse Staut tjeem rüt, Jesus entjäjen, en aus see am sache, bedde see am, daut hee äare Jäajend velohte sull.</verse>
      </chapter>
      <chapter osisID='Matt.9'>
        <verse osisID='Matt.9.1'>En hee steajch en daut Schepp, en fua no de aundre Sied en tjeem enn siene eajne Staut. {#(Kap.4,13)}</verse>
        <verse osisID='Matt.9.2'>En tjitj, see brochte eenen Jelämden no am, dee opp een Bad lach; en aus Jesus äa Gloowe sach, säd hee too dän Jelämden: Sie gootsmootes, Tjind, diene Sinde send die vejäwt.</verse>
        <verse osisID='Matt.9.3'>En tjitj, eenje von de Schreftjeleade säde too sich selfst: Disa lestat.</verse>
        <verse osisID='Matt.9.4'>En aus Jesus äare Jedanke sach, säd hee: Wuaromm ha jie schlachte Jedanke enn jünem Hoat?</verse>
        <verse osisID='Matt.9.5'>Dan waut es leijchta, too saje: Diene Sinde send die vejäwt, oda too saje: Stoh opp en goh?</verse>
        <verse osisID='Matt.9.6'>Oba daut jie weete selle, daut de Menschesän opp Ead jewault haft de Sinde too vejäwe. Dan säd hee too däm Jelämden: Stoh opp, nehm dien Bad en goh no dien Hüs.</verse>
        <verse osisID='Matt.9.7'>En hee stund opp en jintj no sien Hüs.</verse>
        <verse osisID='Matt.9.8'>Aus de Mensche daut sache, haude see Angst <note>vewundade sich</note> en veharlijchte Gott, dee soone Vollmacht <note>Jewault</note> de Mensche jejäft haft.</verse>
        <verse osisID='Matt.9.9'>En aus Jesus von doa wieda jintj, sach hee een Mensch aum Zollhus sette, dee Matäus heet, en säd too am: Kohm met mie met. En hee stund opp en jintj met am met.</verse>
        <verse osisID='Matt.9.10'>En daut passead, aus hee enn däm Hüs aum Desch saut <note>lach</note> , tjitj, doa tjeeme väl Zollmanna en Sinda, en saute aum Desch met Jesus en siene Jinja.</verse>
        <verse osisID='Matt.9.11'>En aus de Farisäa daut sache, säde see too siene Jinja: Wuaromm at jün Leahra <note>Meista</note> met Zollmanna en Sinda?</verse>
        <verse osisID='Matt.9.12'>Oba aus hee [Jesus] daut head, säd hee: De Stoatje brucke dän Dokta nijch, bloos de Kranke.</verse>
        <verse osisID='Matt.9.13'>Oba goht han en leaht, wautet es <note>meent</note> : „Etj well Erboarme en nijch Opfa <note>Schlachtopfa</note> “; {Hos.6,6} dan etj sie nijch jekohme, de Jerajchte too roope, oba de Sinda <note>sich betjeare</note> .</verse>
        <verse osisID='Matt.9.14'>Donn tjeeme Jehaun siene Jinja no am en säde: Wuaromm doo wie en de Farisäa foaken fauste, oba diene Jinja fauste nijch?</verse>
        <verse osisID='Matt.9.15'>En Jesus säd too ahn: Tjenne däm Briegaum siene Jast trüarijch senne, soo lang aus de Briegaum bie ahn es? Daut woare Doag kohme, doa de Briegaum von ahn woat wajchjenohme woare, en dan woare see fauste.</verse>
        <verse osisID='Matt.9.16'>Oba tjeena satt een niejet Fletj Tseijch opp een oolet Tjleet; dan daut <note>Fletj</note> woat von däm Tjleet loosriete, en daut Loch woat oaja <note>jrata</note> .</verse>
        <verse osisID='Matt.9.17'>Uck deit maun nijch nieen Wien enn oole Wienladasch; en de Wien woat vejeete, en de Wienladasch twei gohne; oba maun deit nieen Wien enn niee Wienladasch, en dan bliewe beid erhoole.</verse>
        <verse osisID='Matt.9.18'>Aus hee soo too ahn räd, tjitj, doa tjeem een Väastohna enenn en schmeet sich ver am han en säd: Miene Dochta es nu jrod jestorwe; oba kohm en laj diene Haunt opp äa, en see woat läwe.</verse>
        <verse osisID='Matt.9.19'>En Jesus stund opp en jintj am hinjaraun, en siene Jinja.</verse>
        <verse osisID='Matt.9.20'>En tjitj! Eene Frü, dee twalf Joa Moonatfluss haud, tjeem von hinje en read dän Soom {4Mose 15,37-39} von sien Rock aun;</verse>
        <verse osisID='Matt.9.21'>dan see säd too sich selfst: Wann etj bloos sien Rock aunrea, dan woa etj jesund <note>jerat</note> woare.</verse>
        <verse osisID='Matt.9.22'>Oba Jesus dreid sich omm, en aus hee äa sach, säd hee: Sie gootsmoots, Dochta; dien Gloowe haft die jeheelt. En de Frü wea jesunt von de Stund aun.</verse>
        <verse osisID='Matt.9.23'>En aus Jesus enn dän Väastohna sien Hüs tjeem en de Fleetespäla en daut lüde Jetimel von Mensche sach,</verse>
        <verse osisID='Matt.9.24'>säd hee: Goht rüt, dan daut Mäatje es nijch jestorwe, oba see schlapt. En see lachte am üt.</verse>
        <verse osisID='Matt.9.25'>Oba aus de Mensche aula erüt jejoagt weare, jintj hee enenn en nehm äare Haunt; en daut Mäatje stund opp.</verse>
        <verse osisID='Matt.9.26'>En dit Niess jintj en janem gaunsen Laut eromm.</verse>
        <verse osisID='Matt.9.27'>En aus Jesus von doa wieda jintj, tjeeme am twee Blinje hinjaraun, dee doa schreaje en säde: Erboarm die äwa ons, dü Doft sien Sän!</verse>
        <verse osisID='Matt.9.28'>Oba aus hee enn däm Hüs jekohme wea, tjeeme de Blinje no am; en Jesus säd too ahn: Jleew jie, daut etj daut doone kaun? See säde too am: Jo, Harr.</verse>
        <verse osisID='Matt.9.29'>Donn read hee äare Uage aun en säd: No jünem Gloowe sell jie tjriee.</verse>
        <verse osisID='Matt.9.30'>En äare Uage worde opjemoakt; en Jesus räd ahn strenj aun en säd: Seeht too, daut dit tjeena ennwoat!</verse>
        <verse osisID='Matt.9.31'>Oba see jinje rüt en muuke am bekaunt en janem gaunsen Laund.</verse>
        <verse osisID='Matt.9.32'>Aus see wach jinje, tjitj, donn brochte see eenen stommen Mensch no am, dee besäte wea.</verse>
        <verse osisID='Matt.9.33'>En aus de Diewel <note>Demon</note> rüt jedräwe wea, reed de Stomma. En de Mensche vewundade sich en säde: Niemols word soowaut en Iesrael jeseehne.</verse>
        <verse osisID='Matt.9.34'>Oba de Farisäa säde: Hee drift de Diewel rüt derjch dän bowaschten Diewel.</verse>
        <verse osisID='Matt.9.35'>En Jesus jintj derjch aul de Städa en Darpa en leahd enn äare Sienagooge en prädijd daut Evanjeelium vom Ritj en heeld jiedre Krankheit en jiedre Schwackheit.</verse>
        <verse osisID='Matt.9.36'>Oba aus hee daut Voltj sach, haud hee Erboarme met <note>äwa</note> ahn, wiel de Meed en enne Noot weare aus Schop, dee tjeen Hoad habe.</verse>
        <verse osisID='Matt.9.37'>Donn säd hee too siene Jinja: De Arnt es groot, oba weinijch Oabeida;</verse>
        <verse osisID='Matt.9.38'>bedd däm Harr äwa de Arnte, daut hee Oabeida schetjt enn siene Arnte.</verse>
      </chapter>
      <chapter osisID='Matt.10'>
        <verse osisID='Matt.10.1'>En aus hee siene twalf Jinja no sich jeroopt haud, jeef hee ahn Vollmacht äwa onnreine Jeista, omm de rüt too driewe, en uck aule Krankheit en Schwackheit too heele.</verse>
        <verse osisID='Matt.10.2'>De twalf Apostel äare Nomes oba send dise: De easchta, Siemoon, dee Peeta jenant wort, en Aundreas, sien Brooda; Jakobus, dän Tsebedäus sien Sän, en Johaun, sien Brooda;</verse>
        <verse osisID='Matt.10.3'>Filip en Bartolamäus; Toomas en Matäus, de Zollmaun; Jakobus, dän Alfäus sien Sän; en Lebäus, sien tweeda Nome wea Tadäus;</verse>
        <verse osisID='Matt.10.4'>Siemoon, de Kananäa, en Judas, de Iescharijot, dee am verode deed.</verse>
        <verse osisID='Matt.10.5'>Dise Twalw schetjt Jesus üt en befäld ahn en säd: Goht nijch opp eenen Wajch de Natsjoone, en goht nijch enn eene Samarietesche Staut;</verse>
        <verse osisID='Matt.10.6'>goht oba väl mea no de veloarne Schop von däm Hüs Iesrael.</verse>
        <verse osisID='Matt.10.7'>En wann jie hangohne, prädijcht en sajcht: Daut Himmelritj es noda jekohme.</verse>
        <verse osisID='Matt.10.8'>Heelt de Kranke, [watjt de Doodes opp], moakt de Utsautsje rein, en drift Diewel <note>beese Jeista</note> üt; emmsonst ha jie jetjräaje, jäft emmsonst.</verse>
        <verse osisID='Matt.10.9'>Veschauft jünt nijch Gold oda Selwa oda Messintj enn jün Gort,</verse>
        <verse osisID='Matt.10.10'>tjenne Tausche too hinjawäajes, uck nijch twee Tjleeda, oda Schooh, oda een Stock, dan de Oabeida es siene Noarinj <note>vesorjung woat</note> weat.</verse>
        <verse osisID='Matt.10.11'>Oba wann jie enne Staut oda enn een Darp enenn kohme, forscht, wäa doa weat es; en doa blieft, bott jie wajch gohne.</verse>
        <verse osisID='Matt.10.12'>Wann jie oba emm Hüs enenn kohme, dan jreest daut.</verse>
        <verse osisID='Matt.10.13'>En wann daut Hüs Weat es, dan loht jünem Fräd doaräwa kohme; wannet oba nijch Weat es, dan loht jünem Fräd tridj no jünt kohme.</verse>
        <verse osisID='Matt.10.14'>En wäaemma jünt nijch oppnämt, en jüne Wead nijch heare well, goht üt daut Hüs oda de Staut erüt en steewt dän Stoff von jüne Feet.</verse>
        <verse osisID='Matt.10.15'>Woahrhauftijch, saj etj jünt, daut woat däm Laund von Soodom en Gomora leijchta senne aum Jerejchtsdach aus fe de Staut.</verse>
        <verse osisID='Matt.10.16'>Tjitjt, etj schetj jünt aus Schop mank de Wilw; doaromm <note>soo</note> siet kluak aus de Schlange en eenfeltijch aus Düwe.</verse>
        <verse osisID='Matt.10.17'>Heed jünt oba fe de Mensche; dan dee woare jünt enn daut Jerejcht äwaleewre, en enn äare Sienagoge priejle;</verse>
        <verse osisID='Matt.10.18'>en uck ver Harscha en Tjeenije woa jie jebrocht <note>ütjeleewet</note> woare omm mienet haulwe, fe ahn en de Natsjoone een Zeijniss.</verse>
        <verse osisID='Matt.10.19'>Wann see jünt oba äwaleewre, siet nijch besorjt, woo oda waut jie saje selle; dan daut woat jünt enn jane Stund jejäft woare, waut jie saje selle.</verse>
        <verse osisID='Matt.10.20'>Dan jie send nijch de Rädende, oba däm Voda sien Jeist, de enn jünt räde woat.</verse>
        <verse osisID='Matt.10.21'>Daut woat oba de Brooda sien Brooda tom Doot äwaleewre, en de Voda daut Tjint; en de Tjinja jäajen de Ellre en woare ahn doot moake <note>hanrejchte</note> .</verse>
        <verse osisID='Matt.10.22'>En jie woare von aule <note>Mensche</note> jehausst woare omm mienen Nome haulwe. Oba wäa üthelt bot aum Enj, disa woat jerat woare.</verse>
        <verse osisID='Matt.10.23'>Wann see jünt oba enn dise Staut vefolje, dan rant no ne aundre; dan Woahrhauftijch, saj etj jünt, jie woare met de Städe enn Iesrael nijch too Enj senne, bott de Menschesän tjeemt.</verse>
        <verse osisID='Matt.10.24'>Een Jinja es nijch äwa sien Leahra <note>Meista</note> , en een Tjnajcht <note>Sklow</note> nijch äwa sien Harr.</verse>
        <verse osisID='Matt.10.25'>Daut es fe däm Jinja jenuach, daut hee es aus sien Leahra, en de Tjnajcht soo aus sien Harr. Wann see däm Hüsharr ha Belsebub jenant, woofäl mea dee too sien Hüs jeheare.</verse>
        <verse osisID='Matt.10.26'>Ferjcht jünt nijch fe ahn. Dan doa es nuscht toojedatjt, waut nijch opjedatjt, en vestoake, waut nijch bekaunt jemoakt woat.</verse>
        <verse osisID='Matt.10.27'>Waut etj jünt emm Diestre saj, daut woat emm Lijcht jeräd woare, en waut jie met däm Uah heare, daut prädijcht opp däm Hüsdak.</verse>
        <verse osisID='Matt.10.28'>En ängst jünt nijch fe dee, dee dän Tjarpa dootmoake, oba de Seel nijch dootmoake tjenne; ängst jünt oba mea fe däm, dee soo aus Seel en Tjarpa enne Hal vedoawe <note>venijchte</note> kaun.</verse>
        <verse osisID='Matt.10.29'>Woare nijch twee Spoalinja fe een Tsent vekofft? En nijch eent von dee fällt oppe Ead ohne jünen Voda;</verse>
        <verse osisID='Matt.10.30'>oba aun jünt send de Hoa oppem Kopp aula jetalt.</verse>
        <verse osisID='Matt.10.31'>Ferjcht <note>ängst</note> jünt nijch; jie send väl mea aus väl Spoalinja.</verse>
        <verse osisID='Matt.10.32'>Aulsoo jiedra, dee mie ver Mensche betjanne woat, däm woa uck etj ver mienem Voda betjanne, de emm <note>enne</note> Himmel es.</verse>
        <verse osisID='Matt.10.33'>Oba wäa mie ver Mensche veschmiete <note>veläje</note> woat, däm woa uck etj veschmiete <note>veläje</note> ver mien Voda emm Himmel.</verse>
        <verse osisID='Matt.10.34'>Dentjt nijch, daut etj jekohme sie, Fräd oppe Ead too brinje; etj sie nijch jekohme, Fräd too brinje, oba daut Schweat.</verse>
        <verse osisID='Matt.10.35'>Dan etj sie jekohme, däm Mensch <note>Sän</note> too tranne von sienem Voda, en de Dochta met äare Mutta, en de Schwieadochta met äare Schwieamutta;</verse>
        <verse osisID='Matt.10.36'>en däm Mensch siene Fiend woare siene eajne Famieljejlieda senne.</verse>
        <verse osisID='Matt.10.37'>Wäa Voda oda Mutta mea leef haft aus mie, es mient nijch weat; en wäa Sän oda Dochta mea leef haft aus mie, es miena <note>Jesus too seene</note> nijch weat;</verse>
        <verse osisID='Matt.10.38'>en wäa nijch sien Tjriez nehmt en mie nofoljt, es miena nijch weat.</verse>
        <verse osisID='Matt.10.39'>Wäa sien Läwe finjt, woatet veleare, en wäa sien Läwe velist omm mienet haulwe, woat daut finje.</verse>
        <verse osisID='Matt.10.40'>Wäa jünt oppnehmt, nehmt mie opp, en wäa mie oppnehmt, nehmt däm opp, dee mie jeschetjt haft.</verse>
        <verse osisID='Matt.10.41'>Wäa een Profeet oppnämt enn een Profeet sien Nome, woat eenen Profeetenloon tjrieje; en wäa eenen Jerajchten oppnämt enn en Jerajchten sien Nome, woat een Jerajchtenloon tjrieje.</verse>
        <verse osisID='Matt.10.42'>En wäaemma eenen dise Tjlanste <note>Jerinjste</note> mo met eenem Kuffel koldet Wota drentje woat, enn eenem Jinja sienen Nome, Woahrhauftijch etj saj jünt; daut woat am nijch ohne Beloohninj bliewe.</verse>
      </chapter>
      <chapter osisID='Matt.11'>
        <verse osisID='Matt.11.1'>En daut wea soo, aus Jesus siene Aunwiesung <note>Befäle</note> aun siene twalf Jinja verejcht haud, jintj hee von doa wieda, omm too leahre en too prädje enn äare Städa.</verse>
        <verse osisID='Matt.11.2'>Doa oba Jehaun emm Jefentjniss von Tjristus siene Woatje head, schetjt hee siene Jinja</verse>
        <verse osisID='Matt.11.3'>en leet am saje: Best dü, dee doa kohme sull, oda sell wie no eenen aundrem lüare?</verse>
        <verse osisID='Matt.11.4'>Jesus auntwuad en säd too ahn: Goht han en sajcht too Jehaun, waut jie seene en heare:</verse>
        <verse osisID='Matt.11.5'>De Blinje tjenne seene en de Lomme gohne, de Utsautsje woare rein en de Doowe tjenne heare, en Doodje stohne opp en de Oame woat daut Evanjeelium jeprädijcht;</verse>
        <verse osisID='Matt.11.6'>en seelijch es, dee sich nijch aun mie oajat <note>twiewelt</note> .</verse>
        <verse osisID='Matt.11.7'>Aus see tridj jinje, funk Jesus aun, too daut Voltj too räde, von Jehaun: Waut send jie ütjegohne enne Wieste too seene? Een Rua too seene, daut vom Wint han en häa beweajcht woat?</verse>
        <verse osisID='Matt.11.8'>Oda waut send jie rütjegohne too seene? Eenen Menschen, met saunfte Tjleeda jetjleet? Tjitjt, dee doa saunfte Tjleeda droage, send enn tjeenijchs Hiesa.</verse>
        <verse osisID='Matt.11.9'>Oda waut send jie rütjegohne too seene? Eenen Profeet? Jo, etj saj jünt, mea aus eenen Profeet.</verse>
        <verse osisID='Matt.11.10'>Dan disa esset, von däm jeschräwe steit: “Tjitjt, etj schetj mien Enjel <note>Boote</note> die verrop, dee dien Wajch ver die reed moake saul”. {Mal.3,1}</verse>
        <verse osisID='Matt.11.11'>Enn Woahrheit saj etj jünt, dee von Früess jebuare send, es tjeen jratra oppjestohne aus Jehaun de Taufa; oba de Tjlansta emm Himmelritj es jrata aus hee.</verse>
        <verse osisID='Matt.11.12'>Oba von de Doag Jehaun däm Taufa bott nu lit daut Himmelritj Jewault, en dee Jewault eewe, dee riete daut no sich.</verse>
        <verse osisID='Matt.11.13'>Dan aule Profeete en daut Jesatz habe profezeit bott Jehaun.</verse>
        <verse osisID='Matt.11.14'>En <note>wan jie daut welle aunnäme</note> hee es Elia, dee kohme sull.</verse>
        <verse osisID='Matt.11.15'>Wäa Uhre haft, tom heare, dee hea.</verse>
        <verse osisID='Matt.11.16'>Met wäm saul etj oba dit Jeschlajcht vejlitje? Daut es de Tjinja tofejlitje, dee aum Moatjtplautz sette en roope äare Jäajna too</verse>
        <verse osisID='Matt.11.17'>en saje: Wie ha jünt jepiept, en jie ha nijch jedaunst; wie ha jünt kloage Leida jesunge, en jie deede nijch hiele.</verse>
        <verse osisID='Matt.11.18'>Jehaun tjeem, deed nijch äte en nijch drintje; en see saje: Hee haft dän Diewel.</verse>
        <verse osisID='Matt.11.19'>De Menschesän es jekohme, at en drintjt, en see saje: Tjitjt, een Mensch, een Fräta en Wiensupa, de Zollmanna en de Sinda äa Frint; en de Weissheit es jerajchtfoadijcht jeworde von äare Tjinja.</verse>
        <verse osisID='Matt.11.20'>Donn funk hee aun, de Städa too schelle, wua hee de measchte Woatje <note>Wunda</note> jedohne haud, en haude sich doch nijch betjeat <note>Busse jedohne</note> :</verse>
        <verse osisID='Matt.11.21'>Wee die, Koratsin! Wee die, Betseeda! Weare de Woatje enn Tierus en Siedoon passeat, dee unja jünt passeade, see haude lenjst enn Saktseijch en enn Ausch Buesse jedohne <note>sich betjeat</note> .</verse>
        <verse osisID='Matt.11.22'>Doch saj etj jünt: dautet woat fe Tierus en Siedoon leijchta senne aum Jerejchtsdach aus jünt.</verse>
        <verse osisID='Matt.11.23'>En dü, Kapernaum, de dü bott aum Himmel nehejcht jehowe best, dü woascht bott enne Hal rauf jestat woare. Dan wann enn Soodom dee Woatje jedohne weare, dee bie die send jedohne worde, daut wea jebläwe bottem vondoagschen Dach.</verse>
        <verse osisID='Matt.11.24'>Doch saj etj jünt, daut woat däm Laund Soodom leijchta senne aum Jerejchtsdach aus die.</verse>
        <verse osisID='Matt.11.25'>Too de Tiet auntwuad Jesus en säd: Etj veharlijch <note>dank</note> die, Voda, Harr äwa Himmel en Ead, daut dü dit fe de Weise en Klucke <note>Vestendje</note> vestoake hast, en hast daut tjleene Tjinja jeopenboat;</verse>
        <verse osisID='Matt.11.26'>Jo, Voda; dan aulsoo wea daut wooljefaule ver die.</verse>
        <verse osisID='Matt.11.27'>Aule Dinje send mie äwajäft von mienem Voda. En tjeena tjannt dän Sän aus de Voda; en tjeena tjannt däm Voda buta de Sän, en wämemma de Sän daut openboare well.</verse>
        <verse osisID='Matt.11.28'>Kohmt häa no mie aula, dee jie mäje ha en belode send; etj well jünt Rü jäwe <note>brinje</note> .</verse>
        <verse osisID='Matt.11.29'>Nämt opp jünt mien Joch en leaht von mie; dan etj sie Saunftmootijch en von Hoate deemütijch; soo woa jie Rü finje fe jüne Seele.</verse>
        <verse osisID='Matt.11.30'>Dan mien Joch es saunft, en miene Laust es leijcht.</verse>
      </chapter>
      <chapter osisID='Matt.12'>
        <verse osisID='Matt.12.1'>Too de Tiet jintj Jesus aum Saubat derjch die Jeträajdefletja, en siene Jinja weare hungrijch, en funge aun de Oare too pletje, en too äte.</verse>
        <verse osisID='Matt.12.2'>Doa de Farisäa daut sache, säde see too am: Tjitj, diene Jinja doone waut aum Saubat nijch erlaubt es too doone.</verse>
        <verse osisID='Matt.12.3'>Hee säd oba too ahn: Ha jie nijch jeläse, waut Doft deed, aus am en dee met am weare, hungad?</verse>
        <verse osisID='Matt.12.4'>Woo hee emm Gotteshus jintj en aut de Broote de Gott jeweit weare, dee am doch nijch erlaubt weare too äte uck nijch dän dee met am weare, sonda weare auleen fe de Priesta?</verse>
        <verse osisID='Matt.12.5'>Oda ha jie nijch emm Jesatz jeläse, daut de Priesta aum Saubat emm Tempel dän Saubat veonnreinje en send Schultloos?</verse>
        <verse osisID='Matt.12.6'>Etj saj jünt oba, daut hia de es, de jratre es aus de Tempel.</verse>
        <verse osisID='Matt.12.7'>Wann jie oba ertjant haude, waut daut es: „Etj well Erboarme en nijch Schlachtopfa“, {Hosea 6,6} dan haud jie de Onnschuldje nijch veuadeelt.</verse>
        <verse osisID='Matt.12.8'>De Menschesän es uck een Harr äwa dän Saubat.</verse>
        <verse osisID='Matt.12.9'>En hee jintj von doa wieda en tjeem enn äare School <note>Sienagoge</note> .</verse>
        <verse osisID='Matt.12.10'>En tjitj, doa wea een Mensch, de haud eene vedräjchde Haunt. En see fruage am en säde: esset erlaubt, aum Saubat too heele? Omm daut see Uasoak jejen am haude, <note>am too beschuldje</note> .</verse>
        <verse osisID='Matt.12.11'>Oba hee säd too ahn: Wäa es mank jünt <note>Mensche</note> , dee een Schop haft, en daut aum Saubat emm Growe fällt, dee daut nijch wudd toohoole tjrieje en rüt hoole?</verse>
        <verse osisID='Matt.12.12'>Woo väl bäta es een Mensch aus een Schop. Doaromm doaf maun aum Saubat Goodet doone.</verse>
        <verse osisID='Matt.12.13'>Donn säd hee too däm Mensch: Stratj diene Haunt üt! En hee stratjt dee üt; en dee wea jesunt soo aus de aundre.</verse>
        <verse osisID='Matt.12.14'>De Farisäa jinje rüt en hilde Rot jäajen am, woo see am ommbrinje kunne.</verse>
        <verse osisID='Matt.12.15'>Oba aus Jesus daut erfoahre haud, jintj hee von doa wajch. En väl Voltj foljde am no, en hee heeld dee aula</verse>
        <verse osisID='Matt.12.16'>en hee woarnd ahn, daut see am nijch sulle openboa moake,</verse>
        <verse osisID='Matt.12.17'>omm dautet erfellt woare sull, waut jesajcht wea derjch dän Profeet Jesaja, dee doa säd:</verse>
        <verse osisID='Matt.12.18'>„Tjitjt, mien Tjnajcht däm etj ütjewält ha, mien Leefsta, aun däm miene Seel jefaule jefunge haft; etj woa mien Jeist opp am laje, en hee woat de Natsjoone daut Jerejcht bekaunt moake.</verse>
        <verse osisID='Matt.12.19'>Hee woat nijch striede uck nijch schriee, uck tjeena woat siene Stemm oppe Gausse heare;</verse>
        <verse osisID='Matt.12.20'>een ennjetjnetjtet Rua woat hee nijch tweibräatje, en eene Dacht <note>Flauss</note> de noch flemmat woat hee nijch ütlasche, bott hee daut Jerejcht ütjefeat haft toom Jewenna;</verse>
        <verse osisID='Matt.12.21'>en opp sien Nome woare de Natsjoone äare Hopninj sate“. {Jes.42,1-4}</verse>
        <verse osisID='Matt.12.22'>Donn brochte see no am eenem Besätnen, dee Blint uck Stomm wea, en hee heeld am, soo daut dee seene en räde kunn.</verse>
        <verse osisID='Matt.12.23'>En daut gaunse Voltj wea erstaunt en säde: es disa nijch <note>doch</note> Doft sien Sän?</verse>
        <verse osisID='Matt.12.24'>Oba de Farisäa säde, aus dee daut heade: Disa drift de Diewel nijch aundasch rüt, aus derjch dän Belsebub, de Harscha äwa de Diewel.</verse>
        <verse osisID='Matt.12.25'>Hee oba wisst äare Jedanke, hee säd too ahn: Jiedret Ritj, daut ennalijch jespoolt es, woat too Grud gohne; en jiedre Staut oda Hüs, daut ennalijch jespoolt es, woat nijch bestohne.</verse>
        <verse osisID='Matt.12.26'>En wann etj derjch Belsebub dän Soton rütdriew, dan es hee ennalijch jespoolt; woo kaun sien Ritj dan bestohne?</verse>
        <verse osisID='Matt.12.27'>En wann etj derjch Belsebub de beese Jeista <note>dän Soton</note> rütdreiw, derjch wäm driewe jüne Säns dee rüt? Doaromm woare see jüne Rejchta senne.</verse>
        <verse osisID='Matt.12.28'>Wann etj oba derjch Gott sien Jeist de beese Jeista rüt driew, aulsoo dan es Gott sien Ritj äwa <note>no</note> jünt jekohme.</verse>
        <verse osisID='Matt.12.29'>Oda woo kaun irjentwäa enn eenem Stoatjen sien Hüs enenn kohme en siene Hüshault stäle, wann hee nijch eascht däm Stoatjen binjt? En eascht dan kaun hee sien Hüs plindre.</verse>
        <verse osisID='Matt.12.30'>Wäa nijch met mie es, es jäajen mie, en wäa nijch met mie <note>toop</note> saumelt, de vestreit.</verse>
        <verse osisID='Matt.12.31'>Doaromm saj etj jünt; Jiedre Sind en Lestre woat de Mensche vejäwt woare; oba daut Lestre jäajen dän Jeist woat de Mensche nijch vejäwt woare.</verse>
        <verse osisID='Matt.12.32'>En wäaemma een Wuat räde waut jäajen dän Menschesän, däm woat vejäwt woare; oba wäaemma jäajen dän heiljen Jeist räde woat, däm woat nijch vejäwt woare, nijch enn dise Tiet, uck nijch enn de kohmende <note>Tiet</note> .</verse>
        <verse osisID='Matt.12.33'>Entwäda es <note>moakt</note> de Boom goot en siene Frucht goot, oda moakt dän Boom schlajcht en siene Frucht schlajcht; dan aun de Frucht woat de Boom too tjanne senne.</verse>
        <verse osisID='Matt.12.34'>Schlangebroodsel! Woo tje jie Goodet räde, doa jie doch beese <note>schlacht</note> send? Dan von waut daut Hoat voll es doavon räd daut Mül.</verse>
        <verse osisID='Matt.12.35'>De gooda Mensch brinjt üt goodem Schauts <note>Hoat</note> Goodet verndach, en de beesa Mensch brinjt üt Beesem Schauts beeset verndach.</verse>
        <verse osisID='Matt.12.36'>Etj oba saj jünt, daut fe jiedret nutslooset Woat, daut de Mensche räde woare, see fe daut Räatjenschoft jäwe woare aum Jerejchtsdach;</verse>
        <verse osisID='Matt.12.37'>dan derjch diene Wead woascht dü jerajchtfoadijcht woare, en derjch diene Wead woascht dü vedaumt woare.</verse>
        <verse osisID='Matt.12.38'>Donn auntwuade am atelje von de Schreftjeleade en Farisäa en säde: Leahra, wie welle von die een Teatjen seene.</verse>
        <verse osisID='Matt.12.39'>Hee oba auntwuad en säd too ahn: Een beeset en eehebräatjarischet Jeschlajcht well een Teatjen, oba ahn woat tjeen Teatjen jejäft woare, aus daut Teatjen von Joona, däm Profeet.</verse>
        <verse osisID='Matt.12.40'>Dan soo aus Joona dree Doag en dree Nacht enn däm Buk vom grooten Fesch wea, soo woat de Menschesän dree Doag en dree Nacht emm Hoat de Ead senne.</verse>
        <verse osisID='Matt.12.41'>Manna von Nienawie woare oppstohne emm Jerejcht met dit Jeschlajcht en woare daut vedaume, dan see deede Buesse aus Joona prädijd; en tjitjt, hia es <note>Eena</note> dee mea es aus Joona.</verse>
        <verse osisID='Matt.12.42'>Eene Tjeenijin ütem Sieden woat oppstohne emm Jerejcht met dit Jeschlajcht en woat daut vedaume, dan see tjeem vom Enj de Ead, Salomo siene Weissheit too heare; en tjitjt, hia es mea aus Salomo.</verse>
        <verse osisID='Matt.12.43'>Wann oba de onnreina Jeist von däm Mensch rütjefoahre es, dan waundat hee derjch dreaje Städe, omm Rü too seatje, en finjt dee nijch.</verse>
        <verse osisID='Matt.12.44'>Dan sajcht hee: Etj well tridj enn mien Hüs gohne, von wua etj rütjegohne sie; en wann hee tjeemt, finjt hee daut ladijch, ütjefäajcht en ütjestraumt.</verse>
        <verse osisID='Matt.12.45'>Dan jeit hee han en nehmt säwen aundre Jeista met sich, dee oaja send aus hee selfst, en dee gohne enenn en wohne doa; en daut Latste met janem Mensch woat schlemma aus daut Easchte. Soo woat daut uck disem beesen Jeschlajcht gohne.</verse>
        <verse osisID='Matt.12.46'>Aus hee noch too daut Voltj räd, tjitj, doa stunde siene Mutta en siene Breeda bute, en wulle met am räde.</verse>
        <verse osisID='Matt.12.47'>En eena säd too am: Tjitj, diene Mutta en diene Breeda stohne bute en welle met die räde.</verse>
        <verse osisID='Matt.12.48'>Oba hee auntwuad en säd too däm, dee am daut säd: Wäa es miene Mutta, en wäa send miene Breeda?</verse>
        <verse osisID='Matt.12.49'>En hee stratjt siene Haunt üt äwa siene Jinja en säd: Tjitjt doa, miene Mutta en miene Breeda;</verse>
        <verse osisID='Matt.12.50'>Dan wäaemma mien Voda sien Welle doone woat, de emm Himmel es, daut es mien Brooda en miene Sesta en miene Mutta.</verse>
      </chapter>
      <chapter osisID='Matt.13'>
        <verse osisID='Matt.13.1'>Oba aun däm Dach jintj Jesus ütem Hüs rüt en sad sich dohl aum Mäa.</verse>
        <verse osisID='Matt.13.2'>En daut vesaumld sich väl Voltj omm am, soo daut hee enn en Schepp steajch en sich dohlsad; en aul de Mensche stunde aum Eewa.</verse>
        <verse osisID='Matt.13.3'>En hee räd too ahn väl enn Jlitjnise en säd: Tjitj, een Seimaun <note>Laundoabeida</note> jintj rüt too seie.</verse>
        <verse osisID='Matt.13.4'>En aus hee seid, voll ateljet aum Wajch, en de Väajel tjeeme en fraute daut opp.</verse>
        <verse osisID='Matt.13.5'>Aundret oba voll opp steenajet Laund, wua daut nijch väl Ead haud; en jintj boold opp, wielet nijch deepe Ead haud.</verse>
        <verse osisID='Matt.13.6'>Oba aus de Sonn oppjintj, vebrennd daut, en wielet nijch Wartle haud, vedräjchd daut.</verse>
        <verse osisID='Matt.13.7'>Aundret voll mank Distle; en de Distle tjeeme opp en stetjte daut.</verse>
        <verse osisID='Matt.13.8'>En aundret oba voll opp goodet Laund <note>Ead</note> en brocht Frucht, eent hunndatmol, aundret zastijch, en aundret dartijch.</verse>
        <verse osisID='Matt.13.9'>Wäa Uhre haft <note>tom heare</note> , dee horjch!</verse>
        <verse osisID='Matt.13.10'>En de Jinja tjeeme en säde too am: Wuaromm rädst dü too ahn en Jlitjnise?</verse>
        <verse osisID='Matt.13.11'>Hee oba auntwuad en säd too ahn: Wiel jünt es daut jejäft de Jeheemnese vom Himmelritj too vestohne, oba jane es daut nijch jejäft;</verse>
        <verse osisID='Matt.13.12'>dan wäa doa haft, däm woat jejäft woare, en hee woat mea aus jenuach ha; wäa oba nijch haft, von däm waut selfst, waut hee haft, jenohme woare.</verse>
        <verse osisID='Matt.13.13'>Doaromm räd etj enn Jlitjnise too ahn, dan see tjitje oba seene nijch en horjche oba heare nijch, vestohne uck nijch;</verse>
        <verse osisID='Matt.13.14'>en daut woat aun ahn erfellt, waut Jesaja profezeid, de doa säd: „Met Uhre woa jie heare en doch nijch vestohne, en emm tjitje woa jie seene en doch nijch woanäme.</verse>
        <verse osisID='Matt.13.15'>Dan dit Voltj äa Hoat es ditj <note>vestockt</note> jeworde, en met äare Uhre ha see schlacht jeheat, en äare Uage ha see toojemoakt, daut see nijch meteemol seene, met äare Uage en met äare Uhre heare en met äa Hoat vestohne en sich betjeare, en etj ahn heele wudd“. {Jes.6,9-10}</verse>
        <verse osisID='Matt.13.16'>Jesäajent send jüne Uage, dan dee seene, en jüne Uhre, dan dee heare;</verse>
        <verse osisID='Matt.13.17'>Enn Woahrheit, saj etj jünt: Väl Profeete en Jerajchte wenschte daut toseehne, waut jie seene, en ha daut nijch jeseehne; en too heare, waut jie heare, en ha daut nijch jeheat.</verse>
        <verse osisID='Matt.13.18'>Nu heat <note>jie</note> daut Jlitjniss von däm Seimaun.</verse>
        <verse osisID='Matt.13.19'>Wäaemma daut Wuat von daut Ritj heat en nijch vesteit, dan tjeemt de Beesa en rit daut üt, waut enn sien Hoat jeseit wea; disa esset, de aum Wajch jeseit es <note>wea</note> .</verse>
        <verse osisID='Matt.13.20'>Oba dee opp steenajet Laund jeseit es, disa esset, de daut Wuat head en met Freid oppnämt;</verse>
        <verse osisID='Matt.13.21'>hee haft oba tjeene Wartel enn sich, es mo fe eene <note>korte</note> Tiet; en wann Triebsaul oda Vefoljung wäajen daut Wuat tjeemt, dan oajat <note>beleidijcht</note> hee sich.</verse>
        <verse osisID='Matt.13.22'>Dee oba mank Distle jeseit es, disa esset, dee daut Wuat heat, en de Sorj emm Läwe en de Sorje äwa Ritjdom stetjt daut Wuat, en daut brinjt tjeene Frucht.</verse>
        <verse osisID='Matt.13.23'>Dee oba enn goode Ead jeseit es, disa esset, dee daut Wuat heat en vesteit, dee wertjlijch Frucht brinjt; en de eena hunndat, - de aundra zastijch, - en de aundra dartijch mol.</verse>
        <verse osisID='Matt.13.24'>Een aundret Jlitjniss läd hee ahn vea en säd: Daut Himmelritj es een Mensch too vejlitje, dee goodet Sot enn sien Acka <note>Laund</note> seid.</verse>
        <verse osisID='Matt.13.25'>Oba aus de Mensche schleepe, tjeem sien Fient en seid Onnkrüt mank dän Weit en jintj wajch.</verse>
        <verse osisID='Matt.13.26'>Aus daut Sot oppjintj en Frucht tjrejch, donn tjeem uck daut Onnkrüt väa.</verse>
        <verse osisID='Matt.13.27'>Doa tjeeme oba däm Hüsharrn siene Deena en säde too am: Harr, deedst dü nijch goodet Sot seie enn dien Acka? Wua häa tjeemt dan daut Onnkrüt?</verse>
        <verse osisID='Matt.13.28'>Hee oba säd too ahn: Een fientlijcha Mensch haft dit jedohne. De Deena säde oba too am: West dü dan, daut wie han gohne en daut toop saumle?</verse>
        <verse osisID='Matt.13.29'>Oba hee säd: Nä, daut jie nijch bie däm toop saumle, daut Onnkrüt met däm Weit ütriete <note>ütroode</note> .</verse>
        <verse osisID='Matt.13.30'>Loht daut beides toop wausse botte Eifst, en enn de Arntetiet woa etj de Draschasch saje: Saumelt eascht daut Onnkrüt en binjt daut toop enn Goawe, omm too vebrenne; däm Weit oba saumelt enn mienen Spitja.</verse>
        <verse osisID='Matt.13.31'>Een aundret Jlitjniss stald hee ahn väa en säd: Daut Himmelritj es soo aus en Sampkorn, daut een Mensch nehm en enn sien Acka seid;</verse>
        <verse osisID='Matt.13.32'>daut es daut tjlanste Sotkorn, wann daut oba jewosse es, es daut jrata aus Struck <note>Krüt</note> , en woat een Boom, soo daut de Himmels Väajel kohme en nastle sich enn siene Asta.</verse>
        <verse osisID='Matt.13.33'>Een aundret Jlitjniss säd hee ahn: Daut Himmelritj es soo aus Süadäjch, daut ne Frü nehm en tjneed daut met dree Mott Mäl, bott daut gauns derjch jesüat wea.</verse>
        <verse osisID='Matt.13.34'>Dit aules räd Jesus en Jlitjnise toom Voltj, en ohne Jlitjnise räd hee nuscht too ahn;</verse>
        <verse osisID='Matt.13.35'>dautet erfellt wort, waut derjch dän Profeet jesajcht wea: „Etj woa mien Mül opmoake enn Jlitjnise; etj woa <note>Dinje</note> räde, waut von gruntlajung de Welt es jeheem <note>vestoake</note> jehole“. {Ps. 78,2}</verse>
        <verse osisID='Matt.13.36'>Donn leet Jesus daut Voltj gohne en jintj emm Hüs enenn; en siene Jinja tjeeme no am en säde: Died ons daut Jlitjniss vom Onnkrüt oppem Acka.</verse>
        <verse osisID='Matt.13.37'>Hee oba auntwuad en säd: Dee daut goode Sot seid, es de Menschesän,</verse>
        <verse osisID='Matt.13.38'>en de Acka es de Welt; de goode Sot oba, daut send de Säns <note>Tjinja</note> , dee too daut Himmelritj jeheare, daut Onnkrüt oba send de Säns, dee tom Beesa <note>Diewel</note> jeheare;</verse>
        <verse osisID='Matt.13.39'>de Fient oba, dee daut jeseit haft, es de Diewel; en de Arnte <note>Eifst</note> es daut Enj von dise Tiet, de Drascha send Enjel.</verse>
        <verse osisID='Matt.13.40'>Jrod soo aus daut Onnkrüt toop jesaumelt woat en emm Fia vebrennt woat, soo woatet senne aum Enj von dise Welttiet.</verse>
        <verse osisID='Matt.13.41'>De Menschesän woat siene Enjel schetje, en dee woare üt sienem Ritj aule Oajanisse toop saumle en dee daut Jesatzloose doone;</verse>
        <verse osisID='Matt.13.42'>en dee woare dän emm Fiaowe schmiete; doa woat Hiele en Tänetjnirsche senne.</verse>
        <verse osisID='Matt.13.43'>Dan woare de Jerajchte schiene aus de Sonn emm Voda sien Ritj. Wäa Uhre haft [tom heare], de hea!</verse>
        <verse osisID='Matt.13.44'>Daut Himmelritj es soo aus opp eenem Acka vestoaknem Schauts, daut een Mensch funk en vestuak; en enn siene Freid doaräwa jintj hee han en vekofft aules, waut hee haud, en kofft janen Acka.</verse>
        <verse osisID='Matt.13.45'>Wada es daut Himmelritj met een Haundelsmaun too vejlitje, de straume Parle socht;</verse>
        <verse osisID='Matt.13.46'>aus hee oba eene sea weatvolle Perle jefunge haud, jintj hee en vekofft aules, waut hee haud, en kofft dee.</verse>
        <verse osisID='Matt.13.47'>Wada es daut Himmelritj too vejlitje met een Nat, daut emm Mäa jeschmäte word en von aula Oat Fesch jesaumelt haud,</verse>
        <verse osisID='Matt.13.48'>aus daut voll wäa, en daut aum Eewa nopp jeschlapt haude; en see sade sich dohl en saumelde de goode enn Jefässa, oba de schlajchte schmeete see rüt.</verse>
        <verse osisID='Matt.13.49'>Soo woatet aum Enj disa Tiet senne: De Enjel woare ütgohne en woare de Beese vonne <note>üte Medd</note> Jerajchte aufdeele,</verse>
        <verse osisID='Matt.13.50'>en dee woare emm Fiaowe jeschmäte; doa woat Hiele en Tänetjnirsche senne.</verse>
        <verse osisID='Matt.13.51'>[Jesus säd too ahn:] Ha jie dit aules vestohne? See säde too am: Jo, [Harr].</verse>
        <verse osisID='Matt.13.52'>Hee oba säd too ahn: Doaromm es jieda Schreftjeleada, dee vom Himmelritj es unjarejcht worde, soo aus een Hüsharr, dee üt sien Schauts Niejet en Oolet väa brinjt.</verse>
        <verse osisID='Matt.13.53'>En daut passead, aus Jesus met diese Jlitjnise foadijch wea, jintj hee von doa wajch.</verse>
        <verse osisID='Matt.13.54'>En hee tjeem no siene Vodastaut en leahd ahn enn äare Sienagog, soo daut see sea erstaunde, en säde: Von wua haft disa soone Weissheit en de Wundawoatje <note>Krauft</note> ?</verse>
        <verse osisID='Matt.13.55'>es dit nijch däm Holtoabeida sien Sän? Heet siene Mutta nijch Marie, en siene Breeda Joakopp en Joosaf en Siemoon, en Judas?</verse>
        <verse osisID='Matt.13.56'>En siene Sestre, send dee nijch aula bie ons? Wua häa haft disa daut aules?</verse>
        <verse osisID='Matt.13.57'>En see oajade <note>steade</note> sich äwa am. Jesus oba säd too ahn: Een Profeet es nijch ohne Ea, buta enn siene Vodastaut en enn sienem eajnem Hüs.</verse>
        <verse osisID='Matt.13.58'>En hee deed doa nijch väl Wundawoatje wäajen äa Onngloowe.</verse>
      </chapter>
      <chapter osisID='Matt.14'>
        <verse osisID='Matt.14.1'>Too de Tiet head Heroodes, de Veea - Ferscht, dän Berejcht von Jesus</verse>
        <verse osisID='Matt.14.2'>en säd too siene Deena: Daut es Jehaun de Taufa; hee es vom Doot oppjestohne, en doaromm wirtje de Woatje <note>Wundawoatje äare Krauft</note> enn am.</verse>
        <verse osisID='Matt.14.3'>Dan Heroodes haud Jehaun jejräpe, en haud am jebunge en emm Jefentjniss jestoppt, wäajen Heroodes, sien Brooda Filip siene Frü.</verse>
        <verse osisID='Matt.14.4'>Dan Jehaun haud too am jesajcht: Daut es die nijch erlaubt däa too ha.</verse>
        <verse osisID='Matt.14.5'>En aus hee am dootmoake wull, haud hee Angst fe daut Voltj, dan dee hilde am fe eenen Profeet.</verse>
        <verse osisID='Matt.14.6'>Oba aus Heroodes sien Jeburtsdach wea, daunst Heroodias äare Dochta mank <note>ver</note> ahn, en see jefoll Heroodes;</verse>
        <verse osisID='Matt.14.7'>en hee vespruak äa met eenem Schwua, äa too jäwe, wuano see froage <note>foodre</note> wudd.</verse>
        <verse osisID='Matt.14.8'>See oba, von äare Mutta aunjewäse <note>beleat</note> , säd: Jeef mie hia opp eene Schiew Jehaun däm Taufa sien Haupt.</verse>
        <verse osisID='Matt.14.9'>En de Tjeenijch word trüarijch; oba wäajen dän Schwua en äaren Welle, dee met am aum Desch weare, befool hee, äa däm too jäwe.</verse>
        <verse osisID='Matt.14.10'>En hee schetjt han en leet Jehaun emm Jefentjniss dän Kopp aufnäme.</verse>
        <verse osisID='Matt.14.11'>En sien Haupt word opp eene Schiew jebrocht en daut Mäatje jejäft, en see brocht dän äare Mutta.</verse>
        <verse osisID='Matt.14.12'>En siene Jinja tjeeme, nehme sien Tjarpa en begrowde dän. En see tjeeme en vetjindijde daut Jesus.</verse>
        <verse osisID='Matt.14.13'>En aus Jesus daut head, veleet hee ahn, enn eenem Schepp, no eene eensaume Städ. En aus daut Voltj daut head, jinje see am tofoot, üte Städa, hinjaraun.</verse>
        <verse osisID='Matt.14.14'>En aus hee rüt steajch, sach hee väl Mensche, en word ennalijch bewäajt äwa ahn en heeld äare Kranke <note>Schwacke</note> .</verse>
        <verse osisID='Matt.14.15'>Oba ausset Owent wort, tjeeme siene Jinje no am en säde: Dise Städ es eensaum <note>onnbewohnt</note> , en daut es aul lot; loht daut Voltj gohne, daut see enne Darpa gohne en sich Äte tjeepe.</verse>
        <verse osisID='Matt.14.16'>Oba Jesus säd too ahn: Dee ha daut nijch needijch wajch too gohne; jäft jie ahn too äte.</verse>
        <verse osisID='Matt.14.17'>Oba see säde too am: Wie ha hia nuscht bute fief Brood en twee Fesch.</verse>
        <verse osisID='Matt.14.18'>Hee oba säd: Brinjt mie dee häa.</verse>
        <verse osisID='Matt.14.19'>En hee befool daut Voltj, sich oppem Grauss han too sate, nehm de fief Brood en de twee Fesch, tjitjt nehejcht nom Himmel en säajend <note>lowd, dankt</note> daut, en hee bruak de Broote en jeef et de Jinja, de Jinja oba jeewe daut däm Voltj.</verse>
        <verse osisID='Matt.14.20'>En see aute aula en worde saut. En see lause opp, waut aun Brocke äwa bleef, twalf Tjarw voll.</verse>
        <verse osisID='Matt.14.21'>Dee doa oba jejäte haude, weare bie Fiefdusent Manna, ohne Frües en Tjinja.</verse>
        <verse osisID='Matt.14.22'>En donn befool hee de Jinja, enn daut Schepp too stiee en am verrop too foahre no daut aundre Eewa, bott hee daut Voltj gohne leet.</verse>
        <verse osisID='Matt.14.23'>En aus hee daut Voltj entlohte haud, jintj hee auleen oppem Boajch, omm too bäde. Ausset oba Owent wort, wea hee doa auleen.</verse>
        <verse osisID='Matt.14.24'>Oba daut Schepp wea aul medden oppem Mäa, en leet Noot von de Walle, dan de Wint wea ahn jäjenaun.</verse>
        <verse osisID='Matt.14.25'>Oba enn de veade Nachtwoak tjeem hee <note>Jesus</note> no ahn <note>jegohne</note> , en jintj oppem Wota.</verse>
        <verse osisID='Matt.14.26'>En aus de Jinja am oppem Wota gohne sache, haude see Angst en säde: Daut es en Jespanst! En schreaje üt Angst.</verse>
        <verse osisID='Matt.14.27'>Oba dan räd Jesus too ahn en säd: Siet jetroost <note>froo</note> , dit sie etj; ängst jünt nijch!</verse>
        <verse osisID='Matt.14.28'>Oba Peeta auntwuad am en säd: Harr, wann dü daut best, dan befäl mie, oppem Wota no die too kohme.</verse>
        <verse osisID='Matt.14.29'>Hee oba säd: Kohm! En Peeta steajch ütem Schepp en jintj oppem Wota, omm no Jesus too kohme.</verse>
        <verse osisID='Matt.14.30'>Aus hee oba dän stoatjen Wint sach, ängst hee sich; en aus hee aunfunk unja too gohne, schreajch hee en säd: Harr, rad mie!</verse>
        <verse osisID='Matt.14.31'>Platzlijch oba stratjt Jesus de Haunt üt, en tjreajch am toohoole en säd too am: dü Tjleenjlewja, wuaromm twiewelst dü?</verse>
        <verse osisID='Matt.14.32'>En aus see emm Schepp enenn jestäje weare, word de Wint stell.</verse>
        <verse osisID='Matt.14.33'>Dee oba emm Schepp weare, tjeeme en volle ver am han <note>opp Tjnee</note> en säde: Woahrhauftijch, dü best Gott sien Sän!</verse>
        <verse osisID='Matt.14.34'>En aus see äwa jefoahre weare, tjeeme see enn daut Laund Jenetsaret.</verse>
        <verse osisID='Matt.14.35'>En aus de Manna enn de Jäajend am ertjant haude, schetjte see enn de gaunse Ommjäajend en brochte aule Liedende <note>Kranke</note> no am;</verse>
        <verse osisID='Matt.14.36'>en prachade am, daut see bloos dän Soom {4 Mose 15,37-39} von sienem Tjleet aunreare durfte; en aul dee am aunreade, worde gauns Jesunt.</verse>
      </chapter>
      <chapter osisID='Matt.15'>
        <verse osisID='Matt.15.1'>Donn tjeeme de Schreftjeleade en Farisäa von Jerusalem no Jesus en säde:</verse>
        <verse osisID='Matt.15.2'>Wuaromm äwaträde diene Jinja de Ellteste äare Väaschrefte? Dan see wausche äare Henj nijch, wann see Broot äte.</verse>
        <verse osisID='Matt.15.3'>Hee oba auntwuad en säd too ahn: Wuaromm äwaträde uck jie Gott sien Jeboot wäajen jüne Väaschrefte?</verse>
        <verse osisID='Matt.15.4'>Dan Gott haud befoole en jesajcht: „Eare dän Voda en de Mutta!“ {2Mose 20,12} en: „Wäa Voda oda Mutta flätjt <note>schlacht räde</note> , de saul metem Doot stowe“. {2Mose 21,17}</verse>
        <verse osisID='Matt.15.5'>Oba jie saje: Wäa toom Voda oda Mutta sajcht: Eene Gow es daut, waut die von mie toom nutse kohme kaun; en hee woat niemols sienen Voda oda siene Mutta eare;</verse>
        <verse osisID='Matt.15.6'>en jie ha doamet Gott sien Jeboot too nuscht jemoakt wäajen jüne Väaschrefte.</verse>
        <verse osisID='Matt.15.7'>Heijchla! Jesaja haft gauns rajcht äwa jünt jeprofezeit, doamet hee sajcht:</verse>
        <verse osisID='Matt.15.8'>„Dit Voltj eat mie met äare Leppe, oba äa Hoat es wiet auf von mie.</verse>
        <verse osisID='Matt.15.9'>Vejäfs oba eare see mie, doamet see aus Leah, Mensche Jeboote leahre“. {Jes. 29,13}</verse>
        <verse osisID='Matt.15.10'>En hee roopt daut Voltj no sich en säd too ahn: Horjcht en vestoht!</verse>
        <verse osisID='Matt.15.11'>Nuscht waut emm Mül enenn jeit, veonnreinijcht däm Mensch, oba daut waut ütem Mül erüt tjeemt, daut veonnreinijcht däm Mensch.</verse>
        <verse osisID='Matt.15.12'>Donn tjeeme de Jinja en säde too am: Weitst dü, daut de Farisäa sich oajre, aus dee daut Wuat heade?</verse>
        <verse osisID='Matt.15.13'>Hee oba auntwuad en säd: Aule Plaunte, dee mien himmlischa Voda nijch jeplaunt haft, woare ütjeräte woare.</verse>
        <verse osisID='Matt.15.14'>Loht ahn, dee send blinje Leida de Blinje. Wann oba een Blinja eenen Blinjen leit, soo woare beid emm Growe faule.</verse>
        <verse osisID='Matt.15.15'>Peeta oba auntwuad en säd too am: Died ons dit Jlitjniss.</verse>
        <verse osisID='Matt.15.16'>Hee oba säd: Se jie uck noch soo onnvestendijch?</verse>
        <verse osisID='Matt.15.17'>Bejriep jie noch nijch, daut aules, waut emm Mül enenn jeit, emm Buk jeit en jeit dan sienen Gank rüt?</verse>
        <verse osisID='Matt.15.18'>Oba waut ütem Mül erüt tjeemt, tjeemt ütem Hoat, en daut veonnreinijcht däm Mensch.</verse>
        <verse osisID='Matt.15.19'>Dan ütem Hoat kohme beese Jedanke, Mord, Eehebruch, Hurarie, Deewerie, {emm Grijcheschen send de Wead von Mort bett Deewerie enn välzohl} faulsche Zeijnise, Lestre;</verse>
        <verse osisID='Matt.15.20'>dit send de Dinje, dee een Mensch veonnreinje, oba met onjewoschne Henj äte veonnreinijcht däm Mensch nijch.</verse>
        <verse osisID='Matt.15.21'>En Jesus jintj von doa wajch en jintj no de Jäajend von Tierus en Siedoon;</verse>
        <verse osisID='Matt.15.22'>en tjitj, eene kananietesche Frü, dee von jane Jäajend häa tjeem, schreajch en säd: Erboarm die äwa mie, Harr, Doft sien Sän! Miene Dochta es schlemm besäte.</verse>
        <verse osisID='Matt.15.23'>Oba hee jeef äa tjeene auntwuat, nijch een Wuat. En siene Jinja tjeeme no am en prachade ahr en säde: Loht äa gohne, dan see schrijcht ons hinjaraun.</verse>
        <verse osisID='Matt.15.24'>Hee oba auntwuad en säd: Etj sie nijch jeschetjt, aus bloos no de veloarne Schop vom Hüs Iesrael.</verse>
        <verse osisID='Matt.15.25'>Oba see tjeem en tjneed <note>voll</note> sich ver am en säd: Harr, halp mie!</verse>
        <verse osisID='Matt.15.26'>Hee oba auntwuad en säd: Daut es nijch goot, daut Broot von de Tjinja too näme en de Hunj hantoschmiete.</verse>
        <verse osisID='Matt.15.27'>See oba säd: Jo, Harr; oba de Hunj äte uck de Tjreemels, de vom Desch äara Harren faule.</verse>
        <verse osisID='Matt.15.28'>Donn auntwuad Jesus en säd too äa: O Frü, dien Gloowe es groot; dü saust ha, soo aus dü <note>habe</note> west. En äare Dochta wea jeheelt von de Stund aun.</verse>
        <verse osisID='Matt.15.29'>En Jesus jintj von doa wajch en tjeem nom galiläaschen See; en aus hee opp een Boajch jegohne wea, en sad sich doa dohl.</verse>
        <verse osisID='Matt.15.30'>En väl Voltj tjeem no am, dee haude Lomme, Blinje, Stomme, Tjräpels en väl aundre bie sich, en see läde am dee verre Feet; en hee heeld dee,</verse>
        <verse osisID='Matt.15.31'>soo daut de Voltjsmenje sich vewundad, aus see sache, daut de Stomme räde, Tjräpels jesunt worde, Lomme jinje en Blinje kunne seene; en see veharlijchte Iesrael äa Gott.</verse>
        <verse osisID='Matt.15.32'>Aus Jesus oba siene Jinja no sich jeroopt haud, säd hee: Etj sie ennalijch bewäajcht äwa aul dit Voltj; dan aul dree Doag send dee hia bie mie en ha nuscht too äte; en etj well ahn nijch wajch schetje, ohne daut dee jejäte ha, daut dee nijch oppem Wajch veschmachte.</verse>
        <verse osisID='Matt.15.33'>En siene Jinja säde too am: Wua sell wie enn dise onnbewonte Jäajend soo väl Broot häa näme, omm soo väl Mensche saut too moake?</verse>
        <verse osisID='Matt.15.34'>En Jesus säd too ahn: Woofäl Broote ha jie? See oba säde: Säwen, en een poa <note>weinijch</note> tjline Fesch.</verse>
        <verse osisID='Matt.15.35'>En hee befool de Voltj'menje sich oppe Ead dohltosate.</verse>
        <verse osisID='Matt.15.36'>En hee nehm de säwen Brood en de Fesch, dankt en bruak de twei en jeef de siene Jinja, en de Jinja oba jeewe daut däm Voltj.</verse>
        <verse osisID='Matt.15.37'>En de aute aula en worde saut; en see hoowe opp, waut äwa bleiw aun Brocke, <note>wea</note> säwen Tjarw voll.</verse>
        <verse osisID='Matt.15.38'>De oba jejäte haude, weare veea dusent Maun, ohne Frües en Tjinja.</verse>
        <verse osisID='Matt.15.39'>En aus hee daut Voltj haud gohne lohte, steajch hee enn daut Schepp, en tjeem no de Magdala Jäajend.</verse>
      </chapter>
      <chapter osisID='Matt.16'>
        <verse osisID='Matt.16.1'>En de Farisäa en Sadutsäa tjeeme no am, omm am too veseatje, en see bedde am, hee sull ahn een Teatjen vom <note>utem</note> Himmel wiese.</verse>
        <verse osisID='Matt.16.2'>Oba hee auntwuad en säd too ahn: Wann daut Owent jeworde es, soo saj jie: Daut jeeft scheenet Wada, dan de Himmel es <note>fia</note> root;</verse>
        <verse osisID='Matt.16.3'>en zemorjess <note>saj jie</note> : Vondoag jäftet schlajchtet Wada, dan de Himmel es fiaroot en dunkel; <note>jie Heijchla</note> daut ütseehne aum Himmel tjen jie diede, oba de Teatjens von de Tiet tjän jie nijch diede.</verse>
        <verse osisID='Matt.16.4'>Een beeset en eehebräatjarischet Jeschlajcht velangt een Teatjen, oba tjeen Teatjen woat ahn jejäft woare, buta daut Teatjen <note>von däm Profeet</note> Joona. En hee veleet ahn en jintj wajch.</verse>
        <verse osisID='Matt.16.5'>En aus siene Jinja nom aundren Eewa tjeeme, haude see vejäte, Broot met too näme.</verse>
        <verse osisID='Matt.16.6'>Jesus oba säd too ahn: Seeht too en heet jünt fe de Farisäa en Sadutsäa äa Süadäjch.</verse>
        <verse osisID='Matt.16.7'>See oba äwaläde bie sich en säde: Daut wie tjeen Broot met jenohme ha.</verse>
        <verse osisID='Matt.16.8'>Oba aus Jesus daut moatjt, säd hee: Wuaromm äwalaj jie bie jünt, jie Tjleenjleewje, daut jie tjeen Broot met jenohme ha?</verse>
        <verse osisID='Matt.16.9'>Vestoh jie noch nijch, dentjt jie uck nijch aun de fief Brood fe de Fiefdusent, en woo väl Tjarw jie opp saumelde?</verse>
        <verse osisID='Matt.16.10'>Uck nijch aun de säwen Brood fe de Veeadüsent, en woo väl Tjarw jie doa opp saumelde? {Kap. 14,20; 15,37}</verse>
        <verse osisID='Matt.16.11'>Woo vestoh jie nijch, daut etj too jünt nijch von Broot räd? Heet jünt fe de Farisäa en Sadutsäa äa Süadäjch.</verse>
        <verse osisID='Matt.16.12'>Donn vestunde see, daut hee nijch jesajcht haud, sich väatoseehne fe däm Süadäjch emm Broot, oba von de Farisäa en Sadutsäa äare Leah.</verse>
        <verse osisID='Matt.16.13'>Oba aus Jesus no de Siseräa Filipi Jäajend tjeem, fruach hee siene Jinja, en säd: Wäa saje de Mensche, daut etj de Menschesän sie?</verse>
        <verse osisID='Matt.16.14'>See oba säde: Waltje <note>saje</note> : Jehaun de Taufa; aundre oba: Elia; en aundre wada: Jeremia, oda eena von de Profeete.</verse>
        <verse osisID='Matt.16.15'>Hee säd too ahn: Jie oba, wäa saj jie, daut etj sie?</verse>
        <verse osisID='Matt.16.16'>Siemoon Peeta oba auntwuad en säd: Dü best de Tjristus, däm läwendija Gott sien Sän.</verse>
        <verse osisID='Matt.16.17'>En Jesus auntwuad en säd too am: Seelijch best dü, Siemoon, Joonas Sän; dan Fleesch en Bloot ha die daut nijch jeopenboat, oba mien Voda, de emm Himmel es.</verse>
        <verse osisID='Matt.16.18'>Oba uck etj saj die, Daut dü best Peeta; <note>een Steen</note> en opp däm Steen well etj miene Jemeende <note>Vesaumlung</note> büe, en de Puate vonne Hal woare de nijch unja <note>äwahaunt</note> tjriee.</verse>
        <verse osisID='Matt.16.19'>En etj woa die de Schlätels fe daut Himmelritj jäwe; en wautemma dü oppe Ead binje woascht, woat uck emm <note>enne</note> Himmel jebunge senne, en wautemma dü oppe Ead leese woascht, daut woat emm <note>enne</note> Himmel jeleest senne.</verse>
        <verse osisID='Matt.16.20'>Donn woarnd hee siene Jinja, daut see tjeenem saje sulle, daut hee de Tjristus <note>Jesaulwta</note> es.</verse>
        <verse osisID='Matt.16.21'>Von de Tiet funk Jesus aun siene Jinja too wiese, daut hee no Jerusalem gohne must en von de Ellteste en Huagapriesta en Schreftjeleade väl liede, en doot jemoakt en aum dredden Dach oppstohne <note>oppjewatjt</note> woat.</verse>
        <verse osisID='Matt.16.22'>En Peeta nehm am auntsied en fong aun, am hoat aun too räde, en säd: Gott bewoa die, Harr! Daut saul die nijch passeare.</verse>
        <verse osisID='Matt.16.23'>Oba hee dreid sich omm en säd too Peeta: Goh hinja <note>von</note> mie, Soton! Dü best mie een Oajaniss, dan dü dentjst nijch jeistlijch <note>aus Gott</note> , oba menschlijch.</verse>
        <verse osisID='Matt.16.24'>Donn säd Jesus too siene Jinja: Wann irjentwäa mie nofolje well, de saul sich von sich selfst aufsaje en nämt sien Tjriez opp sich en tjeemt mie noh.</verse>
        <verse osisID='Matt.16.25'>Dan wäaemma sien Läwe <note>Seel</note> rade well, woat daut veleare; en wäaemma sien Läwe veleare woat omm mienet haulwe, woat daut finje.</verse>
        <verse osisID='Matt.16.26'>Dan waut woat een Mensch daut nutse, wann hee de gaunse Welt jewennt, oba siene eajne Seel velist? Oda waut woat een Mensch em tusch jäwe fe siene Seel?</verse>
        <verse osisID='Matt.16.27'>Dan de Mensche Sän woat {Kap. 17.12.22} kohme enn däm Voda siene Harlijchtjeit met siene Enjel, en dan woat hee eenem jiedrem beloohne no sienem Waundel.</verse>
        <verse osisID='Matt.16.28'>Enn Woahrheit saj etj jünt: Daut send eenje von dee, dee hia stohne, dee dän Doot nijch schmatje woare, bott see dän Menschesän woare kohme seene enn sienem Ritj.</verse>
      </chapter>
      <chapter osisID='Matt.17'>
        <verse osisID='Matt.17.1'>En no sass Doag nehmt Jesus Peeta en Jakobus en Jehaun, sien Brooda, met en leid ahn opp eenen hüagen Boajch auleen.</verse>
        <verse osisID='Matt.17.2'>En hee word ver ahn veendat. En sien Jesejcht schiend aus de Sonn, en siene Tjleeda worde witt aus Lijcht,</verse>
        <verse osisID='Matt.17.3'>en tjitj, Mooses en Elia weare ver ahn en räde met am.</verse>
        <verse osisID='Matt.17.4'>Peeta oba fong aun en säd too Jesus: Harr, dit es goot, daut wie hia send. Wann dü west, loht ons hia dree Zelte <note>Boode</note> büe <note>moake</note> , fe die eene en Mooses eene en Elia eene.</verse>
        <verse osisID='Matt.17.5'>Aus hee noch räd, tjitj, doa bedatjt ahn eene kloare Woltj <note>Ea en Harlijchtjeit</note> , {2Peet.1,17} en tjitj, eene Stemm tjeem üt de Woltj, dee doa säd: Disa es mien leefsta Sän, aun däm etj Jefaule jefunge ha; am horjcht.</verse>
        <verse osisID='Matt.17.6'>En aus de Jinja daut heade, volle see opp äa Jesejcht en haude sea groote Angst.</verse>
        <verse osisID='Matt.17.7'>En Jesus tjeem no ahn, räd ahn aun en säd: Stoht opp en hat nijch Angst.</verse>
        <verse osisID='Matt.17.8'>Oba aus see äare Uage opp hoowe, sache see tjeenem aus Jesus auleen.</verse>
        <verse osisID='Matt.17.9'>En aus see vom Boajch rauf jinje, befool Jesus ahn en säd: Sajcht tjeenem von daut Jesejcht, bott de Mensche Sän vom Doot oppjestohne es.</verse>
        <verse osisID='Matt.17.10'>En de <note>siene</note> Jinja fruage am en säde: Wuaromm saje de Schreftjeleade, daut Elia eascht kohme must?</verse>
        <verse osisID='Matt.17.11'>Hee oba auntwuad en säd too ahn: Elia woat <note>eascht</note> kohme en aule Dinje trajcht stale.</verse>
        <verse osisID='Matt.17.12'>Oba etj saj jünt, daut Elia es aul jekohme, en see tjannde am nijch, oba deede met am wautemma see wulle. Soo woat uck de Mensche Sän von ahn liede <note>motte</note> .</verse>
        <verse osisID='Matt.17.13'>Donn vestunde de Jinja, daut hee von Jehaun däm Taufa too ahn räd.</verse>
        <verse osisID='Matt.17.14'>En aus see nom Voltj tjeeme, tjeem een Mensch no am en voll ver am opp Tjnee</verse>
        <verse osisID='Matt.17.15'>en säd: Harr, erboarm die äwa mien Sän, dan hee es moontsijchtich <note>moontkrank</note> en mott väl Liede; dan foaken fällt hee emm Fia en foaken emm Wota.</verse>
        <verse osisID='Matt.17.16'>En etj brocht am no diene Jinja, en dee kunne am nijch heele.</verse>
        <verse osisID='Matt.17.17'>Jesus oba auntwuad en säd: O onnjleefjet en vedreidet Jeschlajcht! Woo lang saul etj bie jünt senne? Woo lang saul etj jünt noch vedroage? Brinjt am no mie.</verse>
        <verse osisID='Matt.17.18'>En Jesus bedreiwd am, en de beese Jeist fua von am rüt; en von de Stund aun wea de Jung jeheelt.</verse>
        <verse osisID='Matt.17.19'>Donn tjeeme de Jinja no Jesus opppoat en säde: Wuaromm kunn wie däm nijch rüt driewe?</verse>
        <verse osisID='Matt.17.20'>Oba hee säd too ahn: Wäajen jun onngloowe; dan Woahrhauftijch saj etj jünt, wann jie Gloowe haude aus en Sampkorn, soo woa jie too disem Boajch saje: Vesat <note>häw</note> die von hia doahan! En hee woat vesat woare; en nuscht woat jünt ommäajlijch senne.</verse>
        <verse osisID='Matt.17.21'>Oba dise Oat foaht nijch rüt, aus bloos derjch Jebäd en Fauste.</verse>
        <verse osisID='Matt.17.22'>Aus see sich oba enn Galiläa opphilde, säd Jesus too ahn: De Menschesän woat enn Mensche Henj jejäft woare,</verse>
        <verse osisID='Matt.17.23'>en see woare am doot moake, en aum dredden Dach woat hee oppjewatjcht <note>oppstohne</note> woare. En see <note>siene Jinja</note> worde sea trüarijch.</verse>
        <verse osisID='Matt.17.24'>Aus see oba no Kapernaum tjeeme, tjeeme de Tacks Saumla <note>em Tempel</note> {Neh.10,32-33} no Peeta en säde: Tolt jun Leahra nijch dee dobbelde <note>twee</note> Drachme <note>Jeltstetj</note> ?</verse>
        <verse osisID='Matt.17.25'>Hee säd: Jo <note>jewess</note> . En aus hee enn daut Hüs tjeem, tjeem Jesus am verrop en säd: Waut meenst dü, Siemoon? Von wäm näme de Tjeenijchs, oppe de Ead, Zoll oda Tacks, von äare Säns oda von Framde?</verse>
        <verse osisID='Matt.17.26'>[Peeta] säd too am: von Framde. Jesus säd too am: Dan send de Säns frie.</verse>
        <verse osisID='Matt.17.27'>Doamet wie ahn oba tjeen Oajaniss jäwe <note>senne</note> , goh nom Mäa, schmiet eene Angel enenn en nehm dän easchten Fesch, dee enopp tjeemt, moak sien Mül op, en dü woascht een Jeldstetj <note>Staata'Jelt</note> finje; daut nehm en jeef ahn fe mie en die.</verse>
      </chapter>
      <chapter osisID='Matt.18'>
        <verse osisID='Matt.18.1'>Enn de Stund <note>Tiet</note> tjeeme de Jinja no Jesus en säde: Wäa es dan daut jratste emm Himmelritj?</verse>
        <verse osisID='Matt.18.2'>En aus Jesus een Tjint no sich roopt, en hee stald daut en äare Medd</verse>
        <verse osisID='Matt.18.3'>en säd: Woahrhauftijch, etj saj jünt, wann jie jünt nijch tridjaun <note>omm</note> dreie <note>ommtjeare</note> en woare aus Tjinja, soo woa jie nijch en daut Himmelritj enenn kohme.</verse>
        <verse osisID='Matt.18.4'>Doaromm, wäa sich selfst deemütijcht woat aus dit Tjint, dee es de Jratsta emm Himmelritj;</verse>
        <verse osisID='Matt.18.5'>en wäaemma soon Tjint woat oppnäme enn mien Nome, dee nehmt mie opp.</verse>
        <verse osisID='Matt.18.6'>Wäa oba eenen dise Tjleene, dee aun mie jleewe, oajre <note>beleidje</note> woat, fe däm wea daut bäta, daut een Mälsteen aun sien Hauls jehonge en hee emm deepen See veseept word.</verse>
        <verse osisID='Matt.18.7'>Wee de Welt wäajen de Oajanisse <note>Aunstoos</note> ! Dan daut es needijch, daut Oajanisse kohme; doch wee däm Mensch, derjch wäm daut Oajaniss tjeemt!</verse>
        <verse osisID='Matt.18.8'>Wann oba diene Haunt oda dien Foot die oajat, soo schnied dee auf en schmiet dee <note>von die</note> wajch. Daut es bäta <note>goot</note> fe die; lom oda aus en Tjräpel emm Läwe enenn too gohne, aus met twee Henj oda twee Feet en daut eewije Fia jeschmäte woare.</verse>
        <verse osisID='Matt.18.9'>En wann dien Uag die oajat, dan riet daut rüt en schmiet daut von die <note>wajch</note> . Daut es bäta <note>goot</note> met eenem Uag emm Läwe enenn too gohne, aus met twee Uage enn daut Halenfia jeschmäte woare.</verse>
        <verse osisID='Matt.18.10'>Seeht jünt väa, daut jie nijch eent von dise Tjliene veachte; dan etj saj jünt, daut äare Enjel emm <note>en dee</note> Himmel emma mien Voda sien Jesejcht seene, dee emm Himmel es.</verse>
        <verse osisID='Matt.18.11'>[Dan de Menschesän es jekohme, daut Veloarne too rade <note>seelijch moake</note> .]</verse>
        <verse osisID='Matt.18.12'>Waut dentj jie? Wann een Mensch hundat Schop haud, en eent von dee vebiestat, lat hee nijch de näajen en näajentijch oppe Boajch en jeit han en seatjt daut vebiestade?</verse>
        <verse osisID='Matt.18.13'>En wann et passeat, daut hee et finjt, Woahrhauft, saj etj jünt, hee freit sich mea äwa dit, aus äwa de näajen en näajentijch, dee nijch vebiestat send <note>weare</note> .</verse>
        <verse osisID='Matt.18.14'>Aulsoo esset nijch jun Voda sien Welle, dee emm <note>enn de</note> Himmel es, daut eent von dise Tjleene veloare jeit.</verse>
        <verse osisID='Matt.18.15'>Wann oba dien Brooda jäajen die sindijcht, dan goh han, en wies am tracht <note>tracht halpe</note> tweschen die en am auleen. Wann hee no die horjcht, soo hast dü dien Brooda jewonne.</verse>
        <verse osisID='Matt.18.16'>Oba wann hee nijch horjcht, soo nehm noch eenen oda twee <note>Breeda</note> met die, doamet derjch twee oda dree Zeij jiedre Sach <note>aules</note> kaun bestädijcht woare.</verse>
        <verse osisID='Matt.18.17'>Oba wann hee nijch no ahn horjche woat, dan saj de Jemeende <note>Vesaumlung</note> daut; wann hee oba uck de Jemeende nijch horjche woat, dan es hee fe die aus een Heid en een Zollmaun.</verse>
        <verse osisID='Matt.18.18'>Woahrhauft, etj saj jünt: Wautemma jie oppe Ead binje woare, woat emm Himmel jebunge senne, en waut jie oppe Ead leese woare, woat emm Himmel jeleest senne.</verse>
        <verse osisID='Matt.18.19'>Wada saj etj jünt: Wann twee von jünt oppe Ead sich eenijch woare äwa irjent eene Sach, omm de see bäde welle, soo woatet ahn woare von mien Voda, dee emm <note>enn de</note> Himmel es.</verse>
        <verse osisID='Matt.18.20'>Dan wua twee oda dree vesaumlt send enn mienem Nome, doa sie etj en äare Medd.</verse>
        <verse osisID='Matt.18.21'>Donn tjeem Peeta no am en säd: Harr, woo foaken saul etj mien Brooda, de jäajen mie sindijcht, vezeihe <note>vejäwe</note> ? Bott säwen mol?</verse>
        <verse osisID='Matt.18.22'>Jesus säd too am: Etj saj die nijch, bett säwen mol, oba zäwentijch mol säwen.</verse>
        <verse osisID='Matt.18.23'>Doaromm es daut Himmelritj met eenem Tjeenijchritj too vejlitje, dee met siene Tjnajchts <note>Sklowe</note> veräatjne wull.</verse>
        <verse osisID='Matt.18.24'>Aus hee aunfunk <note>auf</note> toräatjne, word eena no am jebrocht, dee tiendusent Talla <note>een Jeldstetj</note> schuldijch wea.</verse>
        <verse osisID='Matt.18.25'>Doa hee oba nuscht haud tom betohle, befool sien Harr, am en siene Frü en de Tjinja en aules, waut hee haud, too vetjeepe en betohle.</verse>
        <verse osisID='Matt.18.26'>De Tjnajcht voll ver am dohl <note>opp Tjnee</note> , en bedd <note>prachad</note> am en säd: Harr, ha Jedult met mie, en etj well die aules betohle.</verse>
        <verse osisID='Matt.18.27'>Däm Tjnajcht sien Harr oba, wea ennalijch bewäajcht, leet am looss en vejeef am de Schult.</verse>
        <verse osisID='Matt.18.28'>Oba de Tjnajcht jintj rüt en funk eenen siena Mettjnajchte, dee am hundat Dinoa <note>tjleenet Jeldstetj</note> schuldijch wea. En hee packt en warjd am en säd: Betohl, waut dü mie schuldijch best.</verse>
        <verse osisID='Matt.18.29'>Sien Mettjnajcht voll ver am dohl en prachad am en säd: Ha Jedult met mie, en etj well die betohle.</verse>
        <verse osisID='Matt.18.30'>Oba hee wull nijch, jintj han en schmeet am emm Jefentjniss, bott hee de Schult betohlt haud.</verse>
        <verse osisID='Matt.18.31'>Aus oba siene Mettjnajchte sache, waut passeat wea, worde see sea trüarijch en tjeeme en vetalde aules äarem Harr, waut passeat wea.</verse>
        <verse osisID='Matt.18.32'>Donn roopt am sien Harr en säd too am: Dü beesa Tjnajcht! De gaunse Schult ha etj die vejefft, wiel dü mie doanoh prachascht;</verse>
        <verse osisID='Matt.18.33'>sust dü die nijch uck erboarmt ha äwa dien Mettjnajcht, soo aus etj mie äwa die erboarmd ha?</verse>
        <verse osisID='Matt.18.34'>En sien Harr word doll en äwajäw am dän Tjwältjnajcht, bott hee aules wudd betohlt ha, waut hee am schuldijch wea.</verse>
        <verse osisID='Matt.18.35'>Soo woat uck mien himmlischa Voda jünt doone, wann jie nijch een jieda sien Brooda von Hoate vejäwe.</verse>
      </chapter>
      <chapter osisID='Matt.19'>
        <verse osisID='Matt.19.1'>En daut wea, aus Jesus met dise Räd foadijch wea, veleet hee Galiläa en tjeem enn de Judäa Ommjäajend, jansieds vom Jordan.</verse>
        <verse osisID='Matt.19.2'>En väl Voltj tjeem am hinjaraun, en hee heeld ahn doa.</verse>
        <verse osisID='Matt.19.3'>En de Farisäa tjeeme no am, vesochte am en säde: Esset eenem Maun erlaubt, aus irjent ne Uasoak siene Frü too entlohte <note>wajch schetje</note> ?</verse>
        <verse osisID='Matt.19.4'>Hee oba auntwuad en säd too ahn: Ha jie nijch jeläse, daut dee, dee ahn jeschaufe haft, von Aunfank ahn aus Maun en Frü muak {1Mose1,27;5,2}</verse>
        <verse osisID='Matt.19.5'>en säd: „Doaromm woat een Mensch Voda en Mutta velohte en aun sien Wief <note>Frü</note> hoole <note>eent senne</note> , en dee twee woare een Fleesch senne“ {1Mose 2,24}</verse>
        <verse osisID='Matt.19.6'>soo daut see nijch mea twee send, oba een Fleesch? Waut Gott toop jefeaht haft, saul de Mensch nijch scheede.</verse>
        <verse osisID='Matt.19.7'>See säde too am: Wuaromm haud Mooses befoole, een Scheedebreef too jäwe en äa gohne lohte?</verse>
        <verse osisID='Matt.19.8'>Hee säd too ahn: Mooses haud wäajen jüne hoade Hoate jünt daut too jelohte, jüne Wiewa <note>Frües</note> gohne too lohte; oba von Aunfank es daut nijch soo jewäse.</verse>
        <verse osisID='Matt.19.9'>Etj saj jünt oba, daut, wäaemma sien Wief tochlohte <note>wajch schetje</note> woat, buta wäajen Hurarie, en ne aundre friee woat, dee bratjt de Eehe; en wäa eene entlohtne friee woat, bratjt de Eehe.</verse>
        <verse osisID='Matt.19.10'>Siene Jinja säde too am: Wann de Flijcht tweschen Maun en siene Frü soo es, dan esset bäta nijch too befriee.</verse>
        <verse osisID='Matt.19.11'>Oba hee säd too ahn: Nijch aule tjenne dit Wuat foote <note>bejriepe</note> , bloos dee, dän daut jejäft es,</verse>
        <verse osisID='Matt.19.12'>dan daut jeeft Veschnädne, dee ütem Muttalief soo jebuare send; en daut send Veschnädne, dee von Mensche veschnäde send; en daut jeeft Veschnädne, dee sich selfst veschnäde ha omm daut Himmelritjs welle. Wäa daut foote kaun, de foot daut.</verse>
        <verse osisID='Matt.19.13'>Donn worde Tjinja no am jebrocht, omm daut hee ahn de Henj opplaje en äwa ahn bäde sull; oba de Jinje schulle ahn.</verse>
        <verse osisID='Matt.19.14'>Oba Jesus säd: Loht de Tjinja en wäat dän nijch, no mie too kohme, dan fe soone es daut Himmelritj.</verse>
        <verse osisID='Matt.19.15'>En hee läd ahn de Henj opp en jintj von doa wajch.</verse>
        <verse osisID='Matt.19.16'>En tjitj, eena tjeem no am en säd: Leahra, waut fe goodet saul etj doone, omm daut etj daut eewije Läwe tjriee kaun?</verse>
        <verse osisID='Matt.19.17'>Oba hee säd too am: Waut frajchst dü mie nom Gooden? Eena es Goot. Wann dü oba enn daut Läwe enenn gohne west, dan hool de Jeboote.</verse>
        <verse osisID='Matt.19.18'>Hee säd too am: Woone? Oba Jesus säd: Dise: Dü saust nijch dootmoake; dü saust nijch de Eehe bräatje; dü saust nijch stäle; dü saust nijch faulschet Zeijniss jäwe;</verse>
        <verse osisID='Matt.19.19'>ea Voda en Mutta, en; dü saust dien Noba <note>Näajchsten</note> leef ha aus die selfst.</verse>
        <verse osisID='Matt.19.20'>De junga Maun säd too am: Etj ha daut aules jehole, waut fällt mie noch?</verse>
        <verse osisID='Matt.19.21'>Jesus säd too am: Wann dü west vollkome senne, dan goh, vetjeep dien Habgoot en jeef de Oame daut, en dü woascht een Schauts emm Himmel ha; en kohm, folj mie no.</verse>
        <verse osisID='Matt.19.22'>Oba aus de junga Maun de Wead head, jintj hee trüarijch wajch, dan hee haud väl Habgoot.</verse>
        <verse osisID='Matt.19.23'>Jesus oba säd too siene Jinja: Woahrhauftijch, etj saj jünt: Schwoa woat een Ritja enn daut Himmelritj enenn gohne.</verse>
        <verse osisID='Matt.19.24'>Oba wada saj etj jünt: Daut es leijchta, daut een Kameel derjch een Noteluag enenn jeit, aus een Ritja enn Gott sien Ritj enn jeit.</verse>
        <verse osisID='Matt.19.25'>Oba aus de Jinja daut heade, weare see sea erstaunt en säde: Wäa kaun dan jerat <note>seelijch</note> woare?</verse>
        <verse osisID='Matt.19.26'>Jesus oba tjitjt ahn aun en säd: Bie Mensche es daut ommäajlijch, oba bie Gott es <note>sennt</note> aule's <note>Dinje</note> mäajlijch.</verse>
        <verse osisID='Matt.19.27'>Donn auntwuad Peeta en säd too am: Tjitj, wie ha aules velohte en send die nojefoljt; waut ha <note>tjriee</note> wie doafäa?</verse>
        <verse osisID='Matt.19.28'>Oba Jesus säd too ahn: Woahrhauftijch, saj etj jünt: Jie, dee jie mie send nojefoljt, jie woare uck enn de Wadajebuart, wann de Menschesän sette woat opp sienen Troon enne Harlijchtjeit, uck opp twalf Troone sette en de twalf Stam <note>Jeschlajchta</note> Iesrael rejchte.</verse>
        <verse osisID='Matt.19.29'>En jieda, wäaemma velohte haft Hiesa, oda Breeda, oda Sestre, oda Voda, oda Mutta, oda Wief, oda Tjinja, oda Laund omm mienen Nome haulwe, woat hundat mol mea tjriee, en eewijet Läwe oawe.</verse>
        <verse osisID='Matt.19.30'>Oba väl Easchte woare de Latste, en Latste de Easchte senne.</verse>
      </chapter>
      <chapter osisID='Matt.20'>
        <verse osisID='Matt.20.1'>Dan daut Himmel Ritj es soo aus een Hüsharr, dee tiedijch zemorjess jintj, omm Oabeida enn sien Wiengoade aun too dinje <note>näme</note> .</verse>
        <verse osisID='Matt.20.2'>No däm hee oba met de Oabeida fe een Dinoa <note>tjleenet Jeldstetj</note> fe een Dach äwareen jekohme wäa, en hee schetjt ahn enn sien Wiengoade.</verse>
        <verse osisID='Matt.20.3'>En aus hee omm klok dree rüt jintj, sach hee aundre oppem Moatjtplautz müsijch <note>ohne Oabeid</note> stohne;</verse>
        <verse osisID='Matt.20.4'>en hee säd too ahn: Goht jie uck emm Wiengoade, en wautemma rajcht es, woa etj jünt jäwe.</verse>
        <verse osisID='Matt.20.5'>En see jinje han. Oba wada jintj hee klok sass en klok näajen, en deed kratjt soo.</verse>
        <verse osisID='Matt.20.6'>Aus hee oba omm klok alf rüt jintj, funk hee aundre doa stohne en säd too ahn: Wuaromm stoh jie hia dän gaunsen Dach müsijch?</verse>
        <verse osisID='Matt.20.7'>See säde too am: Wiel tjeena ons aunjenohme haft. Hee säd too ahn: Goht uck jie han emm Wiengoade, [en waut racht es, woa jie tjrieje].</verse>
        <verse osisID='Matt.20.8'>Oba ausset nu Owent wort, säd de Wiengoade Harr too sien Vewaulta: Roop de Oabeida en betohl ahn äa Loon, fang aun vom Latsten bott däm Easchten.</verse>
        <verse osisID='Matt.20.9'>En aus dee de omm klok alf aunjenomne tjeeme, tjreaje dee jieda een Dinoa.</verse>
        <verse osisID='Matt.20.10'>Aus oba de Easchte tjeeme, meende see, daut see mea tjriee wudde; en uck dee tjreaje een Dinoa.</verse>
        <verse osisID='Matt.20.11'>Aus see oba däm tjreaje, weare see onntoofräd äwa däm Hüsharr</verse>
        <verse osisID='Matt.20.12'>en säde: Dise Latste ha eene Stund jeoabeit, en dü hast dän met ons jlitj jemoakt <note>betohlt</note> , dee wie de Laust aum Dach en Hett jedroacht ha.</verse>
        <verse osisID='Matt.20.13'>Oba hee auntwuad en säd too eenem von ahn: Frint, etj doo die tjeen onnrajcht; best dü nijch ennfestone jewäse fe een Dinoa too oabeide?</verse>
        <verse osisID='Matt.20.14'>Näm waut dient es en goh. Etj well oba disem Latsten uck daut jäwe aus die.</verse>
        <verse osisID='Matt.20.15'>Es et mie nijch erlaubt, met daut mienje too doone, waut etj well? Tjitjt dien Uag bees <note>neidisch</note> , wiel etj goot sie?</verse>
        <verse osisID='Matt.20.16'>Aulsoo woare de Latste de Easchte, en de Easchte de Latste senne; dan väl send Jeropne, oba weinijch Ütjewälte.</verse>
        <verse osisID='Matt.20.17'>En aus Jesus no Jerusalem enopp jintj, nehm hee hinjawäajes de twalf Jinja opppoat no sich en säd too ahn:</verse>
        <verse osisID='Matt.20.18'>Tjitjt, wie gohne enopp no Jerusalem, en de Menschesän woat aun de Huagapriesta en Schreftjeleade ütjeleewat woare, en dee woare am tom Doot veuadeele;</verse>
        <verse osisID='Matt.20.19'>en see woare am aun de Natsjoone äwajäwe, omm am too vespotte en too vepitsche en too tjriezje; en aum dredden Dach woat hee oppstohne.</verse>
        <verse osisID='Matt.20.20'>Donn tjeem de Tsebedäus Säns äare Mutta met äare Säns no am en voll ver am han en bedd am.</verse>
        <verse osisID='Matt.20.21'>Hee oba säd too äa: Waut west dü? See säd too am: Saj, daut dise miene Säns eena aun diene Rajchte en eena aun diene Lintje sette däewe <note>säle</note> enn dienem Ritj.</verse>
        <verse osisID='Matt.20.22'>Jesus oba auntwuad en säd: Jie weete nijch, omm waut jie bedde. Tje jie dän Drunk <note>Tjeljch</note> drintje, däm etj drintje woa? See säde too am: Wie tjenne daut.</verse>
        <verse osisID='Matt.20.23'>En hee säd too ahn: Mienen Drunk woa jie aul drintje, oba daut sette aun miene Rajchte en aun miene Lintje kaun etj nijch bestemme, oba es fe dee, wäm daut von mien Voda es reed jemoakt.</verse>
        <verse osisID='Matt.20.24'>En aus de Tean daut heade, worde dee onntoofräd äwa de twee Breeda.</verse>
        <verse osisID='Matt.20.25'>Oba Jesus roopt ahn no sich en säd: Jie weete, daut de Natsjoone äare Harscha äwa ahn harsche en de Groote Jewault äwa ahn eewe.</verse>
        <verse osisID='Matt.20.26'>Unja jünt saul daut nijch soo senne; wäaemma mank jünt well groot senne, saul jun Deena senne,</verse>
        <verse osisID='Matt.20.27'>en wäaemma unja jünt well de Easchta senne, de saul jun Tjnajcht senne;</verse>
        <verse osisID='Matt.20.28'>kratjt soo aus de Menschesän nijch jekohme es, omm bedeent too woare, oba omm too deene en sien Läwe hantojäwe aus Leesejelt fe väle.</verse>
        <verse osisID='Matt.20.29'>Aus see von Jieriko wajch jinje, tjeeme am väl Mensche hinjaraun.</verse>
        <verse osisID='Matt.20.30'>En tjitj, twee Blinje, dee aum Wajch saute, aus see heade, daut Jesus doa vebie tjeem, schreaje see en säde: Erboarm die äwa ons, Harr, Doft sien Sän!</verse>
        <verse osisID='Matt.20.31'>Oba daut Voltj beschwijcht ahn, daut see stell senne sulle. Oba see schreaje noch lüda en säde: Erboarm die äwa ons, Harr, Doft sien Sän!</verse>
        <verse osisID='Matt.20.32'>En Jesus bleef stohne en roop ahn en säd: Waut well jie, daut etj jünt doone saul?</verse>
        <verse osisID='Matt.20.33'>See säde too am: Harr, daut onse Uage opjemoakt woare!</verse>
        <verse osisID='Matt.20.34'>Jesus erboarmd sich äwa ahn, read äare Uage aun; en platzlijch kunne äare Uage wada seene, en see jinje am hinjaraun.</verse>
      </chapter>
      <chapter osisID='Matt.21'>
        <verse osisID='Matt.21.1'>En aus see noda no Jerusalem tjeeme en no Betfage tjeeme, aun däm Eeljboajch, schetjt Jesus twee von siene Jinja</verse>
        <verse osisID='Matt.21.2'>en säd too ahn: Goht enn daut Darp, daut ver jünt lijcht; en doa woa jie eene Äselin aunjebunge finje, en een Falm <note>Joalintj</note> bie äa; binjt de looss en brinjt dee no mie.</verse>
        <verse osisID='Matt.21.3'>En wann irjentwäa waut too jünt sajcht, dan sell jie saje: De Harr bruckt dee, en soo boold woat hee dee schetje.</verse>
        <verse osisID='Matt.21.4'>Dit aules oba passead, omm daut erfellt woat, waut derjch dän Profeet jesajcht es, de doa sajcht:</verse>
        <verse osisID='Matt.21.5'>Sajcht too de Dochta Zion: Tjitjt, dien Tjeenijch tjeemt no die, saunftmootijch en toried opp eene Äselin, en oppem Falm, däm Lausttia sien junget. {Sach.9,9}</verse>
        <verse osisID='Matt.21.6'>Aus de Jinja oba han jegohne weare en jedohne haude, soo aus Jesus ahn jesajcht haud,</verse>
        <verse osisID='Matt.21.7'>brochte see de Äselin en daut Falm, en läde äare Tjleeda opp ahn <note>doanopp</note> , en hee sad sich nopp.</verse>
        <verse osisID='Matt.21.8'>En sea väl Voltj spreede äare Tjleeda oppem Wajch; aundre oba schneede Asta vonne Beem en streide dee oppem Wajch.</verse>
        <verse osisID='Matt.21.9'>Daut Voltj oba, dee ver am hanjinje en dee hinjaraun tjeeme, schreaje en säde: Hoosiauna däm Doft sien Sän! Jelowt <note>jesäajent</note> es dee, dee doa tjeemt emm Harr sien Nome! {Ps.118,25.26} Hoosiauna emm hejchsten Himmel!</verse>
        <verse osisID='Matt.21.10'>En aus hee enn Jerusalem enenn tjeem, de gaunse Staut tjeem en bewäajung en säd: Wäa es dit <note>disa</note> ?</verse>
        <verse osisID='Matt.21.11'>Daut Voltj oba säd: Dit es Jesus, de Profeet, von Natsaret enn Galiläa.</verse>
        <verse osisID='Matt.21.12'>En Jesus jintj enn dän Tempel Gottes ennen, en juag aule rüt, dee emm Tempel vekoffte, en koffte, en de Jeldwatjsla äare Desche en de Beintje dee doa Düwe vekoffte, stelpt hee omm.</verse>
        <verse osisID='Matt.21.13'>En hee säd too ahn: Daut steit jeschräwe: „Mien Hüs saul <note>woat</note> een Bädhüs jenant woare“; {Jes.56,7} „oba jie ha daut too eene Reibaheel jemoakt“. {Jer.7,11}</verse>
        <verse osisID='Matt.21.14'>En doa tjeeme Blinje en Lomme no am em Tempel, en hee heeld ahn.</verse>
        <verse osisID='Matt.21.15'>Oba aus de Huagapriesta en Schreftjeleade de Wunda sache, dee hee deed, en de Tjinja, dee emm Tempel schreaje en säde: Hoosiauna däm Doft sien Sän! Worde see oajalijch</verse>
        <verse osisID='Matt.21.16'>en säde too am: Heascht dü, waut dise saje? Oba Jesus säd too ahn: Jo, Ha jie niemols jeläse: „Ut Tjinjamull en dee aune Muttabrosst send, hast dü die een Loff <note>Rüm</note> reed jemoakt“? {Ps.8,3}</verse>
        <verse osisID='Matt.21.17'>En hee veleet ahn en jintj üt de Staut rüt no Betanean, en bleef doa äwanacht.</verse>
        <verse osisID='Matt.21.18'>Oba tiedijch zemorjess, aus hee tridj enne Staut jintj, hungad am.</verse>
        <verse osisID='Matt.21.19'>En aus hee eenen Fiejeboom aum Wajch sach, jintj hee no dän en funk aun am nuscht buta Bläda. En hee säd too am: Niemols mea saust dü Frucht ha enn Eewijchtjeit! En platzlijch vedräjd de Fiejeboom.</verse>
        <verse osisID='Matt.21.20'>En aus de Jinje daut sache, vewundade see sich en säde: Woo es de Fiejeboom soo haustijch <note>platzlijch</note> vedräjt?</verse>
        <verse osisID='Matt.21.21'>Oba Jesus auntwuad en säd too ahn: Woahrhauftijch, saj etj jünt: Wann jie Gloowe ha en nijch twiewle, soo woa jie nijch bloos daut doone waut met däm Fiejeboom passead, oba uck wann jie too disem Boajch saje woare: Häw die opp en schmiet die emm Mäa! Soo woat daut passeare.</verse>
        <verse osisID='Matt.21.22'>En aules, waut jie emm Jebäd emm Gloowe bedde <note>froage, prachre</note> , woa jie tjrieje.</verse>
        <verse osisID='Matt.21.23'>En aus hee emm Tempel tjeem, tjeeme no am, aus hee leahd, de Hüagepriesta en Ellteste vom Voltj no am en fruage am: Derjch waut vonne Vollmacht <note>Racht</note> deist dü dise Dinje? En wäa haft die de Vollmacht jejäft?</verse>
        <verse osisID='Matt.21.24'>Jesus oba auntwuad en säd too ahn: Etj well jünt uck ne Froag stale, en wann jie mie daut saje, dan woa uck etj jünt saje, enn wäms Vollmacht etj soowaut doo.</verse>
        <verse osisID='Matt.21.25'>Jehaun siene Taufe, von wua wea dee? Vom Himmel oda von Mensche? See äwalajde bie sich selfst en säde: Wann wie saje: Vom Himmel, dan woat hee too ons saje: Wuaromm ha jie am dan nijch jejleewt?</verse>
        <verse osisID='Matt.21.26'>Oba wann wie saje: Von Mensche, dan mott wie fe daut Voltj Angst ha, dan aula hoole Jehaun fe een Profeet.</verse>
        <verse osisID='Matt.21.27'>En see auntwuade Jesus en säde: Wie weete daut nijch. Donn säd hee uck too ahn: Dan saj etj jünt uck nijch, enn wäm siene Vollmacht etj dise Dinje doo.</verse>
        <verse osisID='Matt.21.28'>Oba waut meen jie? Een Mensch haud twee Tjinja <note>Säns</note> ; en hee tjeem nom easchta en säd: Mien Sän, goh vondoag, en oabeid enn mienem Wiengoade.</verse>
        <verse osisID='Matt.21.29'>Hee oba auntwuad en säd: Etj well nijch; no häa oba bedüad hee daut, en hee jintj han.</verse>
        <verse osisID='Matt.21.30'>En hee jintj nom tweeden en säd daut selsje <note>nämelje</note> . De oba auntwuad en säd: Etj goh, Harr, en jintj nijch han.</verse>
        <verse osisID='Matt.21.31'>Woona von dise beid deed däm Voda sien Welle? See säde: De easchta. Jesus säd too ahn: Woahrhauft, saj etj jünt, daut de Zollmanna en de Huare woare eea enn Gott sien Ritj kohme aus jie.</verse>
        <verse osisID='Matt.21.32'>Dan Jehaun tjeem no jünt emm Jerajchtichtjeits Wajch, en jie jleewde am nijch; oba de Zollmanna en Hura jleewde am; oba jie <note>junt</note> , aus jie daut sache, bedüad jie daut nijch <note>deed jie nijch Buesse</note> , omm am too jleewe.</verse>
        <verse osisID='Matt.21.33'>Heat een aundret Jlitjniss. Doa wea een Hüsharr, de plaunt een Wiengoade en bud doa een Tün eromm, en groff eene Wienpras, en bud een Torm, en vepacht dän aun Wienbüa, en reisd üta Laund.</verse>
        <verse osisID='Matt.21.34'>Ausset oba Tiet wea fe de Frucht, schetjt hee siene Tjnajchts <note>Sklowe</note> no de Wienbüa, omm siene Frucht too tjriee.</verse>
        <verse osisID='Matt.21.35'>Oba de Wienbüasch nehme siene Tjnajchts, eenen schluage see, en aundre muake see doot, eenen aundren steenijde see.</verse>
        <verse osisID='Matt.21.36'>Wada schetjt hee aundre Tjnajchts, mea aus verhäa; en see behaundelde dee kratjt soo.</verse>
        <verse osisID='Matt.21.37'>Oba tolatst schetjt hee sien Sän no ahn, en säd: See woare fe mienem Sän Respatjt ha!</verse>
        <verse osisID='Matt.21.38'>Oba aus de Wienbüa däm Sän sache, säde see unjaenaunda: Dit es de Oaw; kohmt, loht ons am dootmoake en sien Oawgoot näme!</verse>
        <verse osisID='Matt.21.39'>En see nehme am, schmeete am üt dän Wiengoade rüt en muake am doot.</verse>
        <verse osisID='Matt.21.40'>Wann nu de Harr von dän Wiengoade tjeemt, waut woat hee met de Wienbüa doone?</verse>
        <verse osisID='Matt.21.41'>See säde too am: Hee woat de beese Manna ommbrinje, en dän Wiengoade woat hee aun aundre Wienbüa vepachte, dee am de Frucht aufjäwe woare too siene Tiet.</verse>
        <verse osisID='Matt.21.42'>Jesus säd too ahn: Ha jie noch niemols enne Schreft jeläse: „Dän Steen, dän de Bülied wach schmeete, dee es tom Atjsteen jeworde; vom <note>derjch</note> däm Harrn es daut jeworde, en hee es Wundaboa enn onse Uage?“ {Ps.118,22.23}</verse>
        <verse osisID='Matt.21.43'>Doa wäajen saj etj jünt: Daut Gott sien Ritj woat von jünt wajch jenohme en eene Natsjoon jejäft woare, dee de Frucht brinje woat.</verse>
        <verse osisID='Matt.21.44'>En wäa opp disem Steen fällt, woat veschmatat woare; oba opp wäm hee faule woat, däm woat hee vemole.</verse>
        <verse osisID='Matt.21.45'>En aus de Huagapriesta en de Farisäa siene Jlitjnise jeheat haude, ertjande see, daut hee von ahn räd.</verse>
        <verse osisID='Matt.21.46'>En aus see sochte omm am faust too näme, oba ängste sich fe daut Voltj, dan dee hilde am fe eenen Profeet.</verse>
      </chapter>
      <chapter osisID='Matt.22'>
        <verse osisID='Matt.22.1'>En Jesus auntwuad en räd wada enn Jlitjnise too ahn, en säd:</verse>
        <verse osisID='Matt.22.2'>Daut Himmelritj es eenem Tjeenijch too vejlitje, dee sienem Sän ne Tjast moakt.</verse>
        <verse osisID='Matt.22.3'>En hee schetjt siene Tjnajchts üt, omm de Ennjelohdne too Tjast too roope; en dee wulle nijch kohme.</verse>
        <verse osisID='Matt.22.4'>Noch mol schetjt hee aundre Tjnajchts üt en säd: Sajcht dän Ennjelohdnen: Tjitjt, miene Mohltiet ha etj reed jemoakt, miene Osse en mien Mastfee send jeschlacht, en aules es reed; kohmt too Tjast.</verse>
        <verse osisID='Matt.22.5'>See oba achte daut nijch en jinje han, eena no sien Acka, de aundra aun sien Haundel.</verse>
        <verse osisID='Matt.22.6'>De äwrije oba jreepe siene Tjnajchts, tjwälde dee en muake ahn doot.</verse>
        <verse osisID='Matt.22.7'>De Tjeenijch oba word doll en schetjt siene Häa <note>Armee</note> üt, brocht de Merda omm en stetjt äare Staut aun.</verse>
        <verse osisID='Matt.22.8'>Donn säd hee too siene Tjnajchts: De Tjast es zwoa reed, oba de Ennjelohdne weare nijch weat;</verse>
        <verse osisID='Matt.22.9'>soo goht nü han opp de Tjrietzwäaj <note>Laundgausse</note> , en soo väl aus jie finje woare, loht ahn enn too Tjast.</verse>
        <verse osisID='Matt.22.10'>En de Tjnajchts jinje üt oppe Laund Gausse en brochte aule toop, soo väl see funge, soo aus Goode uck Schlajchte. En daut Tjasthus word voll met Jast.</verse>
        <verse osisID='Matt.22.11'>Oba aus de Tjeenijch ennen tjeem, omm de Jast too seene, sach hee doa eenen Mensch, dee nijch en eenem Tjasttjleet wea.</verse>
        <verse osisID='Matt.22.12'>En hee säd too am: Frint, woo best dü hia enenn jekohme, doa dü tjeen Tjasttjleet aun hast? Hee oba kunn nuscht saje.</verse>
        <verse osisID='Matt.22.13'>Donn säd de Tjeenijch too siene Deena: Binjt am Feet en Henj, en schmiet am rüt enn daut butaschte Diestaness; doa woat Hiele en Täne tjnirsche senne.</verse>
        <verse osisID='Matt.22.14'>Dan väl send de Ennjelohdne, oba weinijch Ütjewälte.</verse>
        <verse osisID='Matt.22.15'>Donn jinje de Farisäa han en hilde Rot, woo see am enne Räd enn eene Faul locke kunne.</verse>
        <verse osisID='Matt.22.16'>En see schetjte äare Jinja met de Heroodeauna <note>Heroodes Nofolja</note> no am en säde: Leahra, wie weete, daut dü Woahrhauftijch best en <note>opp</note> Gott sien Wajch enn Woahrheit leahscht en die omm tjeenem tjemmascht, dan dü tjitjst nijch opp de Mensche Persoon <note>von büte</note> ;</verse>
        <verse osisID='Matt.22.17'>doaromm saj ons, waut dentjst dü: Esset erlaubt, däm Tjeisa Tacks too jäwe, oda nijch?</verse>
        <verse osisID='Matt.22.18'>Doa oba Jesus äare Schlajchtijchtjeit ertjand, säd hee: Waut veseatje jie mie, jie Heijchla?</verse>
        <verse osisID='Matt.22.19'>Wiest mie daut Tacksjelt. See oba jeewe am een Dinoa.</verse>
        <verse osisID='Matt.22.20'>En hee säd too ahn: Wäms Bilt en Unjaschreft es dit?</verse>
        <verse osisID='Matt.22.21'>See säde too am: Däm Tjeisa sient. Donn säd hee too ahn: Jäft däm Tjeisa, waut däm Tjeisa sient es, en Gott, waut Gott sient es.</verse>
        <verse osisID='Matt.22.22'>En aus see daut heade, vewundade see sich en veleete am en jinje wajch.</verse>
        <verse osisID='Matt.22.23'>Aun däm Dach tjeeme Sadutsäa no am, dee doa säde, daut jeeft tjeen oppstohne ütem Doot; en fruage am</verse>
        <verse osisID='Matt.22.24'>en säde: Leahra, Mooses haud jesajcht: Wann wäa stoawt en haft tjeene Tjinja, dan sull sien Brooda siene Frü friee en sull fe sienem Brooda Nokohme erwatje. {5Mos.25,5}</verse>
        <verse osisID='Matt.22.25'>Doa weare oba bie ons säwen Breeda. En de easchta befried sich en storf; en wiel hee tjeene Tjinja haud, hinjaleet hee siene Frü sienem Brooda.</verse>
        <verse osisID='Matt.22.26'>Kratjt soo uck de tweeda en de dredda, bott däm säwenden.</verse>
        <verse osisID='Matt.22.27'>Oba tolatst no aule storf uck de Frü.</verse>
        <verse osisID='Matt.22.28'>Wann de Doodes oppstohne, wäm siene Frü von de säwen woat see senne? Dan aula haude äa.</verse>
        <verse osisID='Matt.22.29'>Jesus oba auntwuad en säd too ahn: Jie erre, wiel jie de Schrefte nijch tjanne, uck nijch Gott siene Krauft;</verse>
        <verse osisID='Matt.22.30'>dan emm Oppstohne <note>vom Doot</note> befriee see sich nijch, enn woare sich nijch friee lohte, sonda see send aus de Enjel emm Himmel.</verse>
        <verse osisID='Matt.22.31'>Waut oba daut oppstohne de Doodes betrafft, ha jie nijch jeläse, waut too jünt es jesajcht von Gott, dee doa sajcht:</verse>
        <verse osisID='Matt.22.32'>„Etj sie Obraum sien Gott en Iesak sien Gott en Joakopp sien Gott“? {2Mos.3,6} Gott es nijch de Doodje äa Gott, sonda de Läwendje äara“.</verse>
        <verse osisID='Matt.22.33'>En aus daut Voltj daut head, erstaunde see äwa siene Leah.</verse>
        <verse osisID='Matt.22.34'>Aus oba de Farisäa heade, daut hee de Sadutsäa tom stell senne jebrocht haud, vesaumlde see sich unja sich.</verse>
        <verse osisID='Matt.22.35'>En doa fruach Eena von ahn, en Jesatzesjeleada, en vesocht am en säd:</verse>
        <verse osisID='Matt.22.36'>Leahra, woont es daut jratste Jeboot emm Jesatz?</verse>
        <verse osisID='Matt.22.37'>Hee oba säd too am: „Dü saust däm Harr, dien Goot, leef ha met dienem gaunsem Hoat en met diene gaunse Seel en met dienem gaunsem Vestaund“. {5Mos.6,5}</verse>
        <verse osisID='Matt.22.38'>Dit es daut jratste en daut easchte Jeboot.</verse>
        <verse osisID='Matt.22.39'>Daut tweede oba, es däm jlitj, enn es: „Dü saust dienen Nächsten leef ha aus die selfst“. {3Mos.19,18}</verse>
        <verse osisID='Matt.22.40'>Aun dise twee Jeboote hengt daut gaunse Jesatz en de Profeete.</verse>
        <verse osisID='Matt.22.41'>Aus oba de Farisäa vesaumlt weare, fruach Jesus ahn</verse>
        <verse osisID='Matt.22.42'>en säd: Waut dentj jie von däm Tjristus? Wäms Sän es hee? See säde too am: Doft siena.</verse>
        <verse osisID='Matt.22.43'>Hee säd too ahn: Woo nand Doft am emm Jeist Harr, aus hee säd:</verse>
        <verse osisID='Matt.22.44'>„Dee Harr säd too mienem Harrn: Sat die too miene Rajchte, bott etj diene Fiend jelajcht ha unja diene Feet“? {Ps.110,1}</verse>
        <verse osisID='Matt.22.45'>Wann Doft am Harr nant, woo es hee dan sien Sän?</verse>
        <verse osisID='Matt.22.46'>En tjeena kunn am een Wuat auntwuade, doa woagd sich tjeena mea von dän Dach aun, am too froage.</verse>
      </chapter>
      <chapter osisID='Matt.23'>
        <verse osisID='Matt.23.1'>Donn räd Jesus toom Voltj en too siene Jinja</verse>
        <verse osisID='Matt.23.2'>en säd: De Schreftjeleade en de Farisäa ha sich opp Mooses sien Stool jesat.</verse>
        <verse osisID='Matt.23.3'>Aules, waut see too jünt saje, doot en hoolt daut, oba doot nijch äare Woatje, dan see saje <note>leare</note> en doone et nijch.</verse>
        <verse osisID='Matt.23.4'>See binje oba schwoare en schwoa too droagne Lauste opp, en laje de oppe Mensche äare Schullre, oba see welle dee nijch met äarem <note>eenem</note> Finja bewäaje.</verse>
        <verse osisID='Matt.23.5'>See doone aul äare Woatje, omm sich ver Mensche seene too lohte; dan see moake äare Dentjzadels {5Mos.6,8; 11,18} breet, en moake de Soom aun äare Tjleeda {4Mos.15,37-39} groot.</verse>
        <verse osisID='Matt.23.6'>See leewe oba denn easchten Plautz bie de Mohltiede en easchte Städe enne Sienagooge</verse>
        <verse osisID='Matt.23.7'>en daut Jreese opp de Moatjte en von de Mensche Rabi, Rabi <note>Leahra</note> ! Jenant too woare.</verse>
        <verse osisID='Matt.23.8'>Oba jie selle jünt nijch Rabi nane, dan eena es jun Leahra, oba jie aula send Breeda.</verse>
        <verse osisID='Matt.23.9'>Jie selle uck tjeenem oppe Ead jun Voda nane; dan eena es jun Voda, dee emm Himmel es.</verse>
        <verse osisID='Matt.23.10'>Loht jünt uck nijch Meista <note>Leameista</note> nane; dan eena es jun Meista <note>Leameista</note> , dee Tjristus.</verse>
        <verse osisID='Matt.23.11'>De Jratsta oba unja jünt saul jun Deena senne.</verse>
        <verse osisID='Matt.23.12'>Oba wäaemma sich selfst grootmoake woat, woat raufjesat woare; en wäaemma sich selfst raufsate woat, woat grootjemoakt woare.</verse>
        <verse osisID='Matt.23.13'>Oba wee jünt, Schreftjeleade en Farisäa, Heijchla! Dan jie veschlüte daut Himmelritj fe de Mensche; dan jie gohne nijch enenn, jie lohte uck dee doa enenn gohne welle nijch nenn.</verse>
        <verse osisID='Matt.23.14'>[Wee jünt, Schreftjeleade en Farisäa, jie Heijchla, daut jie de Wätfrües äare Hiesa fräte en tom Schien lang bäde. Doaromm woa jie een schwandaret Jerejcht tjriee!]</verse>
        <verse osisID='Matt.23.15'>Wee jünt, Schreftjeleade en Farisäa, Heijchla! Dan jie derjchreise Mäa en dreajet Laund, omm eenen Proselüte <note>Judegloowe</note> too moake <note>jewenne</note> ; en wann hee daut jeworde es, soo moak jie am tom Halen Sän, twee mol oaja aus jie.</verse>
        <verse osisID='Matt.23.16'>Wee jünt, blinje Wajchwiesa <note>Feahra</note> ! Dee jie saje: Wäaemma biem Tempel <note>Heilijchtüm</note> schweare woat, daut es nuscht; oba wäa biem Gold emm <note>aum</note> Tempel schweare woat, es schuldijch <note>denn Eid too hoole</note> .</verse>
        <verse osisID='Matt.23.17'>Jie Noare en Blinje! Waut es dan jrata, daut Gold, oda de Tempel, de daut Gold heilijcht?</verse>
        <verse osisID='Matt.23.18'>En: Wäaemma biem Aultoa schweare woat, daut es nuscht; oba wäa bie de Gow <note>Opfa</note> schweare woat, dee opp am <note>Aultoa</note> es, es schuldijch.</verse>
        <verse osisID='Matt.23.19'>Jie Blinje! Waut es jrata, de Gow oda de Aultoa, dee de Gow heilijcht?</verse>
        <verse osisID='Matt.23.20'>Wäaemma biem Aultoa schweat, schweat doa äwa en bie aulem, waut opp am es.</verse>
        <verse osisID='Matt.23.21'>En wäa biem Tempel schweat, schweat bie am <note>Gott</note> en bie däm, dee doabenne wohnt.</verse>
        <verse osisID='Matt.23.22'>En wäa biem Himmel schweat, schweat bie Gott sien Troon en bie däm, dee doabowe sett.</verse>
        <verse osisID='Matt.23.23'>Wee jünt, Schreftjeleade en Farisäa, Heijchla! Dan jie jäwe daut tiende von Mintsplaunt en Dell en Kümen, en ha de wijchtje Dinje vom Jesatz bie sied jelohte: Daut Jerejcht en daut Erboarme en däm Gloowe <note>Trü senne</note> ; dise haud jie doone sulle en jant nijch lohte.</verse>
        <verse osisID='Matt.23.24'>Jie blinje Leida, dee jie de Moschtje rüt siee, oba de Kameele opp schlucke!</verse>
        <verse osisID='Matt.23.25'>Wee jünt, Schreftjeleade en Farisäa, Heijchla! Dee jie daut Butaschte vom Kuffel en Schiew rein moakt, oba von benne send see voll Habjiea en Onnjerajchtijchtjeit.</verse>
        <verse osisID='Matt.23.26'>Dü blinja Farisäa! Moak eascht daut Benaschte vom Kuffel en Schiew rein, omm daut uck daut Butaschte rein woat.</verse>
        <verse osisID='Matt.23.27'>Wee jünt, Schreftjeleade en Farisäa, Heijchla! Dan jie send aus aunjewite Jräwa, dee von bute schiene straum too senne, oba von benne voll Doodje Knoakes en aulahaunt Onnreinet send.</verse>
        <verse osisID='Matt.23.28'>Aulsoo schien jie uck von bute jerajcht verre Mensche too senne, oba von benne se jie voll Heijchlerie en Jesatzloosijchtjeit.</verse>
        <verse osisID='Matt.23.29'>Wee jünt, Schreftjeleade en Farisäa, Heijchla! Dan jie büe de Profeete äare Jräwa en de Jerajchte äare Graufsteena putts jie üt <note>schmock moake</note></verse>
        <verse osisID='Matt.23.30'>en saje: Wäa wie enn onse Vodasch äare Doag jewäse <note>jeläft</note> , dan wudd wie nijch Aundeel jenohme ha aun de Profeete äa Bloot.</verse>
        <verse osisID='Matt.23.31'>Aulsoo jäw jie jünt selfst daut Zeijniss, daut jie de Säns, dee send, dee de Profeete ommjebrocht habe;</verse>
        <verse osisID='Matt.23.32'>en jie, moake jüne Vodasch äa Mott voll!</verse>
        <verse osisID='Matt.23.33'>Jie Schlange! Jeftje Schlangebroodsel! Woo well jie em Jerejcht de Hal ütem wajch kohme?</verse>
        <verse osisID='Matt.23.34'>Doaromm tjitjt, etj schetj no jünt Profeete en Weise <note>Manna</note> en Schreftjeleade; en eenje von dän woa jie ommbrinje en tjriezje, en eenje von dee woa jie enn jüne Sienagooge priejle en woare ahn vefolje von eene Staut no de aundre;</verse>
        <verse osisID='Matt.23.35'>doamet äwa jünt tjeemt aul äa jerajchtet Bloot, daut oppe Ead vegohte word <note>woat</note> , von däm Abel sien Bloot, däm Jerajchten, bott däm Bloot Sacharia, däm Sän von Barachia, däm jie tweschen dän Tempel en Aultoa ommjebrocht ha.</verse>
        <verse osisID='Matt.23.36'>Woahrhauftijch, etj saj jünt, aul dit woat äwa dit Jeschlajcht kohme.</verse>
        <verse osisID='Matt.23.37'>Jerusalem, Jerusalem, dee dü de Profeete ommbrinjst en steenijchst, dee no die jeschetjt send! Woo foaken wull etj diene Tjinja vesaumle, soo aus eene Kluck äare Tjitjel vesaumlt unja äare Flijchte, en jie ha nijch jewullt.</verse>
        <verse osisID='Matt.23.38'>Tjitjt, jun Hüs woat jünt ladijch jelohte woare;</verse>
        <verse osisID='Matt.23.39'>dan etj saj jünt: Jie woare mie von nu aun nijch mea seene, bott jie saje woare: “Jesäajent es dee, dee doa tjeemt enn däm Harr sien Nome!” {Ps.118,26}</verse>
      </chapter>
      <chapter osisID='Matt.24'>
        <verse osisID='Matt.24.1'>En Jesus tjeim rut en jintj vom Tempel <note>Jebied</note> wajch; en siene Jinja tjeeme no am, omm am de Jebieda <note>Büwoatj</note> vom Tempel too wiese.</verse>
        <verse osisID='Matt.24.2'>Hee oba auntwuad en säd too ahn: See jie nijch dit aules? Woahrhauftijch, saj etj jünt: Hia woat nijch een Steen oppem aundre jelohte <note>bliewe</note> woare, dee nijch aufjebroake woat.</verse>
        <verse osisID='Matt.24.3'>Aus hee oba oppem Eeljboajch saut, tjeeme siene Jinja no am auleen en säde: Saj ons, wanea woat dit senne, en waut es daut Teatjen von dien Wadakohme en daut Enj von dise Tiet <note>Welt</note> ?</verse>
        <verse osisID='Matt.24.4'>En Jesus auntwuad en säd too ahn: Seeht too, daut jünt tjeena vefeat <note>veleide woat</note> .</verse>
        <verse osisID='Matt.24.5'>Dan väle woare unja mienem Nome <note>oppem Grunt von mienem Nome</note> kohme en saje: Etj sie de Tjristus! En woare väle vefeahre <note>veleide</note> .</verse>
        <verse osisID='Matt.24.6'>Jie woare oba von Tjrijch en Tjrijchsjeschrejcht heare. Seeht too, räajcht jünt nijch opp; dan dit aules mott passeare, oba daut es noch nijch daut Enj.</verse>
        <verse osisID='Matt.24.7'>Dan daut woat sich Natsjoon jäajen Natsjoon opphäwe en een Tjeenijchritj jäajen Tjeenijchritj, en doa woare Hungaschnoot en Krankheite senne en Eadbäben enn veschiedne Städe.</verse>
        <verse osisID='Matt.24.8'>Aul dit es oba de Aunfank vom Liede <note>Noot</note> .</verse>
        <verse osisID='Matt.24.9'>Dan woare see jünt enn Elend äwajäwe en jünt ommbrinje; en jie woare von aule Natsjoone jehausst woare omm mienen Nome haulwe.</verse>
        <verse osisID='Matt.24.10'>En dan woare väle oajalijch senne <note>woare</note> , en woare eena däm aundren verode en enaunda hausse;</verse>
        <verse osisID='Matt.24.11'>en väl faulsche Profeete woare oppstohne en woare väle vefeahre;</verse>
        <verse osisID='Matt.24.12'>en wäajen de Gottloosijchtjeit, de Äwahaunt nehmt, woat de Leew en väle auftjeele; {Dan.9,27}</verse>
        <verse osisID='Matt.24.13'>wäa oba bottem Enj üthelt, dee woat jerat woare.</verse>
        <verse osisID='Matt.24.14'>En dit Evanjeelium vom Ritj woat jeprädijcht woare enne gaunse Welt, fe aule Natsjoone toom Zeijniss, en dan woat daut Enj kohme.</verse>
        <verse osisID='Matt.24.15'>Wann jie daut Äatjel von de Vedoawniss, von woont derjch Daniel, däm Profeet, jesajcht es, stohne seene aum heiljem Plautz <note>wäa dit läst, dee vesteit daut</note> ,</verse>
        <verse osisID='Matt.24.16'>aulsoo dan loht dee enn Judäa send, oppe Boaj flijchte;</verse>
        <verse osisID='Matt.24.17'>wäa oppem Dack <note>Hus</note> es, saul nijch rauf kohme, omm de Sache üt sienem Hüs too hole;</verse>
        <verse osisID='Matt.24.18'>en wäa oppe Stap <note>Laund</note> es, dee tjeemt nijch tridj, omm sien Tjleet too hole.</verse>
        <verse osisID='Matt.24.19'>Wee oba dee em Ommstend <note>Früess</note> en dee een Brosttjint ha enn jane Doag.</verse>
        <verse osisID='Matt.24.20'>Oba bäd, daut jüne Flucht nijch emm Winta oda aum Saubat tjeemt;</verse>
        <verse osisID='Matt.24.21'>Dan woat een grootet Elend <note>schwoare Tiede</note> senne, soone aus noch niemols von Aunfank Welt bott nu jewäse es, uck nijch mea senne woat;</verse>
        <verse osisID='Matt.24.22'>en wann de Doag nijch vetjartat worde, soo wudd tjeen Fleesch jerat woare; oba omm de Utjewälde äa haulwe woare de Doag vetjartat woare.</verse>
        <verse osisID='Matt.24.23'>Wann dan, irjendwäa too jünt sajcht: Tjitjt, hia es de Tjristus, oda hia! Soo jleeft daut nijch.</verse>
        <verse osisID='Matt.24.24'>Dan daut woare faulsche Tjristuse en faulsche Profeete oppstohne en woare groote Teatjens en Wunda doone, omm soo, wann mäajlijch, uck de Utjewälde too vefeahre.</verse>
        <verse osisID='Matt.24.25'>Tjitjt, etj ha jünt daut verhäa jesajcht.</verse>
        <verse osisID='Matt.24.26'>Wann see too jünt soo saje: Tjitjt, hee es enne Wieste! Soo goht nijch han; Tjitjt, hee es enne Stow! Soo jleeft daut nijch.</verse>
        <verse osisID='Matt.24.27'>Dan soo aus de Blits väatjemt vom Ooste en schient bottem Waste, soo woat daut senne wann de Menschesän tjeemt.</verse>
        <verse osisID='Matt.24.28'>Wua daut Os <note>doodja Lief</note> es, doa woare de Odla sich vesaumle.</verse>
        <verse osisID='Matt.24.29'>Oba fuats no jane Triebsaul Doag woat de Sonn vediestat woare en de Mon woat äa Schien nijch jäwe, en de Stearns woare vom Himmel faule, en de Himmelstjrafte woare jescheddat woare.</verse>
        <verse osisID='Matt.24.30'>En dan woat daut Teatjen von däm Menschesän aum Himmel too seene senne; en dan woare jaumareare <note>sich aune Brost schlohne</note> aule Jeschlajchta oppe Ead, en see woare dän Menschesän kohme seene opp de Himmelswoltje met Macht en groote Harlijchtjeit.</verse>
        <verse osisID='Matt.24.31'>En hee woat siene Enjel ütschetje met enn grooten Poosaune schaul, en dee woare siene Utjewälde vesaumle von de veea Wintrechtunge, von däm eenen Enj Himmel bottem äarem aundren Enj.</verse>
        <verse osisID='Matt.24.32'>Vom Fiejeboom oba leaht een Jlitjniss: Wann sien Aust aul sauftijch <note>wetj</note> jeworde es en de Bläda rüt kohme, dan weet <note>ertjant</note> jie, daut de Somma dijchtbie es.</verse>
        <verse osisID='Matt.24.33'>Aulsoo uck jie, wann jie aul dit seene, dan sell jie ertjane <note>weete</note> , daut dit dijchtbie aune <note>verre</note> Däa es.</verse>
        <verse osisID='Matt.24.34'>Woahrhauftijch, saj etj jünt: Dit Jeschlajcht woat nijch vegohne, bott dit aules passeat es.</verse>
        <verse osisID='Matt.24.35'>De Himmel en de Ead woare vegohne, miene Wead oba woare <note>säle</note> nijch vegohne.</verse>
        <verse osisID='Matt.24.36'>Oba von janem Dach en jane Stund weet tjeena, uck nijch de Enjel emm <note>dee</note> Himmel, uck nijch de Sän, bloos mien Voda auleen.</verse>
        <verse osisID='Matt.24.37'>Oba soo aus de Doag Noohas weare, soo woatet uck biem Menschesän sien Wadakohme senne.</verse>
        <verse osisID='Matt.24.38'>Dan soo aus see enn de Doag verre Sindflut wea: See aute en drunke, see friede enn leete sich friee, bott dän Dach, bott Nooha enne Arche jintj,</verse>
        <verse osisID='Matt.24.39'>en see daut nijch ertjande, bott de Äwaschwaminj tjeem en aula wajch nehm, soo woatet uck biem Menschesän sien Wadakohme senne.</verse>
        <verse osisID='Matt.24.40'>Dan woare twee oppe Stap senne, eena woat jenohme en eena jelohte;</verse>
        <verse osisID='Matt.24.41'>Twee Frües woare oppe Mäl Steena mole, eene woat jenohme en eene jelohte.</verse>
        <verse osisID='Matt.24.42'>Aulsoo woakt, dan jie weete nijch, aun woonem Dach <note>Stund</note> jun Harr tjeemt.</verse>
        <verse osisID='Matt.24.43'>Oba daut ertjant: Wann de Hüsharr jewisst haud, wanea enne Nacht de Deef tjeemt, soo wudd hee jewoakt en nijch jelohte ha, enn sien Hüs enn too bräatje.</verse>
        <verse osisID='Matt.24.44'>Doa wäajen siet uck jie, reed; dan enn de Stund, enn de jie nijch doamet räatjne, tjeemt de Menschesän.</verse>
        <verse osisID='Matt.24.45'>Wäa es dan dee trüa en kluaka Tjnajcht, däm sien Harr äwa sien Hüshault jesat haft, omm ahn too rajchta Tiet daut Äte too jeewe?</verse>
        <verse osisID='Matt.24.46'>Seelijch es de Tjnajcht, däm sien Harr, wann hee tjeemt, doabie finje woat!</verse>
        <verse osisID='Matt.24.47'>Woahrhauftijch, etj saj jünt, hee woat am äwa sien gaunset Hab en Goot sate.</verse>
        <verse osisID='Matt.24.48'>Oba wann jan beesa Tjnajcht enn sienem Hoat sajcht: Mien Harr schluat metem kohme,</verse>
        <verse osisID='Matt.24.49'>en aunfankt, siene Mettjnachts too schlohne, en at en drintjt met de Bedrunkne,</verse>
        <verse osisID='Matt.24.50'>soo woat janem Tjnajcht sien Harr kohme aun eenem Dach, aun däm hee doamet nijch räatjent, en aun eene Stund, dee hee nijch weet,</verse>
        <verse osisID='Matt.24.51'>en woat am veschniede <note>oppe Halft schniede</note> en am sien Deel jäwe met de Heijchla: Doa woat daut Hiele en Tänetjnirsche senne.</verse>
      </chapter>
      <chapter osisID='Matt.25'>
        <verse osisID='Matt.25.1'>Dan woat daut Himmelritj too vejlitje senne de tien Junkfrües, dee äare Laumpe nehme en rüt jinje, däm Briegaum entjäjen <note>to trafe</note> .</verse>
        <verse osisID='Matt.25.2'>Oba fief von dee weare kluak en fief weare eenfeltijch <note>onnschuldijch</note> .</verse>
        <verse osisID='Matt.25.3'>Dee, dee doa eenfeltijch weare, nehme äare Laumpe en nehme tjeen Eelj met sich;</verse>
        <verse osisID='Matt.25.4'>oba de Klucke nehme Eelj enn äare Jefässa met äare Laumpe.</verse>
        <verse osisID='Matt.25.5'>Aus oba de Briegaum no sich lüare leet, worde see aula schleeprijch en schleepe enn.</verse>
        <verse osisID='Matt.25.6'>Meddel enne Nacht oba jeefet een Jeschrejcht: Tjitjt, de Briegaum tjeemt! Goht rüt, am entjäjen!</verse>
        <verse osisID='Matt.25.7'>Doa stunde aul de Junkfrües opp en putste äare Laumpe.</verse>
        <verse osisID='Matt.25.8'>De Eenfeltje oba säde too de Kluake: Jäft ons von jünem Eelj, dan onse Laumpe gohne üt.</verse>
        <verse osisID='Matt.25.9'>De Kluake oba auntwuade en säde: Niemools, dautet nijch fe ons en jünt nijch üträtjt; goht leewa no de Vetjeepa en tjeept fe jünt selfst.</verse>
        <verse osisID='Matt.25.10'>Oba aus see han jinje omm too tjeepe, tjeem de Briegaum, en dee reed weare, jinje met am enenn too Tjast, en de Däa word toojeschlote.</verse>
        <verse osisID='Matt.25.11'>Nohäa oba tjeeme uck dee aundre Junkfrües en säde: Harr, Harr, moak ons op!</verse>
        <verse osisID='Matt.25.12'>Oba hee auntwuad en säd: Woahrhauft, saj etj jünt, etj tjann jünt nijch.</verse>
        <verse osisID='Matt.25.13'>Aulsoo woakt, dan jie weete nijch däm Dach noch de Stund.</verse>
        <verse osisID='Matt.25.14'>Dan soo aus een Mensch, dee ütem Laund reisd, siene eajne Tjnajchts roopt en äwajäw ahn sien Ritjdom:</verse>
        <verse osisID='Matt.25.15'>En eenem jeef hee fief Selwastetja, eenem aundrem twee, eenem aundrem eent, eenem jiedrem no siene Fähijchtjeit, en no däm reisd hee ütem Laund.</verse>
        <verse osisID='Matt.25.16'>Dee de fief Selwastetja jetjräaje haud, jintj oba han en haundeld doamet en jewonn aundre fief Selwastetja.</verse>
        <verse osisID='Matt.25.17'>Kratjt soo uck, dee de twee jetjräaje haud, uck hee jewonn twee aundre.</verse>
        <verse osisID='Matt.25.18'>Oba dee daut eene jetjräaje haud, jintj han, groff een Loch enne Ead en vestuak sien Harr sien Selwastetj.</verse>
        <verse osisID='Matt.25.19'>No ne lange Tiet oba tjeem däm Tjnajcht sien Harr en feahd Räatjninj met ahn.</verse>
        <verse osisID='Matt.25.20'>En doa tjeim, dee de fief Selwastetja jetjräaje haud, en brocht aundre fief Selwastetja en säd: Harr, dü jeefst mie fief Selwastetja, tjitj, aundre fief Selwastetja ha etj doatoo jewonne.</verse>
        <verse osisID='Matt.25.21'>Sien Harr säd too am: Goot, dü gooda en trüa Tjnajcht! Äwa weinijch weascht dü trü, äwa välem woa etj die sate; goh enenn enn dien Harr siene Freid.</verse>
        <verse osisID='Matt.25.22'>Oba donn tjeem uck, dee twee Selwastetja jetjräaje haud, en säd: Harr, dü jeefst mie twee Selwastetja; tjitj, aundre twee Selwastetja ha etj doatoo jewonne.</verse>
        <verse osisID='Matt.25.23'>Sien Harr säd too am: Goot, dü gooda en trüa Tjnajcht! Äwa weinijch weascht dü trü, äwa välem woa etj die sate; goh enenn enn dien Harr siene Freid!</verse>
        <verse osisID='Matt.25.24'>Doa tjeim oba uck, dee daut eene Selwastetj jetjräaje haud, en säd: Harr, etj tjann die, daut dü een hoada Maun best: Dü arntest, wua dü nijch jeseit hast, en saumelst, wua dü nijch ütjestreit hast;</verse>
        <verse osisID='Matt.25.25'>en etj ängst mie en jintj han en vestuak dien Selwastetj enne Ead; tjitj, doa hast dü daut Dienje.</verse>
        <verse osisID='Matt.25.26'>Sien Harr oba auntwuad en säd too am: Dü beesa en fula Tjnajcht! Dü wisst, daut etj arnt, wua etj nijch jeseit, en saumel, wua etj nijch ütjestreit ha?</verse>
        <verse osisID='Matt.25.27'>Soo sust dü mien Jeld aun de Watjsla jejäft ha, en wann etj tjeem, haud etj daut Mienje met Jewenn jetjräaje.</verse>
        <verse osisID='Matt.25.28'>Nämt daut Selwastetj von am en jäft däm, dee de tien Selwastetja haft;</verse>
        <verse osisID='Matt.25.29'>dan jiedrem, dee doa haft, woat jejäft woare, en hee woat Äwafluss ha; oba von däm, dee nijch haft, von däm woat soogoa, waut hee haft, wach jenohme woare.</verse>
        <verse osisID='Matt.25.30'>En däm nutsloosen Tjnajcht schmiet rut enne butaschte Diestaness: Doa woat Hiele en Tänetjnirsche senne.</verse>
        <verse osisID='Matt.25.31'>Oba wann de Menschesän kohme woat enn siene Harlijchtjeit, en aule Enjel met am, dan woat hee opp sienem Harlijchtjeits Troon sette;</verse>
        <verse osisID='Matt.25.32'>en ver am woare vesaumlt woare aule Natsjoone, en hee woat dee von eenaunda <note>üteneen</note> deele, soo aus en Hoad de Schop vonne Batj <note>Kosebatj</note> deelt.</verse>
        <verse osisID='Matt.25.33'>En hee woat de Schop too siene Rajchte stale, oba de Batj aune lintje.</verse>
        <verse osisID='Matt.25.34'>Dan woat de Tjeenijch too dee aun siene Rajchte saje: Kohmt häa, dee jie von mien Voda jesäajent send, oaft daut Ritj, daut fe jünt reed jemoakt es von Gruntlajung <note>Aunfank</note> de Welt;</verse>
        <verse osisID='Matt.25.35'>dan mie hungad, en jie jeewe mie too äte; mie darscht, en jie jeewe mie too drintje; etj wea Framd, en jie nehme mie opp;</verse>
        <verse osisID='Matt.25.36'>etj wea noaktijch, en jie ha mie aunjetrocke; etj wea krank, en jie besochte mie; etj wea emm Jefentjniss, en jie tjeeme no mie.</verse>
        <verse osisID='Matt.25.37'>Dan woare de Jerajchte am auntwuade en saje: Harr, wanea sach wie die hungrijch en jeewe die äte? Oda darschtijch en jeewe die too drintje?</verse>
        <verse osisID='Matt.25.38'>Oba wanea sach wie die aus en Framda, en nehme die opp? Oda noaktijch en trocke die aun?</verse>
        <verse osisID='Matt.25.39'>Oba wanea sach wie die krank oda emm Jefentjniss en tjeeme no die?</verse>
        <verse osisID='Matt.25.40'>En de Tjeenijch woat auntwuade en too ahn saje: Woahrhauft, etj saj jünt, auldaut jie eenem von de Jerinjste dise miene Breeda jedohne ha, daut ha jie mie jedohne.</verse>
        <verse osisID='Matt.25.41'>Dan woat hee uck too dän aune Lintje saje: Goht von mie, Vefluchte enn daut eewije Fia, daut reed jemoakt es fe däm Diewel en siene Enjel;</verse>
        <verse osisID='Matt.25.42'>dan mie hungad, en jie jeewe mie nijch too äte; mie darscht, en jie jeewe mie nijch too drintje;</verse>
        <verse osisID='Matt.25.43'>etj wea Framd, en jie nehme mie nijch opp; noaktijch, en jie jeewe mie nijch auntootratje; krank en emm Jefentjniss, en jie besochte mie nijch.</verse>
        <verse osisID='Matt.25.44'>Dan woare uck dee auntwuade en saje: Harr, wanea sach wie die hungrijch, oda darschtijch, oda aus en Framden, oda noaktijch, oda krank, oda emm Jefentjniss, en habe die nijch jedeent?</verse>
        <verse osisID='Matt.25.45'>Dan woat hee ahn auntwuade en saje: Woahrhauft, etj saj jünt, auldaut jie eenem von dise Jerinjste nijch jedohne ha, ha jie uck mie nijch jedohne.</verse>
        <verse osisID='Matt.25.46'>En dee woare enne eewije Strof gohne, oba de Jerajchte enn daut eewijet Läwe.</verse>
      </chapter>
      <chapter osisID='Matt.26'>
        <verse osisID='Matt.26.1'>En daut passead, aus Jesus met aul dise Räde too Enj wea, säd hee too siene Jinja:</verse>
        <verse osisID='Matt.26.2'>Jie weete, daut omm twee Doag daut Passafast es, en de Menschesän woat ütjeleewat, omm jetjriezijcht too woare.</verse>
        <verse osisID='Matt.26.3'>Donn vesaumlde sich de Huagapriesta en de Ellteste vom Voltj emm Huagapriesta sien Hoff, de Kaifas heet,</verse>
        <verse osisID='Matt.26.4'>en beschlote unjasich, omm daut see Jesus met Lest jriepe en doot moake kunne.</verse>
        <verse osisID='Matt.26.5'>Oba see säde: Nijch aum Fast, doamet daut tjein Opprua unjrem Voltj jeeft!</verse>
        <verse osisID='Matt.26.6'>Aus Jesus oba enn Betanean wea, enn Siemoon sien Hüs, dän Utsautsjen,</verse>
        <verse osisID='Matt.26.7'>tjeem eene Frü no am, dee een Aulabaustaglaus met sea diare Saulw haud, en goot daut üt opp sien Haupt, aus hee aum Desch saut <note>lach</note> .</verse>
        <verse osisID='Matt.26.8'>Oba aus de Jinja daut sache, worde see onntofräd en säde: Too waut dit Veschwentre?</verse>
        <verse osisID='Matt.26.9'>Dan dit haud kunnt dia vekofft en de Oame jejäft woare.</verse>
        <verse osisID='Matt.26.10'>Aus Jesus daut moatjt, säd hee too ahn: Wuaromm brinj jie de Frü enn veläjenheit? Dan see haft een goodet Woatj aun mie jedohne;</verse>
        <verse osisID='Matt.26.11'>dan de Oame ha jie emma <note>jiedatiet</note> bie jünt, oba mie ha jie nijch emma.</verse>
        <verse osisID='Matt.26.12'>Dan enn däm see dise Saulw äwa mien Lief jegohte haft, haft see <note>mien Lief</note> mie reed jemoakt tom begrowe.</verse>
        <verse osisID='Matt.26.13'>Woahrhauft, etj saj jünt: Woaämma dit Evanjeelium woat jeprädijcht woare enne gaunse Welt, woat doavon jerät woare, waut diese jedohne haft, too äa Jedajchtniss.</verse>
        <verse osisID='Matt.26.14'>Donn jintj eena von de Twalw, de Judas Iescharijot jenant wea, no de Huagapriesta</verse>
        <verse osisID='Matt.26.15'>en säd: Waut well jie mie jäwe, en etj woa am jünt verode? See jeewe am dartijch Selwastetja.</verse>
        <verse osisID='Matt.26.16'>En von doa aun socht hee Jeläajenheit, omm am too verode.</verse>
        <verse osisID='Matt.26.17'>Aum easchte Dach de onnjesuade Broote oba tjeeme de Jinja no Jesus en säde: Woa west dü, daut wie fe die reed moake, daut Passa <note>Passamohl</note> too äte?</verse>
        <verse osisID='Matt.26.18'>Oba hee säd: Goht enne Staut no däm en däm en sajcht too am: De Leahra sajcht: Miene Tiet es dijchtbie, bie die hool etj daut Passa met miene Jinja.</verse>
        <verse osisID='Matt.26.19'>En de Jinja deede, soo aus Jesus ahn befoole haud, en muake daut Passa <note>Mohltiet</note> reed.</verse>
        <verse osisID='Matt.26.20'>Ausset oba Owent jeworde wea, läd hee sich met de Twalf <note>Jinja</note> aum Desch.</verse>
        <verse osisID='Matt.26.21'>En aus see aute, säd hee: Woahrhauft, saj etj jünt: Eena von jünt woat mie verode.</verse>
        <verse osisID='Matt.26.22'>En see worde sea trüarijch en funge aun, een jiedra von ahn too am too saje: Etj sie et doch nijch, Harr?</verse>
        <verse osisID='Matt.26.23'>Hee oba auntwuad en säd: Dee met mie de Haunt emm Schatel duckt, dee woat mie verode.</verse>
        <verse osisID='Matt.26.24'>De Menschesän jeit zwoa doahan, soo ausset von am jeschräwe steit; oba wee däm Mensch, derjch wäm de Menschesän verode woat! Daut wea däm Mensch bäta <note>goot</note> , wann hee nijch jebuare wea.</verse>
        <verse osisID='Matt.26.25'>Judas oba, dee am verode deed, auntwuad en säd: Etj sie et doch nijch, Leahra <note>Rabi</note> ? Hee säd too am: Dü hastet jesajcht.</verse>
        <verse osisID='Matt.26.26'>Oba aus see aute, nehm Jesus Broot, säajend <note>lowd, dankt</note> , bruak en jeef daut de Jinja en säd: Nämt, en ät; dit es mien Lief.</verse>
        <verse osisID='Matt.26.27'>En hee nehm daut Kuffel <note>Bejcha</note> en dankt en jeef ahn daut en säd: Drintjt aula doarut.</verse>
        <verse osisID='Matt.26.28'>Dan dit es mien Bloot, daut niee Bund, daut fe väle vegohte woat too Vejäwung de Sinde.</verse>
        <verse osisID='Matt.26.29'>Etj saj jünt oba, daut etj von nu aun nijch mea von dise Frucht vom Wienstok drintje woa, bott aun janem Dach, doa etj daut niee met jünt drintje woa enn mien Voda sien Ritj.</verse>
        <verse osisID='Matt.26.30'>Aus see een Dankleet <note>Loff'Leet</note> jesunge haude, jinje see rut nom Eeljboajch.</verse>
        <verse osisID='Matt.26.31'>Donn säd Jesus too ahn: Jie woare jünt aula enn dise Nacht aun mie steete <note>toom Faul kohme</note> ; dan daut steit jeschräwe: „Etj woa dän Hoad schlohne, en de Schop enne Häad woare vestreit woare“. {Sach. 13,7}</verse>
        <verse osisID='Matt.26.32'>Oba no däm etj oppjewatjt <note>oppjestohne</note> senne woa, woa etj ver jünt no Galiläa gohne.</verse>
        <verse osisID='Matt.26.33'>Peeta oba auntwuad en säd too am: Wann see sich aula aun die steete woare, etj woa mie niemols steete.</verse>
        <verse osisID='Matt.26.34'>Jesus säd too am: Woahrhauft, saj etj die, daut dü enn dise Nacht, eea de Hohn tjreit, woascht mie dree mol veläaje.</verse>
        <verse osisID='Matt.26.35'>Peeta säd too am: En wann etj met die stowe must, woa etj die nijch veläaje. Kratjt soo räde uck aule aundre Jinje.</verse>
        <verse osisID='Matt.26.36'>Donn tjeem Jesus met ahn no eenem Plautz, de Jetseemane heet, en hee säd too de Jinja: Sat jünt hia, bott etj hanjegohne sie en doa jebät ha.</verse>
        <verse osisID='Matt.26.37'>En hee nehm Peeta en Tsebedäus siene twee Säns met, en funk aun betriebt en enn Angst too senne.</verse>
        <verse osisID='Matt.26.38'>Dan säd hee too ahn: Miene Seel es sea betriebt bott aum Doot; blieft hia en woakt met mie.</verse>
        <verse osisID='Matt.26.39'>En hee jintj een bett wieda en voll opp sien Jesejcht en bäd en säd: Mien Voda, wannet mäajlijch es, dan jeit dit Jedrentj <note>Liedensbäjcha, bettret Jedrentj</note> mie vebie; doch nijch soo aus etj well, oba soo aus dü west.</verse>
        <verse osisID='Matt.26.40'>En hee tjeem no de Jinja en finjt ahn ennjeschlope; en hee säd too Peeta: Aulsoo nijch mol eene Stund tje jie met mie woake?</verse>
        <verse osisID='Matt.26.41'>Woakt en bäd, omm daut jie nijch enn Veseatjung kohme; De Jeist es wellijch, daut Fleesch oba es schwak.</verse>
        <verse osisID='Matt.26.42'>Wada, tom tweede Mol, jintj hee han en bäd en säd: Mien Voda, wann dit Jedrentj <note>Liede</note> mie nijch vebie gohne kaun, ohne daut etj dit drintj, soo passeat dien Welle.</verse>
        <verse osisID='Matt.26.43'>En aus hee tjeem, finjt hee ahn wada ennjeschlope, dan äare Uage weare schwoa jeworde.</verse>
        <verse osisID='Matt.26.44'>En hee leet ahn, jintj wada han, bäd tom dredde Mol en säd de selwje Wead.</verse>
        <verse osisID='Matt.26.45'>Donn tjeem hee no de Jinja en säd too ahn: Soo schlopt nu <note>dan</note> wieda en rut üt; tjitjt, de Stund es noh jekohme, en de Menschesän woat enne Sinda äare Henj verode <note>jejäft</note> .</verse>
        <verse osisID='Matt.26.46'>Stoht opp, loht ons gohne; tjitjt, dijchtbie es jekohme, dee mie verode deit.</verse>
        <verse osisID='Matt.26.47'>En aus hee noch räd, tjitj, doa tjeem Judas, eena von de Twalw, en met am ne groote Schoa met Schweate en Tjneppels, von de Huagapriesta en Ellteste vom Voltj.</verse>
        <verse osisID='Matt.26.48'>Dee am oba verode deed, haud ahn een Teatjen jejäft en jesajcht: Wäm etj kusse woa, dee esset; däm nämt <note>packt, jriept</note> .</verse>
        <verse osisID='Matt.26.49'>En soo boold tjeem hee no Jesus en säd: Sie jejreest, Leahra! En kusst am sea.</verse>
        <verse osisID='Matt.26.50'>Oba Jesus säd too am: Frint, wuaromm best dü jekohme! Donn tjeeme see en läde äare Henj aun Jesus en nehme am faust.</verse>
        <verse osisID='Matt.26.51'>En tjitj, eena von de, dee met Jesus wea, stratjt de Haunt üt, trock sien Schweat en schluach däm Huagapriesta sien Tjnajcht en schneet am daut Uah auf.</verse>
        <verse osisID='Matt.26.52'>Donn säd Jesus too am: Stäatj dien Schweat wada aun sien Plautz; dan aula, dee daut Schweat nehme, woare derjch et Schweat ommkohme.</verse>
        <verse osisID='Matt.26.53'>Oda dentjst dü, daut etj nijch nu mien Voda bäde kunn, en hee mie mea aus twalf Lejoon Enjel schetje wudd?</verse>
        <verse osisID='Matt.26.54'>Woo sulle dan de Schrefte erfellt woare, dautet aulsoo kohme mott?</verse>
        <verse osisID='Matt.26.55'>Enn jane Stund säd Jesus too de Schoa <note>Manna</note> : Send jie ütjegohne jäajen eenen Reiba met Schweate en Tjneppels, mie faust too näme? Jieda Dach saut etj bie jünt, emm Tempel enn leahd, en jie ha mie nijch faust jenohme.</verse>
        <verse osisID='Matt.26.56'>Oba dit aules es passeat, omm daut de Profeete äare Schrefte erfellt worde. Doa veleete am aule Jinja en rande wajch.</verse>
        <verse osisID='Matt.26.57'>Oba de Jesus faust jenohme haude, leide am wajch no Kaifas, dän Huagapriesta, woa de Schreftjeleade en de Ellteste vesaumlt weare.</verse>
        <verse osisID='Matt.26.58'>Peeta oba jintj am von wiet hinjaraun bett däm Huagapriesta sien Hoff en jintj nenn en sad sich bie de Deena, omm daut Enj too seene.</verse>
        <verse osisID='Matt.26.59'>De Huagapriesta oba en de Ellteste en de gaunse huage Rot socht faulsche Zeijnise jäajen Jesus, doamet see am ommbrinje kunne;</verse>
        <verse osisID='Matt.26.60'>en see funge tjeene, doa soo väl faulsche Zeij tjeeme. Oba tolatst tjeeme twee faulsche Zeije doa too</verse>
        <verse osisID='Matt.26.61'>en säde: Disa sajcht: Etj kaun Gott sien Tempel aufbräatje <note>dohlriete</note> en enn dree Doag am oppbuhe.</verse>
        <verse osisID='Matt.26.62'>En de Huagapriesta stund opp en säd too am: Auntwuatst dü nijch? Waut zeije dise jäajen die?</verse>
        <verse osisID='Matt.26.63'>Oba Jesus bleef stell. En de Huagapriesta fong aun en säd too am: Etj beschwea die biem läwendjen Gott, daut dü ons sajchst, auf dü de Tjristus best, de Sän Gottes.</verse>
        <verse osisID='Matt.26.64'>Jesus säd too am: Dü hastet jesajcht! Doch etj saj jünt: Von nu aun woa jie dän Menschesän sette seene too Rajchte de Macht en kohme opp de Himmelswoltje.</verse>
        <verse osisID='Matt.26.65'>Donn vereet de Huagapriesta siene Tjleeda en säd: Hee haft jelastat; towaut bruck wie noch Zeije? Tjitjt, nu ha jie daut Lestre jeheat.</verse>
        <verse osisID='Matt.26.66'>Waut dentj jie? See oba auntwuade en säde: Hee es dän Doot schuldijch.</verse>
        <verse osisID='Matt.26.67'>Donn speaje see am emm Jesejcht en schluage am met Füste; eenje oba jäwe am Schläaj oppe Backe,</verse>
        <verse osisID='Matt.26.68'>en säde: Profezei ons, Tjristus, wäa esset, dee die schluach?</verse>
        <verse osisID='Matt.26.69'>Peeta oba saut bute oppem Hoff; en doa tjeim eene Deenarin no am en säd: Uck dü weascht met Jesus, däm Galiläa.</verse>
        <verse osisID='Matt.26.70'>Oba hee veluag daut ver aulem en säd: Etj weet nijch, waut dü sajchst.</verse>
        <verse osisID='Matt.26.71'>Aus hee oba ütem Dooa rut jegohne wea, sach am eene aundre; en see säd too dee, dee doa weare: Uck disa wea met Jesus, däm Natsareena.</verse>
        <verse osisID='Matt.26.72'>En wada veluag hee met een Schwua: Etj tjann dän Mensch nijch!</verse>
        <verse osisID='Matt.26.73'>Kort nohäa oba tjeeme dee doa stunde no am en säde too Peeta: Woahrhauftijch, uck dü best eena von ahn, dan uck diene Sproak moakt die openboa.</verse>
        <verse osisID='Matt.26.74'>Donn funk hee aun, sich too veflätje en too schwuare: Etj tjann däm Mensch nijch! En soo boold tjreid de Hon.</verse>
        <verse osisID='Matt.26.75'>En Peeta docht aun Jesus siene Wäd, dee [to am] jasajt haud: Eea de Hohn tjreit, woascht dü mie dreemol veloage ha. En hee jintj rüt en hield bettalijch.</verse>
      </chapter>
      <chapter osisID='Matt.27'>
        <verse osisID='Matt.27.1'>Oba ausset zemorjess jeworde wea, hilde de Huagapriesta enn Ellteste ütem Voltj een Rot jäajen <note>wäajen</note> Jesus, omm am ommtobrinje <note>doot tomoake</note> .</verse>
        <verse osisID='Matt.27.2'>En no däm aus see am jebunge haude, leide see am wajch en äwejeewe am aun Pontius Pielatus däm Laundfläaja <note>Rejiara</note> .</verse>
        <verse osisID='Matt.27.3'>Aus Judas nu, dee am verode haud, sach, daut hee veuadeelt wort, deed am daut leet, en hee brocht dee dartijch Selwastetja no de Huagapriesta en dän Ellteste tridj</verse>
        <verse osisID='Matt.27.4'>en säd: Etj ha jesindijcht, enn däm etj oschuldijet Bloot verode ha. Oba see säde: Waut jeit ons daut aun? See dü too.</verse>
        <verse osisID='Matt.27.5'>En hee schmeet de Selwastetja emm Tempel en jintj wajch en jintj han en honk sich opp.</verse>
        <verse osisID='Matt.27.6'>Oba de Huagapriesta nehme de Selwastetja en säde: Daut es nijch erlaubt, dee enne Opfakauss <note>Tempelkauss</note> too laje, wiel daut Blootjelt es.</verse>
        <verse osisID='Matt.27.7'>See hilde oba Rot en koffte doamet daut Laund vom Toppmoaka omm de Framde too begrowe.</verse>
        <verse osisID='Matt.27.8'>Doaromm es daut Laund bott vondoag daut Blootlaund <note>Blootacka</note> jenant.</verse>
        <verse osisID='Matt.27.9'>Donn word erfellt, waut derjch dän Profeet Jeremia jesajcht es, dee doa säd: See nehme de dartijch Selwastetja, dän bestemmten Priess, dän see bestemmt haude, von de Säns Iesrael,</verse>
        <verse osisID='Matt.27.10'>en daut jeewe see fe daut Toppmoaka Laund, soo aus de Harr mie befoole haud. {Sach.11,11-12}</verse>
        <verse osisID='Matt.27.11'>Jesus oba stund ver däm Laundfläaja. En de Laundfläaja fruach am en säd: Best dü de Tjeenijch de Jude? Oba Jesus säd too am: Dü sajchst et.</verse>
        <verse osisID='Matt.27.12'>En aus hee von de Huagapriesta en de Ellteste aunjekloagt wort, auntwuad hee nijch.</verse>
        <verse osisID='Matt.27.13'>Donn säd Pielatus too am: Heascht dü nijch, woo väl see jäajen die ütsaje?</verse>
        <verse osisID='Matt.27.14'>En hee auntwuad am uck nijch opp een Wuat, soo daut de Laundfläaja sich sea vewundad.</verse>
        <verse osisID='Matt.27.15'>Oba aum Fast wea de Laundfläaja jewant, däm Voltj eenen Jefangnen loos too lohte, wämemma see wulle.</verse>
        <verse osisID='Matt.27.16'>See haude donn oba eenen beriemten Jefangnen, de Barabas heet.</verse>
        <verse osisID='Matt.27.17'>Aus see nu vesaumlt weare, säd Pielatus too ahn: Wäm well jie, daut etj jünt loosjäwe saul, Barabas oda Jesus, de Tjristus jenant woat?</verse>
        <verse osisID='Matt.27.18'>Dan hee wisst, daut see am <note>Jesus</note> üt Neid <note>Aufgonst</note> äwejeewt haude.</verse>
        <verse osisID='Matt.27.19'>Aus hee oba oppem Rejchtastool saut, schetjt siene Frü no am en leet am saje: Ha dü nuscht met janem Jerajchten too doone; dan väl ha etj vondoag emm Droom wäajen am jeläde.</verse>
        <verse osisID='Matt.27.20'>Oba de Huagapriesta en de Ellteste beräde daut Voltj, daut see omm Barabas bedde sulle, oba Jesus ommbrinje.</verse>
        <verse osisID='Matt.27.21'>De Laundfläaja oba auntwuad en säd too ahn: Wäm von dee beid well jie, daut etj jünt loosjäwe saul? Oba see säde: Barabas.</verse>
        <verse osisID='Matt.27.22'>Pielatus säd too ahn: Waut saul etj dan met Jesus doone, de Tjristus jenant woat? See säde aula: Hee saul jetjriezijcht woare!</verse>
        <verse osisID='Matt.27.23'>Oba de Laundfläaja säd: Waut haft hee dan beeset jedohne? Oba see schreaje noch dolla en säde: Hee saul jetjriezijcht woare!</verse>
        <verse osisID='Matt.27.24'>Aus oba Pielatus sach, daut hee nuscht doone kunn, dautet välmea een Opprua jeef, nehm hee Wota, wosch siene Henj ver daut Voltj en säd: Etj sie ohne Schult aun disem Jerajchten sien Bloot; seeht jie too.</verse>
        <verse osisID='Matt.27.25'>En daut gaunse Voltj auntwuad en säd: Sien Bloot tjeemt äwa ons en äwa onse Tjinja.</verse>
        <verse osisID='Matt.27.26'>Donn jeef hee ahn Barabas looss; oba Jesus leet hee priejle <note>schlohne</note> en äwajäw am, omm daut hee jetjriezijcht wort.</verse>
        <verse osisID='Matt.27.27'>Donn nehme dän Laundfläaja siene Soldote Jesus met enn daut Pretorium <note>Aumthus</note> en vesaumlde äwa am de gaunse Schoa;</verse>
        <verse osisID='Matt.27.28'>en see trocke am üt en nehme am eenen rooden Mauntel <note>soonen aus de Reema äare Soldote droage</note> omm.</verse>
        <verse osisID='Matt.27.29'>En see flochte eene Kroon von Dorne en sade am de opp sien Haupt, en jeewe am en Rua enn siene Rajchte; en see volle ver am oppe Tjnee en vespotte am en säde: Sie jejreest, Tjeenijch de Jude!</verse>
        <verse osisID='Matt.27.30'>En see speaje am aun, nehme daut Rua en schluage am opp sien Haupt.</verse>
        <verse osisID='Matt.27.31'>En aus see am vespott haude, trocke see am dän Mauntel üt en trocke am siene eajne Tjleeda aun; en see leide am han, omm am too tjriezje.</verse>
        <verse osisID='Matt.27.32'>Aus see oba rut jinje, funge see eenen Maun von Tjiereene, de Siemoon heet; disem bedwunge see, daut hee sien Tjriez droage sull.</verse>
        <verse osisID='Matt.27.33'>En aus see aun eene Städ jekohme weare, jenant Gollgata, daut heet Schädel Städ,</verse>
        <verse osisID='Matt.27.34'>jeewe see am Wien <note>Äditj</note> {Mark.15,23} met Gaul topp jereat too drintje; en aus hee daut jeschmatjt haud, wull hee daut nijch drintje.</verse>
        <verse osisID='Matt.27.35'>Aus see am oba jetjriezijcht haude, see vedeelde siene Tjleeda, doamet see Lesa schmeete.</verse>
        <verse osisID='Matt.27.36'>En see saute en bewachte am.</verse>
        <verse osisID='Matt.27.37'>En see brochte bowe äwa sien Kopp siene Schuld - Schreft: Dit es Jesus, dee Tjeenijch de Jude.</verse>
        <verse osisID='Matt.27.38'>Donn worde twee Reiba met am jetjriezijcht, eena aune Rajchte en eena aune Lintje.</verse>
        <verse osisID='Matt.27.39'>Oba dee vebie jinje lestade äwa am, doamet see äare Tjap scheddade</verse>
        <verse osisID='Matt.27.40'>en säde: Dee dü däm Tempel dohlbratjst en enn dree Doag oppbuhst, rad die selfst. Wann dü Gott sien Sän best, soo kohm vom Tjriez rauf.</verse>
        <verse osisID='Matt.27.41'>Jrod soo oba spotte uck de Huagapriesta met de Schreftjeleade en Ellteste en säde:</verse>
        <verse osisID='Matt.27.42'>Aundre haft hee jerat, sich selfst kaun hee nijch rade. Hee es Iesraels Tjeenijch; soo loht am nu vom Tjriez erauf kohme, en wie welle aun am jleewe.</verse>
        <verse osisID='Matt.27.43'>Hee vetrüad opp Gott, dee rad am nü, wann hee am well <note>goot es</note> ; dan hee säd: Etj sie Gott sien Sän.</verse>
        <verse osisID='Matt.27.44'>Jrod soo spotte äwa am uck de Reibasch, dee met am jetjriezijcht weare.</verse>
        <verse osisID='Matt.27.45'>Oba von klok sass tjeem eene Diestaness äwa daut gaunse Laund bott klok näajen;</verse>
        <verse osisID='Matt.27.46'>omm klok näajen oba schreajch Jesus opp met ne lüde Stemm en säd: Eli, eli, lama sabachtani? Daut heet: Mien Gott, mien Gott, wuaromm hast dü mie velohte?</verse>
        <verse osisID='Matt.27.47'>Aus oba atelje von dee doa stunde daut heade, säde see: Disa roopt däm Elia!</verse>
        <verse osisID='Matt.27.48'>En fuats <note>platzlijch</note> rand eena von ahn en nehm eenen Schwam, felld dän met Äditj en stuuk dän opp en Ruastok en drentjt am.</verse>
        <verse osisID='Matt.27.49'>De aundre oba säde: Wacht, loht ons seene, auf Elia tjeemt, am too rade!</verse>
        <verse osisID='Matt.27.50'>Jesus oba schreajch wada met ne lüde Stemm en jeef däm Jeist opp.</verse>
        <verse osisID='Matt.27.51'>En tjitj, de Väahang emm Tempel <note>Heilijchtüm</note> reet en twei Stetja, von bowe bott unje; en de Ead scheddad, en de Steena reete üteneen,</verse>
        <verse osisID='Matt.27.52'>en de Jräwa muuke sich op, en väl Tjarpa von de jestorwne Heilje worde oppjewatjt;</verse>
        <verse osisID='Matt.27.53'>en dee jinje no sienem oppstohne <note>oppwatje</note> üt de Jräwa en jinje enn de heilje Staut en weese sich väle.</verse>
        <verse osisID='Matt.27.54'>Aus oba de Hauptmaun en dee met am, Jesus bewachte, daut Eadbäben sache en daut, waut passead, haude see sea Angst en säde: Woahrhauft, disa wea Gottes Sän!</verse>
        <verse osisID='Matt.27.55'>Doa weare oba väl Frües, dee von wiet too tjitjte, dee Jesus von Galiläa nojefoljt weare en am jedeent haude;</verse>
        <verse osisID='Matt.27.56'>mank dän wea Marie Magdaleena en Marie, Jakobus en Joosef äare Mutta, en de Mutta de Tsebedäus Säns.</verse>
        <verse osisID='Matt.27.57'>Ausset oba Owent jeworde wea, tjeem een ritja Maun von Aramatia, met nome Joosef, dee uck selfst een Jinja von Jesus wea.</verse>
        <verse osisID='Matt.27.58'>Disa jintj no Pielatus en bedd omm Jesus sien Lief. Donn befool Pielatus, daut am de Lief sull jejäft woare.</verse>
        <verse osisID='Matt.27.59'>En Joosef nehm dän Lief en wetjeld am enn reinet, fienet Lienloake,</verse>
        <verse osisID='Matt.27.60'>en läd am enn sien niejet Grauf, daut hee emm Steen <note>Boaj</note> haud ütjehakt; en rolld eenen grooten Steen aun de Grauf Däa en jintj wajch.</verse>
        <verse osisID='Matt.27.61'>Doa weare oba Marie Magdaleena en de aundre Marie, dee jäjenäwa vom Grauf saute.</verse>
        <verse osisID='Matt.27.62'>Aum näajsten Dach oba, de nom easchten Fastdach es, vesaumlde sich de Huagapriesta en de Farisäa bie Pielatus</verse>
        <verse osisID='Matt.27.63'>en säde: Harr, ons voll bie, daut de Vefeahra säd, aus hee noch läwd: No dree Doag stoh etj wada opp <note>etj woa oppjewatjt</note> .</verse>
        <verse osisID='Matt.27.64'>Aulsoo befäl, daut et Grauf vesejchat woat bottem dredden Dach, daut nijch meteemol siene Jinja kohme, am stäle en tom Voltj saje: Hee es vom Doot oppjestohne; en de latste Vefeahrung woat oaja senne aus de easchte.</verse>
        <verse osisID='Matt.27.65'>Pielatus säd too ahn: Jie ha de Wajchta; goht han, vesejchat daut, soo goot jie tjenne <note>weete</note> .</verse>
        <verse osisID='Matt.27.66'>See oba jinje han en sejchade, aus see dän Steen vesejchat haude, en daut Grauf met de Wajchta.</verse>
      </chapter>
      <chapter osisID='Matt.28'>
        <verse osisID='Matt.28.1'>Oba loht aum Saubat <note>Sinowent</note> , ausset noch Dunkel wea aum easchten Dach <note>Sindach</note> enne Wäatj, tjeem Marie Magdaleena en de aundre Marie, omm daut Grauf too beseehne.</verse>
        <verse osisID='Matt.28.2'>En tjitj, doa jeefet een grootet Eadbäben; dan een Enjel vom Harrn tjeem ütem Himmel rauf, doahan, en rolld dän Steen wajch en sad sich doa enopp.</verse>
        <verse osisID='Matt.28.3'>Sien Aunseehne wea soo aus een Blits, en sien Tjleed witt aus de Schnee.</verse>
        <verse osisID='Matt.28.4'>Oba üt Angst fe am zettade de Wajchta en worde aus Doodje.</verse>
        <verse osisID='Matt.28.5'>De Enjel oba säd too de Frües: Änjst jie jünt nijch, dan etj weet, daut jie Jesus, dän Jetjriezijchten, seatje.</verse>
        <verse osisID='Matt.28.6'>Hee es nijch hia, dan hee es oppjestohne, soo aus hee jesajcht haud. Kohmt hea, seeht de Städ, wua de Harr jeläaje haft,</verse>
        <verse osisID='Matt.28.7'>en goht schwind han en sajcht siene Jinja, daut hee vom Doot oppjestohne es; en tjitjt, hee jeit ver jünt han no Galiläa, doa woa jie am seene. Tjitjt, etj ha jünt daut jesajcht.</verse>
        <verse osisID='Matt.28.8'>En see jinje schwind vom Grauf wajch enn Angst en groote Freid, en rande, daut siene Jinja too vetale.</verse>
        <verse osisID='Matt.28.9'>Aus see oba hanjinje, daut siene Jinja too vetale, seeht, doa tjeem Jesus ahn entjäjen en säd: Siet jejreest! See oba tjeeme noda no am, en ommoarme siene Feet en bäde am aun.</verse>
        <verse osisID='Matt.28.10'>Donn säd Jesus too ahn: Ängst jünt nijch; goht han, sajcht dit miene Breeda, daut see no Galiläa gohne, en doa woare see mie seene.</verse>
        <verse osisID='Matt.28.11'>Aus see oba hanjinje, seeht, doa tjeeme waltje von de Wajchta enne Staut, en vetalde de Huagapriesta aules, waut passeat wea.</verse>
        <verse osisID='Matt.28.12'>En dee vesaumlde sich met de Ellteste en hilde Rot; en see jeewe de Soldote jenuach Jeld</verse>
        <verse osisID='Matt.28.13'>en säde: Sajcht: Siene Jinja tjeeme enne Nacht en stoole am wajch, aus wie schleepe.</verse>
        <verse osisID='Matt.28.14'>En wann dit däm Laundfläaja too Uhre kohme sull, soo woa wie am äwaräde en moake, daut jie ohne Sorje tjenne senne.</verse>
        <verse osisID='Matt.28.15'>See oba nehme daut Jeld en deede, soo aus see unjarejcht worde. En dise Räd es bie de Jude vebreet worde bott oppem vondoagjen Dach.</verse>
        <verse osisID='Matt.28.16'>De alf Jinja oba jinje no Galiläa, opp dän Boajch, woa han Jesus ahn bestalt haud.</verse>
        <verse osisID='Matt.28.17'>En aus see am sache, volle see ver am dohl; oba eenje twiewelde.</verse>
        <verse osisID='Matt.28.18'>En Jesus tjeem no ahn en räd met ahn en säd: Mie es aule Jewault jejäft emm Himmel en oppe Ead.</verse>
        <verse osisID='Matt.28.19'>Goht han en moakt aule Natsjoone too Jinja, en tauft ahn opp däm Voda en däm Sän en däm Heilje Jeist sien Nome,</verse>
        <verse osisID='Matt.28.20'>en leaht ahn, aules too bewoare, waut etj jünt befoole ha. En tjitjt, etj sie bie jünt aule Doag <note>jieda Dach</note> bott aum Enj de Welt.</verse>
      </chapter>
    </div>
    <div type='book' osisID='Mark'>
      <chapter osisID='Mark.1'>
        <verse osisID='Mark.1.1'>De Aunfank vom Evanjeelium von Jesus Tjristus, däm Sän Gottes;</verse>
        <verse osisID='Mark.1.2'>aus enn Jesaja, däm Profeet, jeschräwe steit: "Tjitj, etj schetj mienem Botschofta ver dienem Aunjesejcht, dee dienem Wajch reed moake woat".</verse>
        <verse osisID='Mark.1.3'>"Eenem Roopenden siene Stemm enne Wieste: Moakt däm Wajch fe däm Harr reed, moakt sien Stich jlitj". {Mal.3,1:Jes.40,3}</verse>
        <verse osisID='Mark.1.4'>Jehaun tjeem en tauft enne Wieste en prädijd eene Taufe de Buesse too Sinde vejäwunk.</verse>
        <verse osisID='Mark.1.5'>En doa jinje no am rüt, üt däm gaunsen judeschem Laund enn aule Bewohna von Jerusalem; en see worde em Jordanfluss von am jetauft, enn däm see äare Sinde betjannde.</verse>
        <verse osisID='Mark.1.6'>Oba Jehaun wea jetjleet met Kameelhoa en eenem ladanen Gort omm siene Lende; en hee aut Heischratje en willa Honijch.</verse>
        <verse osisID='Mark.1.7'>En hee prädijd en säd: No mie tjeemt eena, dee stoatja es aus etj, däm etj nijch weat sie, ver am too betje en de Schoohbenj optoleese.</verse>
        <verse osisID='Mark.1.8'>Etj ha jünt met <note>emm</note> Wota jetauft, oba hee woat jünt metem <note>emm</note> Heiljen Jeist taufe.</verse>
        <verse osisID='Mark.1.9'>En daut passead enn de Doag, doa tjeem Jesus von Natsaret enn Galiläa, en word von Jehaun em Jordan jetauft.</verse>
        <verse osisID='Mark.1.10'>En platzlijch, aus hee ütem Wota erüt tjeem, sach hee de Himmel opjemoakt <note>sich deele</note> en dän Jeist aus ne Düw opp am rauf kohme.</verse>
        <verse osisID='Mark.1.11'>En eene Stemm tjeem ütem Himmel: Dü best mien leefsta Sän, aun die ha etj Wooljefaule jefunge.</verse>
        <verse osisID='Mark.1.12'>En sooboolt dreef de Jeist am rüt enne Wieste.</verse>
        <verse osisID='Mark.1.13'>En hee wea veatijch Doag enne Wieste en word vom Soton vesocht, en hee wea bie <note>unja</note> de Tieare, en de Enjel deende am.</verse>
        <verse osisID='Mark.1.14'>Oba no däm Jehaun jefange jenohme wea, tjeem Jesus no Galiläa, prädijd daut Evanjeelium vom Gottesritj</verse>
        <verse osisID='Mark.1.15'>en säd: De Tiet es erfellt, en daut Ritj Gottes es nojekohme. Dentjt omm <note>betjeat jünt</note> en jleeft aun de froohe Botschoft <note>daut Evanjeelium</note> .</verse>
        <verse osisID='Mark.1.16'>Aus hee oba aum galiläaschen See jintj, sach hee Siemoon en Aundreas, Siemoon sien Brooda, dee een Nat em See schmeete, dan see weare Fescha.</verse>
        <verse osisID='Mark.1.17'>En Jesus säd too ahn: Kohmt met mie, en etj woa jünt too Menschefescha moake;</verse>
        <verse osisID='Mark.1.18'>en platzlijch veleete see äare Nats en jinje am hinjaraun <note>met am</note> .</verse>
        <verse osisID='Mark.1.19'>En aus hee von doa wieda jintj, sach hee Jakobus, däm Tsebedäus sien Sän, en sienem Brooda Jehaun, uck see weare em Schepp, woo see de Nats fletjte;</verse>
        <verse osisID='Mark.1.20'>En sooboolt roopt hee ahn. En see leete äaren Voda Tsebedäus emm Schepp met de Deena en jinje wajch, am hinjaraun <note>met am</note> .</verse>
        <verse osisID='Mark.1.21'>En see jinje no Kapernaum. En sooboolt jintj hee aum Saubat enne Sienagog en leahd.</verse>
        <verse osisID='Mark.1.22'>En see weare sea erstaunt äwa siene Leah; dan hee leahd ahn aus eena, de Vollmacht haud, en nijch soo aus de Schreftjeleade.</verse>
        <verse osisID='Mark.1.23'>En doa wea enn äare Sienagog een Mensch met eenen onnreinen Jeist; en de schreajch opp</verse>
        <verse osisID='Mark.1.24'>en säd: Waut ha wie met die too doone, Jesus, Natsareena? Best dü jekohme, ons too venijchte? Etj tjann die, wäa dü best; de Heilja Gottes.</verse>
        <verse osisID='Mark.1.25'>En Jesus befool <note>dreiwd</note> am, en säd: Sie stell en foah üt am rüt!</verse>
        <verse osisID='Mark.1.26'>En de onnreine Jeist reet am han en hea, schreajch met eene lüde Stemm en fuah von am üt.</verse>
        <verse osisID='Mark.1.27'>En see weare aula erstaunt, en fruage sich unjaenaunda, en säde: Waut es dit? Waut es dit fe eene niee Leah? Dan met Vollmacht befält hee selfst de onnreine Jeista, en see jehorjche am.</verse>
        <verse osisID='Mark.1.28'>En platzlijch jintj daut Jeräd äwa <note>von</note> am üt enne gaunse galiläashe Ommjäajend.</verse>
        <verse osisID='Mark.1.29'>En sooboolt veleete see de Sienagog en tjeeme enn Siemoon en Aundreas äa Hüs, met Jakobus en Jehaun.</verse>
        <verse osisID='Mark.1.30'>Oba däm Siemoon siene Schwieamutta lach met Feeba krank emm Bad, en sooboolt säde see am von äa.</verse>
        <verse osisID='Mark.1.31'>En hee jintj en rejcht äa opp, enn däm hee äare Haunt nauhm, en daut Feeba veleet ahr, en see deend ahn.</verse>
        <verse osisID='Mark.1.32'>Oba ausset Owent jeworde wea, en de Sonn unja jintj, brochte see aule Kranke en Besätne no am;</verse>
        <verse osisID='Mark.1.33'>en de gaunse Staut wea aune <note>verre</note> Däa vesaumlt.</verse>
        <verse osisID='Mark.1.34'>En hee heeld väl, dee aun veschiedne Krankheite liedent weare, en dreef väl Demone <note>beese Jeista</note> üt en leet de Demone nijch räde, wiel dee am tjannde.</verse>
        <verse osisID='Mark.1.35'>En tiedijch zemorjest, ausset noch sea dunkel wea, stund hee opp en jintj rüt en jintj aun eenen eensaumen Uat en doa bäd hee.</verse>
        <verse osisID='Mark.1.36'>Siemoon en dee met am weare, jinje am hinjaraun;</verse>
        <verse osisID='Mark.1.37'>en aus see am jefunge haude, säde see too am: Aula seatje die.</verse>
        <verse osisID='Mark.1.38'>En hee säd too ahn: Loht ons no de noba Darpa gohne, doamet etj uck doa prädje; dan doatoo sie etj ütjegohne.</verse>
        <verse osisID='Mark.1.39'>En hee prädijd enn äare Sienagooge enn gauns Galiläa en dreef de Demone üt.</verse>
        <verse osisID='Mark.1.40'>En doa tjeem een Utsautsja no am, bedd am en tjneet sich ver am en sajcht too am: Wann dü wellst, kaunst dü mie rein moake.</verse>
        <verse osisID='Mark.1.41'>Oba Jesus, ennalijch bewäajcht, stratjt de Haunt üt, read am aun en sajcht too am: Etj well; sie <note>woa</note> jereinijcht.</verse>
        <verse osisID='Mark.1.42'>En platzlijch veleet am de Utsauts, en hee wea jereinijcht.</verse>
        <verse osisID='Mark.1.43'>En hee bedrood am, en schetjt am fuats wajch</verse>
        <verse osisID='Mark.1.44'>en sajcht too am: See too, saj tjeenem doavon; oba goh han, wies die däm Priesta en brinj een Opfa fe diene Reinjunk, soo aus Mooses befoole haft, ahn too eenem Zeijnis.</verse>
        <verse osisID='Mark.1.45'>Oba hee jintj wajch en fong aun, väl doavon too räde <note>wiet en breet doavon too räde</note> en de Sach üttobreede, soo daut hee <note>Jesus</note> nijch mea frie enne Staut gohne kunn; oba hee wea bute enn eensaume Städe en see tjeeme no am von aule Siede.</verse>
      </chapter>
      <chapter osisID='Mark.2'>
        <verse osisID='Mark.2.1'>En no atelje Doag jintj hee wada no Kapernaum enenn, en daut word bekaunt, daut hee em Hüs wea <note>es</note> .</verse>
        <verse osisID='Mark.2.2'>En sooboolt vesaumlde sich väle, soo daut nijch mol aune Däa mea Plautz wea; en hee räd too <note>prädijd</note> ahn daut Wuat.</verse>
        <verse osisID='Mark.2.3'>En see kohme no am en brinje eenen Jelämden, veea druage am.</verse>
        <verse osisID='Mark.2.4'>En doa see wäajen daut väle Voltj nijch kunne no am kohme, datjte see daut Dack op, wua hee wea; en aus see daut opjedatjt haude, leete see daut Bad rauf, opp däm de Jelämda lach.</verse>
        <verse osisID='Mark.2.5'>Oba aus Jesus äaren Gloowe sach, sajcht hee tom Jelämden: Tjint, diene Sinde send vejäwt.</verse>
        <verse osisID='Mark.2.6'>Eenje oba vonne Schreftjeleade dee doa saute en äwalajde enn äare Hoate:</verse>
        <verse osisID='Mark.2.7'>Waut räd disa soo? Hee lestat. Wäa kaun Sinde vejäwe, bloos Gott auleen?</verse>
        <verse osisID='Mark.2.8'>En Jesus ertjand boold enn sienem Jeist, daut see soo bie sich äwaläde, en säd too ahn: Wuaromm äwalaj jie dit enn jüne Hoate?</verse>
        <verse osisID='Mark.2.9'>Waut es leijchta, too dän Jelämden too saje: Diene Sinde send die vejäwt, oda too saje: Stoh opp, nehm dien Bad en goh?</verse>
        <verse osisID='Mark.2.10'>Oba omm daut jie weete, daut de Menschesän de Vollmacht haft, oppe Ead Sinde too vejäwe, säd hee tom Jelämden:</verse>
        <verse osisID='Mark.2.11'>Etj saj die, stoh opp, nehm dien Bad en goh no dienem Hüs.</verse>
        <verse osisID='Mark.2.12'>En hee stund opp, nauhm daut Bad en jintj rüt ver aule, soo daut see aula erstaunt weare en veharlijchte Gott en säde: Niemols ha wie soowaut jeseehne.</verse>
        <verse osisID='Mark.2.13'>En hee jintj wada rüt nom See, en daut gaunse Voltj tjeem no am, en hee leahd ahn.</verse>
        <verse osisID='Mark.2.14'>En biem vebie gohne, sach hee Leefie, dän Alfäus sien Sän, aum Zollhüs sette, en hee säd too am: Folj mie <note>kohm met mie</note> ; en hee stund opp en jintj met am met.</verse>
        <verse osisID='Mark.2.15'>En daut passead, aus hee enn sienem Hüs aum Desch lach <note>saute</note> , daut väl Zollmanna en Sinda met Jesus en siene Jinja aum Desch lage; dan doa weare väl, en dee foljde am no.</verse>
        <verse osisID='Mark.2.16'>En aus de Schreftjeleade en de Farisäa am met Sinda en Zollmanna äte sache, säde see too siene Jinja: Wuaromm at en drintjt hee met de Zollmanna en Sinda?</verse>
        <verse osisID='Mark.2.17'>En aus Jesus daut head, säd hee too ahn: De Stoatje brucke nijch eenen Dokta, oba de Kranke. Etj sie nijch jekohme, Jerajchte too roope, oba de Sinda.</verse>
        <verse osisID='Mark.2.18'>En Jehaun siene Jinja en de Farisäa fauste; en see kohme en saje too am: Wuaromm fauste Jehaun en de Farisäa äare Jinja, oba diene Jinje fauste nijch?</verse>
        <verse osisID='Mark.2.19'>En Jesus sajcht too ahn: Tjäne de Tjastinsjast fauste, soo lang de Briegaum bie ahn es? Soo lang see däm Briegaum bie sich ha, tjenne see nijch fauste.</verse>
        <verse osisID='Mark.2.20'>Oba doa woare Doag kohme, doa de Briegaum von ahn woat wajch jenohme woare, en dan, aun jane Doag, woare see fauste.</verse>
        <verse osisID='Mark.2.21'>Tjeena neit een niejet Fletj opp een oolet Tjleet; dan rit daut noppjeneide vom Tjleet auf, daut niee vom oolen, en daut Loch woat jrata <note>oaja</note> .</verse>
        <verse osisID='Mark.2.22'>En tjeena jit nieen Wien enn oole Wienladasch; sest verit de Wien de Wienladasch, en de Wien jit üt, en de Wienladasch gohne twei; oba nieja Wien mott enn niee Wienladasch jegohte.</verse>
        <verse osisID='Mark.2.23'>En daut passead, daut hee aum Saubat derjch Jeträajdefletja jintj; en siene Jinja funge aun, biem gohne Oare too pletje.</verse>
        <verse osisID='Mark.2.24'>En de Farisäa säde too am: Tjitj, waut doone see <note>diene Jinja</note> aum Saubat, daut nijch erlaubt es?</verse>
        <verse osisID='Mark.2.25'>En hee säd too ahn: Ha jie niemools jeläse, waut Doft deed, aus hee Mangel haud en aus am en dee bie am weare, hungad?</verse>
        <verse osisID='Mark.2.26'>Woo hee emm Gotteshus jintj, aus Abiatar Huagapriesta wea, en de ütjelajde Broote aut <note>dee tjeina äte sull, buta de Priesta</note> , en jeef uck dän dee met am weare?</verse>
        <verse osisID='Mark.2.27'>En hee säd too ahn: De Saubat word omm de Mensche haulwe jemoakt, nijch de Mensch omm dän Saubat haulwe;</verse>
        <verse osisID='Mark.2.28'>aulsoo es de Menschesän uck Harr äwa dän Saubat.</verse>
      </chapter>
      <chapter osisID='Mark.3'>
        <verse osisID='Mark.3.1'>En hee jintj wada enne Sienagog; en doa wea een Mensch, dee eene vedräjde Haunt haud.</verse>
        <verse osisID='Mark.3.2'>En see lüade opp am, auf hee am aum Saubat heele wudd, omm daut see am beschuldje kunne.</verse>
        <verse osisID='Mark.3.3'>En hee säd too däm Mensch, dee de vedräjde Haunt haud: Stoh opp en kohm hia enne Medd.</verse>
        <verse osisID='Mark.3.4'>En hee säd too ahn: esset erlaubt, aun de Saubate Goodet too doone oda Schlajchtet too doone, daut Läwe too rade oda doot too moake? Oba see weare stell.</verse>
        <verse osisID='Mark.3.5'>En hee tjitjt met Oaja opp ahn, ommhäa, trüarijch äwa äare vestockte Hoate, en sajcht too däm Mensch: Stratj diene Haunt üt! En hee stratjt se üt, en siene Haunt word jesunt.</verse>
        <verse osisID='Mark.3.6'>En de Farisäa jinje platzlijch rüt en hilde met dän Heroodes siene Deena Rot jäajen am, woo see am ommbrinje kunne.</verse>
        <verse osisID='Mark.3.7'>En Jesus met siene Jinja jinje <note>veschwung</note> nom Mäa; en väl Mensche von Galiläa enn Judäa jinje am hinjaraun</verse>
        <verse osisID='Mark.3.8'>en von Jerusalem en von Idumäa en von jantsied dän Jordan; en dee omm Tierus en Siedoon, väl Mensche, tjeeme no am, aus see jeheat haude, woo väl hee deed.</verse>
        <verse osisID='Mark.3.9'>En hee befool siene Jinja, daut een tjlienet Schepp fe am reed bliewe sull wäajen de väle Mensche, omm daut see am nijch bedrenje.</verse>
        <verse osisID='Mark.3.10'>Dan hee heeld väl, soo daut aule, dee doa Krank weare, am aunhilde, omm daut see am aunreare muchte.</verse>
        <verse osisID='Mark.3.11'>En wann de onnreine Jeista am sache, volle see ver am han en säde: Dü best de Sän Gottes.</verse>
        <verse osisID='Mark.3.12'>En hee bedrood ahn sea, daut see am nijch sulle openboa moake.</verse>
        <verse osisID='Mark.3.13'>En hee jintj oppem Boajch en roopt no sich, dee hee selfst wull. En dee tjeeme no am;</verse>
        <verse osisID='Mark.3.14'>en hee bestemmt twalw, omm daut see bie am sulle senne, en omm daut hee ahn ütschetjt too prädje</verse>
        <verse osisID='Mark.3.15'>en Vollmacht too habe, de Demone üt too driewe.</verse>
        <verse osisID='Mark.3.16'>En hee bestemmt de Twalw en jeef Siemoon dän Nome Peeta;</verse>
        <verse osisID='Mark.3.17'>en Jakobus, dän Tsebedäus sien Sän, en Jehaun, Jakobus sien Brooda, en hee gauf ahn dän Bienome Boanerges, daut heet Donnasäns;</verse>
        <verse osisID='Mark.3.18'>en Aundreas en Filip en Bartolamäus en Matäus en Toomas en Jakobus, dän Alfäus sien Sän, en Tadäus, en Siemoon dän Kananäa,</verse>
        <verse osisID='Mark.3.19'>en Judas Iescharijot, dee am uck verode deed.</verse>
        <verse osisID='Mark.3.20'>En hee jeit enn een Hüs enenn. En wada kohme väl Mensche toop, soo daut see nijch eenmol äte kunne.</verse>
        <verse osisID='Mark.3.21'>En aus dee, dee omm am weare <note>Frindschauft</note> daut heade, jinje see üt, am too jriepe; dan see säde: Hee es üta sich.</verse>
        <verse osisID='Mark.3.22'>En de Schreftjeleade, dee von Jerusalem jekohme weare, säde: Hee haft dän Belsebub, en: Derjch dän Bowaschten de Demone drift hee de Demone üt.</verse>
        <verse osisID='Mark.3.23'>En hee roopt ahn no sich en räd too ahn enn Jlitjnise: Woo kaun Soton, dän Soton üt driewe?</verse>
        <verse osisID='Mark.3.24'>En wann een Ritj jäajen sich selfst jespoolt es, soo kaun jan Ritj nijch bestohne.</verse>
        <verse osisID='Mark.3.25'>En wann een Hüs jäajen sich selfst jespoolt es, soo kaun jan Hüs nijch bestohne.</verse>
        <verse osisID='Mark.3.26'>En wann Soton jäajen sich selfst oppsteit en jespoolt es, soo kaun hee nijch bestohne, oba haft een Enj.</verse>
        <verse osisID='Mark.3.27'>Oba tjeena kaun emm Stoatjen sien Hüs ennbräatje en sien Hab en Goot stäle, wann hee nijch eascht däm Stoatjen binjt, en dan woat hee sien Hüs bestäle.</verse>
        <verse osisID='Mark.3.28'>Woahrhauft, saj etj jünt: Aule Sinde woare dän Menschesäns vejäwt woare, en daut Lestre, met wautemma see Lestre;</verse>
        <verse osisID='Mark.3.29'>oba wäa jäajen däm Heilje Jeist lestre woat, haft tjeine vejäwunk enn Eewijchtjeit, oba es eewije Sind schuldijch;</verse>
        <verse osisID='Mark.3.30'>wiel see säde: Hee haft eenen onnreinen Jeist.</verse>
        <verse osisID='Mark.3.31'>En doa tjeeme siene Mutta en siene Breeda; see stunde bute en schetjte no am en leete am roope.</verse>
        <verse osisID='Mark.3.32'>En väl Mensche saute omm am; oba see säde too am: Tjitj, diene Mutta en diene Breeda en diene Sestre send bute en seatje die.</verse>
        <verse osisID='Mark.3.33'>En hee auntwuad ahn en säd: Wäa es miene Mutta oda miene Breeda?</verse>
        <verse osisID='Mark.3.34'>En hee tjitjt omm sich, no dee omm am saute, sajcht hee: Tjitjt doa, miene Mutta en miene Breeda;</verse>
        <verse osisID='Mark.3.35'>dan wäaemma Gottes Welle doone woat, dee es mien Brooda en miene Sesta en miene Mutta.</verse>
      </chapter>
      <chapter osisID='Mark.4'>
        <verse osisID='Mark.4.1'>En hee funk wada aun, aum See too leahre. En väl Mensche vesaumlde sich bie <note>omm</note> am, soo daut hee enn een Schepp, em See steajch, en sad sich dohl; en aul dee Mensche stunde oppem Laund aum See.</verse>
        <verse osisID='Mark.4.2'>En hee leahd ahn väl enn Jlitjnise; en hee säd too ahn enn siene Leah:</verse>
        <verse osisID='Mark.4.3'>Horjcht! Tjitjt, de Seimaun jintj üt too seie.</verse>
        <verse osisID='Mark.4.4'>En daut passead, aus hee seid, voll ateljet aum Wajch, en de Väajel tjeeme en fraute daut opp.</verse>
        <verse osisID='Mark.4.5'>En aundret voll opp steenajet Laund, wua et nijch väl Ead haud; en tjeem boold opp, wielet nijch deepe Ead haud.</verse>
        <verse osisID='Mark.4.6'>En aus de Sonn oppjintj, vebrennd daut, en wielet tjeine Wartle haud, vedräjchd et.</verse>
        <verse osisID='Mark.4.7'>En aundret voll manke Stachle; en de Stachle tjeeme opp en stetjte daut, en daut jeef tjeene Frucht.</verse>
        <verse osisID='Mark.4.8'>En aundret voll opp goode Ead, en jeef Frucht, jintj opp en woss; en eenjet brocht dartijch-, en eenjet zastijch-, en eenjet hundat mol soo väl.</verse>
        <verse osisID='Mark.4.9'>En hee säd: Wäa Uhre haft tom heare, dee hea!</verse>
        <verse osisID='Mark.4.10'>En aus hee auleen wea, fruage am, dee omm am weare met de Twalw omm de Jlitjnise.</verse>
        <verse osisID='Mark.4.11'>En hee säd too ahn: Jünt esset jejäft, de Jeheemnese vom Himmelritj [too weete]; oba dee, dee bute send, woat aules enn Jlitjnise met jedeelt,</verse>
        <verse osisID='Mark.4.12'>„omm daut see seenent senne en nijch woa nehme <note>ertjane</note> , en hearent heare en nijch vestohne, doamet see sich nijch meteemol betjeare, en ahn vezeit <note>vejäwt</note> woat“. {Jes.6.10}</verse>
        <verse osisID='Mark.4.13'>En hee säd too ahn: Tje jie dit Jlitjniss nijch vestohne? En woo woa jie aule Jlitjnise vestohne?</verse>
        <verse osisID='Mark.4.14'>De Seimaun seit daut Wuat.</verse>
        <verse osisID='Mark.4.15'>Oba daut send dee aum Wajch: Wua daut Wuat jeseit woat, en wann see daut heare, sooboolt tjeemt de Soton en nehmt daut Wuat wajch, daut enn äare Hoate jeseit wea <note>es</note> .</verse>
        <verse osisID='Mark.4.16'>En dise send dee, dee oppem Steenajen Laund jeseit woare, dee, wann see daut Wuat heare, daut fuats met Freid opp näme,</verse>
        <verse osisID='Mark.4.17'>en see ha tjeene Wartel enn sich, oba send mo fe ne korte Tiet, dan, wann Bedrenjnis oda Vefoljung tjeemt wäajen daut Wuat, sooboolt steete see sich.</verse>
        <verse osisID='Mark.4.18'>En aundre send dee, dee doa manke Stachle jeseit woare: Dee send et, dee daut Wuat jeheat ha,</verse>
        <verse osisID='Mark.4.19'>en de Sorje emm Läwe <note>enne Welt</note> en daut veleide vom Ritjdom en daut Velange no aundre <note>bätre</note> Dinje kohme ennen en erstetje daut Wuat, en daut brinjt tjeene Frucht.</verse>
        <verse osisID='Mark.4.20'>En diese send et, dee oppe goode Ead jeseit send, dee daut Wuat heare en aunnäme en Frucht brinje: Eena dartijch-, en eena zastijch-, en eena hundat mol soo väl.</verse>
        <verse osisID='Mark.4.21'>En hee säd too ahn: Woat ne Laump, unjrem Jefäss oda unjadäm Bad jestalt? Woat de nijch opp een Laumpejestall jestalt?</verse>
        <verse osisID='Mark.4.22'>Doa es nuscht jeheemet, daut nijch woat jeopenboat woare, en tjeen Jeheemniss, daut nijch verndach kohme woat.</verse>
        <verse osisID='Mark.4.23'>Wann wäa Uhre haft tom heare, dee horjch.</verse>
        <verse osisID='Mark.4.24'>En hee säd too ahn: Seeht too, waut jie heare; met dän Moht daut jie mäte, woat jünt jemäte woare, en daut woat jünt doatoo jelajcht woare.</verse>
        <verse osisID='Mark.4.25'>Dan wäa doa haft, däm woat jejäft woare; en wäa nijch haft, von däm woat uck daut, waut hee haft, jenohme woare.</verse>
        <verse osisID='Mark.4.26'>En hee säd: Aulsoo es daut Gottesritj, wann een Mensch daut Sot oppe Ead schmit,</verse>
        <verse osisID='Mark.4.27'>en hee schlapt en steit opp, Nacht en Dach, en daut Sot tjeemt väa en wausst, hee weet selfst nijch woo.</verse>
        <verse osisID='Mark.4.28'>De Ead brinjt üt sich selfst de Frucht väa, eascht daut Grauss, dan de Oa, dan de volle Weit enne Oa.</verse>
        <verse osisID='Mark.4.29'>Oba wann de Frucht riep es, sooboolt schetjt hee de Sans <note>Sijchel</note> , dan de Arnte es jekohme.</verse>
        <verse osisID='Mark.4.30'>En hee säd: Met waut sell wie daut Gottesritj vejlitje? Oda enn wautverm Jlitjniss sell wie daut väastale?</verse>
        <verse osisID='Mark.4.31'>Soo aus een Sampkorn, daut, wann et oppe <note>enne</note> Ead jeseit woat, es tjlanda aus aule Sottjeana, oppe Ead;</verse>
        <verse osisID='Mark.4.32'>en, wann et jeseit es, jeitet opp en woat jrata aus aulet Krüt en tjrijcht groote Asta, soo daut enn sienem Schaute de Väajel unjrem Himmel sich nastle.</verse>
        <verse osisID='Mark.4.33'>En enn väl soone Jlitjnise räd hee too ahn daut Wuat, soo aus see daut heare <note>vestohne</note> kunne.</verse>
        <verse osisID='Mark.4.34'>Oba ohne Jlitjnise räd hee nijch too ahn; oba siene Jinja ertjläad hee aules.</verse>
        <verse osisID='Mark.4.35'>En aun janem Dach, ausset Owent wea, säd hee too ahn: Loht ons äwa foahre no daut aundre Eewa.</verse>
        <verse osisID='Mark.4.36'>En aus hee daut Voltj gohne leet, nehme see am, emm Schepp met soo aus hee wea. Oba uck aundre Schäp weare met <note>bie</note> am.</verse>
        <verse osisID='Mark.4.37'>En doa tjeem een groota Winttjriesel <note>Wintstorm</note> , en de Walle schluage emm Schepp, soo daut et aul meist voll wea.</verse>
        <verse osisID='Mark.4.38'>En hee wea emm Hinjadeel vom Schepp en schleep opp eenem Kopptjesse; en see watjte am opp en säde too am: Leahra, jeffst dü nuscht doaraun, daut wie ommkohme?</verse>
        <verse osisID='Mark.4.39'>En hee wuak opp, bedrood dän Wint en säd toom See: Sie stell, berüj die! En de Wint leed sich, en daut word sea stell.</verse>
        <verse osisID='Mark.4.40'>En hee säd too ahn: Waut se jie soo änjstlijch? Wuaromm, ha jie tjeen Gloowe?</verse>
        <verse osisID='Mark.4.41'>En see änjste sich sea <note>groote Angst</note> en säde toeenaunda: Wäa es dan disa, daut uck de Wint en de See am horjche?</verse>
      </chapter>
      <chapter osisID='Mark.5'>
        <verse osisID='Mark.5.1'>En see tjeeme nom aundren Eewa vom See, enne Gadareena Jäajend.</verse>
        <verse osisID='Mark.5.2'>En aus hee ütem Schepp jestäje wea, tjeem am een Mensch üte Jräwa met eenem onnreinen Jeist entjäjen,</verse>
        <verse osisID='Mark.5.3'>dee enne Jräwa wohnd; en tjenna kunn am binje uck nijch met Tjäde,</verse>
        <verse osisID='Mark.5.4'>aul foaken wea hee met Feetjespaun en met Tjäde jebunge jewäse, oba hee reet de Tjäde twei en daut Feetjespaun word twei jeräwe; en tjeena kunn am bandje.</verse>
        <verse osisID='Mark.5.5'>En emma, Nacht en Dach, wea hee enne Jräwa en oppe Boaj en schreajch en schluach sich met Steena.</verse>
        <verse osisID='Mark.5.6'>Oba aus hee Jesus von wiet auf sach, rand hee enn schmeet sich ver am han;</verse>
        <verse osisID='Mark.5.7'>en schreajch met ne lüde Stemm, en säd: Waut ha etj met die too doone, Jesus, Sän Gottes, däm Hejchsten? Etj beschwea die bie Gott, tjwäl mie nijch!</verse>
        <verse osisID='Mark.5.8'>Donn säd hee <note>Jesus</note> too am: Foah rüt, dü onnreina Jeist, üt däm Mensch.</verse>
        <verse osisID='Mark.5.9'>En hee fruach am: Woo es dien Nome? En hee säd too am: Mien Nome es Lägion <note>dusende</note> , dan wie send väl.</verse>
        <verse osisID='Mark.5.10'>En hee bedd am sea, daut hee ahn nijch üt de Jäajend wajch schetjt.</verse>
        <verse osisID='Mark.5.11'>Oba doa aum Boajch wea eene groote Häad Schwien, dee doa grosde <note>weide deede</note> .</verse>
        <verse osisID='Mark.5.12'>En see <note>Jeista</note> bedde am en säde: Schetj ons enne Schwien, daut wie enn ahn foahre.</verse>
        <verse osisID='Mark.5.13'>En hee <note>Jesus</note> erlaubd ahn daut. En de onnreine Jeista foahre rüt en fuare enne Schwien, en de Häad schmeet sich vom Eewa emm Mäa enenn, bie twee Dusent, en dee vesope emm Mäa.</verse>
        <verse osisID='Mark.5.14'>En de Hoads rande en vetalde daut enne Staut en oppem Laund; en see tjeeme han, omm too seene, waut passeat wea.</verse>
        <verse osisID='Mark.5.15'>En see tjeeme no Jesus en seene däm Besätnen sette, aunjetrocke en veninftijch, däm, dee de Lägion <note>dusende</note> haud; en see ängste sich.</verse>
        <verse osisID='Mark.5.16'>En dee daut jeseehne haude, vetalde ahn, woo daut met däm Besätnen passeat wea, en daut vonne Schwien.</verse>
        <verse osisID='Mark.5.17'>En see fonge aun, am too bedde, üt äare Jäajend wajch too gohne.</verse>
        <verse osisID='Mark.5.18'>En aus hee emm Schepp steajch, bedd am de Besätna, daut hee bie am senne <note>bliewe</note> kunn.</verse>
        <verse osisID='Mark.5.19'>En hee leet daut nijch too, oba säd too am: Goh no dien Hüs no de Dienje <note>diene Famielje</note> en vetal ahn, waut de Harr aun die jedohne haft, en woo hee sich äwa die erboarmd haft.</verse>
        <verse osisID='Mark.5.20'>En hee jintj han en funk aun, enn de Tienstäda Jäajend too vetale, woo väl Jesus aun am jedohne haud, en aule wundade sich.</verse>
        <verse osisID='Mark.5.21'>En aus Jesus emm Schepp wada aun daut aundre Eewa jefoahre wea, vesaumlde sich väl Mensche bie <note>no</note> am, en hee wea aum See.</verse>
        <verse osisID='Mark.5.22'>En doa tjeem eena de Väaschta eene Sienagog, met Nome Jairus, en aus hee am sach, voll hee am too <note>verre</note> Feet;</verse>
        <verse osisID='Mark.5.23'>en hee bedd am sea en säd: Miene tjliene Dochta lijcht emm Stoawe; etj bedd, daut dü tjeemst en ahr de Henj opplajst, daut see jeheelt woat, en läwt.</verse>
        <verse osisID='Mark.5.24'>En hee jintj met am, en väl Mensche foljde <note>jinje met</note> am, en drenjde am.</verse>
        <verse osisID='Mark.5.25'>En eene Frü, dee aul twalf Joa eenem Moonatfluss haud,</verse>
        <verse osisID='Mark.5.26'>en haud väl jeläde von väl Doktasch en aul äa Hab en Goot hanjejäft en aules Nutzloos jewäse, oba daut wea noch schlemma jeworde,</verse>
        <verse osisID='Mark.5.27'>aus see haud von Jesus jeheat, tjeem see derjch däm välen Voltj von hinje, en schied sien Tjleed aun;</verse>
        <verse osisID='Mark.5.28'>dan see säd: Wann etj bloos siene Tjleeda aunschia, dan woa etj jesunt woare.</verse>
        <verse osisID='Mark.5.29'>En platzlijch dreajd de Bloot Tjwal, en see späad aun äarem Tjarpa, daut see jeheelt wea von de Ploag.</verse>
        <verse osisID='Mark.5.30'>En Jesus ertjand fuats enn sich selfst de Krauft, dee von am üt jegohne wea, dreid sich omm mank däm Voltj en säd: Wäa haft miene Tjleeda aunjeschiat?</verse>
        <verse osisID='Mark.5.31'>En siene Jinja säde too am: Dü sittst, daut et Voltj die drenjt, en dü sajchst: Wäa haft mie aunjeschiat?</verse>
        <verse osisID='Mark.5.32'>En hee tjitjt sich romm, omm ahr too seene, dee dit jedohne haud.</verse>
        <verse osisID='Mark.5.33'>Oba de Frü, haud Angst en zettad, wisst, waut äa passeat wea, tjeem en voll ver am dohl en säd am de gaunse Woahrheit.</verse>
        <verse osisID='Mark.5.34'>Oba hee säd too äa: Dochta, dien Gloowe haft die jeheelt, goh enn Fräd en sie jesunt von diene Ploag.</verse>
        <verse osisID='Mark.5.35'>Aus hee noch räd, tjeeme see vom Väaschta vonne Sienagog en saje: Diene Dochta es jestorwe; waut beonnrühijchst dü däm Leahra noch?</verse>
        <verse osisID='Mark.5.36'>Oba aus Jesus daut Wuat räde head, sajcht hee tom Sienagooge Väastohna: Ha nijch Angst; jleew bloos!</verse>
        <verse osisID='Mark.5.37'>En hee leet tjeenem, met am togohne, buta Peeta en Jakobus en Jehaun, däm Jakobus sien Brooda.</verse>
        <verse osisID='Mark.5.38'>En see tjeeme emm Sienagoge Väastohna sien Hüs, en hee sach doa een jaumareare en lüdet hiele.</verse>
        <verse osisID='Mark.5.39'>En aus hee enenn jekohme wea, sajcht hee too ahn: Waut jaumarea en hiel jie? Daut Tjint es nijch jestorwe, oba daut schlapt.</verse>
        <verse osisID='Mark.5.40'>En see lachte am üt. Oba aus hee dee aula rüt jejoagt haud, nehmt hee daut Tjint äa Voda en de Mutta en dee bie am weare met en jeit enenn, woa daut Tjint lach.</verse>
        <verse osisID='Mark.5.41'>En aus hee daut Tjint bie de Haunt nehm sajcht hee too am: Talieta kumie! Daut es äwasat: Mäatjstje, etj saj die, stoh opp!</verse>
        <verse osisID='Mark.5.42'>En platzlijch stund daut Mäatjstje opp en jintj ommhäa, daut wea twalf Joa oolt. En see erstaunde sich sea <note>see weare üta sich</note> .</verse>
        <verse osisID='Mark.5.43'>En hee befool ahn oppearnst, daut dit tjeena weete sull, en leet ahr too äte jäwe.</verse>
      </chapter>
      <chapter osisID='Mark.6'>
        <verse osisID='Mark.6.1'>En hee jintj von doa wajch en tjeem enn siene Vodastaut, en siene Jinja jinje met am met.</verse>
        <verse osisID='Mark.6.2'>En ausset Saubat jeworde wea, fong hee aun, enne Sienagog too leahre; en väl, dee doa too heade, weare erstaunt en säde: Von wua haft disa soowaut? En waut es daut fe eene Weissheit, dee am jejäft es, en soone Wunda derjch siene Henj passeare?</verse>
        <verse osisID='Mark.6.3'>Es dit nijch de Descha <note>Holtoabeida</note> , Marie äa Sän, en een Brooda aun Jakobus en Jooses en Judas en Siemoon? En send nijch siene Sestre hia bie ons? En see oajade sich äwa am.</verse>
        <verse osisID='Mark.6.4'>En Jesus säd too ahn: Een Profeet es nijch ohne Ea, buta enn siene Vodastaut en mank sien Frindschauft en enn sienem Hüs.</verse>
        <verse osisID='Mark.6.5'>En hee kunn doa selfst tjein Wunda doone, buta daut hee weinje Kranke de Henj opp läd en dee heeld.</verse>
        <verse osisID='Mark.6.6'>En hee wundad sich äwa äa Onngloowe. En hee jintj ommhäa derjch de Darpa en leahd.</verse>
        <verse osisID='Mark.6.7'>En hee roopt de Twalw no sich, en hee fonk aun, dee too twee en twee üt too schetje, en jeef ahn Vollmacht äwa de onnreine Jeista.</verse>
        <verse osisID='Mark.6.8'>En hee befool ahn, daut see nuscht oppem Wajch met näme sulle, bloos een Gonstock; tjeen Broot, tjeene Tausch, tjeen Jeld em Gort,</verse>
        <verse osisID='Mark.6.9'>oba Schooh aun(e) Feet droage; en tratjt nijch twee Hamde aun.</verse>
        <verse osisID='Mark.6.10'>En hee säd too ahn: Wua emma jie enn een Hüs enenn kohme, doa blieft, bott jie von doa wajch gohne.</verse>
        <verse osisID='Mark.6.11'>En wann een Uat jünt nijch oppnämt, en woo see no jünt nijch horjche, von doa goht wajch en scheddat dän Stoff auf, de unja jüne Feet es, fe ahn tom Zeijniss.</verse>
        <verse osisID='Mark.6.12'>En see jinje üt en prädijde, daut see <note>ommdentje</note> sulle Buesse doone;</verse>
        <verse osisID='Mark.6.13'>en see dreewe väl Demone üt, en saulwde väl Kranke met Eelj en heelde dee.</verse>
        <verse osisID='Mark.6.14'>En de Tjeenijch Heroodes head von am <note>dan sien Nome wea bekaunt jeworde</note> en säd: Jehaun de Taufa es vom <note>ütem</note> Doot oppjestohne, en doawäajen wirtje de Wundawoatje enn am.</verse>
        <verse osisID='Mark.6.15'>Oba aundre säde: Dit es Elia; en noch aundre säde: Dit es een Profeet, aus eena de Profeete.</verse>
        <verse osisID='Mark.6.16'>Oba aus Heroodes daut head, säd hee: Jehaun, däm etj ha däm Kopp aufnäme lohte, dee es oppjestohne.</verse>
        <verse osisID='Mark.6.17'>Dan hee, Heroodes, haud hanjeschetjt en däm Jehaun too jriepe en am em Jefentjniss <note>binje lohte</note> jestoppt, omm de Heroodias äa welle, sien Brooda Filip siene Frü, wiel hee ahr jefriet haud.</verse>
        <verse osisID='Mark.6.18'>Dan Jehaun haud too Heroodes jesajcht: Daut es die nijch erlaubt, dien Brooda siene Frü too habe.</verse>
        <verse osisID='Mark.6.19'>Oba de Heroodias droag am daut noh en wull am doot moake, en see kunn et nijch;</verse>
        <verse osisID='Mark.6.20'>dan Heroodes änjst sich fe Jehaun, doa hee wisst, daut hee een jerajchta en een heilja Maun wea, en hee bewacht am; en wann hee am jeheat haud, <note>hee wea sea veläje</note> , en doch horjcht hee am jearen.</verse>
        <verse osisID='Mark.6.21'>En aus een paussenda Dach tjeem, aus Heroodes aun sienem Jeburtsdach siene Groote <note>Huachbeaumte</note> en de Bowaschte <note>äwa dusent Maun</note> en de Väanehme enn Galiläa een Gaustmohl moak,</verse>
        <verse osisID='Mark.6.22'>doa tjeem de Heroodias äare Dochta enenn en daunst, en daut jevoll Heroodes en dän, dee met am aum Desch lage <note>saute</note> . En de Tjeenijch säd too däm Mäatje: Bedd von mie, wautemma dü west, en etj woa die daut jäwe.</verse>
        <verse osisID='Mark.6.23'>En hee schwua äa: Wautemma dü von mie bedde woascht, woa etj die jäwe, bett de Halft von mienem Tjeenijchritj.</verse>
        <verse osisID='Mark.6.24'>Oba see jintj rüt en säd too äare Mutta: Waut saul etj bedde? Oba see säd: Omm Jehaun, däm Taufa, sien Haupt <note>Kopp</note> .</verse>
        <verse osisID='Mark.6.25'>En see jintj fuats nom Tjeenijch enenn, bedd en säd: Etj well, daut dü mie nu fuats opp eene Schiew <note>Komm</note> Jehaun däm Taufa sien Haupt jeefst.</verse>
        <verse osisID='Mark.6.26'>En de Tjeenijch wea sea betriebt; doch wäajen däm Eid en wäajen dee, dee met am aum Desch lage <note>saute</note> , wull hee äa nijch aufsaje.</verse>
        <verse osisID='Mark.6.27'>En fuats schetjt de Tjeenijch eenen von siene Deena <note>Liefwajchta</note> en jeef befäl, sien Haupt too brinje.</verse>
        <verse osisID='Mark.6.28'>Oba dee jintj han en hackt am em Jefentjniss dän Kopp auf; en hee brocht sien Haupt opp eene Schiew, en jeef ahm däm Mäatje, en daut Mäatje jeef ahm äare Mutta.</verse>
        <verse osisID='Mark.6.29'>En aus siene Jinja daut heade, jinje see en nehme sien Lief en läde ahm enn een Grauf.</verse>
        <verse osisID='Mark.6.30'>En de Apostel vesaumlde sich bie Jesus; en dee berejchte am aules, waut see jedohne en waut see jeleat haude.</verse>
        <verse osisID='Mark.6.31'>En hee säd too ahn: Kohmt jie selfst häa aun eenen eensaumen Uat en vepüst jünt een bät. Dan dee, de doa tjeeme en jinje, weare väl, en see haude nijch emol Tiet tom äte.</verse>
        <verse osisID='Mark.6.32'>En see foahre auleen metem Schepp aun eenen eensaumen Uat;</verse>
        <verse osisID='Mark.6.33'>en väl sache ahn wajch foahre, en tjannde ahn, en rande tofoot von aule Städe doahan en tjeeme doa ver ahn aun.</verse>
        <verse osisID='Mark.6.34'>En aus Jesus ütsteajch, sach hee väl Mensche en hee haud Erboarme met ahn <note>am jaumadet äwa ahn</note> ; dan see weare aus Schop, dee tjeenen Hoad ha. En hee funk aun, dee väl too leahre.</verse>
        <verse osisID='Mark.6.35'>En ausset aul lot aune Tiet wea, tjeeme siene Jinje no am en säde: De Uat es eensaum, en daut es aul lot aune Tiet;</verse>
        <verse osisID='Mark.6.36'>loht dee gohne, omm daut see gohne oppem Laund en enne Darpa runt omm en sich Broot tjeepe, dan see ha nuscht too äte.</verse>
        <verse osisID='Mark.6.37'>Oba hee auntwuad en säd too ahn: Jäft jie ahn too äte. En see säde too am: Sull wie hangohne en fe tweehundat Dinoa Broot tjeepe, en ahn too äte jäwe?</verse>
        <verse osisID='Mark.6.38'>Oba hee säd too ahn: Woo väl Brood ha jie? Goht han en seeht no. En aus see nojeseehne haude, säde see: Fief, en twee Fesch.</verse>
        <verse osisID='Mark.6.39'>En hee befool ahn, daut see sich sulle hansate, enn Gruppe, oppem jreenen Grauss.</verse>
        <verse osisID='Mark.6.40'>En see sade sich dohl enn Gruppe von hundat en too feftijch.</verse>
        <verse osisID='Mark.6.41'>Hee nehm de fief Brood en de twee Fesch, tjitjt nopp nom Himmel, säajend en bruak de Brood en jeef de siene Jinja, omm daut see ahn <note>däm Voltj</note> de <note>Brood</note> väaläde; en de twee Fesch vedeeld hee mank aule.</verse>
        <verse osisID='Mark.6.42'>En see aute aula en worde saut.</verse>
        <verse osisID='Mark.6.43'>En see saumelde twalw Haunttjarw voll met <note>Broot</note> Brocke, en vonne Fesch.</verse>
        <verse osisID='Mark.6.44'>En doa weare dee, dee doa von däm Broot jejäte haude, bie fief dusent Maun.</verse>
        <verse osisID='Mark.6.45'>En boold doaropp schetjt hee siene Jinja, emm Schepp too stiee en verrop too foahre aun daut aundre Eewa no Betseeda, bett hee daut Voltj gohne leet.</verse>
        <verse osisID='Mark.6.46'>En aus hee von ahn Aufscheet jenohme haud, jintj hee oppem Boajch, omm too bäde.</verse>
        <verse osisID='Mark.6.47'>En ausset Owent word, wea daut Schepp medden oppem See, en hee auleen oppem Laund.</verse>
        <verse osisID='Mark.6.48'>En aus hee ahn biem Roodle Noot liede sach, dan de Wint wea ahn entjäjen, tjeemt hee omm de veade Nachtwoak no ahn, jegohne oppem See; en hee wull bie ahn vebie gohne.</verse>
        <verse osisID='Mark.6.49'>Oba aus see am sache oppem See gohne, dochte see, dautet een Jespanst es, en schreaje opp;</verse>
        <verse osisID='Mark.6.50'>dan aule sache am en änjste sich. Oba hee räd fuats met ahn en säd too ahn: Siet goots Moots <note>Mootijch</note> , etj sie et; änjst jünt nijch!</verse>
        <verse osisID='Mark.6.51'>En hee steajch bie <note>too</note> ahn emm Schepp, en de Wint läd sich. En see staunde sea äwa aula Moht bie sich selfst en vewundade sich;</verse>
        <verse osisID='Mark.6.52'>dan see weare derjch de Brood nijch vestendijch jeworde, dan äare Hoate weare vehoat.</verse>
        <verse osisID='Mark.6.53'>En aus see äwajefoare weare, tjeeme see no daut Laund Jenetsaret en läde aun.</verse>
        <verse osisID='Mark.6.54'>En aus see ütem Schepp jestäje weare, fuats tjannde see am,</verse>
        <verse osisID='Mark.6.55'>en rande enn jane gaunse Ommjäajend en funge aun, de Kranke oppe Bade doa han too brinje, woa see heade, daut hee doa wea.</verse>
        <verse osisID='Mark.6.56'>En wuaemma hee enne Darpa oda Städa oda oppem Laund tjeem, läde see de Kranke oppe Moatjtplautze han en bedde am, daut see bloos dän Soom von sien Tjleet kunne aunschiare; en soo väl aus am aunschiade, worde jesunt. {4Mos.15,37-38}</verse>
      </chapter>
      <chapter osisID='Mark.7'>
        <verse osisID='Mark.7.1'>En donn vesaumlde sich omm am de Farisäa en atelje Schreftjeleade, dee von Jerusalem jekohme weare;</verse>
        <verse osisID='Mark.7.2'>en aus see atelje von siene Jinja sache met onnreine, daut heet met nijch jewoschne Henj Broot äte,</verse>
        <verse osisID='Mark.7.3'>[dan de Farisäa en aule Jude äte nijch, bott see sich eascht gruntlijch de Henj jewosche ha, enn däm see de Ellteste äare Väaschrefte hoole;</verse>
        <verse osisID='Mark.7.4'>en wann see vom Moatjtplautz kohme, äte see nijch, bott see sich eascht jewosche ha; en väl aundret es, waut see hoole motte: Daut wausche von Kuffels en Krucke <note>Jefässe</note> en Messintj Jefässe en Desche <note>Deschloaga</note> ],</verse>
        <verse osisID='Mark.7.5'>en de Farisäa en Schreftjeleade fruage am: Wuaromm waundle diene Jinja nijch no de Ellteste äare Väaschrefte, oba äte daut Broot met onnreine Henj?</verse>
        <verse osisID='Mark.7.6'>Oba hee auntwuad en säd too ahn: Too rajcht haft Jesaja äwa jünt Heijchla jeprofezeit, soo ausset jeschräwe steit: „Dit Voltj eat mie met äare Leppe, oba äa Hoat es wiet auf von mie.</verse>
        <verse osisID='Mark.7.7'>Oba vejäfs eare see mie, enn däm see Menschefäaschrefte leahre“. {Jes.29.13}</verse>
        <verse osisID='Mark.7.8'>Jie ha Gottes Jeboote velohte, jie hoole Mensche äare Väaschrefte faust, (daut wausche von Krucke en Kuffels, en väl aundret doo jie).</verse>
        <verse osisID='Mark.7.9'>En hee säd too ahn: Jeschetjt ha jie daut Jeboot Gottes oppjehowe, doamet jie jüne Väaschrefte hoole tjenne.</verse>
        <verse osisID='Mark.7.10'>Dan Mooses haft jesajcht: „Ea dien Voda en diene Mutta!“ {2Mos.20,12} en: „Wäa äwa Voda oda Mutta flätjt <note>veachte</note> , saul dootjemoakt woare“. {2Mos.21,17}</verse>
        <verse osisID='Mark.7.11'>Oba jie saje: Wann een Mensch tom Voda oda too de Mutta sajcht: Korban <note>daut es Gow, oda Opfagow</note> es daut, wautemma die von mie too goot kohme kunn;</verse>
        <verse osisID='Mark.7.12'>en jie lohte am nuscht mea fe sienem Voda oda siene Mutta doone,</verse>
        <verse osisID='Mark.7.13'>enn däm jie daut Wuat Gottes too nuscht jemoakt habe derjch jüne Väaschrefte, dee jie wieda jejäwt <note>äwaleewat</note> ha; en väl däm Änlijchet <note>väl aundret</note> doo jie.</verse>
        <verse osisID='Mark.7.14'>En aus hee daut Voltj wada no sich jeroopt haud, säd hee too ahn: Horjcht mie aula en vestoht!</verse>
        <verse osisID='Mark.7.15'>Doa es nuscht, waut von bute emm Mensch enenn jeit, daut am veonnreinje kaun, oba waut von am ütjeit, daut esset, waut däm Mensch veonnreinijcht.</verse>
        <verse osisID='Mark.7.16'>Wann wäa Uhre haft tom heare, dee hea!</verse>
        <verse osisID='Mark.7.17'>En aus hee vom Voltj wajch jintj en enn een Hüs enenn tjeem, fruage siene Jinja am wäajen daut Jlitjniss.</verse>
        <verse osisID='Mark.7.18'>En hee säd too ahn: Se jie uck soo onvestendijch? Bejriep jie nijch, daut aules, waut von bute emm Mensch enenn jeit, kaun am nijch veonnreinje?</verse>
        <verse osisID='Mark.7.19'>Dan daut jeit nijch enn sien Hoat enenn, oba em Buck, en dan ütem Tjarpa rüt, enn däm soo aulet Äte rein woat.</verse>
        <verse osisID='Mark.7.20'>Oba hee säd: Waut ütem Mensch rüt jeit, daut veonnreinijcht däm Mensch.</verse>
        <verse osisID='Mark.7.21'>Dan von benne ütem Mensche Hoat kohme schlajchte <note>beese</note> Jedanke, Eehebruch, Hurarie, Mord,</verse>
        <verse osisID='Mark.7.22'>Stälsucht, Jiets, Booshauft, Lest, lostje Jedanke, en beeset Uag, Lestre, Stoltheit, Dommheit;</verse>
        <verse osisID='Mark.7.23'>aul dise beese Dinje kohme von benne rüt en veonnreinje dän Mensch.</verse>
        <verse osisID='Mark.7.24'>En hee stund von doa opp en jintj no de Jäajend von Tierus en Siedoon; en aus hee enn een Hüs enenn jekohme wea, wull hee, dautet tjeena weete sull; en hee kunn nijch vestoake senne <note>bliewe</note> .</verse>
        <verse osisID='Mark.7.25'>Oba sooboolt head eene Frü von am, äare tjliene Dochta haud eenen onnreinen Jeist, see tjeem en voll am verre Feet;</verse>
        <verse osisID='Mark.7.26'>oba de Frü wea eene Griejchen, enne Sierean - Feniesea von Jeburt; en see bedd am, daut hee dän Demon üt <note>von</note> äare Dochta rüt dreef.</verse>
        <verse osisID='Mark.7.27'>Oba [Jesus] säd too äa: Loht de Tjinja eascht saut woare, dan daut es nijch goot, daut Broot vonne Tjinja too näme en daut de Hunj hanschmiete.</verse>
        <verse osisID='Mark.7.28'>Oba see auntwuad en säd too am: Jo, Harr, en doch äte de Hunj unjrem Desch vonne Tjinja äare Tjreemels.</verse>
        <verse osisID='Mark.7.29'>En hee säd too äa: Omm dien Wuat haulwe goh han; de Demon es üt <note>von</note> diene Dochta rüt jefoahre.</verse>
        <verse osisID='Mark.7.30'>En see jintj nohüs en funk däm Demon ütjefoare en de Dochta oppem Bad lidje.</verse>
        <verse osisID='Mark.7.31'>En wada jintj hee wajch üt de Tierus Jäajend en hee tjeem derjch Siedoon aum galiläaschen See, medden derjch de Jäajend Dekapolis.</verse>
        <verse osisID='Mark.7.32'>En see brinje no am eenen Doofen <note>Maun</note> , dee schwoa räd, en bedde am, daut hee am de Haunt oppläd.</verse>
        <verse osisID='Mark.7.33'>En hee nehm am auntsied vom Voltj, läd siene Finja enn siene Uhre; en speajch, en read siene Tung aun;</verse>
        <verse osisID='Mark.7.34'>en tjitjt nom Himmel, hee vesefzt en säd too am: Häfata! Daut es: Moak die op!</verse>
        <verse osisID='Mark.7.35'>En platzlijch weare siene Uhre opjemoakt, en daut Jespaun von siene Tung wea jeleest, en hee kunn rejchtijch räde.</verse>
        <verse osisID='Mark.7.36'>En hee befool ahn, daut see dit tjeenem saje sulle. Oba omm soomea hee ahn daut vebod, soo väl mea muake see daut bekaunt;</verse>
        <verse osisID='Mark.7.37'>en äwa aule Moot weare see erstaunt en säde: Hee haft aules goot jemoakt; hee moakt uck daut de Doowe heare, uck de Stomme räde tjeene.</verse>
      </chapter>
      <chapter osisID='Mark.8'>
        <verse osisID='Mark.8.1'>Enn jane Doag, aus wada väl Voltj doa wea en nuscht too äte haude, roopt hee siene Jinja no sich en säd too ahn:</verse>
        <verse osisID='Mark.8.2'>Etj sie ennalijch trüarijch äwa dit Voltj, dan aul dree Doag send dee bie mie en ha nuscht too äte;</verse>
        <verse osisID='Mark.8.3'>en wann etj dee soo nohüs gohne loht, ohne daut see jejäte ha, soo woare see hinjawäajes veschmachte; dan atelje von ahn send von wiet jekohme.</verse>
        <verse osisID='Mark.8.4'>En siene Jinja auntwuade am: Wua häa woat <note>kaun</note> irjent wäa dise hia enne Wiest tjenne met Broot saut moake?</verse>
        <verse osisID='Mark.8.5'>En hee fruach ahn: Woo väl Brood ha jie? Oba see säde: Säwen.</verse>
        <verse osisID='Mark.8.6'>En hee befool daut Voltj, sich oppe Ead dohl too sate. En hee nauhm de säwen Brood, dankt en bruak dee twei en gauf dee de Jinje, omm daut see väaläde <note>ütdeelde</note> ; en see läde daut däm Voltj väa <note>han</note> .</verse>
        <verse osisID='Mark.8.7'>En see haude een poa tjliene Fesch; en aus hee dee jesäajend haud, leet hee uck diese väalaje.</verse>
        <verse osisID='Mark.8.8'>Oba see aute en worde saut; en see hoowe de äwajebläwne Brocke opp, säwen Tjarw voll.</verse>
        <verse osisID='Mark.8.9'>Oba doa weare [dee, jejäte haude] bie veea Dusent; en hee leet ahn gohne.</verse>
        <verse osisID='Mark.8.10'>En sooboold steajch hee met siene Jinja emm Schepp en tjeem enn de Jäajend von Dalmanuta.</verse>
        <verse osisID='Mark.8.11'>En de Farisäa tjeeme rüt en funge aun, met am too striede, doamet see, omm am too veseatje sochte, velange von am een Teatjen vom Himmel.</verse>
        <verse osisID='Mark.8.12'>En enn sienem Jeist sefzt hee en säd: Waut seatjt dit Jeschlajcht een Teatjen? Woahrhauft, saj etj jünt: Wann disem Jeschlajcht een Teatjen jejäft woat!</verse>
        <verse osisID='Mark.8.13'>En hee veleet ahn, steajch wada enn daut Schepp en fuah aun daut aundre Eewa.</verse>
        <verse osisID='Mark.8.14'>En see vegaute Brood met too näme, en haude nuscht bie sich oppem Schepp aus bloos een Broot.</verse>
        <verse osisID='Mark.8.15'>En hee befool ahn en säd: Pausst opp, heed jünt fe de Farisäa äa Süadäjch en Heroodes sien Süadäjch.</verse>
        <verse osisID='Mark.8.16'>En see äwaläde unjaenaunda [en säde]: Wiel wie tjeine Brood ha.</verse>
        <verse osisID='Mark.8.17'>En aus Jesus daut ertjand, säd hee too ahn: Waut äwalaje jie, wiel jie tjeine Brood habe? Bejriep jie noch nijch en vestoh jie uck nijch? Ha jie jun Hoat [noch] soo vehoat?</verse>
        <verse osisID='Mark.8.18'>Jie ha Uage en seene nijch? En jie ha Uhre en heare nijch? En jie bedentje uck nijch?</verse>
        <verse osisID='Mark.8.19'>Aus etj de fief Brood mank de fief dusent bruak, woo väl Haunttjarw met Tjreemels saumeld jie toop? See säde too am: Twalw.</verse>
        <verse osisID='Mark.8.20'>Oda aus dee säwen mank dee veea dusent, woo väl Tjarw voll met Tjreemels, ha jie toop jesaumelt? Oba see säde: Säwen.</verse>
        <verse osisID='Mark.8.21'>En hee säd too ahn: Woo, vestoh jie nijch?</verse>
        <verse osisID='Mark.8.22'>En hee tjeemt no Betseeda; en see brinje am eenen Blinjen en bedde am, daut hee am sull aunreare.</verse>
        <verse osisID='Mark.8.23'>En hee foot däm Blinjen aune Haunt en leid am ütem Darp rüt, en aus hee enn siene Uage jespäje haud, läd hee am de Henj opp en fruach am, auf hee waut seene kunn.</verse>
        <verse osisID='Mark.8.24'>En hee tjitjt opp en säd: Etj seeh de Mensche, dee aus Beem romm gohne.</verse>
        <verse osisID='Mark.8.25'>Donn läd hee wada de Henj opp siene Uage, en hee sach dietlijch <note>kloa</note> , en hee wea wada gauns jeheelt, en sach aules kloa.</verse>
        <verse osisID='Mark.8.26'>En hee schetjt am no sien Hüs en säd: Goh nijch enn daut Darp enenn, [saj daut uck tjeinem emm Darp].</verse>
        <verse osisID='Mark.8.27'>En Jesus jintj met siene Jinja rüt enne Darpa bie Siseräa Filippi. En hinjawäajes fruach hee siene Jinja en säd too ahn: Wäa saje de Mensche, dee etj sie?</verse>
        <verse osisID='Mark.8.28'>Oba see auntwuade am en säde: Jehaun de Taufa; en aundre: Elia; oba aundre: Eena vonne Profeete.</verse>
        <verse osisID='Mark.8.29'>En hee fruach ahn: Oba jie, wäa saj jie, daut etj sie? Oba Peeta auntwuad en säd too am: Dü best de Tjristus.</verse>
        <verse osisID='Mark.8.30'>En hee woarnd ahn, daut see tjeenem von am saje sulle.</verse>
        <verse osisID='Mark.8.31'>En hee funk aun, ahn too leahre, daut de Menschesän väl liede en mott vonne Ellteste en Huagapriesta en Schreftjeleade veschmäte woare, en daut hee dootjemoakt woat en no dree Doag oppstohne mott.</verse>
        <verse osisID='Mark.8.32'>En hee räd daut Wuat openboa. En Peeta nauhm am besied en funk aun am too stroofe <note>schelle</note> .</verse>
        <verse osisID='Mark.8.33'>Oba hee dreid sich omm, en aus hee siene Jinje sach, stroft hee Peeta, en säd: Goh hinja mie, Soton! Dan dü dentjst nijch jeistlijch <note>soo aus Gott</note> , oba menschlijch.</verse>
        <verse osisID='Mark.8.34'>En aus hee daut Voltj met siene Jinje no sich jeroopt haud, säd hee too ahn: Wäaemma mie nofolje well, saj <note>veleaj</note> sich von sich selfst auf en nämt sien Tjriez opp sich en foljt mie no.</verse>
        <verse osisID='Mark.8.35'>Dan wäaemma sien Läwe rade well, woatet veleare; oba wäa sien Läwe veleare woat omm mienet- en daut Evanjeelium wäajen, woatet rade.</verse>
        <verse osisID='Mark.8.36'>Dan waut woatet eenem Mensch nutse, wann hee de gaunse Welt jewennt en am daut wudd siene Seel koste?</verse>
        <verse osisID='Mark.8.37'>Dan waut woat een Mensch aus tusch Jeld jäwe fe siene Seel?</verse>
        <verse osisID='Mark.8.38'>Dan wäaemma sich fe mie en miene Wead schäme mank <note>unja</note> disem eehebräatjarischem en sindjem Jeschlajcht, fe däm woat sich uck de Menschesän schäme, wann hee kohme woat enn sien Voda siene Harlijchtjeit met siene heilje Enjel.</verse>
      </chapter>
      <chapter osisID='Mark.9'>
        <verse osisID='Mark.9.1'>En hee säd too ahn: Woahrhauft, saj etj jünt: Doa send eenje von dee, dee hia stohne, dee dän Doot nijch schmatje woare, bott see daut Ritj Gottes, enn Krauft ha kohme seene.</verse>
        <verse osisID='Mark.9.2'>En no sass Doag nehmt Jesus dän Peeta en däm Jakobus en Jehaun met en leid dän opp eenen huagen Boajch besonda <note>fe sich</note> auleen. En hee word ver ahn vewaundelt;</verse>
        <verse osisID='Mark.9.3'>en siene Tjleeda worde jlenzend, sea witt [aus Schnee], soo aus tjeen Wauscha oppe Ead witt moake kaun.</verse>
        <verse osisID='Mark.9.4'>En doa tjeem no ahn Elia met Mooses, en see unjahilde sich met Jesus.</verse>
        <verse osisID='Mark.9.5'>En Peeta fong aun en säd too Jesus: Rabi, dit es goot, daut wie hia send; en loht ons dree Zelte moake, die eene en Mooses eene en Elia eene.</verse>
        <verse osisID='Mark.9.6'>Dan hee wisst nijch, waut hee saje sull, dan see haude [weare voll] Angst.</verse>
        <verse osisID='Mark.9.7'>En doa tjeem eene Woltj, dee ahn bedatjt {aus Mat.17,5} <note>aus een Schaute</note> ; en eene Stemm tjeem üte Woltj: Disa es mien leefsta Sän, am horjcht.</verse>
        <verse osisID='Mark.9.8'>En platzlijch, aus see sich ommsache, sache see tjeenem mea, bloos Jesus auleen bie ahn <note>sich</note> .</verse>
        <verse osisID='Mark.9.9'>Oba aus see vom Boajch rauf tjeeme, befool hee ahn, daut see tjeenem vetale sulle, waut see jeseehne haude, bott de Menschesän von de Doodes oppjestohne es.</verse>
        <verse osisID='Mark.9.10'>En see behilde daut Wuat, enn däm see sich unjaenaunda fruage: Waut es daut: Ütem Doot oppstohne?</verse>
        <verse osisID='Mark.9.11'>En see fruage am en säde: Wuaromm saje de Schreftjeleade, daut Elia eascht kohme mott?</verse>
        <verse osisID='Mark.9.12'>Oba hee auntwuad en säd too ahn: Eascht tjeemt zwoa Elia en stalt aule Dinje wada hea; en soo aus äwa däm Menschesän jeschräwe steit, daut hee väl liede en fe nuscht jeacht saul woare.</verse>
        <verse osisID='Mark.9.13'>Oba etj saj jünt, daut uck Elia jekohme es, en see ha am jedohne, wautemma see wulle, soo ausset äwa am jeschräwe steit.</verse>
        <verse osisID='Mark.9.14'>En aus hee no de Jinja tjeem, sach hee väl Voltj omm ahn, en Schreftjeleade, dee sich met ahn streede.</verse>
        <verse osisID='Mark.9.15'>En sooboolt, aus daut Voltj am sach, vewundade see sich sea; en see rande no am en bejreesste am.</verse>
        <verse osisID='Mark.9.16'>En hee fruach ahn: Äwa waut streed jie jünt met an?</verse>
        <verse osisID='Mark.9.17'>En eena ütem Voltj auntwuad am: Leahra, etj ha mien Sän no die jebrocht, dee eenen stommen Jeist haft;</verse>
        <verse osisID='Mark.9.18'>en wuaemma hee am toohoole tjrijcht, schmit hee am han, en hee schümt en tjnirscht met siene Täne, en woat stiew. En etj säd too diene Jinja, daut see ahm üt driewe sulle, en see kunne daut nijch.</verse>
        <verse osisID='Mark.9.19'>Oba hee auntwuad ahn en säd: O onnjleewjet Jeschlajcht! Bott wann saul etj bie jünt senne? Bott wann saul etj jünt vedroage? Brinjt am no mie.</verse>
        <verse osisID='Mark.9.20'>En see brochte am no am [Jesus]. En aus hee am sach, schmeet de Jeist am han; en hee voll oppe Ead en tjrelld sich en schümt ütem Mül.</verse>
        <verse osisID='Mark.9.21'>En hee fruach sien Voda: Woo lange Tiet esset, dautet met am soo es? Oba hee säd: Von Tjint aun;</verse>
        <verse osisID='Mark.9.22'>en foaken haft hee am emm Fia jeschmäte en emm Wota, omm am ommtobrinje; oba wann dü irjentwaut doone kaunst, soo erboarm die äwa ons en halp ons!</verse>
        <verse osisID='Mark.9.23'>Oba Jesus säd too am: Daut „wan dü kaunst“ es, wann dü jleewe kaunst; däm Jleewjen es aules mäajlijch.</verse>
        <verse osisID='Mark.9.24'>En platzlijch schreajch däm Tjint sien Voda en säd [unja Trohne]: Etj jleew; halp mienen Onngloowe!</verse>
        <verse osisID='Mark.9.25'>Oba aus Jesus sach, dautet Voltj toop rand, bedwung hee dän onnreinen Jeist, enn däm hee am säd: Dü stomma en doofa Jeist, etj befäl die; foah von am üt en foah niemols mea enn am.</verse>
        <verse osisID='Mark.9.26'>En hee schreajch en reet am sea han enn häa en fuah rüt; en hee <note>daut Tjint</note> wea aus Doot, soo daut de meiste säde: Hee es jestorwe.</verse>
        <verse osisID='Mark.9.27'>Oba Jesus nauhm am aune Haunt en rejcht am opp; en hee stund opp.</verse>
        <verse osisID='Mark.9.28'>En aus hee enn een Hüs jegohne wea, fruage am siene Jinja oppoat: Wuaromm kunn wie am nijch rüt driewe?</verse>
        <verse osisID='Mark.9.29'>En hee säd too ahn: Dise Oat kaun derjch nuscht ütfoahre, aus blooss derjch Jebäd en Fauste.</verse>
        <verse osisID='Mark.9.30'>En see jinje von doa wajch en jinje derjch Galiläa; en hee wull nijch, dautet irjent wäa weete sull.</verse>
        <verse osisID='Mark.9.31'>Dan hee leahd siene Jinja en säd too ahn: De Menschesän woat enn Mensche Henj ütjeleewat woare, en see woare am doot moake; en no däm hee ommjebrocht worde es, woat hee no drei Doag oppstohne.</verse>
        <verse osisID='Mark.9.32'>Oba see vestunde de Räd nijch en enjste sich, am too froage.</verse>
        <verse osisID='Mark.9.33'>En hee tjeem no Kapernaum, en aus hee em Hüs wea, fruach hee ahn: Waut ha jie oppem Wajch behaundelt?</verse>
        <verse osisID='Mark.9.34'>Oba see weare stell, dan see haude sich hinjawäajes unjaenaunda beräd, wäa de Jratsta es.</verse>
        <verse osisID='Mark.9.35'>En no däm hee sich dohl jesat haud, roopt hee de Twalw; en hee säd too ahn: Wann wäa de Easchta senne well, soo saul hee de Latsta von aule <note>senne</note> en aula <note>äa</note> Deena senne.</verse>
        <verse osisID='Mark.9.36'>En hee nauhm een Tjint en stald daut enn äare Medd; en aus hee daut enn siene Oarms jenohme haud, säd hee too ahn:</verse>
        <verse osisID='Mark.9.37'>Wäaemma eent von soone Tjinja oppnehme woat enn mienem Nome, nehmt mie opp; en wäaemma mie oppnehme woat, nehmt nijch mie opp, oba däm, dee mie jeschetjt haft.</verse>
        <verse osisID='Mark.9.38'>Oba Jehaun auntwuad am en säd: Leahra, wie sache eenem, dee nijch met ons jeit, enn dienem Nome Demone ütdriewe; en wie vebode am, wiel hee nijch met ons jeit.</verse>
        <verse osisID='Mark.9.39'>Oba Jesus säd: Hindat <note>vebeed</note> am nijch, dan doa es tjeena, dee een Wundawoatj enn mienem Nome deit en boold doaropp von mie beeset räde woat;</verse>
        <verse osisID='Mark.9.40'>dan wäa nijch jäajen ons es, es fe ons.</verse>
        <verse osisID='Mark.9.41'>Dan wäaemma jünt een Kuffel Wota too drintje jeft enn mienem Nome, wiel jie Tjristus siene send, woahrhauft, etj saj jünt: Hee woat sien Loon nijch veleare.</verse>
        <verse osisID='Mark.9.42'>En wäaemma eenem disa Tjliene <note>Jerinje</note> , dee aun mie jleewe, oajre {see Mat.18,6-} woat, fe däm wearet bäta, wann een Mälsteen aun sien Hauls jelajcht <note>jehonge wort</note> , en hee emm Mäa jeschmäte wort.</verse>
        <verse osisID='Mark.9.43'>En wann diene Haunt die oajat <note>veüasoakt too sindje</note> , dan schnied de auf. Daut es bäta, aus Tjräpel emm Läwe enenn too gohne, aus met twee Henj enne Hal rauf too foahre, enn daut eewije Fia,</verse>
        <verse osisID='Mark.9.44'>[wua de Worm nijch stoawt en daut Fia niemols üt jeit].</verse>
        <verse osisID='Mark.9.45'>En wann dien Foot die oajat, dan schnied am auf. Daut es bäta, lom emm Läwe enenn too gohne, aus met twee Feet enne Hal jeschmäte woare, [enn daut eewije Fia,</verse>
        <verse osisID='Mark.9.46'>wua äa Worm nijch stoawt en daut Fia nijch ütjeit].</verse>
        <verse osisID='Mark.9.47'>En wann dien Uag die oajat, dan rietet üt. Daut es fe die bäta, met eenem Uag enn Gott sien Ritj enenn too gohne, aus met twee Uage emm Halenfia jeschmäte too woare,</verse>
        <verse osisID='Mark.9.48'>wua de Worm nijch stoawt en daut Fia niemols ütjeit.</verse>
        <verse osisID='Mark.9.49'>Dan jieda eena woat met Fia jesollte woare, en jieda Schlachtopfa woat met Solt jesollte woare.</verse>
        <verse osisID='Mark.9.50'>Daut Solt es goot; oba wann daut Solt sien Jeschmack veloare haft <note>nijch soltijch jeworde es</note> , met waut well jie daut solte <note>Jeschmack biebrinje</note> ? Hat Solt enn jünt selfst en siet enn Fräd unjaenaunda.</verse>
      </chapter>
      <chapter osisID='Mark.10'>
        <verse osisID='Mark.10.1'>En hee jintj von doa en tjeemt enn de Jäajend von Judäa en aun jansieds vom Jordan. En wada tjeemt väl Voltj toop, no am, en soo aus hee jewant wea, leahd hee ahn wada.</verse>
        <verse osisID='Mark.10.2'>En donn tjeeme Farisäa en fruage am: Esset eenem Maun erlaubt, siene Frü too entlohtne? Enn däm see am vesochte.</verse>
        <verse osisID='Mark.10.3'>Oba hee auntwuad en säd too ahn: Waut haft Mooses jünt befoole?</verse>
        <verse osisID='Mark.10.4'>Oba see säde: Mooses haft et erlaubd, eenen Scheidebreef too schriewe en äa too entlohte.</verse>
        <verse osisID='Mark.10.5'>En Jesus auntwuad en säd too ahn: Wäajen jüne hoade Hoats haft hee jünt dit Jeboot jeschräwe;</verse>
        <verse osisID='Mark.10.6'>oba von Aunfank de Erschaufung muak Gott <note>ahn</note> Maun en Wief.</verse>
        <verse osisID='Mark.10.7'>„Doaromm woat een Mensch sien Voda en siene Mutta velohte en sienem Wief aunhenje,</verse>
        <verse osisID='Mark.10.8'>en daut woare de twee een Fleesch senne“; {1Mose2,24} aulsoo send see nijch mea twee, oba een Fleesch.</verse>
        <verse osisID='Mark.10.9'>Waut Gott toop jefeaht haft, saul de Mensche nijch üteneen riete.</verse>
        <verse osisID='Mark.10.10'>En emm Hüs fruage am de Jinja wada doaäwa;</verse>
        <verse osisID='Mark.10.11'>en hee säd too ahn: Wäaemma sich von siene Frü scheede deit en eene aundre friee woat, bejeit een Eehebrätje jäajen äa.</verse>
        <verse osisID='Mark.10.12'>En wann eene Frü sich von äarem Maun scheide deit en eenen aundren friee woat, soo bejeit see een Eehebrätje.</verse>
        <verse osisID='Mark.10.13'>En see brochte Tjinja no am, omm daut hee ahn aunschiere sull. Oba de Jinja wäade dän, de dee brochte.</verse>
        <verse osisID='Mark.10.14'>Oba aus Jesus daut sach, wea hee onntofräd en säd too ahn: Loht de Tjinja no mie kohme en wäat ahn nijch, dan fe soone es daut Ritj Gottes.</verse>
        <verse osisID='Mark.10.15'>Woahrhauft, etj saj jünt: Wäaemma daut Ritj Gottes nijch soo aunnehme woat aus een Tjint, woat nijch doa enenn kohme.</verse>
        <verse osisID='Mark.10.16'>En hee nehm dee enn siene Oarms, läd de Henj opp ahn en säajend ahn.</verse>
        <verse osisID='Mark.10.17'>En aus hee oppem Wajch rüt jintj, rand eena no am, voll ver am oppe Tjnee en fruach am: Gooda Leahra, waut saul etj doone, omm daut etj eewijet Läwe oawe kaun?</verse>
        <verse osisID='Mark.10.18'>Oba Jesus säd too am: Waut nanst dü mie goot? Tjeena es goot aus bloos Eena, Gott.</verse>
        <verse osisID='Mark.10.19'>Dü weetst de Jeboote: „Dü saust nijch dootmoake; dü saust nijch Eehe bräatje; dü saust nijch stäle; dü saust nijch faulschet Zeijniss jäwe; dü saust nijch tüaleide <note>beschummle</note> , eare dienen Voda en diene Mutta“.</verse>
        <verse osisID='Mark.10.20'>Oba hee auntwuad en säd too am: Leahra, daut ha etj aules jehole von miene Jügent aun.</verse>
        <verse osisID='Mark.10.21'>Oba Jesus tjitjt am aun, leewd am en säd too am: Die fellt Eent; goh han, vetjeep, waut emma dü hast, en jeef de Oama daut, en dü woascht een Schats em Himmel ha, en kohm, [nehm daut Tjriez opp die] en folj mie no.</verse>
        <verse osisID='Mark.10.22'>Oba hee jintj, bedretjt äwa de Wead, trüarijch wajch, dan hee haud väl Habgoot.</verse>
        <verse osisID='Mark.10.23'>En Jesus Tjitjt sich romm en säd too siene Jinja: Woo schwoa woare dee, dee doa Ritjdom ha, enn daut Ritj Gottes enenn gohne.</verse>
        <verse osisID='Mark.10.24'>Oba de Jinja weare erstaunt äwa siene Wead. Oba Jesus auntwuad wada en säd too ahn: Tjinja, woo schwoa esset, daut dee, dee doa opp Ritjdom vetrüe, enn daut Ritj Gottes enenn gohne.</verse>
        <verse osisID='Mark.10.25'>Daut es leijchta, daut een Kameel derjch daut Noteluag jeit, aus daut een Ritja enn daut Gottesritj enenn jeit.</verse>
        <verse osisID='Mark.10.26'>Oba see weare buta Moot erstaunt en säde too enaunda: En wäa kaun dan jerat woare?</verse>
        <verse osisID='Mark.10.27'>Oba Jesus tjitjt ahn aun en säd: Bie Mensche esset ommäajlijch, oba nijch bie Gott, dan bie Gott send aule Dinje mäajlijch.</verse>
        <verse osisID='Mark.10.28'>Peeta fong aun, too am too saje: Tjitj, wie ha aules velohte en send die nojefoljt.</verse>
        <verse osisID='Mark.10.29'>Jesus auntwuad en säd: Woahrhauft, etj saj jünt: Doa es tjeina, de Hüs oda Breeda oda Sestre oda Mutta oda Voda [oda Wief] oda Tjinja oda Laund velohte haft omm mienet en omm daut Evanjeelium haulwe,</verse>
        <verse osisID='Mark.10.30'>dee nijch hunndatmol soo väl tjriee woat, nu enn dise Tiet Hiesa en Breeda en Sestre en Muttasch en Vodasch en Tjinja en Laund met Vefoljung, en enne kohmende Tiet, daut eewijet Läwe.</verse>
        <verse osisID='Mark.10.31'>Oba väle Easchte woare de Latste, en de Latste de Easchte senne.</verse>
        <verse osisID='Mark.10.32'>Oba see weare oppem Wajch enopp no Jerusalem, en Jesus jintj ver ahn; en see erschratjte <note>ängste</note> sich, enn däm see am nofoljde, haude see Angst. En hee nehm wada de Twalw no sich en funk aun, ahn too saje, waut met am passeare sull:</verse>
        <verse osisID='Mark.10.33'>Tjitjt, wie gohne enopp no Jerusalem, en de Menschesän woat de Huagapriesta en de Schreftjeleade ütjeleewat woare; en see woare am tom Doot veuadeele en woare am aune Heide ütleewre <note>äwajäwe</note> ;</verse>
        <verse osisID='Mark.10.34'>en see woare am vespotte en am aunspiee en am schlohne en am dootmoake; en no dree Doag woat hee oppstohne.</verse>
        <verse osisID='Mark.10.35'>En donn tjeeme no am Jakobus en Jehaun, däm Tsebedäus siene Säns, en säde too am: Leahra, wie welle, daut dü fe ons deist, omm wautemma wie die bedde woare.</verse>
        <verse osisID='Mark.10.36'>Oba hee säd too ahn: Waut well jie, daut etj fe jünt doone saul?</verse>
        <verse osisID='Mark.10.37'>Oba see säde too am: Jeff ons, daut wie eena aun diene Rajchte en eena aun diene Lintje sette däawe enn diene Harlijchtjeit.</verse>
        <verse osisID='Mark.10.38'>Oba Jesus säd too ahn: Jie weete nijch, no waut jie bedde. Tje jie dän Drunk <note>Tjeljch</note> drintje, dän etj drintj, oda met de Taufe jetauft woare, met de etj jetauft woa?</verse>
        <verse osisID='Mark.10.39'>Oba see säde too am: Wie tjenne daut. Oba Jesus säd too ahn: Dän Drunk, dän etj drintj, woa jie drintje, en met de Taufe, met de etj jetauft woa, woa jie jetauft woare;</verse>
        <verse osisID='Mark.10.40'>oba daut Sette aun miene Rajchte oda Lintje steit mie nijch too, too vejäwe, oba es fe dee, fe dän dee reed jemoakt send.</verse>
        <verse osisID='Mark.10.41'>En aus de Tien daut heade, fonge see aun, onnwellijch <note>doll</note> too woare äwa Jakobus en Jehaun.</verse>
        <verse osisID='Mark.10.42'>En aus Jesus ahn no sich jeroopt haud, säd hee too ahn: Jie weete, daut dee, dee aus Harscha äwa de Natsjoone jelle, äwa ahn harsche, en äare groote Jewault äwa ahn eewe.</verse>
        <verse osisID='Mark.10.43'>Oba soo esset nijch unja jünt; oba wäaemma unja jünt groot woare well, saul <note>woat</note> jun Deena senne;</verse>
        <verse osisID='Mark.10.44'>en wäaemma von jünt de Easchta senne well, saul <note>woat</note> fe aule een Tjnajcht senne.</verse>
        <verse osisID='Mark.10.45'>Dan uck de Menschesän es nijch jekohme, omm bedeent too woare, oba omm too deene en sien Läwe too jäwe aus Leesejelt fe väle.</verse>
        <verse osisID='Mark.10.46'>En see kohme no Jieriko. En aus hee üt Jieriko rüt jintj met siene Jinja en väl Voltj, saut däm Timäaus sien Sän, Bartimäus, de Blinja, en prachad aum Wajch.</verse>
        <verse osisID='Mark.10.47'>En aus hee head, dautet Jesus, de Natsareena wea, fung hee aun too schriee en too saje: O Jesus, Doft sien Sän, erboarm die äwa mie!</verse>
        <verse osisID='Mark.10.48'>En väle beschwijchte am, daut hee stell senne sull; oba hee schreajch noch dolla: Doft sien Sän, erboarm die äwa mie!</verse>
        <verse osisID='Mark.10.49'>En Jesus bleef stohne en leet am roope: En see roopte dän Blinjen en säde too am: Sie mootijch; stoh opp, hee roopt die!</verse>
        <verse osisID='Mark.10.50'>Hee oba schmeet sien Tjleet auntsied, sprung opp en tjeem no Jesus.</verse>
        <verse osisID='Mark.10.51'>En Jesus fong aun en säd too am: Waut west dü, daut etj fe <note>aun</note> die doone saul? Oba de Blinja säd too am: Rabunie <note>Meista</note> , daut etj seenent woa.</verse>
        <verse osisID='Mark.10.52'>Oba Jesus säd too am: Goh han, dien Gloowe haft die jeheelt <note>jerat</note> . En sooboolt kunn hee seene en foljd am oppem Wajch no.</verse>
      </chapter>
      <chapter osisID='Mark.11'>
        <verse osisID='Mark.11.1'>En aus see dijchta no Jerusalem, Betfage en Betanean kohme, jäjenäwa däm Eeljboajch, schetjt hee twee von siene Jinja</verse>
        <verse osisID='Mark.11.2'>en säd too ahn: Goht han enn daut Darp, daut jünt jäjenäwa lijcht; en sooboolt, wann jie doa enenn kohme, woa jie een Falm aunjebunge finje, opp däm noch tjeen Mensch jesäte haft; leest daut looss en brinjt daut häa.</verse>
        <verse osisID='Mark.11.3'>En wann irjent wäa too jünt sajcht: Wuaromm doo jie daut? Dan sajcht: De Harr bruckt daut; en fuats schetjt hee daut hiahäa.</verse>
        <verse osisID='Mark.11.4'>Oba see jinje han en funge een Falm aunjebunge aune Däa, bute aune Gauss; en see binje daut looss.</verse>
        <verse osisID='Mark.11.5'>En atelje von dee, dee doa stunde, säde too ahn: Waut doo jie, daut jie daut Falm loosbinje?</verse>
        <verse osisID='Mark.11.6'>Oba see säde too ahn, soo aus Jesus jesajcht haud. En see leete ahn gohne.</verse>
        <verse osisID='Mark.11.7'>En see brochte daut Falm no Jesus en läde äare Tjleeda doa nopp, en hee sad sich doa nopp.</verse>
        <verse osisID='Mark.11.8'>Oba väle spreede äare Tjleeda üt oppem Wajch; aundre schneede Asta vonne Beem [en streide dee oppem Wajch];</verse>
        <verse osisID='Mark.11.9'>en dee verrop- en hinjaraun- jinje, schreaje: Hoosiauna! Jesäajent es, dee doa emm Harr sien Nome tjeemt! {Ps. 118,25.26}</verse>
        <verse osisID='Mark.11.10'>Jesäajent es ons Voda Doft sien kohmendet Ritj! Hoosiauna enne Hejcht <note>emm Hejchsten</note> !</verse>
        <verse osisID='Mark.11.11'>En hee tjeem enn Jerusalem enenn en jintj emm Tempel; en aus hee äwa aules ommhäa jetjitjt haud, jintj hee, doa daut aul lot aune Tiet wea, met de Twalw rüt no Betanean.</verse>
        <verse osisID='Mark.11.12'>En aum näajsten Dach, aus see von Betanean wajch jegohne weare, hungad am.</verse>
        <verse osisID='Mark.11.13'>En aus hee von wiet een Fiejeboom sach, de Bläda haud, jintj hee han, auf hee fleijcht irjent waut <note>Frucht</note> aun am finjt; en aus hee no am tjeem, fung hee nuscht buta Bläda, dan daut wea nijch de Tiet fe Fieje.</verse>
        <verse osisID='Mark.11.14'>En hee fong aun en säd too am <note>tom Boom</note> : Niemols mea saul irjent wäa enn Eewijchtjeit von die Frucht äte! En siene Jinja heade daut.</verse>
        <verse osisID='Mark.11.15'>En see kohme no Jerusalem. En aus hee em Tempel enenn jegohne wea, funk hee aun rüt too joage, dee emm Tempel koffte en vekoffte; en de Jeldwatjsla äare Desche en de Beintje de Düwe vekoffte schmeet hee omm.</verse>
        <verse osisID='Mark.11.16'>En hee erlaubd nijch, daut irjentwäa een Jefäss derjchem Tempel druag.</verse>
        <verse osisID='Mark.11.17'>En hee leahd en säd too ahn: Steitet nijch jeschräwe: „Mien Hüs woat een Bädhüs jenant woare fe aule Natsjoone“? {Jes.56,7} „Oba jie ha daut too eene Reibaheel jemoakt”. {Jer.7,11}</verse>
        <verse osisID='Mark.11.18'>En de Huagapriesta en de Schreftjeleade heade daut en sochte, woo see am kunne ommbrinje; dan see änjste sich fe am, wiel daut gaunse Voltj sea erstaunt wea äwa siene Leah.</verse>
        <verse osisID='Mark.11.19'>En ausset Owent jeworde wea, jintj hee üte Staut rüt.</verse>
        <verse osisID='Mark.11.20'>En aus see tiedijch zemorjest vebie jinje, sache see dän Fiejeboom vedräjcht vonne Wartle aun.</verse>
        <verse osisID='Mark.11.21'>En Peeta docht doaraun en säd too am: Rabi, tjitj, de Fiejeboom, dän dü vedaume deedst, es vedräjcht.</verse>
        <verse osisID='Mark.11.22'>En Jesus auntwuad en säd too am: Hat Gloowe aun Gott.</verse>
        <verse osisID='Mark.11.23'>Woahrhauft saj etj jünt: Wäaemma too disem Boajch saje woat: Woa oppjehowe en em Mea jeschmäte! En nijch twiewle woat enn sienem Hoat, oba jleeft, daut woat passeare, waut hee sajcht, daut woat hee tjriee.</verse>
        <verse osisID='Mark.11.24'>Doaromm saj etj jünt: Aules, omm waut emma jie bäde en bedde, jleeft, daut jie daut tjrieje woare en daut woat jünt woare <note>jie tjrieje</note> .</verse>
        <verse osisID='Mark.11.25'>En wann jie em Jebäd stohne, soo vejäwt, wann jie waut jäajen irjent wäm habe, omm daut jünt jun Voda, dee enne <note>emm</note> Himmel es, jünt jüne Fäla vejäwt.</verse>
        <verse osisID='Mark.11.26'>Oba wann jie nijch vejäwe, dan woat jun Voda, dee enne <note>emm</note> Himmel es, jünt uck nijch jüne Fäla vejäwe.</verse>
        <verse osisID='Mark.11.27'>En see tjeeme wada no Jerusalem. En aus hee em Tempel ommhäa jintj, tjeeme de Huagapriesta en de Schreftjeleade en de Elltesta no am</verse>
        <verse osisID='Mark.11.28'>en säde too am: Enn wäm siene Vollmacht deist dü dit <note>dise Dinje</note> ? En wäa haft die dise Vollmacht jejäft, daut dü dit deist?</verse>
        <verse osisID='Mark.11.29'>Oba Jesus säd too ahn: Uck etj well jünt een Wuat froage, en auntwuat mie, en etj woa jünt saje, enn wäm siene Vollmacht etj dit doo.</verse>
        <verse osisID='Mark.11.30'>Wea Jehaun siene Taufe vom Himmel oda von Mensche? Auntwuat mie.</verse>
        <verse osisID='Mark.11.31'>See äwaläde sich unjaenaunda en säde: Wann wie saje, vom Himmel, dan woat hee saje: Wuaromm ha jie am dan nijch jejleewt.</verse>
        <verse osisID='Mark.11.32'>Oba saj wie, von Mensche? - See ängste sich fe daut Voltj; dan aula hilde von Jehaun, daut hee wertjlijch een Profeet wea.</verse>
        <verse osisID='Mark.11.33'>En see auntwuade en säde too Jesus: Wie weete daut nijch. En Jesus säd too ahn: Uck etj saj jünt nijch, enn wäm siene Vollmacht etj dit <note>dise Dinje</note> doo.</verse>
      </chapter>
      <chapter osisID='Mark.12'>
        <verse osisID='Mark.12.1'>En hee funk aun, too ahn enn Jlitjnise too räde. Een Maun plaunt een Wiengoade en bud een Tün omm am en groof eene Wienpras en bud eenen Torm; en vepacht däm aun Wiengoadna en reisd ütem Laund.</verse>
        <verse osisID='Mark.12.2'>En hee schetjt too bestemmde Tiet eenen Tjnajcht no de Wiengoadna, doamet hee vonne Wiengoadna von de Frucht vom <note>ütem</note> Wiengoade too emfange.</verse>
        <verse osisID='Mark.12.3'>Oba see jreepe am, schluage am en schetjte am ladijch wajch.</verse>
        <verse osisID='Mark.12.4'>En hee schetjt wada eenen aundren Tjnajcht no am, en däm schluage see aum Kopp en schellde äwa <note>beleidje</note> am.</verse>
        <verse osisID='Mark.12.5'>En hee schetjt noch emol eenem aundren, en däm muake see doot; en väle aundre; eenje schluage see, en aundre muake see doot.</verse>
        <verse osisID='Mark.12.6'>Doa haud hee noch eenen leefsten Sän, hee schetjt uck däm, däm latsten, no ahn, enn däm hee säd: See woare sich fe mienem Sän ängste <note>respatjt ha</note> .</verse>
        <verse osisID='Mark.12.7'>Oba jane Wiengoadna säde toenaunda: Dit es de Oaw; kohmt, wie welle am dootmoake, en daut Oawgoot woat onst senne.</verse>
        <verse osisID='Mark.12.8'>En see nauhme am en muake am doot en schmeete am ütem Wiengoade rüt.</verse>
        <verse osisID='Mark.12.9'>Waut woat de Harr vom Wiengoade nu doone? Hee woat kohme en de Wiengoadna ommbrinje en dän Wiengoade aundre jäwe.</verse>
        <verse osisID='Mark.12.10'>Ha jie nijch uck dise Schreft jeläse: „De Steen, dän de Bülied auntsied jeschmäte ha, disa es tom Atjsteen jeworde;</verse>
        <verse osisID='Mark.12.11'>vom däm Harr häa es hee dit jeworde, en hee es wundaboa enn onse Uage“? {Ps.118,22.23}</verse>
        <verse osisID='Mark.12.12'>En see sochte am too jriepe <note>faustnehme</note> , en see änjste sich fe daut Voltj; dan see wisste, daut hee dit Jlitjniss opp ahn jesajcht <note>jedied</note> haud. En see veleete am en jinje wajch.</verse>
        <verse osisID='Mark.12.13'>En see schetjte eenje vonne Farisäa en de Heroodeauna no am, omm daut see am enn siene Räd jriepe sulle.</verse>
        <verse osisID='Mark.12.14'>Oba see kohme en saje too am: Meista, wie weete, daut dü woahrhauft best en die omm tjeinem tjemmascht, dan dü tjitjst nijch oppe Mensche Persoon, oba leahscht däm Wajch Gottes enn Woahrheit; esset erlaubt däm Tjeisa Tacks too jäwe oda nijch? Sell wie dee jäwe, oda sell wie dee nijch jäwe?</verse>
        <verse osisID='Mark.12.15'>Oba hee tjannd äa Heijchle, säd hee too ahn: Wuaromm veseatje jie mie? Brinjt mie een Dinoa, omm daut etj am seene kaun.</verse>
        <verse osisID='Mark.12.16'>Oba see brochte eenen. En hee säd too ahn: Wäms Bilt en Äwaschreft es dit? En see säde too am: Däm Tjeisa sient.</verse>
        <verse osisID='Mark.12.17'>En Jesus auntwuad en säd too ahn: Jäft däm Tjeisa, waut däm Tjeisa sient es, en Gott, waut Gott sient es. En see vewundade sich äwa am.</verse>
        <verse osisID='Mark.12.18'>En doa kohme Sadutsäa no am, dee doa säde, dautet tjeen Oppstohne jäft; en see fruage am en säde:</verse>
        <verse osisID='Mark.12.19'>Meista, Mooses haud ons jeschräwe: Wann irjent eenem sien Brooda stoawt en eene Frü tridjlat en hinjalat tjeine Tjinja, daut sien Brooda siene Frü nehmt en sienem Brooda Nohkohme erwatjt.</verse>
        <verse osisID='Mark.12.20'>Doa weare säwen Breeda. En de easchta nauhm eene Frü; en aus hee storf, hinjalat hee tjein Nohkohme;</verse>
        <verse osisID='Mark.12.21'>en de tweeda nauhm ahr <note>äa</note> en storf, en uck hee hinjaleet tjein Nohkohme; en de dredda kratjt soo.</verse>
        <verse osisID='Mark.12.22'>En dee säwen [nauhme äa en] hinjaleete tjein Nohkohme. Too latst von aule storf uck de Frü.</verse>
        <verse osisID='Mark.12.23'>Aun däm Oppstohndach, wann dee oppstohne woare, wäms Frü von ahn woat see senne? Dan dee säwen haude äa too Frü jehaut.</verse>
        <verse osisID='Mark.12.24'>En Jesus auntwuad en säd too ahn: Doo jie nijch doaäwa erre, wiel jie de Schreft nijch tjanne, uck nijch de Krauft Gottes?</verse>
        <verse osisID='Mark.12.25'>Dan wann see vonne Doodes oppstohne, befriee see sich nijch, woare sich uck nijch befriee, oba see send aus Enjel em <note>enn dee</note> Himmel.</verse>
        <verse osisID='Mark.12.26'>Oba waut de Doodes betrafft, daut dee oppstohne, ha jie nijch emm Buak Mooses jeläse, „emm Dornbosch“ woo Gott too am räd en säd: „Etj sie de Gott Obraums en de Gott Iesaks en de Gott Joakopps“? {2Mose 3,6}</verse>
        <verse osisID='Mark.12.27'>Hee es nijch de Doodje äa Gott, oba de Läwendje. Jie erre sea.</verse>
        <verse osisID='Mark.12.28'>En eena vonne Schreftjeleade, dee jeheat haud, woo see sich unjahilde, kaum doatoo, en aus hee jeseehne haud, daut hee <note>Jesus</note> ahn goot jeauntwuat haud, fruach hee am: Woont es daut easchte Jeboot von aule?</verse>
        <verse osisID='Mark.12.29'>Oba Jesus auntwuad am: Daut easchte <note>Jeboot von aule</note> es: „Horjch, Iesrael: De Harr, ons Gott, es een eensja Harr;</verse>
        <verse osisID='Mark.12.30'>en dü saust däm Harr, leef ha von gaunsem Hoate en met diene gaunse Seel en met dienem gaunsem Vestaund, en met diene gaunse Krauft“. {5Mose 6,4-5}</verse>
        <verse osisID='Mark.12.31'>En daut tweede, es dit: „Dü saust dien Näajchsten leef ha aus die selfst“. {3Mose 19,18} Jrata aus dit Jeboot send tjeene aundre.</verse>
        <verse osisID='Mark.12.32'>En de Schreftjeleada säd too am: Goot, Meista, dü hast enn Woahrheit jesajcht; dan hee es dee eenstja [Gott], en doa es tjeen aundra buta am;</verse>
        <verse osisID='Mark.12.33'>en am leef ha von gaunsem Hoate en met däm gaunsen Vestendniss en met diene gaunse Seel en met aule Krauft, en däm Näajchsten leef ha aus sich selfst, es mea aus aule Brauntopfa en Schlachtopfa.</verse>
        <verse osisID='Mark.12.34'>En aus Jesus sach, daut hee vestendijch jeauntwuat haud, säd hee too am: Dü best nijch wiet vom Ritj Gottes. En tjeena woagd sich am too froage.</verse>
        <verse osisID='Mark.12.35'>En Jesus fong aun en säd, aus hee em Tempel leahd: Woo saje de Schreftjeleade, daut Tjristus Doft sien Sän es?</verse>
        <verse osisID='Mark.12.36'>Doft selfst haft emm Heiljen Jeist jesajcht: „Dee Harr säd too mienem Harrn: Sat die too miene Rajchte, bott etj diene Fiend unja diene Feet jelajcht ha“. {Ps.110,1}</verse>
        <verse osisID='Mark.12.37'>[Aulsoo] Doft selfst nant am Harr, en woohea es hee sien Sän? - En väl Mensche heade am jearen.</verse>
        <verse osisID='Mark.12.38'>En hee säd too ahn enn siene Leah: Heed jünt fe de Schreftjeleade, dee enn lange Tjleeda romm gohne welle en dee welle bejreesst senne oppe Moatjtplautze</verse>
        <verse osisID='Mark.12.39'>en de easchte Sette enne Sienagooge en de easchte Platza bie de Mohltiet ennnähme;</verse>
        <verse osisID='Mark.12.40'>de Wätfrües äare Hiesa fräte en toom Schien lange Jebäde hole <note>moake</note> . Dise woare een hoadret Jerejcht tjrieje.</verse>
        <verse osisID='Mark.12.41'>En hee <note>Jesus</note> sad sich däm Schatskauste <note>Opfakauste</note> jäjenäwa en tjitjt too, woo daut Voltj Jeld enn däm Schatskauste läde; en väle Ritje läde väl enenn.</verse>
        <verse osisID='Mark.12.42'>En eene oame Wätfrü kaum en läd twee Koppasch enenn, daut es een Tsent.</verse>
        <verse osisID='Mark.12.43'>En hee roopt siene Jinja nosich en säd too ahn: Woahrhauft, saj etj jünt: Dise oame Wätfrü haft mea enenn jelajcht aus aule, de emm Schatskauste enenn jelajcht ha.</verse>
        <verse osisID='Mark.12.44'>Dan aule ha von äarem Äwafluss enenn jelajcht, oba dise haft üt äare Oamheit aules waut see haud, enenn jelajcht, äarem gaunsem Läwesunjahault.</verse>
      </chapter>
      <chapter osisID='Mark.13'>
        <verse osisID='Mark.13.1'>Aus hee ütem Tempel rüt jintj, säd eena von siene Jinja too am: Meista, tjitj, wautverre Steena en wautverre Jebieda!</verse>
        <verse osisID='Mark.13.2'>En Jesus auntwuad en säd too am: Sittst dü dise groote Jebieda? Doa woat nijch een Steen oppem aundren jelohte woare, dee nijch dohljebroake woat.</verse>
        <verse osisID='Mark.13.3'>En aus hee oppem Eeljboajch saut, jäjenäwa vom Tempel, fruage am Peeta en Jakobus en Jehaun en Aundreas unja sich:</verse>
        <verse osisID='Mark.13.4'>Saj ons, wanea woat daut senne, en waut es daut Teatjen, wann dit aules woat passeare?</verse>
        <verse osisID='Mark.13.5'>Oba Jesus funk aun, too ahn too saje: Seeht too, daut jünt tjeena vefeahre <note>veleide</note> woat!</verse>
        <verse osisID='Mark.13.6'>Dan väle woare unja <note>enn</note> mienem Nome kohme, en saje: Etj sie'et! - En woare väle vefeahre.</verse>
        <verse osisID='Mark.13.7'>Oba wann jie von Tjrijch en Tjrijchsjeschrejcht heare woare, soo vefeat jünt nijch, dan dit mott passeare, oba daut es noch nijch daut Enj.</verse>
        <verse osisID='Mark.13.8'>Dan doa woat sich Natsjoon jäajen Natsjoon opphäwe en Tjeenijchritj jäajen Tjeenijchritj; en doa woare Eadbäben senne opp veschiedne Uate, en daut woare Hungaschnoote <note>en Onnrühe</note> senne. Dit es de Aunfank vonne Noot.</verse>
        <verse osisID='Mark.13.9'>Oba jie, tjitjt opp jünt selfst, dan see woare jünt aum Jerejcht en aun de Sienagooge äwajäwe; jie woare jeschloage en verre Harscha en Tjeenije jestalt woare omm mienet haulwe, ahn too eenem Zeijniss;</verse>
        <verse osisID='Mark.13.10'>en aun aule Natsjoone mott eascht daut Evanjeelium jeprädijcht woare.</verse>
        <verse osisID='Mark.13.11'>Oba wann see jünt han leide, omm jünt üttoleewre, soo sorjt nijch verhäa, waut jie saje selle, oba sajcht daut waut jünt enn jane Stund jejäft woat, dan jie send nijch de Rädenda, oba de Heilja Jeist.</verse>
        <verse osisID='Mark.13.12'>Oba doa woat de Brooda däm Brooda tom Doot ütleewre <note>verode</note> , en de Voda daut Tjint, en Tjinja woare sich jäajen de Ellre opphäwe en ahn tom Doot brinje <note>ommbrinje</note> .</verse>
        <verse osisID='Mark.13.13'>En jie woare von aule jehausst woare omm mien Nome haulwe; oba wäa üthelt bottem Enj, disa woat jerat woare.</verse>
        <verse osisID='Mark.13.14'>Oba wann jie daut Jreslijche Vedoawniss stohne seene, wua daut nijch saul <note>wäa daut last, dee vestoh</note> , dan loht, dee enn Judäa send, oppe Boaj rane,</verse>
        <verse osisID='Mark.13.15'>en wäa oppem Dack es, nijch emm Hüs rauf kohme, en em Hüs enenn gohne, omm irjentwaut üt sienem Hüs too hole;</verse>
        <verse osisID='Mark.13.16'>en wäa oppe Stap es, saul nijch tridj gohne, omm sien Tjleet too hole.</verse>
        <verse osisID='Mark.13.17'>Oba wee dee em aundren Ommstend send en de Brosttjinja ha enn jane Doag.</verse>
        <verse osisID='Mark.13.18'>Oba bäd, dautet nijch em Winta passeat,</verse>
        <verse osisID='Mark.13.19'>dan jane Doag woare eene Triebsaul <note>Schratjlijche Doag</note> senne, dee et noch niemools von Aunfank de Erschaufung, dee Gott erschauft haft, bott nu nijch jewesse es en senne woat.</verse>
        <verse osisID='Mark.13.20'>En wann de Harr de Doag nijch vetjartat haud, soo wudd tjeen Fleesch jerat woare; oba omm de Ütjewälte welle, dee hee ütjewält haft, haft hee de Doag vetjartat.</verse>
        <verse osisID='Mark.13.21'>En dan, wann irjentwäa too jünt sajcht: Tjitjt, hia es de Tjristus oda: Tjitjt dort! Soo jleeft nijch.</verse>
        <verse osisID='Mark.13.22'>Dan doa woare faulsche Tjristuse en faulsche Profeete oppstohne en woare Teatjens en Wunda doone, en wann mäajlijch uck de Ütjewälde veleide.</verse>
        <verse osisID='Mark.13.23'>Oba jie seeht too! Tjitj, etj ha jünt aules verhäa jesajcht.</verse>
        <verse osisID='Mark.13.24'>Oba enn jane Doag, no jane Triebsaul, woat de Sonn vediestat woare en de Mon sienen Schien <note>Lijcht</note> nijch jäwe;</verse>
        <verse osisID='Mark.13.25'>en de Himmels Stearns woare rauf faule, en de Tjräfte en de Himmel#(s) woare jescheddat woare.</verse>
        <verse osisID='Mark.13.26'>En dan woare see dän Menschesän kohme seene enn Woltje met groote Krauft en Harlijchtjeit.</verse>
        <verse osisID='Mark.13.27'>En dan woat hee siene Enjel ütschetje en siene Utjewälde vesaumle von de veea Wind rejchtunge hea, vom Enj de Ead bott tom Enj vom Himmel.</verse>
        <verse osisID='Mark.13.28'>Oba vom Fiejeboom leaht daut Jlitjniss: Wann sien Aust aul wätj jeworde es en de Bläda rüt kohme, soo weet jie, daut de Somma dijcht bie es.</verse>
        <verse osisID='Mark.13.29'>Aulsoo uck jie, wann jie dit passeare seene, soo ertjant, dautet dijcht bie aune Däa es.</verse>
        <verse osisID='Mark.13.30'>Woahrhauft, etj saj jünt; dit Jeschlajcht woat nijch vegohne, bott dit aules passeat es.</verse>
        <verse osisID='Mark.13.31'>De Himmel en de Ead woare vegohne, oba miene Wead selle nijch vegohne.</verse>
        <verse osisID='Mark.13.32'>Oba von janem Dach oda de Stund weet tjeena, nijch de Enjel, dee em Himmel send, uck nijch de Sän, oba bloos de Voda.</verse>
        <verse osisID='Mark.13.33'>Seeht too, woakt en bäd; dan jie weete nijch, wann de Tiet es.</verse>
        <verse osisID='Mark.13.34'>Soo aus een Maun, dee ütem Laund reisd, sien Hüs velaht en siene Tjnajchts de Vollmacht gauf en eenem jiedrem sien Woatj, en däm Däarewajchta befool, daut hee woake sull.</verse>
        <verse osisID='Mark.13.35'>Aulsoo woakt, dan jie weete nijch, wanea de Hüsharr tjeemt, aum Owent, oda medden enne Nacht, oda wann de Hohn tjreit, oda tiedijch Zemorjess;</verse>
        <verse osisID='Mark.13.36'>doamet hee nijch, platzlijch jekohme, jünt em Schlop finjt.</verse>
        <verse osisID='Mark.13.37'>Oba waut etj jünt saj, saj etj aulem: Woakt!</verse>
      </chapter>
      <chapter osisID='Mark.14'>
        <verse osisID='Mark.14.1'>Oba omm twee Doag wea daut Passafast en daut Seetbroot Fast. En de Huagapriesta en de Schreftjeleade sochte, woo see am met Lest faustnehme en doottomoake kunne;</verse>
        <verse osisID='Mark.14.2'>dan see säde: Nijch oppem Fast, doamet et nijch meteemol een Opprua emm Voltj jeft.</verse>
        <verse osisID='Mark.14.3'>En aus hee enn Betanean wea, enn Siemoon sien Hüs, däm Ütsautsjen, tjeem, aus hee aum Desch lag, eene Frü, dee eene Aulebausta Buddel met Saulweelj - üt ajchte sea diare Warteleelj haud; en see bruak de Buddel twei en goot daut opp sien Haupt.</verse>
        <verse osisID='Mark.14.4'>Oba doa weare eenje oajalijch enn sich selfst en säde: Too waut es dise Saulweelj vekwost <note>veschwentat</note> worde?</verse>
        <verse osisID='Mark.14.5'>Dan dise Saulweelj haud fe mea aus dree hundat Dinoa vekofft en kunn de Oame jejäft woare. En see oajade sich äwa äa.</verse>
        <verse osisID='Mark.14.6'>Oba Jesus säd: Loht äa; waut moak jie äa Mäj <note>veläje</note> ? See haft een goodet Woatj aun mie jedohne;</verse>
        <verse osisID='Mark.14.7'>dan de Oame ha jie jiedatiet bie jünt, en wann jie welle, tje jie ahn goodet doone; oba mie ha jie nijch jiedatiet.</verse>
        <verse osisID='Mark.14.8'>See haft jedohne, waut see kunn; see haft emm verüt mienen Lief tom begrowe jesaulwt.</verse>
        <verse osisID='Mark.14.9'>En Woahrheit, saj etj jünt: Wuämma dit Evanjeelium jeprädijcht woat enne gaunse Welt, woat uck von däm jeräd woare, waut diese jedohne haft, too äarem Jedajchtniss.</verse>
        <verse osisID='Mark.14.10'>En Judas Iescharijot, eena von de Twalw, jintj han no de Huagapriesta, omm am aun ahn üttoleewre <note>verode</note> .</verse>
        <verse osisID='Mark.14.11'>Oba see freide sich, aus see daut heade, en vespruake am Jeld too jäwe; en hee socht, woo hee am too rajchte Jeläajenheit ütleewre <note>verode</note> kunn.</verse>
        <verse osisID='Mark.14.12'>En aun däm easchten Dach vom Seetbroot Fast, doa maun daut Passalaum schlacht, säde siene Jinja too am: Wua west dü, daut wie hangohne en reed moake, omm daut dü daut Passamohl äte kaunst?</verse>
        <verse osisID='Mark.14.13'>En hee schetjt twee von siene Jinja en säd too ahn: Goht enne Staut, en doa woat jünt een Maun bejäajne, dee eene Kruck Wota drajcht; goht däm hinjaraun.</verse>
        <verse osisID='Mark.14.14'>En wua hee enenn jeit, sajcht tom Hüsharr: De Leahra sajcht: Wua es miene Gauststow, wua etj met miene Jinja daut Passamohl äte kaun?</verse>
        <verse osisID='Mark.14.15'>En dee woat jünt eene groote Bowastow wiese, met Datje ütjelajt en foadijch es; en doa moakt reed fe ons.</verse>
        <verse osisID='Mark.14.16'>En siene Jinja jinje en tjeeme enne Staut en funge daut, soo aus hee ahn jesajcht haud; en see muake daut Passamohl reed.</verse>
        <verse osisID='Mark.14.17'>En ausset Owent jeworde wea, tjeemt hee met de Twalw.</verse>
        <verse osisID='Mark.14.18'>En aus see aum Desch lage en aute, säd Jesus: Woahrhauft, saj etj jünt: Eena von jünt woat mie verode, dee, dee met mie at.</verse>
        <verse osisID='Mark.14.19'>Oba see fonge aun, trüarijch too woare en eena nom aundren too am too saje: Doch nijch etj?</verse>
        <verse osisID='Mark.14.20'>Oba hee auntwuad en säd too ahn: Eena von de Twalw, dee met mie enne Schiew ennduckt.</verse>
        <verse osisID='Mark.14.21'>De Menschesän jeit zwoa doahan, soo ausset äwa am jeschräwe steit, oba wee däm Mensch, derjch däm de Menschesän verode woat! Daut wea fe janem Mensch bäta, wann hee nijch jebuare wea.</verse>
        <verse osisID='Mark.14.22'>En aus see aute, nehmt Jesus Broot, säajend en bruak en jeef daut ahn en säd: Nämt, dit es mien Lief.</verse>
        <verse osisID='Mark.14.23'>En hee nauhm [dän] Bejcha, dankt en jeef ahn däm; en see drunke aula doarut.</verse>
        <verse osisID='Mark.14.24'>En hee säd too ahn: Dit es mien Bloot, daut [nie] Bunt, daut fe väle vegohte woat.</verse>
        <verse osisID='Mark.14.25'>Woahrhauft, saj etj jünt, daut etj nijch mea vonne Frucht vom Wienstok drintje woa bott aun janem Dach, doa etj daut niee drintje woa emm Ritj Gottes.</verse>
        <verse osisID='Mark.14.26'>En aus see een Dankleet jesunge haude, jinje see rüt nom Eeljboajch.</verse>
        <verse osisID='Mark.14.27'>En Jesus säd too ahn: Jie woare jünt aula <note>aun mie</note> steete, dan daut steit jeschräwe: „Etj woa dän Hoad schlohne, en de Schop woare vestreit woare“. {Sach.13,7}</verse>
        <verse osisID='Mark.14.28'>Oba no däm etj oppjewatjt senne woa, woa etj ver jünt no Galiläa gohne.</verse>
        <verse osisID='Mark.14.29'>Oba Peeta säd too am: Wann see sich uck aula steete woare, oba etj nijch.</verse>
        <verse osisID='Mark.14.30'>En Jesus säd too am: Woahrhauft, saj etj die, daut dü vondoag, enn dise Nacht, eea de Hohn tweemol tjreit, mie dreemol veläaje woascht.</verse>
        <verse osisID='Mark.14.31'>Oba hee räd noch mea: Wann etj met die stoawe must, woa etj die nijch veläje. Oba uck kratjt soo säde aule aundre.</verse>
        <verse osisID='Mark.14.32'>En see tjeeme no eenem Plautz, de Jetseemane heet, en hee säd too siene Jinja: Sat jünt hia, bett etj jebät ha.</verse>
        <verse osisID='Mark.14.33'>En hee nehmt Peeta en Jakobus en Jehaun met sich en fung aun, sea änjstlijch too woare <note>senne</note> .</verse>
        <verse osisID='Mark.14.34'>En hee säd too ahn: Miene Seel es sea betriebt, bottem Doot; blieft hia en woakt.</verse>
        <verse osisID='Mark.14.35'>En hee jintj een bät wieda en voll oppe Ead; en hee bäd, daut, wannet mäajlijch wea, de Stund aun am vebie jintj.</verse>
        <verse osisID='Mark.14.36'>En hee säd: Abba, Voda, aules es die mäajlijch; nehm disen Bäjcha <note>Liedens Bäjcha, bettret Jedrentj</note> wajch von mie; doch nijch waut etj well, oba waut dü west.</verse>
        <verse osisID='Mark.14.37'>En hee tjeemt en finjt ahn emm Schlop, en hee säd too Peeta: Siemoon, schlapst dü? Kunnst dü nijch eene Stund woake?</verse>
        <verse osisID='Mark.14.38'>Woakt en bäd, omm daut jie nijch enn Veseatjung kohme; de Jeist es zwoa wellijch, oba daut Fleesch es schwak.</verse>
        <verse osisID='Mark.14.39'>Hee jintj wada han, bäd en säd de selwje Wead.</verse>
        <verse osisID='Mark.14.40'>En aus hee tridj tjeem, fung hee ahn wada emm Schlop, dan äare Uage weare schwoa jeworde; en see wisste nijch, waut see am auntwuade sulle.</verse>
        <verse osisID='Mark.14.41'>En hee tjeem tom dredden Mol en säd too ahn: Soo schlopt wieda en rüht jünt üt. Daut es jenuach; de Stund es jekohme, tjitjt, de Menschesän woat enn de Sinda äare Henj ütjeleewat.</verse>
        <verse osisID='Mark.14.42'>Stoht opp, loht ons gohne; tjitjt, dee mie ütleewat, es dijchtbie jekohme.</verse>
        <verse osisID='Mark.14.43'>En sooboolt, aus hee noch räd, tjeem Judas, eena von de Twalw, [doahan], en met am eene Schoa met Schweata en Tjneppels, von de Huagapriesta en de Schreftjeleade en de Ellteste.</verse>
        <verse osisID='Mark.14.44'>Oba de Veroda haud ahn een Teatjen jejäft en jesajcht: Wäm etj kusse woa, dee esset; däm nehmt en leit am sejcha wajch.</verse>
        <verse osisID='Mark.14.45'>En aus hee kaum, tjeem hee fuats no am en säd: Rabi! En kusst am [sea].</verse>
        <verse osisID='Mark.14.46'>Oba see läde äare Henj aun am en jreepe am <note>nehme am faust</note> .</verse>
        <verse osisID='Mark.14.47'>Oba eena von dee doabie stunde trock daut Schweat rüt, en schluach däm Huagapriesta sien Tjnajcht daut Uah auf.</verse>
        <verse osisID='Mark.14.48'>En Jesus fong aun en säd too ahn: Send jie ütjegohne aus jäajen eenen Reiba, met Schweata en Tjneppels, omm mie faust too näme?</verse>
        <verse osisID='Mark.14.49'>Etj wea jieda Dach bie jünt, em Tempel en leahd, en jie ha mie nijch faust jenohme; oba omm daut de Schreft erfellt word.</verse>
        <verse osisID='Mark.14.50'>En daut veleete am aula en rande wajch.</verse>
        <verse osisID='Mark.14.51'>En een jewessa junga Maun jintj am hinjaraun, dee een Lienloake omm sien noaktjet Lief druag; en see jreepe am.</verse>
        <verse osisID='Mark.14.52'>Oba hee leet daut Lienloake looss en rand noaktijch wajch.</verse>
        <verse osisID='Mark.14.53'>En see leide Jesus wajch nom Huagapriesta; en aule Huagapriesta en Ellteste en Schreftjeleade vesaumlde sich omm am.</verse>
        <verse osisID='Mark.14.54'>En Peeta jintj am von wiet auf hinjaraun bott enn däm Huagapriesta sien Hoff; en hee saut met de Deena en woamd sich aum Fia.</verse>
        <verse osisID='Mark.14.55'>Oba de Huagapriesta en de gaunse Huaga Rot sochte Zeijnis jäajen Jesus, omm am Doot too moake; en see funge tjeent.</verse>
        <verse osisID='Mark.14.56'>Dan väle jeewe faulschet Zeijniss jäajen am, en de Zeijnise stemmde nijch äwaeen.</verse>
        <verse osisID='Mark.14.57'>En eenje stunde opp en jeewe faulschet Zeijniss jäajen am en säde:</verse>
        <verse osisID='Mark.14.58'>Wie heade am saje: Etj woa disem Tempel, dee met Henj jemoakt es, ommbrätje, en enn dree Doag woa etj eenen aundren oppbuhe, dee nijch met Henj jemoakt es.</verse>
        <verse osisID='Mark.14.59'>En uck soo stemmde äare Zeijnise nijch äwaeen.</verse>
        <verse osisID='Mark.14.60'>En de Huagapriesta stund opp, stald sich enne Medd en fruach Jesus en säd: Auntwuadst dü nijch? Waut zeije diese jäajen die?</verse>
        <verse osisID='Mark.14.61'>Oba hee bleef stell en auntwuad nuscht. Wada fruach am de Huagapriesta en sajcht too am: Best dü de Tjristus, däm Hüachjelowda <note>Jesäajenda</note> sien Sän?</verse>
        <verse osisID='Mark.14.62'>Oba Jesus säd: Etj sie'et! En jie woare dän Menschesän sette seene too Rajchten von de Krauft <note>Macht</note> en kohme seene met de Himmelswoltje.</verse>
        <verse osisID='Mark.14.63'>Oba de Huagapriesta vereet siene Tjleeda en säd: Waut bruck wie noch Zeije?</verse>
        <verse osisID='Mark.14.64'>Jie ha daut Lestre jeheat; waut dentj jie jünt? Oba see veuadeelde am, daut hee tom Doot schuldijch es.</verse>
        <verse osisID='Mark.14.65'>En eenje funge aun, am auntoospiee, en sien Jesejcht too bedatje en am met Füste too schlohne en too am too säje: Openboa <note>Profezei</note> ! En de Deena schluage am em Jesejcht.</verse>
        <verse osisID='Mark.14.66'>En aus Peeta unje em Hoff wea, tjeemt eene vom Huagapriesta siene Deenstmäatjes,</verse>
        <verse osisID='Mark.14.67'>en aus see däm Peeta sich woame sach, tjitjt see am aun en säd: Uck dü weascht met däm Natsareena - Jesus.</verse>
        <verse osisID='Mark.14.68'>Oba hee veluag daut en säd: Etj weet nijch, vestoh uck nijch, waut dü sajchst. En hee jintj rüt enn dän Väahoff, en de Hohn tjreid.</verse>
        <verse osisID='Mark.14.69'>En aus daut Deenstmäatje am sach, funk see wada aun, too dän dee doa stunde too saje: Disa es eena von ahn.</verse>
        <verse osisID='Mark.14.70'>Oba hee luach wada. En kort no däm säde wada dee doa stunde too Peeta: Woahrhauftijch, dü best eena von ahn, dan dü best uck een Galiläa.</verse>
        <verse osisID='Mark.14.71'>Oba hee fong aun, sich too vefletje en too schweare: Etj tjann disen Mensch nijch, von däm jie räde.</verse>
        <verse osisID='Mark.14.72'>En tom tweede Mol tjreid de Hon. En Peeta docht aun daut Wuat, daut Jesus too am jesajcht haud: Eea de Hohn tweemol tjreit, woascht dü mie dreemol veläje. En aus hee doa aun docht, hield hee.</verse>
      </chapter>
      <chapter osisID='Mark.15'>
        <verse osisID='Mark.15.1'>En fuats tiedijch zemorjest hilde de Huagapriesta Rot met de Ellteste en Schreftjeleade en däm gaunsen Huagen Rot, en see bunge Jesus en leide am wajch en brochte am no Pielatus.</verse>
        <verse osisID='Mark.15.2'>En Pielatus fruach am: Best dü de Tjeenijch de Jude? Oba hee auntwuad en säd too am: Dü sajchst daut.</verse>
        <verse osisID='Mark.15.3'>En de Huagapriesta kloagde am enn väle Dinje aun.</verse>
        <verse osisID='Mark.15.4'>Oba Pielatus fruach am wada en säd: Auntwuatst dü nijch? Tjitj, woo väl see jäajen die zeije!</verse>
        <verse osisID='Mark.15.5'>Oba Jesus auntwuad nuscht mea, soo daut Pielatus sich vewundad.</verse>
        <verse osisID='Mark.15.6'>Oba tom [jiedrem] Fast leet hee ahn jeweenlijch een Jefangnen looss, omm däm see bedde.</verse>
        <verse osisID='Mark.15.7'>Oba doa wea eena, de Barabas heet, met siene Metoppruara jebunge, dee emm Oppstaunt eenen Mort begohne haude.</verse>
        <verse osisID='Mark.15.8'>En daut Voltj wea oppjeräajcht enn Schreajch en fong aun too velange, soo aus hee ahn emma deed.</verse>
        <verse osisID='Mark.15.9'>Oba Pielatus auntwuad ahn en säd: Well jie, daut etj jünt dän Tjeenijch de Jude looss jäw?</verse>
        <verse osisID='Mark.15.10'>Dan hee wisst, daut de Huagapriesta am üt Aufgonst äwajäft haude.</verse>
        <verse osisID='Mark.15.11'>Oba de Huagapriesta hetzte daut Voltj opp, daut hee ahn sull leewa dän Barabas looss jäwe.</verse>
        <verse osisID='Mark.15.12'>Oba Pielatus auntwuad en säd wada too ahn: Waut well jie dan, daut etj met däm doo, dän jie Tjeenijch de Jude nane?</verse>
        <verse osisID='Mark.15.13'>Oba see schreaje wada: Tjriezijcht am!</verse>
        <verse osisID='Mark.15.14'>Oba Pielatus säd too ahn: Waut haft hee Beeset jedohne? Oba see schreaje noch mea: Tjriezijcht am!</verse>
        <verse osisID='Mark.15.15'>Doa oba Pielatus daut Voltj befrädje wull, jeef hee ahn däm Barabas looss en äwajeef Jesus, no däm hee am haud ütpitsche lohte, daut hee jetjriezijcht word.</verse>
        <verse osisID='Mark.15.16'>Oba de Soldote leide am enn däm Hoff enenn, daut es daut Aumthus; en see roopte de gaunse Schoa toop.</verse>
        <verse osisID='Mark.15.17'>En see trocke am eenen rooden Mauntel <note>soonen aus de Reema äare Soldote droage</note> aun en flochte eene Dornekroon en sade am dee opp;</verse>
        <verse osisID='Mark.15.18'>en see funge aun, am too jreese: Sie jejreest, Tjeenijch de Jude!</verse>
        <verse osisID='Mark.15.19'>En see schluage am met een Rua oppem Haupt <note>Kopp</note> en speaje am aun, en see buage de Tjnee en schmeete sich ver am han.</verse>
        <verse osisID='Mark.15.20'>En aus see am vespott haude, trocke see am dän rooden Mauntel üt en trocke am siene eajne Tjleeda aun; en see leide am wajch, omm am too tjriezje.</verse>
        <verse osisID='Mark.15.21'>En see bedwunge eenem de doa vebie jintj, eenem jewessen Siemoon von Tjiereene, de vonne Stap kaum, dän Auleksaunda en Rufus äa Voda, am daut Tjriez too droage.</verse>
        <verse osisID='Mark.15.22'>En see brochte am no de Städ Gollgata, waut vedollmetscht es Schädel Städ.</verse>
        <verse osisID='Mark.15.23'>En see jeewe am Wien, met Mire jemischt, [to drintje] oba hee nehm daut nijch.</verse>
        <verse osisID='Mark.15.24'>Aus see am jetjriezijcht haude, vedeelde see siene Tjleeda, enn däm see daut Looss omm dee schmeete, waut jieda eena tjriee sull.</verse>
        <verse osisID='Mark.15.25'>Daut wea oba de dredde Stund, en see tjriezijde am.</verse>
        <verse osisID='Mark.15.26'>En de Äwaschreft, met siene Beschuldjung wea boweäwa <note>aum Tjriez</note> jeschräwe: De Tjeenijch de Jude.</verse>
        <verse osisID='Mark.15.27'>En met am tjriezijde see twee Reiba, eenen aun siene Rajchte en eenen aun siene Lintje.</verse>
        <verse osisID='Mark.15.28'>[En de Schreft word erfellt, dee doa säd: „En hee es unja de Jesatsloose jetalt worde“.] {Jes.53,12}</verse>
        <verse osisID='Mark.15.29'>En dee vebie jinje lestade am, enn däm see äare Tjap scheddade en säde: Haa! Dee dü dän Tempel dohlbratjst en enn dree Doag oppbuhst,</verse>
        <verse osisID='Mark.15.30'>rad die selfst en kohm vom Tjriez rauf.</verse>
        <verse osisID='Mark.15.31'>Kratjt soo spotte uck de Huagapriesta met de Schreftjeleade unjaenaunda en säde: Aundre haft hee jerat, sich selfst kaun hee nijch rade.</verse>
        <verse osisID='Mark.15.32'>De Tjristus, de Tjeenijch Iesraels, kohm nu rauf vom Tjriez, omm daut wie seene en jleewe. Uck dee met am jetjriezijcht weare, vespotte am.</verse>
        <verse osisID='Mark.15.33'>Oba ausset de sasste Stund wea, tjeem eene Diestaness äwa daut gaunse Laund bott de näajende Stund;</verse>
        <verse osisID='Mark.15.34'>en aune näajende Stund schreajch Jesus met ne lüde Stemm [en säd]: Eloi, Eloi, lama sabachtani? Waut vedollmetscht es: Mien Gott, Mien Gott, wuaromm hast dü mie velohte?</verse>
        <verse osisID='Mark.15.35'>En aus eenje dee doabie stunde daut heade, säde see: Tjitjt, hee roopt dän Elia.</verse>
        <verse osisID='Mark.15.36'>Oba donn rand eena en felld eenen Schwaum met Äditj en stuak am opp een Rua en jeef am too drintje en säd: Wacht, wie welle seene, auf Elia tjeemt, am rauf too nehme.</verse>
        <verse osisID='Mark.15.37'>Oba Jesus gauf eenen lüden Schriee von sich en storf.</verse>
        <verse osisID='Mark.15.38'>En de Väahang em Tempel vereet en twee Stetja, von bowe bott unje.</verse>
        <verse osisID='Mark.15.39'>Oba aus de Hauptmaun, dee am jäjenäwa stund, sach, daut hee soo schreajch en storf, säd hee: Woahrhauftijch, disa Mensch wea Gottes Sän!</verse>
        <verse osisID='Mark.15.40'>Oba uck Frües weare, dee von wiet tootjitjte, mank dän uck Marie Magdaleena wea en Marie, Jakobus dän Tjlienen en Jooses Mutta, en Salome,</verse>
        <verse osisID='Mark.15.41'>dee uck, aus hee enn Galiläa wea, am nofoljde en am deende; en väl aundre, dee met am no Jerusalem jekohme weare.</verse>
        <verse osisID='Mark.15.42'>En ausset Owent jeworde wea, [wiel daut de Dach wea, omm reed toomoake, daut es de Dach verrem Saubat],</verse>
        <verse osisID='Mark.15.43'>tjeem Joosef von Aramatia, een aunjeseena Rotsharr, dee selfst uck opp daut Ritj Gottes lüd; jintj mootijch no Pielatus enenn en bedd omm Jesus sien Lief.</verse>
        <verse osisID='Mark.15.44'>Oba Pielatus wundad sich, daut hee aul jestorwe wea; en hee roopt dän Hauptmaun en fruach am, auf hee aul lang jestorwe wea.</verse>
        <verse osisID='Mark.15.45'>En aus hee daut vom Hauptmaun erfuah, schentjt hee däm Joosef dän Leijch <note>Lief</note> .</verse>
        <verse osisID='Mark.15.46'>En hee kofft Lienzeijch, nehm am rauf en wetjeld am enn daut Lienzeijch en läd am enn een Grauf, daut enn eenem Steen ütjehakt wea; en hee rolld eenen Steen aune Däa vom Grauf.</verse>
        <verse osisID='Mark.15.47'>Oba Marie Magdaleena en Marie, Jooses siene Mutta, tjitjte too, wua hee hanjelajcht wort.</verse>
      </chapter>
      <chapter osisID='Mark.16'>
        <verse osisID='Mark.16.1'>En aus de Saubat vebie wea, koffte Marie Magdaleena en Marie, Jakobus siene Mutta, en Salome goot ritjende Tjriedarie, omm daut see hangohne en am saulwe.</verse>
        <verse osisID='Mark.16.2'>En sea tiedijch aum easchten Dach enne Wäatj tjeeme see nom Grauf, aus de Sonn oppjegohne wea.</verse>
        <verse osisID='Mark.16.3'>En see säde toenaunda: Wäa woat ons dän Steen von de Graufdäa wajch rolle?</verse>
        <verse osisID='Mark.16.4'>En aus see opptjitjte, sache see, daut de Steen wajch jerollt es; dan dee wea sea groot.</verse>
        <verse osisID='Mark.16.5'>En aus see emm Grauf enenn jinje, sache see eenen jungen Maun aune Rajchte Sied sette, aunjetrocke met eenem wittem, langem Tjleed, en see vefeade sich.</verse>
        <verse osisID='Mark.16.6'>Oba hee säd too ahn: Änjst jünt nijch, jie seatje Jesus, dän Natsareena, dän Jetjrietsijchten. Hee es oppjestohne, hee es nijch hia. Seeht de Städ, wua see am hanjelajcht haude.</verse>
        <verse osisID='Mark.16.7'>Oba goht han, sajcht siene Jinja en Peeta, daut hee ver jünt no Galiläa jeit; doa woa jie am seene, soo aus hee jünt jesajcht haud.</verse>
        <verse osisID='Mark.16.8'>En see jinje rüt en rande vom Grauf wajch. Dan Zettre en Entsatze haud ahn äwafaule, en see säde tjeenem waut, dan see ängste sich.</verse>
        <verse osisID='Mark.16.9'>[Oba aus hee tiedijch aum easchten Dach enne Wäatj oppjestohne wea, leet hee sich eascht seene von Marie Magdaleena, von däa hee säwen Demone ütjedräwe haud.</verse>
        <verse osisID='Mark.16.10'>Diese jintj han en vetjindijd daut dän, dee met am jewäse weare, dee doa trüade en hielde.</verse>
        <verse osisID='Mark.16.11'>En aus dee heade, daut hee läwt en see am jeseehne haud, jleewde see daut nijch.</verse>
        <verse osisID='Mark.16.12'>Oba no däm openboad hee sich aun twee von ahn enn eene aundre Jestault, aus see oppem Laund jinje.</verse>
        <verse osisID='Mark.16.13'>En dise jinje han en berejchte daut dän aundren <note>äwajen</note> ; uck ahn jleewde see nijch.</verse>
        <verse osisID='Mark.16.14'>Nohäa, aus see aum Desch lage, openboad hee sich de Alw en schelld äaren Onngloowe en äa hoadet Hoat, daut see dän, dee am oppjewatjt jeseehne, nijch jejleewt haude.</verse>
        <verse osisID='Mark.16.15'>En hee säd too ahn: Goht han enn de gaunse Welt en prädijcht daut Evanjeelium de gaunse Erschaufung.</verse>
        <verse osisID='Mark.16.16'>Wäa doa jleeft en jetauft woat, woat jerad woare; oba wäa nijch jleeft, woat vedaumt woare.</verse>
        <verse osisID='Mark.16.17'>Oba dise Teatjens woare dän nofolje, dee doa jleewe: En mienem Nome woare see Demone ütdriewe; see woare met niee Tunge räde,</verse>
        <verse osisID='Mark.16.18'>woare Schlange opphäwe <note>näme</note> , en wann see jeftjet <note>Doot'moakendet</note> drintje, soo woat ahn daut nijch schode; opp Kranke woare see de Henj opplaje, en see woare jesunt woare.</verse>
        <verse osisID='Mark.16.19'>De Harr [Jesus] wort, no däm hee met ahn jerät haud, emm Himmel oppjenohme en sad sich aune Rajchte Gottes.</verse>
        <verse osisID='Mark.16.20'>Oba jane jinje üt en prädijde aulewäjes, enn däm de Harr metwirtjt en daut Wuat bestädijd derjch de Teatjen dee doaropp foljde.]</verse>
      </chapter>
    </div>
    <div type='book' osisID='Luke'>
      <chapter osisID='Luke.1'>
        <verse osisID='Luke.1.1'>No däm väle vesocht ha, eene Vetal von de Dinje, de unja ons jejleewt woare, <note>oda de unja ons voll en gauns beweese send</note> too vefoate,</verse>
        <verse osisID='Luke.1.2'>soo ausset ons dee äwajäwt ha, dee von Aunfang aun Üagezeije en Deena emm Wuat jewäse send,</verse>
        <verse osisID='Luke.1.3'>haftet uck mie no mienem Gootdentje, dee etj aulem von Aunfang aun jenau nojegohne <note>unjasocht ha</note> sie, daut die, hüach jeachta Teofilus, aules de Räj no too schriewe,</verse>
        <verse osisID='Luke.1.4'>doamet dü de Jewessheit enn dise Dinje ertjanst, enn dän dü unjarejcht jeworde best.</verse>
        <verse osisID='Luke.1.5'>Daut wea enn de Doag Heroodes, däm Tjeenijch von Judäa, een Priesta de Sacharias heet, üte Priestagrupp Abia; en siene Frü wea vonne Dajchta Aarons, en äa Nome wea Eliesabet.</verse>
        <verse osisID='Luke.1.6'>Oba beid weare jerajcht ver Gott, enn däm see waundelde emm Harr siene aule Jeboote en Rajchte ohne Fehl#(a).</verse>
        <verse osisID='Luke.1.7'>En see haude tjeen Tjint, wiel Eliesabet fruchtloos wea; en beid weare emm huagen Ella.</verse>
        <verse osisID='Luke.1.8'>Oba daut passead, aus hee aune Räj, met siene Deenstgrupp, wea däm Priestadeenst ver Gott too doone,</verse>
        <verse osisID='Luke.1.9'>troff am, no de Jewanheit em Priestadeenst, daut Looss, emm Harrn Tempel too gohne, omm Rüak Opfa too brinje.</verse>
        <verse osisID='Luke.1.10'>En de gaunse Voltjsmenj wea büte aum bäde, aun de Tiet <note>Stund</note> doa daut Rüak Opfa jebrocht word.</verse>
        <verse osisID='Luke.1.11'>Oba doa erschien am de Enjel vom Harrn <note>däm Harrn sien Enjel</note> en stund aune Rajchte vom Rüakaultoa.</verse>
        <verse osisID='Luke.1.12'>En aus Sacharias am sach, vefead hee sich, en eene Angst äwavoll am.</verse>
        <verse osisID='Luke.1.13'>Oba de Enjel säd too am: Ängst die nijch, Sacharias, dan dien Jebäd es erheat, en diene Frü Eliesabet woat die een Sän jebuare, en dü saust am däm Nome Jehaun jäwe.</verse>
        <verse osisID='Luke.1.14'>En hee woat diene Freid en Jübel senne, en väle woare sich äwa siene Jeburt freie.</verse>
        <verse osisID='Luke.1.15'>Dan hee woat groot senne ver däm Harrn; en Wien en stoatjet Jedrentj woat hee nijch drintje en aul vom Muttalief aun met däm Heiljen Jeist erfellt woare.</verse>
        <verse osisID='Luke.1.16'>En väl von de Iesraels Säns woat hee toom Harr, äarem Gott, betjeare.</verse>
        <verse osisID='Luke.1.17'>En hee woat ver am gohne em Jeist enne Krauft Elia, omm de Vodasch äare Hoate too betjeare no de Tjinja en de Onnjehuarsome too Ennsejcht von Jerajchte, omm däm Harr een Voltj reed too moake.</verse>
        <verse osisID='Luke.1.18'>En Sacharias säd too däm Enjel: Aun waut saul etj dit ertjane? Dan etj sie een oola Maun, en miene Frü es em huagen Ella.</verse>
        <verse osisID='Luke.1.19'>En de Enjel auntwuad en säd too am: Etj sie Gabriejel, dee ver Gott steit, en etj sie jeschetjt worde, too die too räde en die dise goode Norejcht too vetjindje <note>brinje</note> .</verse>
        <verse osisID='Luke.1.20'>En tjitj, dü woascht Stomm senne en nijch räde tjenne bott däm Dach, doa dit passeare woat, wiel dü miene Wead nijch jejleewt hast, dee too äare Tiet woare erfellt woare.</verse>
        <verse osisID='Luke.1.21'>En daut Voltj lüad opp Sacharias, en see wundade sich doaäwa, daut hee soo lang em Tempel bleef.</verse>
        <verse osisID='Luke.1.22'>Oba aus hee erüt tjeem, kunn hee nijch too ahn räde, en see ertjande, daut hee em Tempel een Jesejcht jeseehne haud. En hee wong ahn too en bleef Stomm.</verse>
        <verse osisID='Luke.1.23'>En daut passead, aus siene Priestadeenst Doag toenj weare, jintj hee no sienem Hüs.</verse>
        <verse osisID='Luke.1.24'>Oba no dise Doag word Eliesabet, siene Frü, schwanga en vestuak sich fief Moonat, en däm see säd:</verse>
        <verse osisID='Luke.1.25'>Soo haft mie de Harr jedohne enn de Doag, enn däm hee mie aunjeseehne haft, omm miene Schmacht unja de Mensche wajchtonäme.</verse>
        <verse osisID='Luke.1.26'>Oba em sassten Moonat word de Enjel Gabriejel von Gott jeschetjt enn eene Staut en Galiläa, met Nome Natsaret,</verse>
        <verse osisID='Luke.1.27'>no eene Junkfrü <note>Mäatje</note> , dee vesproake <note>veleewt</note> wea eenem Maun met Nome Joosaf, üt däm Doft sien Hüs; en de Nome de Junkfrü wea Marie.</verse>
        <verse osisID='Luke.1.28'>En de Enjel tjeem no äa enenn en säd: Sie jejreest, Bejnodijchte! De Harr es met die; [jesäajent best dü unja de Wiewa]</verse>
        <verse osisID='Luke.1.29'>Oba see, [auss see am sach] vefead sich äwa sien Wuat en äwaläd, waut daut fe een Gruss es.</verse>
        <verse osisID='Luke.1.30'>En de Enjel säd too äa: Ängst die nijch, Marie, dan dü hast Jnod bie Gott jefunge;</verse>
        <verse osisID='Luke.1.31'>en seeh, dü woascht em Muttalief emfange en eenen Sän jebuare, en dü saust sien Nome Jesus nane.</verse>
        <verse osisID='Luke.1.32'>Disa woat groot senne en Sän vom Hejchsten jenant woare; en de Harr, - Gott, woat am sien Voda Doft sien Troon jäwe;</verse>
        <verse osisID='Luke.1.33'>en hee woat Tjeenijch senne äwa daut Hüs Joakopps enn Eewijchtjeit, en sien Tjeenijchtum <note>Ritj</note> woat tjeen Enj ha.</verse>
        <verse osisID='Luke.1.34'>Oba Marie säd too däm Enjel: Woo woat dit senne, doa etj tjeenen Maun tjann?</verse>
        <verse osisID='Luke.1.35'>En de Enjel auntwuad en säd too äa: De Heilje Jeist woat äwa die kohme, en däm Hejchsten siene Krauft woat die äwaschaute <note>bedatje</note> ; doaromm woat uck daut Heilje, daut jebuare woare woat, Sän Gottes jenant woare.</verse>
        <verse osisID='Luke.1.36'>En tjitj, Eliesabet, dien Frindschauft, es uck met eenem Sän schwanga enn äarem Ella, en dit es de sassta Moonat fe <note>bie</note> äa, dee doa onnfruchtboa jenant word;</verse>
        <verse osisID='Luke.1.37'>dan bie Gott woat tjeen Dintj ommäajlijch senne.</verse>
        <verse osisID='Luke.1.38'>Oba Marie säd: Tjitj! Etj sie däm Harr siene Schklowin; daut passeat mie no dienem Wuat. En de Enjel jintj wajch von äa.</verse>
        <verse osisID='Luke.1.39'>Oba Marie stund opp enn de selsjen Doag en jintj schwind enne Boaj, enn eene Staut Judas;</verse>
        <verse osisID='Luke.1.40'>en see tjeem enn Sacharias sien Hüs en bejreesst de Eliesabet.</verse>
        <verse osisID='Luke.1.41'>En daut passead, aus Eliesabet de Marie äa Gruss head, huppst daut Tjint enn äarem Lief; en Eliesabet word met Heiljem Jeist erfellt</verse>
        <verse osisID='Luke.1.42'>en see schreajch opp met ne lüde Stemm en säd: Jesäajent best dü mank <note>unja</note> de Frües, en jesäajent es de Frucht von dien Lief!</verse>
        <verse osisID='Luke.1.43'>En woohea mie dit, daut de Mutta von mienem Harr no mie tjeemt?</verse>
        <verse osisID='Luke.1.44'>Dan tjitj, aus de Klang <note>Stemm</note> von dienem Gruss enn miene Uhre tjeem, huppst daut Tjint fe Freid enn mienem Lief.</verse>
        <verse osisID='Luke.1.45'>En seelijch es, dee daut jejleewt haft, dan daut woat too Erfellung kohme, waut von däm Harrn too äa jesajcht es!</verse>
        <verse osisID='Luke.1.46'>En Marie säd:</verse>
        <verse osisID='Luke.1.47'>Miene Seel lowt <note>veharlijcht</note> däm Harr, en mien Jeist freit <note>jübelt</note> sich enn Gott, mienem Heilaunt;</verse>
        <verse osisID='Luke.1.48'>dan hee haft hanjetjitjt <note>jeseehne</note> opp de Jerinjheit siena Deenarin; dan seeh, von nu aun woare mie aule Jeschlajchta seelijch priese <note>nane</note> .</verse>
        <verse osisID='Luke.1.49'>Dan groote Dinje haft de Majchtja aun mie jedohne, en heilijch es sien Nome;</verse>
        <verse osisID='Luke.1.50'>en siene Boarmhoatijchtjeit es von Jeschlajcht too Jeschlajcht äwa dee, de am ferjchte.</verse>
        <verse osisID='Luke.1.51'>Hee haft Macht jeeewt met sienem Oarm; hee haft vestreit, dee enn äare Hoate Äwamootijch <note>stolt</note> dentje.</verse>
        <verse osisID='Luke.1.52'>Hee haft Majchtje von Troone rauf jestat, en Jerinje oppjehowe.</verse>
        <verse osisID='Luke.1.53'>Hungaje haft hee met Hab en Goot jefellt, en Ritje ladijch wajch jeschetjt.</verse>
        <verse osisID='Luke.1.54'>Hee haft sich Iesrael, sienen Tjnajcht, aunjenohme, omm too jedentje de Boarmhoatijchtjeit,</verse>
        <verse osisID='Luke.1.55'>soo aus hee jesajcht haud too onse Vodasch, too Obraum en siene Nohkohmeschoft enn Eewijchtjeit.</verse>
        <verse osisID='Luke.1.56'>En Marie bleef onnjefäa dree Moonat bie äa; en see jintj tridj no äarem Hüs.</verse>
        <verse osisID='Luke.1.57'>Oba fe Eliesabet word de Tiet erfellt, daut see jebuare sull, en see brocht eenen Sän too Welt.</verse>
        <verse osisID='Luke.1.58'>En äare Nobasch en Vewaundte heade, daut de Harr siene Boarmhoatijchtjeit aun äa groot jemoakt haud, en see freide sich met äa.</verse>
        <verse osisID='Luke.1.59'>En daut passead aum achten Dach, doa tjeeme see, daut Tjint too beschniede; en see nande daut no sienem Voda sien Nome: Sacharias.</verse>
        <verse osisID='Luke.1.60'>En siene Mutta auntwuad en säd: Nä, oba hee saul Jehaun heete.</verse>
        <verse osisID='Luke.1.61'>En see säde too äa: Doa es tjeena enn diene Vewaundschoft, dee disem Nome drajcht <note>haft</note> .</verse>
        <verse osisID='Luke.1.62'>Oba see wonge sienem Voda too, woo hee wull, daut hee jenant wort.</verse>
        <verse osisID='Luke.1.63'>En hee fodad eene Schriewtofel en schreef aulsoo: Jehaun es sien Nome. En see vewundade sich aula.</verse>
        <verse osisID='Luke.1.64'>Oba sooboold word sien Mül opjemoakt en siene Tung jeleest, en hee räd, en däm hee Gott lowd.</verse>
        <verse osisID='Luke.1.65'>En Angst kaum äwa aule, dee omm ahn wohnde; en oppe gaunse Jebirje von Judäa worde aul diese Dinje beräd.</verse>
        <verse osisID='Luke.1.66'>En aule, dee daut heade, nauhme daut too Hoate en säde: Waut woat üt disem Tjint woare? Dan däm Harr siene Haunt wea met am.</verse>
        <verse osisID='Luke.1.67'>En Sacharias, sien Voda, word met Heiljem Jeist erfellt en hee räd profeetisch en säd:</verse>
        <verse osisID='Luke.1.68'>Jelowt es de Harr, de Gott Iesraels, daut hee besocht en Erleesung jeschauft haft sienem Voltj,</verse>
        <verse osisID='Luke.1.69'>en ons een Radungs Huarn oppjerejcht haft enn Doft sienem Hüs, sienem Tjnajcht,</verse>
        <verse osisID='Luke.1.70'>soo aus hee jesajcht haft derjch däm Mül siena heiljen Profeete von Eewijchtjeit hea,</verse>
        <verse osisID='Luke.1.71'>Radung von onse Fiend en vonne Haund aula, dee ons hausse;</verse>
        <verse osisID='Luke.1.72'>omm Boarmhoatijchtjeit too vollbrinje aun onse Vodasch en too jedentje aun sienen heiljen Bunt,</verse>
        <verse osisID='Luke.1.73'>aum Eed, däm hee Obraum, onsem Voda, jeschweare haud, omm ons too jäwe,</verse>
        <verse osisID='Luke.1.74'>daut wie, jerat üt de Haunt onse Fiend, ohne Angst am deene selle,</verse>
        <verse osisID='Luke.1.75'>enn Heilijchtjeit en Jerajchtijchtjeit ver am aule onse Doag.</verse>
        <verse osisID='Luke.1.76'>En dü, Tjint, woascht een Profeet vom <note>däm</note> Hejchsten jenant woare; dan dü woascht ver däm Harrn gohne, siene Wäaj reed too moake,</verse>
        <verse osisID='Luke.1.77'>omm sienem Voltj Ertjantnis de Radung too jäwe enn Vezeihung äara Sinde,</verse>
        <verse osisID='Luke.1.78'>derjch de hoatlijche Boarmhoatijchtjeit von onsem Gott, enn <note>met</note> däm ons besocht haft de Oppgang von Bowe,</verse>
        <verse osisID='Luke.1.79'>omm dän too erschiene, dee enn Diestaness en Doodesschaute Settende, omm onse Feet opp dän Frädenswajch han too lentje.</verse>
        <verse osisID='Luke.1.80'>Oba daut Tjint woss en word stoatj em Jeist, en hee wea enn de eensaume Jäajende bott däm Dach sienem Opptrett ver Iesrael.</verse>
      </chapter>
      <chapter osisID='Luke.2'>
        <verse osisID='Luke.2.1'>Oba daut passead enn jane Doag, daut eene Veordnung vom Tjeisa Augusstus ütjintj, dän gaunsen Eadbaul enntoschriewe.</verse>
        <verse osisID='Luke.2.2'>Dit wea de easchte Ennschriewung, aus Tjiereenius Laund Fläaja von Sierean wea.</verse>
        <verse osisID='Luke.2.3'>En aula jinje han, omm sich ennschriewe too lohte, een jiedra enn siene eajne Staut.</verse>
        <verse osisID='Luke.2.4'>Oba doa jintj uck Joosaf von Galiläa, üt de Staut Natsaret, nopp no Judäa, no Doft siene Staut, de Betlehem heet, wiel hee ütem Doft sien Hüs en Staum wea,</verse>
        <verse osisID='Luke.2.5'>omm sich ennschriewe too lohte met Marie, siene Veleewte, dee doa schwanga wea.</verse>
        <verse osisID='Luke.2.6'>En daut passead, aus see doa weare, worde de Doag erfellt, daut see jebuare sull;</verse>
        <verse osisID='Luke.2.7'>en see brocht äarem easchtjebuarnen Sän en wetjeld am enn Winjle en läd am enn eene Tjrebb, wiel emm Gausthus tjeen Rüm fe ahn wea.</verse>
        <verse osisID='Luke.2.8'>En doa weare Hoads enn de Jäajend, dee oppem frieem Feld <note>Stap</note> bleewe en de Nacht Wajchta woakte äwa äare Häad.</verse>
        <verse osisID='Luke.2.9'>En seeh, däm Harr sien Enjel stund bie ahn, en däm Harr siene Harlijchtjeit schiend omm ahn, en see änjste sich, met eene groote Angst.</verse>
        <verse osisID='Luke.2.10'>En de Enjel säd too ahn: Änjst jünt nijch, dan tjitjt, etj vetjindje <note>brinj</note> jünt ne groote Freid, dee fe daut gaunse Voltj senne woat;</verse>
        <verse osisID='Luke.2.11'>dan jünt es vondoag, enn Doft siene Staut, een Rada <note>Heilaunt</note> jebuare, dee doa Tjristus es, de Harr.</verse>
        <verse osisID='Luke.2.12'>En dit es jünt daut Teatjen: Jie woare een Tjint finje, enn Winjle jewetjelt en enn eene Tjrebb lidje.</verse>
        <verse osisID='Luke.2.13'>En platzlijch wea bie däm Enjel eene Menj <note>väl</note> daut himmlische Häa, dee Gott lowde en säde:</verse>
        <verse osisID='Luke.2.14'>Herlijchtjeit Gott enn däm Hejchsten <note>doa Bowe, de hejchste Uat</note> , en Fräd oppe Ead, unja de Mensche daut Wooljefaule.</verse>
        <verse osisID='Luke.2.15'>En daut passead, aus de Enjel von ahn wajch enn däm Himmel fuahre, säde de Hoads toeenaunda: Loht ons nu hangohne no Betlehem en diese Sach seene, dee passeat es, dee de Harr ons toweete jedohne haft.</verse>
        <verse osisID='Luke.2.16'>En see kaume schwind en funge soo aus Marie aus uck Joosaf, en daut Tjint enne Tjrebb lidje.</verse>
        <verse osisID='Luke.2.17'>Oba aus see daut jeseehne haude, muake see daut Wuat aulewäjes bekaunt, daut äwa dit Tjind too ahn wea jesajcht worde.</verse>
        <verse osisID='Luke.2.18'>En aula, dee daut heade, wundade sich äwa daut, waut von de Hoads aun ahn jesajcht word.</verse>
        <verse osisID='Luke.2.19'>Oba Marie bewoad aul diese Wead <note>Dinje</note> en bedocht <note>äwaläd</note> see enn äarem Hoat.</verse>
        <verse osisID='Luke.2.20'>En de Hoads jinje tridj, enn däm see Gott veharlijchte en lowde fe <note>äwa</note> aules, waut see jeheat en jeseehne haude, soo aus daut ahn wea jesajcht worde.</verse>
        <verse osisID='Luke.2.21'>En aus acht Doag erfellt weare, daut maun am beschniede sull, doa word sien Nome Jesus jenant, dee von däm Enjel wea jenant worde, eea hee em Muttalief emfange wea.</verse>
        <verse osisID='Luke.2.22'>En aus de Doag äara reinjunk nom Jesatz Mooses erfellt weare, brochte see am no Jerusalem, omm am däm Harrn väatostalle,</verse>
        <verse osisID='Luke.2.23'>[soo ausset em Harrn Jesatz jeschräwe steit: „Aule Maunlijche, dautet Muttalief derjch bratjt, saul heilijch däm Harrn jenant woare" {2Mose 13,2}]</verse>
        <verse osisID='Luke.2.24'>en omm Opfa too jäwe no däm, waut emm Harrn Jesatz jesajcht es: Een Poa Turtjeldüwe, oda twee junge Düwe.</verse>
        <verse osisID='Luke.2.25'>En tjitj, doa wea enn Jerusalem een Maun, met Nome Siemeon; en diss Maun wea jerajcht en gottesferjchtijch en lüad oppem Troost Iesraels; en de Heilje Jeist wea opp am.</verse>
        <verse osisID='Luke.2.26'>En daut wea am toojesajcht vom heiljen Jeist, daut hee däm Doot nijch seene sull, bett hee dän Jesaulwten vom Harrn jeseehne haft.</verse>
        <verse osisID='Luke.2.27'>En dee tjeem derjch dän Jeist enn däm Tempel. En aus de Ellre daut Tjint Jesus enenn brochte, omm met am no de Jesatzes Jewanheit too doone,</verse>
        <verse osisID='Luke.2.28'>doa nauhm uck hee daut opp siene Oarms en lowd Gott en säd:</verse>
        <verse osisID='Luke.2.29'>Nü, Harr, entloht dü dien Deena, no dienem Wuat, enn Fräd;</verse>
        <verse osisID='Luke.2.30'>dan miene Uage ha dien Heil jeseehne,</verse>
        <verse osisID='Luke.2.31'>daut dü reed jemoakt nast ver däm Aunjesejcht aula Veltja;</verse>
        <verse osisID='Luke.2.32'>een Lijcht too Openboarung fe de Veltja en too Harlijchtjeit fe dien Voltj Iesrael.</verse>
        <verse osisID='Luke.2.33'>En sien Voda en siene Mutta vewundade sich äwa daut, waut von am jesajcht wort.</verse>
        <verse osisID='Luke.2.34'>En Siemeon säajend ahn en säd too Marie, siene Mutta: Tjitjt, disa es jesat tom Faul en Oppstohne väle enn Iesrael en too eenem Teatjen, däm jäajen jeräd woat</verse>
        <verse osisID='Luke.2.35'>[oba uck diene eajne Seel woat een Schweat derjch drinje <note>steatje</note> ], doamet de Äwalajunge väla Hoats openboa woare.</verse>
        <verse osisID='Luke.2.36'>En doa wea eene Profeetin Anna, eene Dochta Fanuel, üt däm Staum Aser. Diese wea sea Oolt en haud säwen Joa met äarem Maun jeläft von äare Junkfrü - Tiet aun;</verse>
        <verse osisID='Luke.2.37'>en see wea eene Wätfrü von vearentachentijch Joa, dee nijch wajch jintj vom Tempel, enn däm see Nacht en Dach met Fauste en Bäde deend.</verse>
        <verse osisID='Luke.2.38'>En see tjeem too de Stund doahan, see lowd Gott en räd von am too aule, dee doa opp Erleesung en Jerusalem lüade.</verse>
        <verse osisID='Luke.2.39'>En aus see aules jedohne haude no däm Harrn Jesatz, jinje see no Galiläa tridj no äare Staut Natsaret.</verse>
        <verse osisID='Luke.2.40'>Oba daut Tjint woss en word stoatj, erfellt met Weissheit, en Gottes Jnod wea opp am.</verse>
        <verse osisID='Luke.2.41'>En siene Ellre jinje jiedat Joa aum Passafast no Jerusalem.</verse>
        <verse osisID='Luke.2.42'>En aus hee twalf Joa oolt wea en see nopp jinje, no de Jewanheit tom Fast,</verse>
        <verse osisID='Luke.2.43'>en de Doag äwa weare, bleef bie äare Tridjreis de Jung Jesus enn Jerusalem tridj; en siene Ellre wisste daut nijch.</verse>
        <verse osisID='Luke.2.44'>Doa see oba dochte, hee es mank de Reisejesallschoft, kaume see eene Dachreis wiet en sochte am mank de Vewaundte en Bekaunde;</verse>
        <verse osisID='Luke.2.45'>en aus see am nijch funge, jinje see no Jerusalem tridj en sochte am.</verse>
        <verse osisID='Luke.2.46'>En daut passead, no dree Doag funge see am em Tempel, wua hee meddemang de Leahrasch saut en ahn tohorjcht en ahn befruach.</verse>
        <verse osisID='Luke.2.47'>Oba aule, dee am heade, vewundade sich äwa sien Vestendniss en siene Auntwuade.</verse>
        <verse osisID='Luke.2.48'>En aus see am sache, erstaunde see; en siene Mutta säd too am: Tjint, wuaromm hast dü ons dit aunjedohne? Tjitj, dien Voda en etj ha die mett Weedoag jesocht.</verse>
        <verse osisID='Luke.2.49'>En hee säd too ahn: Waut esset, daut jie mie jesocht ha? Wisst jie nijch, daut etj enn däm senne mott, waut mienem Voda sient es?</verse>
        <verse osisID='Luke.2.50'>En see vestunde daut Wuat nijch, daut hee too ahn räd.</verse>
        <verse osisID='Luke.2.51'>En hee jintj met ahn rauf en kaum no Natsaret, en hee wea ahn unjadon. En siene Mutta bewoad aule diese Wead enn äarem Hoat.</verse>
        <verse osisID='Luke.2.52'>En Jesus neehm too aun Weissheit en Ella en Jnod bie Gott en Mensche.</verse>
      </chapter>
      <chapter osisID='Luke.3'>
        <verse osisID='Luke.3.1'>Oba aum feftiende Joa de Rejiarung vom Tjeisa Tiberius, aus Pontius Pielatus Laundfläaja enn Judäa wea, en Heroodes Veea Ferscht von Galiläa, en sien Brooda Filip Veea Ferscht von Ituräa en de Laundschoft Trachonietus, en Liesanias Veea Ferscht von Abileene,</verse>
        <verse osisID='Luke.3.2'>unja däm Huagapriestatum von Anas en Kaifas, tjeem daut Wuat Gottes no Jehaun, däm Sän Sacharias, enne Wieste.</verse>
        <verse osisID='Luke.3.3'>En hee tjeem enn de gaunse Jordan Jäajend en prädijd de Taufe de Buesse too Vejäwung de Sinde;</verse>
        <verse osisID='Luke.3.4'>soo ausset jeschräwe steit emm Buak Jesaja, däm Profeet: „Dee Stemm von eenem Roopenden enne Wieste: Moakt däm Harr sien Wajch reed, moakt jlitj sienen Stijch!</verse>
        <verse osisID='Luke.3.5'>Jiedre Läajcht <note>Schlucht</note> woat oppjefellt en jieda Boajch en Aunboajch rauf jesat woare, daut Kromme woat tom jlitjen Wajch en de humpelje <note>pucklje</note> too jlitje Wäaj woare;</verse>
        <verse osisID='Luke.3.6'>en aulet Fleesch woat daut Heil Gottes seene. {Jes.40,3-5}</verse>
        <verse osisID='Luke.3.7'>Hee säd tom Voltj, dee rütjinje, omm von am jetauft too woare: Schlange Broodsel! Wäa haft jünt jewesse <note>jeleat</note> , vom däm kohmende Oaja <note>Wutt</note> wajch too rane?</verse>
        <verse osisID='Luke.3.8'>Aulsoo brinjt Frucht, dee de Buesse weat send; en fangt nijch aun, bie jünt selfst too saje: Wie ha Obraum tom Voda; dan etj saj jünt, daut Gott däm Obraum üt diese Steena Tjinja erwatje kaun.</verse>
        <verse osisID='Luke.3.9'>Oba aul es uck de Atjs <note>daut Biel</note> aun de Beem Wartel jelajcht; aulsoo jieda Boom, dee nijch goode Frucht brinjt, woat aufjehackt en em Fia jeschmäte.</verse>
        <verse osisID='Luke.3.10'>En de Mensche fruage am en säde: Waut säl wie dan doone?</verse>
        <verse osisID='Luke.3.11'>Oba hee auntwuad en säd too ahn: Wäa twee Hamde haft, jeff däm, dee tjeent haft; en wäa Äte haft, doo kratjt soo.</verse>
        <verse osisID='Luke.3.12'>Oba doa kaume uck Zollmanna, omm jetauft too woare; en see säde too am: Leahra, waut säl wie doone?</verse>
        <verse osisID='Luke.3.13'>Oba hee säd too ahn: Fodat nijch mea, aus jünt befoole es.</verse>
        <verse osisID='Luke.3.14'>Oba am fruage uck Tjrijchsdeena en säde: En wie, waut sell wie doone? En hee säd too ahn: Daut tjeenem Jewault aun, en kloagt tjeenem faulsch aun, en bejnäjt jünt met jünem Loon.</verse>
        <verse osisID='Luke.3.15'>Oba aus daut Voltj aum lüare wea, en aula enn äare Hoats wäajen Jehaun äwaläde, auf hee nijch doch de Jesaulwta <note>Tjristus</note> es,</verse>
        <verse osisID='Luke.3.16'>auntwuad Jehaun aulem en säd: Etj zwoa tauf jünt met Wota; oba doa tjeemt, dee stoatja es aus etj, däm etj nijch weat sie, am de Reemes aun siene Schooh too leese; hee woat jünt met Heiljem Jeist en Fia taufe;</verse>
        <verse osisID='Luke.3.17'>enn siene Haunt es de Scheffel <note>Jeträajd Scheffel</note> , en hee woat siene Draschdäl derjch enn derjch reinje en dän Weit enn siene Schien <note>Spitja</note> saumle; oba de Sprie woat hee vebrenne met eewijch brennendem Fia.</verse>
        <verse osisID='Luke.3.18'>Enn däm hee uck met välem aundren vemohnd, vetjindijd hee däm Voltj goode Botschoft.</verse>
        <verse osisID='Luke.3.19'>Oba Heroodes, de Veea Ferscht, wiel hee wäajen de Heroodias, sienem Brooda siene Frü, en wäajen aulem Beesen, daut Heroodes jedohne haud, von am <note>Jehaun</note> vemohnd <note>jestroft</note> wort,</verse>
        <verse osisID='Luke.3.20'>deed aulem uck dit doatoo, daut hee Jehaun leet em Jefentjniss ennschlüte.</verse>
        <verse osisID='Luke.3.21'>Oba daut passead, aus daut gaunse Voltj jetauft word, en Jesus jetauft wea en bäd, daut de Himmel opjemoakt word,</verse>
        <verse osisID='Luke.3.22'>en de Heilje Jeist en tjarpalijche Jestault, aus eene Düw, opp am rauf tjeem, en eene Stemm ütem Himmel tjeem: Dü best mien leefsta Sän, aun die ha etj Wooljefaule jefunge.</verse>
        <verse osisID='Luke.3.23'>En hee selfst, Jesus, fong aun onnjefäa dartijch Joa oolt too woare, enn wea, aus maun meent, een Sän Joosafs, von Eelie,</verse>
        <verse osisID='Luke.3.24'>von Matat, von Leewie, von Melchie, von Jana, von Joosaf,</verse>
        <verse osisID='Luke.3.25'>von Matatias, von Amos, von Nahum, von Esli, von Nangei,</verse>
        <verse osisID='Luke.3.26'>von Matat, von Matatias, von Simei, von Joosaf, von Juda,</verse>
        <verse osisID='Luke.3.27'>von Johanan, von Resa, von Serubabel, von Sealtiel, von Nerie,</verse>
        <verse osisID='Luke.3.28'>von Melchie, von Adie, von Kosam, von Elmadam, von Er,</verse>
        <verse osisID='Luke.3.29'>von Jesus, von Elieser, von Joorem, von Matat, von Leewie,</verse>
        <verse osisID='Luke.3.30'>von Siemeon, von Juda, von Joosaf, von Joonan, von Eliakim,</verse>
        <verse osisID='Luke.3.31'>von Melea, von Menna, von Matatan, von Natan, von Doft,</verse>
        <verse osisID='Luke.3.32'>von Jese, von Oobed, von Boohas, von Salma, von Naheesoon,</verse>
        <verse osisID='Luke.3.33'>von Aminadab, von Ram, von Hesron, von Peres, von Juda,</verse>
        <verse osisID='Luke.3.34'>von Joakopp, von Iesak, von Obraum, von Tara, von Nahor,</verse>
        <verse osisID='Luke.3.35'>von Serug, von Regu, von Peleg, von Eber, von Sala,</verse>
        <verse osisID='Luke.3.36'>von Kenan, von Arfaksad, von Sem, von Nooha, von Lamech,</verse>
        <verse osisID='Luke.3.37'>von Metusala, von Heenoch, von Jared, von Mahalaleel, von Kenan,</verse>
        <verse osisID='Luke.3.38'>von Eenos, von Set, von Adam, von Gott.</verse>
      </chapter>
      <chapter osisID='Luke.4'>
        <verse osisID='Luke.4.1'>Oba Jesus, voll Heiljem Jeist, tjeem vom Jordan tridj en word derjch dän Jeist enne Wieste veatijch Doag ommhäa jeleid,</verse>
        <verse osisID='Luke.4.2'>enn däm hee vom Diewel vesocht wort. En hee aut aul <note>aun</note> de Doag nuscht; en aus dee too enj weare, hungad am.</verse>
        <verse osisID='Luke.4.3'>En de Diewel säd too am: Wann dü Gottes Sän best, soo saj too disem Steen, daut hee Broot woat.</verse>
        <verse osisID='Luke.4.4'>En Jesus auntwuad am [en säd]: Daut steit jeschräwe: „Nijch von Broot auleen saul de Mensch läwe, oba jiedrem Wuat Gottes". {5Mose 8,3}</verse>
        <verse osisID='Luke.4.5'>En [de Diewel] fead am opp eenen huagen Boajch en wees am enn eenem Uagebletj aule Ritje oppe Ead <note>Welt</note> .</verse>
        <verse osisID='Luke.4.6'>En de Diewel säd too am: Etj well die aul diese Jewault en äare Harlijchtjeit jäwe; dan mie es see äwajäft, en wäm etj well, jäw etj dee.</verse>
        <verse osisID='Luke.4.7'>Wann dü nu ver mie aunbäde wellst, saul dit aules dient senne.</verse>
        <verse osisID='Luke.4.8'>En Jesus auntwuad am en säd: Daut steit jeschräwe: „Dü saust däm Harr, dienen Gott, aunbäde en am auleen deene". {5Mose 6,13}</verse>
        <verse osisID='Luke.4.9'>En hee leid am no Jerusalem en stald am oppe Tempelspets en säd too am: Wann dü Gottes Sän best, soo schmiet die von hia rauf;</verse>
        <verse osisID='Luke.4.10'>dan daut steit jeschräwe: „Hee woat sienen Enjel äwa die befäle, daut see die bewoare;</verse>
        <verse osisID='Luke.4.11'>en see woare die oppe Henj droage, doamet dü nijch dienen Foot aun eenen Steen statst". {Ps.91,11.12}</verse>
        <verse osisID='Luke.4.12'>En Jesus auntwuad en säd too am: Daut es jesajcht: „Dü saust däm Harr, dienen Gott, nijch veseatje". {5Mose 6,16}</verse>
        <verse osisID='Luke.4.13'>En aus de Diewel aule Veseatjunge beendijcht haud, jintj hee <note>de Diewel</note> von am fe eene Tiet.</verse>
        <verse osisID='Luke.4.14'>En Jesus tjeem enne Krauft vom Jeist tridj no Galiläa, en daut Jeräd äwa am jintj üt derjch de gaunse Ommjäajend.</verse>
        <verse osisID='Luke.4.15'>En hee leahd enn äare Sienagoge, jeeat <note>veharlijcht</note> von aule.</verse>
        <verse osisID='Luke.4.16'>En hee tjeem no Natsaret, wua hee oppjewosse wea; en hee jintj no siene Jewanheit aum Saubat enne Sienagog en stund opp, omm väatoläse.</verse>
        <verse osisID='Luke.4.17'>En doa word am daut Buak vom Profeet Jesaja hanjerätjt; en aus hee daut Buak opjerollt haud, funk hee de Städ, wua jeschräwe wea:</verse>
        <verse osisID='Luke.4.18'>„Dee Harren Jeist es opp mie, wiel hee mie jesaulwt haft, de Oame froohe Botschoft too vetjindje; hee haft mie jeschetjt, de Jefangne Befrieung üttoroope <note>too prädje</note> en de Blinje, wada seenent woare, de Mootloosse enn Frieheit too schetje,</verse>
        <verse osisID='Luke.4.19'>üttoroope daut aunjenäme Harrn Joa". {Jes.61,1-2}</verse>
        <verse osisID='Luke.4.20'>En aus hee daut Buak toojerollt haud, jeef hee daut däm Deena tridj en sad sich dohl; en aulamaun Uage enne Sienagog weare opp am jerejcht.</verse>
        <verse osisID='Luke.4.21'>Oba hee funk aun, too ahn too saje: Vondoag es dise Schreft ver jüne Uhre erfellt.</verse>
        <verse osisID='Luke.4.22'>En aule jeewe am Zeijnis en wundade sich äwa de Wead vonne Jnod, dee üt sienem Mül jinje <note>tjeeme</note> ; en see säde: Es disa nijch de Sän Joosafs?</verse>
        <verse osisID='Luke.4.23'>En hee säd too ahn: Jie woare aulemol dit Sprejchwuat too mie saje: Dokta, heel die selfst; aules, waut wie jeheat ha, daut enn Kapernaum passeat es, doo uck hia enn diene Vodastaut.</verse>
        <verse osisID='Luke.4.24'>Oba hee säd: Woahrhauft, etj saj jünt, daut tjeen Profeet enn siene Vodastaut aunjenäm es.</verse>
        <verse osisID='Luke.4.25'>Oba enn Woahrheit saj etj jünt: Väl Wätfrües weare enn de Doag Elia enn Iesrael, aus de Himmel dree Joa en sass Moonat veschlohte wea, soo daut eene groote Hungaschnoot äwa daut gaunse Laund tjeem;</verse>
        <verse osisID='Luke.4.26'>en too tjeene von ahn word Elia jeschetjt, buta no Sarepta enn Siedoon, no eene Frü, eene Wätfrü.</verse>
        <verse osisID='Luke.4.27'>En väl Ütsautsje weare enn Iesrael toom Profeet Eliesa siene Tiet, en tjeina von ahn word jereinijcht, buta Naheeman, de Sierea.</verse>
        <verse osisID='Luke.4.28'>En aula worde met Oaja erfellt, enne Sienagoge, aus see dit heade.</verse>
        <verse osisID='Luke.4.29'>En see stunde opp en schuppste am üte Staut erüt en leide am aun däm Raund vom Boajch, opp dän äare Staut jebut wea, omm am soo rauf too schmiete.</verse>
        <verse osisID='Luke.4.30'>Oba hee, jintj derjch äare Medd derjch, en jintj wajch.</verse>
        <verse osisID='Luke.4.31'>En hee tjeem rauf no Kapernaum, eene Staut enn Galiläa, en leahd ahn aune Saubate.</verse>
        <verse osisID='Luke.4.32'>En see erstaunde sea äwa siene Leah, dan siene Räd <note>Wuat</note> wea met Vollmacht.</verse>
        <verse osisID='Luke.4.33'>En doa wea enn de Sienagog een Maun, dee eenen onnreinen demonen Jeist haud, en hee schreajch opp met ne lüde Stemm:</verse>
        <verse osisID='Luke.4.34'>Ha, waut ha wie met die too doone, Jesus, Natsareena? Best dü jekohme, ons too venijchte? Etj tjann die, wäa dü best: De Heilja Gottes.</verse>
        <verse osisID='Luke.4.35'>En Jesus beschwijcht am en säd: Sie stell en foah rüt von am! En aus de Demon am, medden unja ahn, hanjeschmäte haud, fuah hee von am rüt, ohne am too beschädje.</verse>
        <verse osisID='Luke.4.36'>En Erstaune tjeem äwa aule, en see räde unjaenaunda en säde: Waut es daut fe een Wuat? Dan met Vollmacht en Krauft jebeet hee de onnreine Jeista, en see foahre rüt.</verse>
        <verse osisID='Luke.4.37'>En de Kund <note>Norejcht</note> äwa am jintj üt enn jiedrem Uat de Ommjäajend.</verse>
        <verse osisID='Luke.4.38'>Oba hee muak sich opp von de Sienagog en tjeem enn daut Siemoons Hüs. Oba däm Siemoon siene Schwieamutta wea von eenem huagen Feeba befoole; en see bedde am fe äa.</verse>
        <verse osisID='Luke.4.39'>En äwa äa stohne <note>aum Koppenenj</note> , befool hee daut Feeba, en daut veleet äa; oba see stund platzlijch opp en deend ahn.</verse>
        <verse osisID='Luke.4.40'>Oba aus de Sonn unjajintj, brochte aule, de doa aun veschiedene Krankheite Liedende haude, dee no am; oba hee läd eenem jiedrem von ahn de Henj opp en heeld ahn <note>dee</note> .</verse>
        <verse osisID='Luke.4.41'>En uck Demone fuahre von väle rüt, enn däm see schreaje en säde: Dü best de Sän Gottes. En hee bedrood ahn en leet ahn nijch räde, wiel see wisste, daut hee de Tjristus wea.</verse>
        <verse osisID='Luke.4.42'>Oba ausset nu Dach jeworde wea, jintj hee rüt, aun eenem eensaumen Uat; en daut Voltj socht am opp en tjeeme bett no am, en see hilde am opp, daut hee nijch von ahn wajch gohne sull.</verse>
        <verse osisID='Luke.4.43'>Oba hee säd too ahn: Etj mott uck de aundre Städa de froohe Botschoft vom Ritj Gottes vetjindje <note>prädje</note> , dan doatoo sie etj jeschetjt worde.</verse>
        <verse osisID='Luke.4.44'>En hee prädijd enn de Sienagoge von Judäa.</verse>
      </chapter>
      <chapter osisID='Luke.5'>
        <verse osisID='Luke.5.1'>Oba daut passead, aus daut Voltj sich no am drenjd, omm daut Wuat Gottes too heare, en hee aum See Jenetsaret stund.</verse>
        <verse osisID='Luke.5.2'>En hee sach twee Boots em See stohne; oba de Fescha weare ütjestäje en wosche äare Nats.</verse>
        <verse osisID='Luke.5.3'>Oba hee steajch enn eent de Boots, daut Siemoon sient wea, en bedd am, een bät vom Laund wajch too foahre; en hee sad sich dohl en leahd daut Voltj vom Boot.</verse>
        <verse osisID='Luke.5.4'>Oba aus hee opphead too räde, säd hee too Siemoon: Foah rüt oppem Deepen, en loht jüne Nats too eenem Feschfang erauf.</verse>
        <verse osisID='Luke.5.5'>En Siemoon auntwuad en säd too am: Meista, wie ha ons de gaunse Nacht derjch bemäjcht en ha nuscht jefange; oba opp dien Wuat well etj daut Nat rauf lohte.</verse>
        <verse osisID='Luke.5.6'>En aus see dit jedohne haude, fonge see eene groote Menj Fesch, soo daut äa Nat wull tweiriete.</verse>
        <verse osisID='Luke.5.7'>En see wonge äare Frind <note>Deelnäma</note> em aundren Boot, omm daut see kohme en ahn halpe; en see tjeeme, en see fellde beid Boote, soo daut see aun fonge too vesintje.</verse>
        <verse osisID='Luke.5.8'>Oba aus Siemoon Peeta daut sach, voll hee dohl too Jesus siene Tjnee en säd: Goh von mie rüt, dan etj sie een sindja Mensch, Harr.</verse>
        <verse osisID='Luke.5.9'>Dan een Schratj haud am erfoht en aule, de bie am weare, äwa dän Feschfang, dän see jefange haude;</verse>
        <verse osisID='Luke.5.10'>Oba kratjt soo uck Joakopp en Jehaun, de Sän von Tsebedäus, de Deelhaba von Siemoon weare. En Jesus säd too Siemoon: Ängst die nijch; von nu aun woascht dü Mensche fange.</verse>
        <verse osisID='Luke.5.11'>En aus see de Boots aum Laund jebrocht haude, veleete see aules en foljde am noh.</verse>
        <verse osisID='Luke.5.12'>En daut passead, aus hee enn eene de Städa wea, seeh, doa wea een Maun voll Utsauts; en aus hee Jesus sach, voll hee opp sien Jesejcht en bedd am en säd: Harr, wann dü wellst, kaunst dü mie rein moake.</verse>
        <verse osisID='Luke.5.13'>En hee stratjt de Haunt üt, read am aun en säd: Etj well; sie jereinijcht! En platzlijch veleet de Utsauts am.</verse>
        <verse osisID='Luke.5.14'>En hee vebot am, tjeenem doavon too saje; oba goh han en wies die däm Priesta en opfa fe diene Reinjunk, aus Mooses befoole haft, fe ahn tom Zeijnis.</verse>
        <verse osisID='Luke.5.15'>Oba de Kund äwa <note>von</note> am vebreed sich omm soo mea, en väl Mensche vesaumlde sich, am too heare en von äare Krankheite jeheelt too woare.</verse>
        <verse osisID='Luke.5.16'>Oba hee jintj tridj en wea enn eensaume Jäajende en bäd.</verse>
        <verse osisID='Luke.5.17'>En daut passead aun eenem de Doag, daut hee leahd; en doa saute de Farisäa en Jesatzesleahra, de doa üt jieda Darp von Galiläa en Judäa en üt Jerusalem jekohme weare; en däm Harrn siene Krauft wea doa, omm ahn too heele.</verse>
        <verse osisID='Luke.5.18'>En seeh, Manna, waltje opp eenem Bad eenen Maun brinje, dee jelämt wea; en see sochte am enenn too brinje en ver am [Jesus] hantolaje.</verse>
        <verse osisID='Luke.5.19'>En doa see nijch funge, opp wautverrem Wajch see am enenn brinje kunne <note>sulle</note> wäajen de <note>Mensche</note> Menj, steaje see oppem Dack, en leete am derjch daut Teajeldack rauf, metem Bad, enne Medd ver Jesus.</verse>
        <verse osisID='Luke.5.20'>En aus hee äaren Gloowe sach, säd hee: Mensch, diene Sinde send die vejäwt.</verse>
        <verse osisID='Luke.5.21'>En de Schreftjeleade en de Farisäa fonge aun too äwalaje, enn däm see säde: Wäa es disa, dee lestalijch räd? Wäa kaun Sinde vejäwe, buta Gott auleen?</verse>
        <verse osisID='Luke.5.22'>Oba aus Jesus äa Äwalaje ertjand, auntwuad en säd hee too ahn: Waut äwalaje jie enn jünem Hoate?</verse>
        <verse osisID='Luke.5.23'>Waut es leijchta, too saje: Die send diene Sinde vejäwt, oda too saje: Stoh opp en goh?</verse>
        <verse osisID='Luke.5.24'>Oba daut jie weete, daut de Menschesän Vollmacht haft oppe Ead, Sinde too vejäwe - säd hee too däm Jelämden: Etj saj die, stoh opp en nehm dien Bad opp en goh no dien Hüs.</verse>
        <verse osisID='Luke.5.25'>En platzlijch stund hee ver ahn opp, nehm <note>sien Bad</note> opp, opp däm hee jeläaje haud, en jintj <note>han</note> no sien Hüs, enn däm hee Gott veharlijcht.</verse>
        <verse osisID='Luke.5.26'>En aule weare erstaunt, en see veharlijchte Gott en weare met Angst erfellt en säde: Wie ha vondoag Onnjleewjet jeseehne.</verse>
        <verse osisID='Luke.5.27'>En no däm jintj hee rüt en sach eenen Zollmaun, met Nome Leefie, aum Zollhüs sette en säd too am: Folj mie noh.</verse>
        <verse osisID='Luke.5.28'>En hee veleet aules stund opp en foljd am noh.</verse>
        <verse osisID='Luke.5.29'>En Leefie muak am en grootet Mohl enn sienem Hüs; en doa weare väl Zollmanna en aundre, dee met am aum Desch lage.</verse>
        <verse osisID='Luke.5.30'>En de Farisäa en äare Schreftjeleade murrde äwa siene Jinja en säde: Wuaromm äte en drintj jie met de Zollmanna en Sinda?</verse>
        <verse osisID='Luke.5.31'>En Jesus auntwuad en säd too ahn: De Jesunde brucke nijch eenen Dokta, oba de Kranke;</verse>
        <verse osisID='Luke.5.32'>etj sie nijch jekohme, Jerajchte too roope, oba de Sinda too Buesse.</verse>
        <verse osisID='Luke.5.33'>Oba see säde too am: Wuaromm fauste däm Jehaun siene Jinja soo foaken en verejchte Jebäde, en kratjt soo uck de Farisäa äare; oba diene äte en drintje?</verse>
        <verse osisID='Luke.5.34'>Oba Jesus säd too ahn: Jie tjenne doch nijch däm Briegaum siene Jast fauste lohte, soo lang aus de Briegaum bie ahn es?</verse>
        <verse osisID='Luke.5.35'>Oba doa woare Doag kohme, en wann de Briegaum von ahn wajchjenohme senne woat, dan, enn jane Doag, woare see fauste.</verse>
        <verse osisID='Luke.5.36'>Oba hee säd <note>vetald</note> ahn uck een Jlitjniss: Tjeena sat een niejet Fletj von een niejet Tjleet opp een oolet Tjleet; dan sest verit hee uck daut nie, en daut Fletj vom niejen pausst nijch tom oolen.</verse>
        <verse osisID='Luke.5.37'>En tjeena deit niejen Wien en oole Wienladasch; sest woat de niee Wien de oole Wienladasch veriete, en de hee <note>Wien</note> woat vegoote woare, en de Wienladasch woare twei gohne;</verse>
        <verse osisID='Luke.5.38'>oba nieja Wien deit maun enn niee Wienladasch, en beid woare gauns <note>erhole</note> bliewe.</verse>
        <verse osisID='Luke.5.39'>En tjeena well, wann hee oolen <note>Wien</note> jedrunke haft, well niejen, dan hee sajcht: De oola es bäta <note>goot</note> .</verse>
      </chapter>
      <chapter osisID='Luke.6'>
        <verse osisID='Luke.6.1'>En daut passead aun eenem Saubat, daut hee derjch de Jeträajdefletja jintj, en siene Jinja Oare plocke en aute, see reewe dee met de Henj üt.</verse>
        <verse osisID='Luke.6.2'>Oba atelje Farisäa säde too am: Wuaromm doo jie, waut nijch erlaubt es, aum Saubat too doone?</verse>
        <verse osisID='Luke.6.3'>En Jesus auntwuad en säd too ahn: Ha jie uck dit nijch jeläst, waut Doft deed, aus am en dee, bie am weare hungad?</verse>
        <verse osisID='Luke.6.4'>Woo hee emm Gotteshus jintj en de Brood, dee Gott jeweit weare, nauhm en aut, en uck dän gauf, dee bie am weare, dee tjeena äte sull, buta de Priesta auleen?</verse>
        <verse osisID='Luke.6.5'>En hee säd too ahn: De Menschesän es Harr uck äwa dän Saubat.</verse>
        <verse osisID='Luke.6.6'>Oba daut passead uck aun eenem aundren Saubat, daut hee enn de Sienagog jintj en leahd; en doa wea een Maun, siene rajchte Haund wea vedräjcht.</verse>
        <verse osisID='Luke.6.7'>Oba de Schreftjeleade en de Farisäa lüade doaropp, auf hee aum Saubat heele wudd, omm daut see eene Beschuldjung jäajen am finje kunne.</verse>
        <verse osisID='Luke.6.8'>Oba hee wisst äara Äwalajunge en säd too däm Maun, dee de vedräjde Haunt haud: Stoh opp en stal die enne Medd. Hee stund opp en stald sich han.</verse>
        <verse osisID='Luke.6.9'>Oba Jesus säd too ahn: Etj well jünt froage, auf et erlaubt es, aum Saubat Goodet too doone oda Beeset too doone; daut Läwe too rade oda too venijchte?</verse>
        <verse osisID='Luke.6.10'>En no däm hee ahn aula rundomm aunjetjitjt haud, säd hee too am: Stratj diene Haunt üt! En hee deed [soo]; en siene Haunt word wada heajestalt, soo aus dee aundre.</verse>
        <verse osisID='Luke.6.11'>Oba see worde met sennloosse Wutt <note>Oaja</note> erfellt en beräde sich unjaenaunda, waut see Jesus aundoone kunne.</verse>
        <verse osisID='Luke.6.12'>Oba daut passead aun de Doag, daut hee oppem Boajch jintj, omm too bäde; en hee brocht de gaunse Nacht too emm Jebäd too Gott.</verse>
        <verse osisID='Luke.6.13'>En ausset Dach <note>Zemorjess</note> word, roopt hee siene Jinja no sich en wäld üt ahn twalf, dee hee uck Apostel nand:</verse>
        <verse osisID='Luke.6.14'>Siemoon, däm hee uck Peeta nand; en Aundreas, sien Brooda, en Joakopp en Jehaun, en Filip en Bartolamäus,</verse>
        <verse osisID='Luke.6.15'>en Matäus en Toomas, en Joakopp, Alfäus sien Sän, en Siemoon, jenant Sielootes,</verse>
        <verse osisID='Luke.6.16'>en Judas, Joakopp sien Sän, en Judas Iescharijot, dee uck sien Veroda wort.</verse>
        <verse osisID='Luke.6.17'>En aus hee met ahn rauf jestäje wea, stund hee opp eenen jlitjen Plautz <note>Städ</note> , en eene Schoa <note>Menj</note> siene Jinja en eene groote Mensche Menj von gauns Judäa en Jerusalem en vom Mäa Eewa Ommjäajend von Tierus en Siedoon,</verse>
        <verse osisID='Luke.6.18'>dee doa jekohme weare, am too heare en jeheelt too woare von äare Krankheite; en dee von onnreine Jeista Jeploagte worde jeheelt.</verse>
        <verse osisID='Luke.6.19'>En de gaunse Menj sochte am auntoreare, dan doa jintj Krauft von am üt en hee heeld aule.</verse>
        <verse osisID='Luke.6.20'>En hee hoow siene Uage opp no siene Jinja en säd: Seelijch send jie Oame, dan jünt es daut Ritj Gottes.</verse>
        <verse osisID='Luke.6.21'>Seelijch, dee jie nu hungre, dan jie woare saut woare. Seelijch, dee jie nu hiele, dan jie woare lache.</verse>
        <verse osisID='Luke.6.22'>Seelijch send jie, wann de Mensche jünt hausse woare, en wann see jünt ütschlüte en veachte en jünen Nome aus bees behaundle <note>veschmiete, vesteete</note> woare omm däm Menschesän sien haulwe;</verse>
        <verse osisID='Luke.6.23'>freit jünt aun janem Dach en huppst, dan tjitjt, jun Loon es groot emm Himmel; dan kratjt soo deede äare Vodasch aun de Profeete.</verse>
        <verse osisID='Luke.6.24'>Oba wee jünt Ritje, dan jie ha jun Troost jetjräaje.</verse>
        <verse osisID='Luke.6.25'>Wee jünt, dee jie nu voll <note>saut</note> send, dan jie woare hungre. Wee jünt, dee jie nu lache, dan jie woare trüare enn hiele.</verse>
        <verse osisID='Luke.6.26'>Wee, wann aule Mensche goot von jünt räde; dan kratjt soo deede äare Vodasch de faulsche Profeete.</verse>
        <verse osisID='Luke.6.27'>Oba etj saj jünt, dee jie heare: Leeft jüne Fiend; doot goodet dän, dee jünt hausse;</verse>
        <verse osisID='Luke.6.28'>säajent, dee jünt vefluche; bäd fe dee, dee jünt beleidje.</verse>
        <verse osisID='Luke.6.29'>Däm, de die oppe Back schleit, rätj am uck die aundre han; en däm, dee die dien Mauntel nehmt, jeff am uck dien Hamd <note>Rock</note> .</verse>
        <verse osisID='Luke.6.30'>Jeff jiedrem, dee die prachat, en von däm, de die daut Dienje nehmt, foda daut nijch tridj.</verse>
        <verse osisID='Luke.6.31'>En waut jie welle, daut jünt de Mensche doone säle, doot ahn daut kratjt soo.</verse>
        <verse osisID='Luke.6.32'>En wann jie leef ha, dee jünt leef ha, waut fe Dank ha jie doafäa? Dan uck de Sinda leewe, dee ahn leef ha.</verse>
        <verse osisID='Luke.6.33'>En wann jie dän Goots doone, dee jünt Goots doone, waut fe Dank ha jie doafäa? Dan uck de Sinda doone daut nämelje.</verse>
        <verse osisID='Luke.6.34'>En wann jie dän liehe, von dän jie räatjne tridj totjriee, waut fe Dank ha jie doafäa? Dan uck de Sinda liehe de Sinda, omm daut see daut kratjt soo väl wada tjriee.</verse>
        <verse osisID='Luke.6.35'>Doch leeft jüne Fiend, en doot Goodet, en lieht, ohne opp irjentwaut too hope, en jun Loon woat groot senne, en jie woare däm aula Hejchsten siene Säns senne; dan hee es gootmeenent jäajen de Onndankboare en Beese.</verse>
        <verse osisID='Luke.6.36'>Siet boarmhoatijch, aus uck jun Voda boarmhoatijch es.</verse>
        <verse osisID='Luke.6.37'>En rejcht nijch, en jie woare nijch jerejcht woare; veuadeelt nijch, en jie woare nijch veuadeelt woare. Loht looss, en jie woare loosjelohte woare.</verse>
        <verse osisID='Luke.6.38'>Jäft, en daut woat jünt jejäft woare; een goodet, dohljedretjtet en toopjescheddadet en äwaranendet Moht woat maun enn jun Schoot jäwe; dan met de selje Moht, met dee jie mäte, woat jünt wada jemäte woare.</verse>
        <verse osisID='Luke.6.39'>Oba hee säd uck een Jlitjniss too ahn: Kaun fleijcht een Blinja eenen Blinjen leide? Woare nijch beid enn eenem Loch faule?</verse>
        <verse osisID='Luke.6.40'>Een Jinja es nijch äwa dän Leahra; oba jiedra, dee ütjeleat es, woat senne aus sien Leahra.</verse>
        <verse osisID='Luke.6.41'>Oba wuaromm sittst dü dän Spletta, de enn dienem Brooda sien Uag es, oba däm Baultje, de enn dienem eajnen Uag es, späascht dü nijch?</verse>
        <verse osisID='Luke.6.42'>Oda woo kaunst dü too dienen Brooda saje: Brooda, erlaub, etj well dän Spletta rüttratje, de enn dienem Uag es, wäarend dü selfst dän Baultje enn dienem Uag nijch sittst? Heijchla, tratj eascht dän Baultje üt dienem Uag erüt, en dan woascht dü kloa seene, omm dän Spletta erüt too tratje, de enn dienem Brooda sien Uag es.</verse>
        <verse osisID='Luke.6.43'>Dan daut jeeft tjeen gooda Boom, de füle Frucht brinjt, uck nijch eenen fülen Boom, de goode Frucht brinjt;</verse>
        <verse osisID='Luke.6.44'>dan een jieda Boom woat aun siene eajne Frucht ertjant; dan von Diestel saumelt maun nijch Fieje, maun pletje nijch von eenem Stachelstruk Wiendruwe.</verse>
        <verse osisID='Luke.6.45'>De goode Mensch brinjt üt däm gooden Schats enn sienem Hoate daut Goode väa, en de Beese brinjt üt däm beesen daut Beese väa; dan ütem Äwafluss emm Hoat räd sien Mül.</verse>
        <verse osisID='Luke.6.46'>Oba waut nan jie mie: Harr, Harr! En doone nijch, waut etj saj?</verse>
        <verse osisID='Luke.6.47'>Jiedra, de no mie tjeemt en miene Wead heat en dee deit, - etj well jünt wiese, wäm hee tovejlitje es.</verse>
        <verse osisID='Luke.6.48'>Hee es eenem Maun tovejlitje, dee een Hüs büd, dee doa groowd en groof deep en de Gruntmia oppem Steen läd; oba aus eene Äwaschwaminj tjeem, schluach de Stroom aun jan Hüs en kunnet nijch beschädje, dan daut wea opp dän Steen jebut.</verse>
        <verse osisID='Luke.6.49'>Oba dee jeheat en nijch jedohne haft, es eenem Maun tovejlitje, dee een Hüs oppe Ead büd ohne Gruntmia, aun däm de Stroom schluach, en fuats voll daut toop, en de Schode aun - janem Hüs wea groot.</verse>
      </chapter>
      <chapter osisID='Luke.7'>
        <verse osisID='Luke.7.1'>No däm hee aul siene Wead verre Voltjs Uhre beendijcht haud, jintj hee enenn no Kapernaum.</verse>
        <verse osisID='Luke.7.2'>Oba eenem jewessen Hauptmauns Deena, dee am väl weat wea, wea krank, en lag aum stoawe.</verse>
        <verse osisID='Luke.7.3'>Oba aus hee von Jesus head, schetjt hee Ellteste vonne Jude no am en bedd am, daut hee tjeem en sienen Deena jesund moakt.</verse>
        <verse osisID='Luke.7.4'>Oba aus dise no Jesus hantjeeme, bedde see am earnsthauft en säde: Hee esset weat, daut dü am daut deist;</verse>
        <verse osisID='Luke.7.5'>dan hee leewt ons Voltj, en hee selfst haft ons de Sienagog jebut.</verse>
        <verse osisID='Luke.7.6'>Oba Jesus jintj met ahn. Oba aus hee nijch mea wiet von däm Hüs weare, schetjt de Hauptmaun Frind no am en leet am saje: Harr, bemäj die nijch, dan etj sie et nijch weat, daut dü unja mien Dack tjeemst.</verse>
        <verse osisID='Luke.7.7'>Doaromm ha etj mie selfst uck nijch weat jeacht, no die too kohme; oba saj een Wuat, en mien Deena woat jesund woare.</verse>
        <verse osisID='Luke.7.8'>Dan uck etj sie een Mensch, unja Aumtsjewault jestalt, en ha Soldote unja mie; en etj saj too disem: Goh han, en hee jeit; en too eenem aundrem: Kohm, en hee tjeemt; en too mienem Deena: Doo dit, en hee deitet.</verse>
        <verse osisID='Luke.7.9'>Oba aus Jesus daut head, vewundad hee sich äwa am; en hee dreid sich no de Voltjsmenj, dee am nofoljde en säd: Etj saj jünt, selfst en Iesrael ha etj nijch soon grooten Gloowe jefunge.</verse>
        <verse osisID='Luke.7.10'>En aus dee Jeschetjte enn daut Hüs tridj tjeeme, funge see dän kranken Deena jesunt.</verse>
        <verse osisID='Luke.7.11'>En daut passead doanoh <note>aum näajchsten Dach</note> , daut hee enn eene Staut jintj, Nain jenant, en väl siene Jinja en eene groote Voltjsmenj jinje met am.</verse>
        <verse osisID='Luke.7.12'>Oba aus hee dijcht bie de Stautspuat tjeem, seeh, doa word een Doode rüt jedroacht, de eensja Sän von siene Mutta, en see wea ne Wätfrü; en eene groote Voltjsmenj üte Staut weare met äa.</verse>
        <verse osisID='Luke.7.13'>En aus de Harr äa sach, word hee ennalijch bewäajcht äwa äa en säd too äa: Hiel nijch!</verse>
        <verse osisID='Luke.7.14'>En hee jintj en read daut Soatj aun, en de daut Soatj druage bleewe stohne; en hee säd: Jung <note>Jinjlintj</note> , etj saj die, stoh opp!</verse>
        <verse osisID='Luke.7.15'>En de Doode sad sich dohl en fung aun too räde; en hee jeef am siene Mutta.</verse>
        <verse osisID='Luke.7.16'>Oba aule jreep ne Angst aun; en see veharlijchte Gott en säde: Een groota Profeet es unja ons erwatjt worde, en Gott haft sien Voltj besocht.</verse>
        <verse osisID='Luke.7.17'>En dise Räd <note>Niess</note> äwa am jintj üt enn gauns Judäa en enn de gaunse Ommjäajend.</verse>
        <verse osisID='Luke.7.18'>En däm berejchte Jehaun siene Jinja äwa aul dise Dinje. En hee [Jehaun] roopt twee von siene Jinja no sich,</verse>
        <verse osisID='Luke.7.19'>en schetjt ahn no Jesus en leet am froage: Best dü dee kohme sull, oda sell wie opp eenen aundren lüare?</verse>
        <verse osisID='Luke.7.20'>Oba aus de Manna no am jekohme weare, säde see: Johaun de Deepa haft ons no die jeschetjt en lat die froage: Best dü dee kohme sull, oda sell wie opp eenen aundren lüare?</verse>
        <verse osisID='Luke.7.21'>Oba too jane Tiet heeld hee väle von äare Krankheite en Ploage en beese Jeista; en väle Blinje schentjt hee daut seene.</verse>
        <verse osisID='Luke.7.22'>En Jesus auntwuad en säd too ahn: Goht han <note>tridj</note> en vetjindijt Jehaun, waut jie jeseehne en jeheat ha: Daut Blinje seene wada, Lomme gohne, Utsautsje woare rein, Doowe heare, Doodje woare oppjewatjt, Oame heare de froohe Botschoft;</verse>
        <verse osisID='Luke.7.23'>en seelijch es, wäa sich nijch aun mie oajre woat.</verse>
        <verse osisID='Luke.7.24'>Oba aus Jehaun siene Botschofta wajch jegohne weare, fung hee aun, tom Voltj too räde von Jehaun: Waut send jie enne Wieste rüt jegohne too seene? Een Rua, vom Wind han en häa bewäajcht woat?</verse>
        <verse osisID='Luke.7.25'>Oba waut send jie rüt jegohne too seene? Eenen Mensch, met weatje Tjleeda jetjleet? Tjitjt, dee enn harlijche Tjleeda en enn Ritjdom läwe, send aune tjeenijchs Paulauste.</verse>
        <verse osisID='Luke.7.26'>Oba waut send jie rütjegohne too seene? Een Profeet? Jo, saj etj jünt, en mea aus eenen Profeet.</verse>
        <verse osisID='Luke.7.27'>Disa esset, von däm jeschräwe steit: „Tjitj, etj schetj mienen Botschofta ver dien Aunjesejcht häa, dee dienen Wajch ver die reed moake woat“; {Mal.3,1}</verse>
        <verse osisID='Luke.7.28'>etj saj jünt: Unja dee von Frües jebuarne es tjeen jratra Profeet aus Jehaun [de Deepa]; oba de Tjlansta em Ritj Gottes es jrata aus hee.</verse>
        <verse osisID='Luke.7.29'>En daut gaunse Voltj, daut toohead, en de Zollmanna jeewe Gott rajcht, enn däm see sich deepe <note>taufe</note> leete met de Taufe Jehauns;</verse>
        <verse osisID='Luke.7.30'>oba de Farisäa en de Jesatzesjeleade veachte dän Rot Gottes, sich selfst tom Schode, en leete sich nijch von am deepe.</verse>
        <verse osisID='Luke.7.31'>Met wäm saul etj nu de Mensche von disem Jeschlajcht vejlitje? En wäm litjne dee?</verse>
        <verse osisID='Luke.7.32'>See send aus Tjinja, dee oppem Moatjtplautz sette en eenaunda tooroope en saje: Wie ha jünt jepiept, en jie ha nijch jedaunst; wie ha jünt Kloageleeda jesunge, en jie ha nijch jehielt.</verse>
        <verse osisID='Luke.7.33'>Dan Jehaun de Deepa es jekohme, de aut tjeen Broot en drunk nijch Wien, en jie säde: Hee haft eenen Demon.</verse>
        <verse osisID='Luke.7.34'>De Menschesän es jekohme, de doa at en drintjt, en jie saje: Tjitj, een Fräta, en een Wiensupa, een Frind von Zollmanna en Sinda;</verse>
        <verse osisID='Luke.7.35'>En de Weissheit es jerajchtfoadijcht worde von aule äare Tjinja.</verse>
        <verse osisID='Luke.7.36'>Doa bedd am oba eena de Farisäa, daut hee met am äte mucht; en hee jintj enn däm Farisäa sien Hüs en läd <note>sad</note> sich aum <note>too</note> Desch.</verse>
        <verse osisID='Luke.7.37'>En tjitj, doa wea eene Frü enne Staut, dee eene Sindarin wea; en aus see erfoahre haud, daut hee enn däm Farisäa sien Hüs aum Desch lijcht, brocht see eene Aulebausta Buddel met Saulweelj;</verse>
        <verse osisID='Luke.7.38'>en stund von hinje aun siene Feet en hield, see fong aun, siene Feet met Trone naut too moake; en see dreajd dee met äare Hoa vom Kopp en kusst siene Feet <note>sea</note> en saulwd dee met de Saulweelj.</verse>
        <verse osisID='Luke.7.39'>Oba aus de Farisäa sach, dee am ennjelode haud, säd hee too <note>enn</note> sich selfst, en säd: Wann disa een Profeet wea, soo wudd hee ertjane, wea en waut fe eene Frü dit es, dee am aunschiat, dan see es eene Sindarin.</verse>
        <verse osisID='Luke.7.40'>En Jesus auntwuad en säd too am: Siemoon, etj ha die waut too saje. Hee oba säd: Meista, räd <note>saj</note> .</verse>
        <verse osisID='Luke.7.41'>Een jewessa Jeldvelieha haud twee Schuldna; de eena schuldijd am fiefhundat Dinoa, de aundra oba feftijch;</verse>
        <verse osisID='Luke.7.42'>oba doa see nuscht haude too betohle, schentjt hee ahn daut beid. Wäa von ahn woat am nu aum meisten leewe?</verse>
        <verse osisID='Luke.7.43'>Oba Siemoon auntwuad en säd: Etj meen, däm hee daut measchte jeschentjt haft. Oba hee säd too am: Dü hast rejchtijch jeuadeelt.</verse>
        <verse osisID='Luke.7.44'>En hee dreid sich no de Frü, säd hee too Siemoon: Sittst dü dise Frü? Etj sie enn dien Hüs jekohme, dü hast mie tjeen Wota fe <note>opp</note> miene Feet jejäft; oba dise haft miene Feet met Trohne naut jemoakt en met äare Hoa aufjedreajt.</verse>
        <verse osisID='Luke.7.45'>Dü hast mie tjeen Kuss jejäft; oba diese haft, von donn aus etj enenn jekohme sie, nijch oppjeheat, miene Feet too kusse.</verse>
        <verse osisID='Luke.7.46'>Dü hast mien Haupt nijch met Eelj jesaulwt; oba dise haft met Saulweelj miene Feet jesaulwt.</verse>
        <verse osisID='Luke.7.47'>Doawäajen saj etj die: Äare väle Sinde send vejäft, dann see haft väl jeleeft; oba wäm weinijch vejäft woat, de leeft weinijch.</verse>
        <verse osisID='Luke.7.48'>Oba hee säd too äa: Diene Sinde send vejäft.</verse>
        <verse osisID='Luke.7.49'>En dee met am aum Desch lage, funge aun, bie sich selfst too saje: Wäa es disa, dee uck Sinde vejäwt?</verse>
        <verse osisID='Luke.7.50'>Oba hee säd too de Frü: Dien Gloowe haft die jerat: Goh han enn Fräd.</verse>
      </chapter>
      <chapter osisID='Luke.8'>
        <verse osisID='Luke.8.1'>En daut passead no däm, daut hee hinjaeenaunda Staut en Darp derjch jintj, enn däm hee prädijd en daut Eewangelium vom Ritj Gottes vetjindijd, en de Twalw weare met am,</verse>
        <verse osisID='Luke.8.2'>en jewesse Frües, dee von beese Jeista en Krankheite jeheelt weare: Marie, jenant Magdaleena [von Magdala], von däa säwen Demone weare ütjedräwe,</verse>
        <verse osisID='Luke.8.3'>en Johana, de Frü Kusas, een Vewaulta vom Heroodes, en Susana en väl aundre, dee am deende met äa Hab en Goot.</verse>
        <verse osisID='Luke.8.4'>Oba aus sich eene groote Voltjsmenj vesaumld en see üt jiedre Staut no am hantjeeme, räd hee derjch een Jlitjniss:</verse>
        <verse osisID='Luke.8.5'>De Seimaun jintj rüt, sien Sot too seie; en aus hee seid, voll ateljet aum Wajch, en daut word dohl jeklunjt, en de Väajel vom Himmel fraute daut opp.</verse>
        <verse osisID='Luke.8.6'>En aundret voll oppem Steen; en ausset oppjintj, vedräjd daut, wielet tjeene Feijchtijchtjeit haud.</verse>
        <verse osisID='Luke.8.7'>En aundret voll medden mank Dorne; en enn däm de Dorne met oppjinje, stetjte see daut.</verse>
        <verse osisID='Luke.8.8'>En aundret voll enne goode Ead en jintj opp en brocht hunndatmol sooväl Frucht. Aus hee dit säd, roopt hee üt: Wäa Uhre haft, dee hea!</verse>
        <verse osisID='Luke.8.9'>Oba siene Jinja fruage am, Waut kaun dit Jlitjniss senne <note>meene</note> ?</verse>
        <verse osisID='Luke.8.10'>Oba hee säd: Jünt esset jejäft, de Jeheemnese von Ritj Gottes too weete, oba fe dee aundre enn Jlitjnise, omm daut see seene en doch nijch seene en heare nijch vestohne.</verse>
        <verse osisID='Luke.8.11'>Oba dit es daut Jlitjniss: Daut Sot es daut Wuat Gottes.</verse>
        <verse osisID='Luke.8.12'>Oba dee aum Wajch send dee, dee et heade; dan tjeemt de Diewel en nehmt daut Wuat üt <note>von</note> äarem Hoat wajch, omm daut see nijch jleewe en jerat woare.</verse>
        <verse osisID='Luke.8.13'>Oba dee oppem Steen send dee, waltje, wann see heare, daut Wuat met Freid oppnäme; en dise ha tjeene Wartel, dee fe eene Tiet jleewe en enn de Tiet de Veseatjung auffaule.</verse>
        <verse osisID='Luke.8.14'>Oba daut mank Dorne fellt send dee, dee jeheat ha en hangohne en derjch Sorje en Ritjdom en Vejnäje em Läwe jestetjt woare en brinje nijch de Frucht tom riepe.</verse>
        <verse osisID='Luke.8.15'>Oba daut enne goode Ead send dise, dee enn eenem rajchtem en goodem Hoat daut Wuat, no däm see daut jeheat ha, fausthoole en Frucht brinje met Jedult.</verse>
        <verse osisID='Luke.8.16'>Oba tjeena, de eene Laump aunjestetjt haft, bedatjt de met een Jefäss oda stalt de unja een Bad, oba hee stalt de opp een Laumpejestall, omm daut dee enenn Kohmende daut Lijcht seene.</verse>
        <verse osisID='Luke.8.17'>Dan nuscht es heemlijch, waut nijch openboa woat, noch Jeheem, waut nijch ertjant woat en Openboa woat <note>aum Lijcht tjeemt</note> .</verse>
        <verse osisID='Luke.8.18'>Aulsoo seeht too, woo jie horjche; dan wäaemma haft, däm woat jejäft woare, en wäaemma nijch haft, von däm woat selfst waut hee meent <note>dentjt</note> jenohme woare.</verse>
        <verse osisID='Luke.8.19'>Oba doa tjeeme siene Mutta en siene Breeda no am; en see kunne wäajen de Voltjsmenj nijch no am kohme <note>hankohme</note> .</verse>
        <verse osisID='Luke.8.20'>Oba am word daut jemald: Diene Mutta en diene Breeda stohne büte en welle die seene.</verse>
        <verse osisID='Luke.8.21'>Oba hee auntwuad en säd too ahn: Miene Mutta en miene Breeda send dise, dee daut Wuat Gottes heare en doone.</verse>
        <verse osisID='Luke.8.22'>En daut passead aun eenem de Doag, daut hee enn een Boot steajch, hee en siene Jinja; en hee säd too ahn: loht ons äwafoare aun daut aundre Eewa vom Mäa. En see fuahre auf.</verse>
        <verse osisID='Luke.8.23'>Oba aus see fuahre, schleep hee enn. En doa tjeem een Wintstorm oppem Mäa, en daut Boot felld sich met Wota, en see weare enn Jefoah.</verse>
        <verse osisID='Luke.8.24'>Oba see tjeeme en watjte am opp en säde: Meista, Meista, wie kohme omm! Oba hee stund opp, en bedreiwd den Wint en de Wotawalle; en see heade opp <note>too toobe</note> , en daut word stell.</verse>
        <verse osisID='Luke.8.25'>Oba hee säd too ahn: Wua es jun Gloowe? Oba see ängste en vewundade sich en säde too eenaunda: Wäa es dan disa, daut hee uck dän Wint en däm Wota befält, en dee jehorjche am?</verse>
        <verse osisID='Luke.8.26'>En see fuahre no däm Laund de Gadareena, daut von Galiläa jejen äwa es.</verse>
        <verse osisID='Luke.8.27'>Oba aus hee aum Laund ütjestäje wea, kaum am een Maun üt de Staut entjäjen, dee aul länjere Tiet Demone haud en tjeene Tjleeda aun trock en nijch em Hüs bleef, oba enne Jräwa.</verse>
        <verse osisID='Luke.8.28'>Oba aus hee Jesus sach, schreajch hee opp en voll ver am dohl en säd met ne lüde Stemm: Waut ha etj met die too doone, Jesus, Sän Gottes, däm Hejchsta? Etj bedd die, tjwäl mie nijch!</verse>
        <verse osisID='Luke.8.29'>Dan hee haud däm onnreinen Jeist befoole, von däm Mensch rüt tofoahre. Dan aul lange Tiet haft hee am jepackt <note>enn Jewault</note> ; en hee word jebunge <note>jespaunt</note> met Tjäde en Feetjespaun, en hee reet <note>bruak</note> de Spaunsel twei en word von däm Demon enne Wieste jedräwe.</verse>
        <verse osisID='Luke.8.30'>Oba Jesus fruach am en säd: Waut es dien Nome? Oba hee säd: Legion <note>dusende</note> ; dan väl Demone weare enn am jefoahre.</verse>
        <verse osisID='Luke.8.31'>En see bedde am, daut hee ahn nijch befeele wudd, enn dän Aufgrunt too foahre.</verse>
        <verse osisID='Luke.8.32'>Oba doa wea eene groote Häad Schwien, dee oppem Boajch grosde <note>weide</note> . En see bedde am, daut hee ahn erlaube wudd, enn jane too foahre. En hee erlaubd daut ahn.</verse>
        <verse osisID='Luke.8.33'>Oba de Demone foahre von däm Mensch erüt en fuahre enn de Schwien, en de Häad schmeet sich von däm Aufgrunt <note>Eewa</note> rauf emm Mäa en vedrunke.</verse>
        <verse osisID='Luke.8.34'>Oba aus de Hoads sache, waut passeat wea, rande see en berejchte daut enne Staut en enne Darpa.</verse>
        <verse osisID='Luke.8.35'>Oba see jinje rüt, omm too seene, waut passeat wea. En see tjeeme no Jesus en funge dän Mensch, von däm de Demone rüt jefoahre weare, aunjetrocke en veninftijch, too Feeten Jesus sette; en see ängste sich.</verse>
        <verse osisID='Luke.8.36'>Oba dee daut jeseehne haude vetalde ahn, woo de Besätna wea jeheelt worde.</verse>
        <verse osisID='Luke.8.37'>En de gaunse Menj von de Ommjäajend de Gadareena bedde am, von ahn wajch too gohne, dan see weare von eene groote Angst jejräpe <note>äwavolle</note> . Oba hee steajch em Boot en fuah tridj.</verse>
        <verse osisID='Luke.8.38'>Oba de Maun, üt däm de Demone rüt jefoahre weare, bedd am, daut hee bie am senne doaf. Oba hee schetjt am wajch en säd:</verse>
        <verse osisID='Luke.8.39'>Goh tridj no dien Hüs en vetal, woo väl Gott aun die jedohne haud. En hee jintj wajch, en vetjindijd enne gaunse Staut, waut aules Jesus fe am jedohne haft.</verse>
        <verse osisID='Luke.8.40'>Oba daut passead, aus Jesus tridj tjeem, nehm am daut Voltj opp, dan aula lüade opp am.</verse>
        <verse osisID='Luke.8.41'>En seeh, doa tjeem een Maun, met Nome Jairus, disa wea een Väastohna enne Sienagoge; en hee voll Jesus too Feet en bedd am, enn sien Hüs too kohme;</verse>
        <verse osisID='Luke.8.42'>dan hee haud eene eensje Dochta von onnjefäa twalf Joa, en diese lach em Stoawe. Oba aus hee hanjintj, drenjd am daut Voltj.</verse>
        <verse osisID='Luke.8.43'>En eene Frü, dee aul twalf Joa met eenem Moonatfluss <note>Blootfluss</note> jetjwält wea, waltje, äa gaunset Hab en Goot aun de Doktasch vebruckt haud, kunn von tjeenem jeheelt woare,</verse>
        <verse osisID='Luke.8.44'>tjeem von hinje en read de Soom {4Mos.15,37-39} von sienem Tjleet aun; en platzlijch stald sich de Blootfluss enn.</verse>
        <verse osisID='Luke.8.45'>En Jesus säd: Wäa esset, de mie aunjeschiat haft? Oba aus dee aula vestreede, säd Peeta en dee met am weare: Meista, daut Voltj bedrenjt die, [en dü sajchst: Wea esset, de mie aunjeschiat haft?]</verse>
        <verse osisID='Luke.8.46'>Oba Jesus säd: Daut haft mie irjentwäa aunjeschiat; dan etj ha jemoatjt, daut ne Krauft von mie ütjegohne es.</verse>
        <verse osisID='Luke.8.47'>Oba aus de Frü sach, daut see nijch kunn veborje bliewe, tjeem see zetternd en voll ver am dohl en vetald <note>betjannd</note> ver däm gaunsem Voltj, üt wautverrem Üasoak see am aunjeschiat haud, en woo see platzlijch jeheelt worde es.</verse>
        <verse osisID='Luke.8.48'>Oba hee säd too äa: Dochta, dien Gloowe haft die jeheelt, goh en Fräd.</verse>
        <verse osisID='Luke.8.49'>Wäarent hee noch räd, tjeem eena von däm Sienagoge Väastohna en säd too am: Diene Dochta es jestorwe, bemäj däm Meista nijch.</verse>
        <verse osisID='Luke.8.50'>Oba aus Jesus daut head, auntwuad hee am en säd: Änjst die nijch, jleew bloos, en see woat jerad woare.</verse>
        <verse osisID='Luke.8.51'>Oba aus hee enn daut Hüs tjeem, leet hee tjeenem enenn kohme, buta Peeta en Jehaun en Joakopp en däm Voda vom Tjint en de Mutta.</verse>
        <verse osisID='Luke.8.52'>Oba dee aula hielde en betrüade äa. Oba hee säd: Hielt nijch, dan see es nijch jestorwe, oba see schlapt.</verse>
        <verse osisID='Luke.8.53'>Oba see lachte äwa am, wiel see wisste, daut see jestorwe wea.</verse>
        <verse osisID='Luke.8.54'>Oba aus hee [aule rüt jejoagt haud], nehm hee äa aune Haunt en roopt en säd: Tjint! Stoh opp!</verse>
        <verse osisID='Luke.8.55'>En äa Jeist tjeem tridj, en sooboolt stund see opp; en hee befool, äa äte too jäwe.</verse>
        <verse osisID='Luke.8.56'>En äare Ellre weare üta sich; oba hee befool ahn, tjeenem too saje, waut passeat wea.</verse>
      </chapter>
      <chapter osisID='Luke.9'>
        <verse osisID='Luke.9.1'>Oba aus hee de Twalw toop jeroopt haud, jeef hee ahn Krauft en Vollmacht äwa aule Demone <note>beese Jeista</note> , en Krankheite too heele;</verse>
        <verse osisID='Luke.9.2'>en hee schetjt ahn, daut Ritj Gottes too prädje en de Kranke too heele.</verse>
        <verse osisID='Luke.9.3'>En hee säd too ahn: Nämt nuscht met oppem Wajch, noch een Stock, nijch Tausch, nijch Broot, nijch Selwa, noch saul wäa twee Hamde <note>langa Rock</note> habe.</verse>
        <verse osisID='Luke.9.4'>En woa jie enn een Hüs enenn gohne, doa blieft, en von doa goht wieda.</verse>
        <verse osisID='Luke.9.5'>En woa maun jünt nijch oppnehmt, goht wajch üt jane Staut en scheddat uck dän Stoff von jüne Feet, tom Zeijnis jäajen ahn.</verse>
        <verse osisID='Luke.9.6'>Oba see jinje üt en jinje von Darp too Darp, en prädijde de froohe Botschoft, en äwaaul Kranke heelde.</verse>
        <verse osisID='Luke.9.7'>Oba daut head Heroodes, de Veea Ferscht, aules waut passead, en hee wea doawäajen enn groote Veläajenheit, wiel von atelje jesajcht word, daut Jehaun ütem Doot oppjestohne es;</verse>
        <verse osisID='Luke.9.8'>oba von atelje, daut Elias jekohme es, oba von aundre, daut eena vonne oole Profeete oppjestohne es.</verse>
        <verse osisID='Luke.9.9'>Oba Heroodes säd: Jehaun ha etj daut Haupt <note>dän Kopp</note> aufhacke lohte; oba wäa es disa, von däm etj soowaut hea? En hee socht am too seene.</verse>
        <verse osisID='Luke.9.10'>En aus de Apostel tridj tjeeme, vetalde see am aules, waut see jedohne haude; en hee nehm ahn met en jintj tridj oppoat [aun eenem eensaumen Uat] no eene Staut, met Nome Betseeda.</verse>
        <verse osisID='Luke.9.11'>Oba aus daut Voltj daut too heare tjreajch, jinje see am hinjaraun; en hee nehm ahn opp en räd too ahn vom Ritj Gottes, en de Heelung needijch haude, heeld hee.</verse>
        <verse osisID='Luke.9.12'>Oba de Dach jintj too enj, en de Twalw tjeeme no am en säde too am: Loht daut Voltj gohne, omm daut see enne ommlidjende Darpa en oppe Häw <note>Laund</note> enenn gohne <note>ne Städ finje omm doa too bliewe</note> , en Speise finje; dan wie send hia aun eenem eensaumen Uat.</verse>
        <verse osisID='Luke.9.13'>Oba hee säd too ahn: Jäft jie ahn too äte. Oba see säde: Wie ha nijch mea aus fief Brood en twee Fesch, buta, daut wie hangohne en fe dit gaunse Voltj Äte tjeepe.</verse>
        <verse osisID='Luke.9.14'>Dan doa weare bie fiefdusent Maun. Oba hee säd too siene Jinja: Loht ahn enn Gruppe too feftijch sich hansate.</verse>
        <verse osisID='Luke.9.15'>En see deede soo en leete aule sich dohl sate.</verse>
        <verse osisID='Luke.9.16'>Oba hee nehm de fief Brood en de twee Fesch, tjitjt nom Himmel en säajend dee; en hee vebruak dee en jeef dee de Jinja, omm däm Voltj väatolaje.</verse>
        <verse osisID='Luke.9.17'>En see aute en worde aula saut; en doa worde oppjehowe, waut ahn aun Brocke äwajebläwe wea, twalf Tjarw voll.</verse>
        <verse osisID='Luke.9.18'>En daut passead, aus hee auleen bäd, weare de Jinja bie am; en hee fruach ahn en säd: Wäa saje de Lied <note>Mensche</note> , daut etj sie?</verse>
        <verse osisID='Luke.9.19'>Oba see auntwuade en säde: Jehaun de Deepa; oba aundre: Elias; oba aundre, daut eena de oole Profeete oppjestohne es.</verse>
        <verse osisID='Luke.9.20'>Oba hee säd too ahn: Oba jie, wäa saj jie, daut etj sie? Oba Peeta auntwuad en säd: De Jesaulwta <note>Tjristus</note> Gottes.</verse>
        <verse osisID='Luke.9.21'>Oba hee woarnd ahn earnsthauft dit tjeenem too saje,</verse>
        <verse osisID='Luke.9.22'>en säd: Daut es needijch, daut de Menschesän väl liede en veschmäte <note>veacht</note> woat von de Ellteste en Huagepriesta en Schreftjeleade, en dootjemoakt en aum dredden Dach oppjewatjt woat.</verse>
        <verse osisID='Luke.9.23'>Oba hee säd too aule: Wann wäa mie nofolje well, de mott sich von sich selfst aufsaje en nämt sien Tjriez Dach fe Dach opp sich, en folj mie no.</verse>
        <verse osisID='Luke.9.24'>Dan wäa sien Läwe rade well, woat daut veleare; oba wäa sien Läwe omm mienet haulwe velist, dee woat daut rade.</verse>
        <verse osisID='Luke.9.25'>Dan waut fe een Nutze haft een Mensch, wann hee de gaunse Welt jewennt, oba sich selfst velist oda schworen Schode liede woat?</verse>
        <verse osisID='Luke.9.26'>Dan wäaemma sich mie en miene Wead schämt, met däm woat de Menschesän sich schäme, wann hee kohme woat enn siene Harlijchtjeit en enn däm Voda en de heilje Enjel.</verse>
        <verse osisID='Luke.9.27'>Oba etj saj jünt enn Woahrheit: Doa send atelje von dee, de hia stohne, dee dän Doot nijch schmatje woare, bott see daut Ritj Gottes seene.</verse>
        <verse osisID='Luke.9.28'>Oba daut passead onnjefäa acht Doag no diese Räd, daut hee Peeta en Jehaun en Joakopp mett neehm en oppem Boajch jintj, omm too bäde.</verse>
        <verse osisID='Luke.9.29'>En wäarent hee bäd, word sien Jesejcht aundasch en siene Tjleeda strohlend witt.</verse>
        <verse osisID='Luke.9.30'>En seeh, twee Manna räde met am, daut weare Mooses en Elia.</verse>
        <verse osisID='Luke.9.31'>Dee verndach tjeeme enn Harlijchtjeit en beräde sienen Ütgang, däm hee enn Jerusalem erfelle sull.</verse>
        <verse osisID='Luke.9.32'>Oba Peeta en dee met am weare, weare äwavolle vom Schlop; oba aus see oppjewatjt weare, sache see siene Harlijchtjeit en de twee Manna, dee bie am stunde.</verse>
        <verse osisID='Luke.9.33'>En daut passead, aus see am veleete, säd Peeta too Jesus: Meista, daut es goot, daut wie hia send, en wie welle dree Butje <note>Zelte</note> moake, fe die eene en fe Mooses eene en fe Elia eene; en hee wisst nijch, waut hee säd.</verse>
        <verse osisID='Luke.9.34'>Oba aus hee daut säd, tjeem eene Woltj en äwadatjt ahn. Oba see haude Angst, aus see enne Woltj enenn tjeeme.</verse>
        <verse osisID='Luke.9.35'>En eene Stemm tjeem üt de Woltj, de doa säd: Dit es mien ütjewälta Sän, no am horjcht.</verse>
        <verse osisID='Luke.9.36'>En no däm aus de Stemm wea, word Jesus auleen jefunge. En see weare stell en vetalde enn de Doag tjeenem von däm, waut see jeseehne haude.</verse>
        <verse osisID='Luke.9.37'>Oba daut passead aum näajsten Dach, aus see vom Boajch erauf jekohme weare, tjeem am eene groote Mensche Menj entjäjen.</verse>
        <verse osisID='Luke.9.38'>En tjitj, een Maun üte Menj roopt lüd en säd: Meista, etj bedd die, tjitj han no mienem Sän, dan hee es mien eensja.</verse>
        <verse osisID='Luke.9.39'>En tjitj, een Jeist packt am, en platzlijch schrijcht hee, en schmit am han en häa en schummt <note>ütem Mül</note> , en met Mäj jeit hee von am, en däm hee am sea tjwält.</verse>
        <verse osisID='Luke.9.40'>En etj prachad diene Jinja, daut see am üt driewe sulle, en see kunne daut nijch.</verse>
        <verse osisID='Luke.9.41'>Oba Jesus auntwuad en säd: O onnjleewjet en vedreidet Jeschlajcht, woo lang saul etj bie jünt senne en jünt vedroage? Brinj dienen Sän häa.</verse>
        <verse osisID='Luke.9.42'>Oba noch aus hee tjeem, reet am de Demon en schmeet am han en hea; oba Jesus bedreiwd dän onnreinen Jeist en heeld däm Jung en jeef am sienem Voda tridj.</verse>
        <verse osisID='Luke.9.43'>Oba see erstaunde aula äwa de groote Macht Gottes. Oba aus see sich aule wundade äwa aules, waut hee deed, säd hee too siene Jinja: ,</verse>
        <verse osisID='Luke.9.44'>Nehmt <note>behoolt</note> jie diese Wead enn jüne Uhre; dan de Menschesän woat äwajeeft woare enn de Mensche Henj.</verse>
        <verse osisID='Luke.9.45'>Oba see vestunde diese Wead nijch, en daut wea ver ahn veschlohte, soo daut see et nijch bejreepe; en see ängste sich, am äwa dit Wuat too froage.</verse>
        <verse osisID='Luke.9.46'>Oba doa tjeem unja ahn eene Froag <note>Äwalajung</note> , wäa de Jratsta unja <note>von</note> ahn es.</verse>
        <verse osisID='Luke.9.47'>Oba aus Jesus de Äwalajung enn äare Hoate sach, nehm hee een Tjint en stald daut aun siene Sied <note>bie sich</note></verse>
        <verse osisID='Luke.9.48'>en säd too ahn: Wäa dit Tjint oppnehme woat, enn mienem Nome, nehmt mie opp; en wäa mie oppnehme woat, nehmt däm opp, dee mie jeschetjt haft; dan wäa de Tjlansta es unja <note>mank</note> jünt aula, dee es groot.</verse>
        <verse osisID='Luke.9.49'>Oba Jehaun auntwuad en säd: Meista, wie sache eenem Demone ütdriewe enn dienem Nome, en wie wulle am daut vebeede, wiel hee nijch met ons die nofoljt.</verse>
        <verse osisID='Luke.9.50'>En Jesus säd too am: Hindat am nijch; dan wäa nijch jäajen jünt es, es fe jünt.</verse>
        <verse osisID='Luke.9.51'>Oba daut passead, aus sich de Doag siena Oppnohm erfellte, daut hee sien Aunjesejcht fauststald, no Jerusalem too gohne.</verse>
        <verse osisID='Luke.9.52'>En hee schetjt Botschofta ver sienem Aunjesejcht; en see jinje han en tjeeme enn een Samarieteschet Darp, omm fe am doa reed too moake.</verse>
        <verse osisID='Luke.9.53'>En see nehme am nijch opp, wiels sien Aunjesejcht no Jerusalem jerejcht wea.</verse>
        <verse osisID='Luke.9.54'>Oba aus siene Jinja Joakopp en Jehaun daut sache, säde see: Harr, west dü, daut wie Fia vom Himmel raufhole <note>rauf faule</note> selle en ahn vetäaje, [aus uck Elias deed]?</verse>
        <verse osisID='Luke.9.55'>Oba hee dreid sich omm en dreiwd ahn [en säd: Jie weete nijch, waut verrem Jeistes <note>Tjinja</note> jie send].</verse>
        <verse osisID='Luke.9.56'>En see jinje no eenem aundren Darp.</verse>
        <verse osisID='Luke.9.57'>En aus see oppem Wajch jinje, säd eena too am: Etj well die nofolje, wuahan dü uck jeist [Harr].</verse>
        <verse osisID='Luke.9.58'>En Jesus säd too am: De Fass ha Lajcha en de Väajel unjrem Himmel Nasta; oba de Menschesän haft nijch, wua hee sien Haupt hanlaje kaun.</verse>
        <verse osisID='Luke.9.59'>Oba hee säd too eenem aundren: Folj mie no. Oba dee säd: Harr, erlaub mie eascht han too gohne en mienem Voda too begrowe.</verse>
        <verse osisID='Luke.9.60'>Oba hee [Jesus] säd too am: Loht de Doodje äare Doodes begrowe, oba dü goh han en vetjindje <note>prädje</note> daut Ritj Gottes.</verse>
        <verse osisID='Luke.9.61'>Oba doa säd uck een aundra: Etj well die no folje, Harr; oba loht mie eascht, Aufscheet näme von dän, dee enn mienem Hüs send.</verse>
        <verse osisID='Luke.9.62'>Oba Jesus säd too am: Tjeena dee siene Haunt aum Pluach jelajcht haft en tridjaun tjitjt, es bruckboa tom Ritj Gottes.</verse>
      </chapter>
      <chapter osisID='Luke.10'>
        <verse osisID='Luke.10.1'>Oba no disem bestemmt de Harr uck zäwentijch [twee en zäwentijch] aundre en schetjt ahn too twee ver sienem Aunjesejcht häa no jiedre Staut en jiedrem Uat, wuahan hee selfst kohme wull.</verse>
        <verse osisID='Luke.10.2'>Oba hee säd too ahn: De Arnte es zwoa groot, oba de Oabeida send weinijch. Aulsoo bedd däm Harr äwa de Arnte, daut hee Oabeida ütschetjt enn siene Arnte.</verse>
        <verse osisID='Luke.10.3'>Goht han! Tjitjt, etj schetj jünt aus Lama enne Medd von Wilw.</verse>
        <verse osisID='Luke.10.4'>Droagt nijch eene Jeldtausch, nijch eene Tausch, noch Schooh, en jreest tjeenem oppem Wajch.</verse>
        <verse osisID='Luke.10.5'>Oba wuaemma jie emm Hüs enenn kohme, sajcht eascht: Fräd disem Hüs!</verse>
        <verse osisID='Luke.10.6'>En wann doa een Frädenssän es, soo woat jun Fräd opp am rühe; oba wann nijch, soo woat dee no jünt tridj kohme.</verse>
        <verse osisID='Luke.10.7'>Oba blieft enn däm Hüs, en ät en drintjt, waut see ha; dan de Oabeida es sien Loon weat. Goht nijch üt eenem Hüs enn een aundret.</verse>
        <verse osisID='Luke.10.8'>En wann jie enn eene Staut enenn kohme, en see näme jünt opp, doa ät, waut jünt fäajelajcht woat,</verse>
        <verse osisID='Luke.10.9'>en heelt de Kranke en äa <note>de Staut</note> en sajcht too ahn: Daut Ritj Gottes es dijcht no jünt jekohme.</verse>
        <verse osisID='Luke.10.10'>Oba wann jie enn eene Staut kohme en see jünt nijch oppnäme, doa goht rüt opp äare Gausse en sajcht:</verse>
        <verse osisID='Luke.10.11'>Uck däm Stoff, dee ons von jüne Staut aune Feet aunhenjt, schedda wie jäajen jünt auf; doch dit weet, dautet Ritj Gottes dijchtbie jekohme es.</verse>
        <verse osisID='Luke.10.12'>Etj saj jünt, dautet Soodom aun janem Dach leijchta gohne woat aus jane Staut.</verse>
        <verse osisID='Luke.10.13'>Wee die, Koratsin! Wee die, Betseeda! Dan wann enn Tierus en Siedoon de Macht <note>Wunda</note> Woatje passeat weare, dee unja jünt passeat send, aul lang tridj haude see, enn Sack en Ausch settend, Buesse jedohne.</verse>
        <verse osisID='Luke.10.14'>Doch fe Tierus en Siedoon woatet leijchta senne emm Jerejcht aus jünt.</verse>
        <verse osisID='Luke.10.15'>En dü, Kapernaum, de dü best bett emm Himmel jehowe worde, botte <note>enne</note> Hal woascht dü rauf jestat <note>jeschmäte</note> woare.</verse>
        <verse osisID='Luke.10.16'>Wäa jünt heat, heat mie; en wäa jünt veacht <note>hausst</note> , veacht mie; oba wäa mie veacht, veacht däm, dee mie jeschetjt haft.</verse>
        <verse osisID='Luke.10.17'>Oba dee zäwentijch [twee en zäwentijch] tjeeme met Freid tridj en säde: Harr, uck de Demone send ons unjadon enn dienem Nome.</verse>
        <verse osisID='Luke.10.18'>Oba hee säd too ahn: Etj sach dän Soton aus eenen Blitz vom Himmel faule.</verse>
        <verse osisID='Luke.10.19'>Tjitjt, etj jäw jünt de Vollmacht, opp Schlange en Skorpione too klunje, en äwa de gaunse Fiendes Macht, en nuscht woat jünt beschädje.</verse>
        <verse osisID='Luke.10.20'>Doch doaäwa freit jünt nijch, daut jünt de Jeista unjadon send; oba freit jünt, daut jüne Nomes enn de Himmel ennjeschräwe send.</verse>
        <verse osisID='Luke.10.21'>Enn de selwsje Stund jübeld Jesus emm heiljen Jeist en säd: Etj low die, Voda, Harr äwa de Himmel en de Ead, wiel dü dit fe Weise en Kluake veborje hast, en hast dit Onnmindje <note>Onnjeleade</note> jeopenboat. Jo, Voda, dan soo wea daut wooljefolle ver die.</verse>
        <verse osisID='Luke.10.22'>Aules es mie äwajäwt von mienem Voda; en tjeina ertjant, wäa de Sän es, aus bloos de Voda; en wäa de Voda es, aus bloos de Sän, en wäm de Sän am openboare well.</verse>
        <verse osisID='Luke.10.23'>En hee dreid sich no de Jinja heemlijch en säd: Seelijch de Uage, dee doa seene, waut jie seene.</verse>
        <verse osisID='Luke.10.24'>Dann etj saj jünt, väl Profeete en Tjeenije wulle seene, waut jie seene, en ha daut nijch jeseehne, en heare, waut jie heare, en ha daut nijch jeheat.</verse>
        <verse osisID='Luke.10.25'>En tjitj; een Schreftjeleada stund opp en vesocht am en säd: Meista, waut mott etj jedohne ha, omm eewijet Läwe too oawe?</verse>
        <verse osisID='Luke.10.26'>Oba hee säd too am: Waut steit em Jesatz jeschräwe? Waut läst dü?</verse>
        <verse osisID='Luke.10.27'>Oba hee auntwuad en säd: „Dü saust däm Harr, dienen Gott, leef ha met dienem gaunsem Hoat en met diene gaunse Seel en met diene gaunse Krauft en met dienem gaunsem Senn <note>Dentje</note> , en dienen Näajchsten aus die selfst.</verse>
        <verse osisID='Luke.10.28'>Oba hee säd too am: Dü hast rejchtijch jeauntwuat; doo daut, en dü woascht läwe.</verse>
        <verse osisID='Luke.10.29'>Oba hee wull sich rajchtfoadje, en hee säd too Jesus: En wäa es mien Näajchsta?</verse>
        <verse osisID='Luke.10.30'>Jesus nehm daut Wuat en säd: Een Maun jintj rauf von Jerusalem no Jieriko en voll de Reibasch enne Henj, dee am üttrocke en am schluage en jinje wajch en leete am haulfdoot lidje.</verse>
        <verse osisID='Luke.10.31'>Oba üt toofaul jintj een Priesta rauf opp janem Wajch; en aus hee am sach, jintj hee aune aundre Sied vebie.</verse>
        <verse osisID='Luke.10.32'>Oba jrod soo uck een Leewiet, de aun däm Uat <note>Städ</note> tjeem en am sach, en jintj aune aundre Sied vebie.</verse>
        <verse osisID='Luke.10.33'>Oba een Samarieta, de oppe Reis wea, tjeem no am han; en aus hee am sach, haud hee Erboarme;</verse>
        <verse osisID='Luke.10.34'>en hee jintj no am en vebunk siene Wunde en goot Eelj en Wien doanopp, läd am opp sien eajnet Tia en brocht am enn een Gausthus, en sorjd fe am.</verse>
        <verse osisID='Luke.10.35'>En aum aundren Morje nauhm hee twee Dinoa rüt en jeef dee däm Weat en säd: Sorj fe am; en waut emma dü noch brucke woascht, woa etj die tridj jäwe, wann etj tridj kohm.</verse>
        <verse osisID='Luke.10.36'>Wäa von dise dree, dentjst dü, wea wäa de Näajchsta jewäse von däm, dee unja de Reibasch jevolle wea?</verse>
        <verse osisID='Luke.10.37'>Oba hee säd: Dee sich erboarmd äwa am. Oba Jesus säd too am: Goh han en doo dü daut selwje.</verse>
        <verse osisID='Luke.10.38'>Oba daut passead, aus see wieda jinje, tjeem hee enn een Darp enenn; oba eene Frü, met Nome Marta, nehm am enn äa Hüs opp.</verse>
        <verse osisID='Luke.10.39'>En dise haud eene Sesta, jenant Marie, dee, sad sich dohl tom Harrn siene Feet en horjcht siene Räd too.</verse>
        <verse osisID='Luke.10.40'>Oba Marta wea sea beschaftijcht met välem Deene; oba see tjeem en säd: Harr, tjemmat die daut nijch, daut miene Sesta mie auleen jelohte haft omm too deene? Saj äa doch, daut see mie halpt.</verse>
        <verse osisID='Luke.10.41'>Oba de Harr auntwuad en säd too äa: Marta, Marta! Dü best besorjcht en beorühijcht omm väle Dinje;</verse>
        <verse osisID='Luke.10.42'>oba eent es needijch, Marie haft daut goode Deel jewählt, daut nijch von äa jenohme woat.</verse>
      </chapter>
      <chapter osisID='Luke.11'>
        <verse osisID='Luke.11.1'>En daut passead, aus hee aun eenem jewessen Uat wea en bäd, aus hee opphead, säd eena von siene Jinja too am: Harr, leah ons bäde, soo aus uck Jehaun jeleat haft siene Jinja.</verse>
        <verse osisID='Luke.11.2'>Oba hee säd too ahn: Wann jie bäde, sajcht: Voda, jeheilijcht woat dien Nome; dien Ritj tjeemt;</verse>
        <verse osisID='Luke.11.3'>ons needjet Broot jeff ons jieda Dach;</verse>
        <verse osisID='Luke.11.4'>en vejäw ons onse Sinde, dan uck wie selfst vejäwe jiedrem, dee ons schuldijch es; en feah ons nijch enn Veseatjung.</verse>
        <verse osisID='Luke.11.5'>En hee säd too ahn: Wäa von jünt woat eenen Frint ha en woat meddel enne Nacht no am gohne en too am saje: Frint, liee mie dree Brood,</verse>
        <verse osisID='Luke.11.6'>doa mien Frind von eene Reis no mie jekohme es en etj ha nuscht am väatosate;</verse>
        <verse osisID='Luke.11.7'>en jana wudd von benne auntwuade en saje: Moak mia tjeene Mäj, de Däa es aul veschloote, en miene Tjinja send bie mie em Bad; etj kaun nijch oppstohne en die jäwe.</verse>
        <verse osisID='Luke.11.8'>Etj saj jünt: Wann hee uck nijch oppstohne en am jäwe wudd, wiel hee sien Frint es, soo wudd hee doch omm siene Oveschämtheit welle oppstohne en am jäwe, soo väl aus hee bruckt.</verse>
        <verse osisID='Luke.11.9'>En etj saj jünt: Bedd, en daut woat jünt jejäft woare; seatjt, en jie woare finje; kloppt aun, en daut woat jünt opjemoakt woare.</verse>
        <verse osisID='Luke.11.10'>Dan jiedra Beddenda tjrijcht, en jiedra Seatjenda finjt, en däm Aunkloppendem woat opjemoakt woare.</verse>
        <verse osisID='Luke.11.11'>En wäa es een Voda unja jünt, däm de Sän omm Broot bedde woat - hee woat am doch nijch eenen Steen jäwe? Oda uck omm eenen Fesch - hee woat am stots een Fesch doch nijch eene Schlang jäwe?</verse>
        <verse osisID='Luke.11.12'>Oda uck, wann hee omm een Ei bedd - hee wudd am doch nijch eenen Skorpion jäwe?</verse>
        <verse osisID='Luke.11.13'>Wann jie dan, dee jie bees send, jüne Tjinja goode Gow weete too jäwe, woo väl mea woat de Voda, dee emm Himmel es, däm Heiljen Jeist jäwe dän, dee am bedde!</verse>
        <verse osisID='Luke.11.14'>En hee dreef eenen Demon üt, en dee wea Stomm. Oba daut passead, aus de Demon ütjefoare wea, räd de Stomma; en daut Voltj vewundad sich.</verse>
        <verse osisID='Luke.11.15'>Oba eenje von ahn säde: Derjch Belsebub, dän Bowaschten de Demone, drift hee de Demone üt.</verse>
        <verse osisID='Luke.11.16'>Oba aundre, vesochte am, fodade von am een Teatjen ütem <note>vom</note> Himmel.</verse>
        <verse osisID='Luke.11.17'>Oba hee tjannd <note>wisst</note> äare Jedanke, hee säd too ahn: Jiedret Ritj, daut jäajen sich selfst jespoolt <note>onneenijch</note> es, woat entwei gohne, en Hüs jäajen Hüs jespoolt es, fellt üteneen.</verse>
        <verse osisID='Luke.11.18'>Oba wann uck de Soton jäajen sich selfst jespoolt es, woo woat sien Ritj bestohne? Wiel jie saje, daut etj derjch Belsebub de Demone üt driew.</verse>
        <verse osisID='Luke.11.19'>Oba wann etj derjch Belsebub de Demone üt driew, derjch wäm driewe jüne Säns dee üt? Doawäajen woare see jüne Rejchta senne.</verse>
        <verse osisID='Luke.11.20'>Oba wann etj derjch däm Finja Gottes de Demone üt driew, soo es daut Ritj Gottes no jünt jekohme.</verse>
        <verse osisID='Luke.11.21'>Wann de Stoatja met Jewäare sienen Hoff bewacht, dan es sien Hab en Goot en Fräd;</verse>
        <verse osisID='Luke.11.22'>oba wann een Stoatjra aus hee äwa am tjeemt en am betjampft, soo nämt hee am siene gaunse Jewäare wajch, opp dee hee sich veleet, en sienen Raup vedeelt hee.</verse>
        <verse osisID='Luke.11.23'>Wäa nijch met mie es, es jäajen mie; en wäa nijch met mie saumelt, vestreit.</verse>
        <verse osisID='Luke.11.24'>Wann de onnreina Jeist von däm Mensch ütjefoare es, soo jeit hee derjch dreaje Städe, en seatjt Rüh; en doa hee de nijch finjt, sajcht hee: Etj woa tridj gohne enn mien Hüs, wua etj rütjegohne sie;</verse>
        <verse osisID='Luke.11.25'>en wann hee tjeemt, en hee finjt daut ütjefäajcht en ütjestraumt.</verse>
        <verse osisID='Luke.11.26'>Dan jeit hee han en nämt met sich säwen aundre Jeista, oaja aus hee selfst, en de gohne ennen en woone doa; en daut Latste von janem Mensch woat oaja aus daut Easchte.</verse>
        <verse osisID='Luke.11.27'>Oba daut passead, aus hee dit säd, hoow eene Frü üte Menj äare Stemm en säd too am: Seelijch daut Lief, daut die jedroacht haft, en de Broste, dee dü jesoage hast!</verse>
        <verse osisID='Luke.11.28'>Oba hee säd: Välmeeha seelijch send, de daut Wuat Gottes heare en bewoare!</verse>
        <verse osisID='Luke.11.29'>Oba aus daut Voltj emma mea doatoo tjeem en sich nodadrenjd, fonk hee aun too saje: Dit Jeschlajcht es een beeset Jeschlajcht; daut fodat een Teatjen, en <note>oba</note> tjeen Teatjen woat am jejäft woare, aus daut Teatjen Joonas.</verse>
        <verse osisID='Luke.11.30'>Dan soo aus Joona dän Nieniwieten een Teatjen wea, soo woat uck de Menschesän disem Jeschlajcht senne.</verse>
        <verse osisID='Luke.11.31'>De Tjeenijin ütem Siede woat oppstohne em Jerejcht met de Manna diesem Jeschlajcht en woat ahn vedaume; dan see tjeem vom Enj de Ead, omm de Weissheit Salomo too heare; en tjitj, mea aus Salomo es hia.</verse>
        <verse osisID='Luke.11.32'>De Manna von Nieniwie woare oppstohne em Jerejcht met disem Jeschlajcht en woare daut veuadeele; dan see dochte omm <note>deede Buesse</note> no Joonas Prädijcht; en tjitj, mea aus Joona es hia.</verse>
        <verse osisID='Luke.11.33'>Tjeena stetjt eene Laump aun en stalt dee enn eenem jeheemen Wintjel, uck nijch unja een Jefäss, oba oppem Laumpejestall, doamet de doa enenn kohme daut Lijcht seene.</verse>
        <verse osisID='Luke.11.34'>De Laump fe däm Tjarpa es dien Uag; wann dien Uag eenfeltijch es, soo es uck dien gaunsa Tjarpa Lijcht; oba wann daut bees es, soo es uck dien Tjarpa Diesta.</verse>
        <verse osisID='Luke.11.35'>Aulsoo seeh too, auf nijch daut Lijcht, enn die Diestaness es.</verse>
        <verse osisID='Luke.11.36'>Wann aulsoo dien gaunsa Tjarpa dach <note>lijcht</note> es, en tjeen Deel diesta es, dan woat hee gauns dach senne, aus wann de Laump met däm Strohl die bedacht.</verse>
        <verse osisID='Luke.11.37'>Oba no däm aus hee jeräd haud, bedd am een Farisäa, daut hee de Mohltiet bie am äte sull; hee jintj enenn en läd <note>sad</note> sich aum Desch.</verse>
        <verse osisID='Luke.11.38'>Oba aus de Farisäa daut sach, vewundad hee sich, daut hee sich nijch verre Mohltiet jewosche haud.</verse>
        <verse osisID='Luke.11.39'>Oba de Harr säd too am: Nu, jie Farisäa, jie reinje daut butaschte de Kuffels en de Schiewe, oba daut Ennalijche es voll Raup <note>Roowe</note> en Boosheit.</verse>
        <verse osisID='Luke.11.40'>Noahre! Haft nijch dee, de daut Bütaschte jemoakt haft, uck daut Ennalijche jemoakt?</verse>
        <verse osisID='Luke.11.41'>Doch vom Ennalijchen jäft Aulmoose, en see, aules es jünt rein.</verse>
        <verse osisID='Luke.11.42'>Oba wee jünt Farisäa! Wiel jie jäwe dän Tiendel von Mintse en dän Dell en aulet Krüt <note>Tjäatjekrüt</note> , en achtloos vebie gohne aum Rajcht en aun de Leew Gottes; oba dit wea needijch too doone en jant nijch too lohte.</verse>
        <verse osisID='Luke.11.43'>Wee jünt Farisäa! Wiel jie leewe de easchte Plautz enne Sienagoge en de bejreessung oppe Moatjtplautze!</verse>
        <verse osisID='Luke.11.44'>Wee jünt, wiel jie send aus de vestoakne Jräwa, en de Mensche, dee doaäwa gohne, weete daut nijch.</verse>
        <verse osisID='Luke.11.45'>Oba eena de Jesatzesjeleada auntwuad en säd too am: Meista, enn däm dü dit sajchst, beleidijchst dü uck ons.</verse>
        <verse osisID='Luke.11.46'>Oba hee säd: Uck jünt Jesatzesjeleade wee, dan jie belode de Mensche met schwoa too droagene Lauste, en selfst rea jie de Laust nijch met eenem jünem Finja aun.</verse>
        <verse osisID='Luke.11.47'>Wee jünt! Wiel jie büe de Grauf Dentjmäla de Profeete, oba jüne Vodasch ha dee dootjemoakt.</verse>
        <verse osisID='Luke.11.48'>Aulsoo send jie Zeije en ha Wooljefaule aun de Woatje juna Vodasch; dan see ha dee dootjemoakt, oba jie büe [äare Grauf Dentjmäla].</verse>
        <verse osisID='Luke.11.49'>Doaromm haft uck de Weissheit Gottes jesajcht: Etj woa Profeete en Apostel no ahn schetje, en eenje von ahn woare see dootmoake en vefolje,</verse>
        <verse osisID='Luke.11.50'>doamet daut Bloot aula Profeete jefodat woat, daut vonne Gruntlajung de Welt es von diesem Jeschlajcht vegohte worde;</verse>
        <verse osisID='Luke.11.51'>von däm Bloot Abel bottem Bloot Sacharia, dee doa tweschen dän Aultoa en däm <note>Tempel</note> Hüs ommtjeem; jo, etj saj jünt: Daut woat von disem Jeschlajcht jefodat woare.</verse>
        <verse osisID='Luke.11.52'>Wee jünt, Jesatzesjeleade! Dan jie ha dän Schlätel de Ertjantnis wajchjenohme; jie selfst send nijch enenn jekohme, en de enenn kohme wulle ha jie jehindat.</verse>
        <verse osisID='Luke.11.53'>En aus hee von doa rütjegohne wea, fonge de Schreftjeleade en de Farisäa aun, sea <note>schratjlijch</note> oppjebrocht too senne en am äwa välet üttofroage;</verse>
        <verse osisID='Luke.11.54'>see lüade opp am, omm irjendwaut üt sienem Mül too heare <note>omm am too beschuldje</note> .</verse>
      </chapter>
      <chapter osisID='Luke.12'>
        <verse osisID='Luke.12.1'>Aus sich enntweschen väle Düsende Menschemenj vesaumlt haude, soo daut see eenaunda oppe Feet klunjde, fung hee aun, too siene Jinja too saje: Too eascht heed jünt fe däm Süadäjch, dee doa de Heijchlerie de Farisäa es.</verse>
        <verse osisID='Luke.12.2'>Oba nuscht es vedatjt, waut nijch opjedatjt woat, en vestoake, waut nijch bekaunt woare woat;</verse>
        <verse osisID='Luke.12.3'>doawäajen aules, waut jie em Dunklen jesajcht ha, woat emm Lijcht jeheat woare, en waut jie woare emm Uah jeräd ha enne Stow <note>Komasch</note> , woat vetjindijt oppe Däatja.</verse>
        <verse osisID='Luke.12.4'>Oba etj saj jünt, miene Frind: Änjst jünt nijch fe dän, dee däm Tjarpa dootmoake en no däm nuscht mea doone tjenne.</verse>
        <verse osisID='Luke.12.5'>Oba etj well jünt wiese, fe wäm jie jünt änjste selle: Änjst jünt fe däm, dee nom dootmoake Jewault <note>Macht</note> haft, enne Hall too schmiete; jo, etj saj jünt, fe disem hat Angst!</verse>
        <verse osisID='Luke.12.6'>Woare nijch fief Spoalinja fe twee Tsent vekofft? En tjeen eensja von ahn es nijch ver <note>von</note> Gott vejäte.</verse>
        <verse osisID='Luke.12.7'>Oba uck aule Hoa opp jünem Kopp send jetalt. Hat nijch Angst! Jie send mea weat aus väl Spoalinja.</verse>
        <verse osisID='Luke.12.8'>Oba etj saj jünt: Jiedra, de sich too mie verre Mensche betjannt, too däm woat sich uck de Menschesän betjanne verre Enjel Gottes;</verse>
        <verse osisID='Luke.12.9'>oba wäa sich von mie verre Mensche aufsaje <note>veläje</note> woat, dee woat verre Enjel Gottes veloage woare.</verse>
        <verse osisID='Luke.12.10'>En jiedra, de een Wuat saje woat jäajen däm Menschesän, däm woat vejäft <note>vezeit</note> woare, oba däm, de jäajen däm Heiljen Jeist lestat, woat nijch vejäft woare.</verse>
        <verse osisID='Luke.12.11'>Oba wann see jünt verre Sienagooge en de Eppaschte <note>Bowaschte</note> en de Jewaultje leide <note>feahre</note> , sorjt jünt nijch, woo oda woamet jie jünt veauntwuade oda waut jie räde selle;</verse>
        <verse osisID='Luke.12.12'>dan de Heilja Jeist woat jünt enn de Stund leahre, waut too saje needijch es.</verse>
        <verse osisID='Luke.12.13'>Oba eena ütem Voltj säd too am: Meista, saj <note>befäl</note> mienem Brooda, daut hee daut Oawgoot met mie deelt.</verse>
        <verse osisID='Luke.12.14'>Oba hee säd too am: Mensch, wäa haft mie ennjesat aus Rejchta oda Oawdeela äwa jünt?</verse>
        <verse osisID='Luke.12.15'>Oba hee säd too ahn: Seeht too en heed jünt fe aulem Jiets <note>jierijch senne</note> , dan nijch wiel wäa Äwafluss haft, besteit sien Läwe - von sien Habengoot.</verse>
        <verse osisID='Luke.12.16'>Oba hee säd ahn een Jlitjniss, en säd: Daut Laund von eenem ritjen Maun haud väl jebrocht <note>ne goode Arnt</note> .</verse>
        <verse osisID='Luke.12.17'>En hee äwaläd <note>docht</note> bie sich en säd: Waut saul etj doone? Dan etj ha nijch, woahan etj miene Arnte ennsaumle saul.</verse>
        <verse osisID='Luke.12.18'>En hee säd: Dit well etj doone: Etj well miene Schiene ommbrätje en jratre büe en well doaenenn saumle aul mien Jeträajd en mien Habengoot;</verse>
        <verse osisID='Luke.12.19'>en well too miene Seel saje: Seel, dü hast väl Habengoot doa lidje fe väle Joare; rüh die üt, at, drintj, en sie frooh.</verse>
        <verse osisID='Luke.12.20'>Oba Gott säd too am: Noa! Enn dise Nacht woat maun diene Seel von die fodre; oba waut dü reed jemoakt hast, fe wäm woat daut senne?</verse>
        <verse osisID='Luke.12.21'>Soo es dee, de fe sich Schauts saumelt, en es nijch ritj betraffs <note>emm Bletj opp</note> Gott.</verse>
        <verse osisID='Luke.12.22'>Oba hee säd too siene Jinja: Doawäajen saj etj jünt: Sorjt nijch fe daut Läwe, waut jie äte selle, uck nijch fe dän Lief, waut jie auntratje selle.</verse>
        <verse osisID='Luke.12.23'>Dan daut Läwe es mea aus daut Äte, en de Lief aus de Tjleeda.</verse>
        <verse osisID='Luke.12.24'>Betracht de Krauje, daut dee nijch seie en nijch arnte, see ha nijch Väarotskoma en nijch Schiene, en Gott foodat ahn doch; woo väl mea se jie weat aus de Väajel?</verse>
        <verse osisID='Luke.12.25'>Oda wäa von jünt kaun met Sorje too siene Läwestiet eene Älle <note>eene tjliene Tiet</note> doatoo doone?</verse>
        <verse osisID='Luke.12.26'>Wann jie nu uck daut Jerinjste nijch tjenne, wuaromm se jie omm daut Äwaje besorjt?</verse>
        <verse osisID='Luke.12.27'>Betracht de Lilje, woo dee wausse; dee mäaje sich nijch en spenne uck nijch. Oba etj saj jünt, uck nijch Salomo enn aul siena Pracht <note>Harlijchtjeit</note> trock sich soo aun aus eene von diese.</verse>
        <verse osisID='Luke.12.28'>Oba wann oppe Stap daut Grauss daut vondoag es en morje em Owe jeschmäte woat, Gott soo betjleed, woo väl mea jünt, Tjleenjleewje!</verse>
        <verse osisID='Luke.12.29'>Uck jie seatjt nijch, waut jie äte oda drintje selle, en siet nijch orühijch <note>twiewelnd</note> ;</verse>
        <verse osisID='Luke.12.30'>dan no disem aulem streewe de Natsjoone enne Welt; oba jun Voda weet, daut jie dit needijch ha.</verse>
        <verse osisID='Luke.12.31'>Doch seatjt sien Ritj, en dit woat jünt doa toojejäwt woare.</verse>
        <verse osisID='Luke.12.32'>Änjst die nijch, dü tjliene Häad, dan daut haft jünem Voda wooljefolle, jünt daut Ritj too jäwe.</verse>
        <verse osisID='Luke.12.33'>Vetjeept jun Habengoot en jäft Aulmoose; moakt jünt Jeldbiedel de nijch oolt woare, eenen nijch aufnehmendem Schauts enn de <note>däm</note> Himmel, wua een Deef nijch bie tjeemt, en eene Mott nijch venijchte kaun.</verse>
        <verse osisID='Luke.12.34'>Dan wua jun Schauts es, doa woat uck jun Hoat senne.</verse>
        <verse osisID='Luke.12.35'>jüne Hofte <note>Lende</note> selle ommgortet <note>ommjebunge</note> senne, en jüne Laumpe brenne;</verse>
        <verse osisID='Luke.12.36'>en jie selle senne aus Mensche dee no äarem Harr lüare, wann hee tridj tjeemt vonne Tjast, doamet, wann hee jekohme es en aunkloppt, see am fuats opmoake.</verse>
        <verse osisID='Luke.12.37'>Seelijch send de Tjnajchts, dee de Harr, wann hee tjeemt, woakend finje woat! Woahrhauft, etj saj jünt: Hee woat sich ommgorte <note>ommbinje</note> en sich lohte aum Desch laje en woat doatoo kohme en ahn bedeene.</verse>
        <verse osisID='Luke.12.38'>En wann hee enne tweede en wann enne dredde Nachtwoak tjeemt en finjt ahn soo, seelijch send see [de Tjnajchts]!</verse>
        <verse osisID='Luke.12.39'>Oba dit ertjant <note>weet</note> : Daut, wann de Hüsharr jewisst haud, enn wautverre Stund <note>Klokentiet</note> de Deef tjeemt, hee wudd nijch toolote, daut enn sienem Hüs enjebroake woat.</verse>
        <verse osisID='Luke.12.40'>Siet uck jie reed; wiel, enn eene Stund, enn de jie nijch meene <note>dentje</note> , tjeemt de Menschesän.</verse>
        <verse osisID='Luke.12.41'>Oba Peeta säd: Harr, sajchst dü dit Jlitjniss too ons oda too aulem?</verse>
        <verse osisID='Luke.12.42'>En de Harr säd: Wäa es dan de trüa en klüaka Hüsvewaulta, däm de Harr äwa siene Deena ennsate woat, omm ahn too rajchte Tiet daut rejchtje Äte too jäwe?</verse>
        <verse osisID='Luke.12.43'>Seelijch es de Tjnajcht, däm sien Harr, wann hee tjeemt, aulsoo doone finje woat.</verse>
        <verse osisID='Luke.12.44'>Woahrhauftijch, etj saj jünt, hee woat am äwa aul sien Habengoot ennsate.</verse>
        <verse osisID='Luke.12.45'>Oba wann jan Tjnajcht enn sienem Hoat sajcht: Mien Harr lat sich Tiet too kohme, en fangt aun, too schlohne de Tjnajchts en de Deenstmäatjes, too äte en too drintje en sich too bedrintje,</verse>
        <verse osisID='Luke.12.46'>soo woat janem Tjnajcht sien Harr kohme aun eenem Dach, aun däm hee nijch lüad, en aun eene Stund, dee hee nijch weet <note>lüad</note> , en woat am entwei schniede en am sien Deel met de Onnjleewje jäwe.</verse>
        <verse osisID='Luke.12.47'>Oba jan Tjnajcht, dee sienem Harr sien Welle wisst en sich nijch reed muak, uck nijch no sienem Welle jedohne haft, woat met väl Schläaj jeschloage woare;</verse>
        <verse osisID='Luke.12.48'>oba dee nijch wisst, oba jedohne haft, waut de Schläaj weat es, woat met weinijch Schläaj jeschloage woare. Oba jiedrem, däm väl jejäft es, von däm woat väl jefodat woare; en wäm maun väl aunvetrüt haft, von däm woat maun mea velange.</verse>
        <verse osisID='Luke.12.49'>Etj sie jekohme, Fia oppe Ead too schmiete; en woo sea wenscht etj, wann daut aul aunjestetjt wea <note>es</note> ?</verse>
        <verse osisID='Luke.12.50'>Oba met eene Taufe mott etj jetauft woare, en woo woa etj aunjejräpe <note>beenjt</note> , bott de vollbrocht es!</verse>
        <verse osisID='Luke.12.51'>Dentj jie, daut etj jekohme sie, Fräd oppe Ead too brinje? Nä, etj saj jünt: Sonda nuscht aus Spoolinj.</verse>
        <verse osisID='Luke.12.52'>Dan doa woare von nu aun fief enn eenem Hüs jespoolt <note>jäajen eenaunda</note> senne; dree met twee en twee met dree:</verse>
        <verse osisID='Luke.12.53'>Jespoolt woare senne, Voda met Sän en Sän met Voda, Mutta met de Dochta en Dochta met de Mutta, Schwieamutta met äare Schwieadochta en Schwieadochta met de Schwieamutta.</verse>
        <verse osisID='Luke.12.54'>Oba hee säd uck tom Voltj: Wann jie eene Woltj em Sonneunjagang oppkohme seene, fuats saj jie: Doa tjeemt Räajen, en daut passeat soo.</verse>
        <verse osisID='Luke.12.55'>En wann jie dän Siedwint blose seene, saj jie: Daut woat Heet senne, en daut passeat.</verse>
        <verse osisID='Luke.12.56'>Heijchla! Daut Jesejcht <note>Ütseehne</note> de Ead en de Himmel weet jie too beuadeele; oba woo weet jie nijch diese Tiet too beuadeele?</verse>
        <verse osisID='Luke.12.57'>Oba wuaromm uck rejcht jie von jünt selfst nijch, waut rajcht es?</verse>
        <verse osisID='Luke.12.58'>Dan wann dü met dienem Jäajna no eenem Beaumten jeist, jeff die oppem Wajch Mäj, von am loostokohme, doamet see die nijch nom Rejchta schlape; en de Rejchta woat die däm Jerejchtsdeena äwajäwe, en de Jerejchtsdeena die em Jefentjniss schmit.</verse>
        <verse osisID='Luke.12.59'>Etj saj die: Enn tjeenem Faul woascht dü von doa rütkohme, bott dü uck dän latsten Zent betohlt hast.</verse>
      </chapter>
      <chapter osisID='Luke.13'>
        <verse osisID='Luke.13.1'>Oba doa tjeeme atelje too de selwje Tiet doatoo, de am von de Galiläa berejchte, dän äa Bloot Pielatus vemischt haud met äare Opfa.</verse>
        <verse osisID='Luke.13.2'>En hee auntwuad en säd too ahn: Meen jie, daut diese Galiläa jratre Sinda weare aus aul dee aundre Galiläa jewäse send, wiel see dit jeläde ha?</verse>
        <verse osisID='Luke.13.3'>Nä, saj etj jünt, oba wann jie nijch ommdentje <note>Buesse doone</note> , woa jie aula kratjt soo ommkohme.</verse>
        <verse osisID='Luke.13.4'>Oda jane Achttien, opp dän de Torm en Sielooha voll en ahn doot schluach; meen jie, daut dee jratre Sinda jewäse send aus aule aundre Mensche, dee enn Jerusalem wohne?</verse>
        <verse osisID='Luke.13.5'>Nä, saj etj jünt, oba wann jie nijch ommdentje <note>Buesse doone</note> , woa jie aula kratjt soo ommkohme.</verse>
        <verse osisID='Luke.13.6'>Oba hee säd dit Jlitjniss: Eenen Fiejeboom haud maun jeplaunt enn sienem Wiengoade, en hee tjeem, en socht Frucht aun am, oba funk tjeene.</verse>
        <verse osisID='Luke.13.7'>Oba hee säd tom Wiengoadna: Tjitj, dree Joa kohm etj en seatj Frucht aun disem Fiejeboom en finj tjeene. Hack am auf, wuaromm vedoaft dee daut Laund?</verse>
        <verse osisID='Luke.13.8'>Oba hee auntwuad en säd too am: Harr, loht am noch dit Joa stohne, bott etj omm am jegrowt en Dinja <note>Mest</note> jestreit ha;</verse>
        <verse osisID='Luke.13.9'>en wann de Frucht brinjt, dan es goot, oba wann nijch, dan hack am auf.</verse>
        <verse osisID='Luke.13.10'>Oba hee leahd enn eene Sienagoge aum Saubat.</verse>
        <verse osisID='Luke.13.11'>En seeh, doa wea eene Frü, dee achttien Joa eenen Jeist de Krankheit haud; en dee wea vetjräpelt en kunn sich goanijch opprejchte.</verse>
        <verse osisID='Luke.13.12'>Oba aus hee äa sach, roopt Jesus äa no sich en säd too äa: Frü, dü best erleest von diene Krankheit!</verse>
        <verse osisID='Luke.13.13'>En läd äa de Henj opp, en platzlijch rejcht see sich opp en veharlijcht Gott.</verse>
        <verse osisID='Luke.13.14'>Oba de Sienagoge Väastohna, wea onnwellijch, wiel <note>daut</note> Jesus aum Saubat jeheelt haud, en säd tom Voltj: Sass Doag send et, aun dän maun Oabeide saul; aun diese kohmt en loht jünt heele, en nijch aum Saubatdach.</verse>
        <verse osisID='Luke.13.15'>Oba de Harr auntwuad am en säd: Heijchla! Binjt nijch een jiedra von jünt aum Saubat sienen Oss oda Äsel vonne Tjrebb loos en leid am wajch en drentjt am?</verse>
        <verse osisID='Luke.13.16'>Oba dise [Frü], de eene Dochta von Obraum es, dee de Soton jebunge haud, tjitj, achttien Joa, wea daut nijch needijch, [daut see], loos jebunge word von diesem Jespaun aum Saubatdach?</verse>
        <verse osisID='Luke.13.17'>En aus hee dit säd, worde aule siene Jäajna beschämt; en de gaunse Menj <note>Voltj</note> freide sich äwa aul de harlijche Dinje, dee von am jedohne worde.</verse>
        <verse osisID='Luke.13.18'>Donn säd hee: Wäm es daut Ritj Gottes jlitj, en met wäm saul etj daut vejlitje?</verse>
        <verse osisID='Luke.13.19'>Daut es jlitj <note>too vejlitje</note> eenem Sampkorn, daut een Maun jenohme haud en enn sienem Goade schmeet; en daut woss en word een Boom, en de Väajel vom Himmel naste sich enn siene Asta.</verse>
        <verse osisID='Luke.13.20'>En wada säd hee: Wäm saul etj daut Ritj Gottes vejlitje?</verse>
        <verse osisID='Luke.13.21'>Daut es eenem Süadäjch jlitj, däm eene Frü nehm en enenn deed enn dree Scheffel <note>Mot</note> Weitemäl, bottet gauns derjchjesüat wea.</verse>
        <verse osisID='Luke.13.22'>En hee waundad derjch de Städa en Darpa, enn däm hee leahd en no Jerusalem reisd.</verse>
        <verse osisID='Luke.13.23'>Oba donn säd eena too am: Harr, send et mo weinje dee jerad woare? Oba hee säd too ahn:</verse>
        <verse osisID='Luke.13.24'>Tjampft doanoh, derjch de enje Däa <note>Puat</note> enenn togohne; dan väle, saj etj jünt, woare seatje enenn togohne en daut nijch tjenne.</verse>
        <verse osisID='Luke.13.25'>Sooboolt, de Hüsharr oppjestohne es en de Däa toojeschlohte haft, en jie aunfange, bute too stohne en aune Däa too kloppe en too saje: Harr, moak ons opp! En hee woat jünt auntwuade en saje: Etj tjann jünt nijch, woa jie häa send;</verse>
        <verse osisID='Luke.13.26'>Dan woa jie aunfange too saje: Wie ha ver die jejäte en jedrunke, en opp onse Gausse hast dü jeleat.</verse>
        <verse osisID='Luke.13.27'>En hee woat saje, rädent too jünt: Etj weet nijch von jünt, wuahäa jie send; goht wajch von mie, aule de Onnjerajchtijchtjeit doone!</verse>
        <verse osisID='Luke.13.28'>Doa woat daut Hiele en daut Täne tjnirsche senne, wann jie seene woare Obraum en Iesak en Joakopp en aule Profeete em Ritj Gottes, oba jie woare rüt jeschmäte woare.</verse>
        <verse osisID='Luke.13.29'>En see woare kohme vom Sonnoppgang <note>Oosten</note> en Sonnunjagang <note>Waste</note> , en vom Nuade en Siede en woare sich aum Desch laje <note>sate</note> emm Ritj Gottes.</verse>
        <verse osisID='Luke.13.30'>En tjitjt, daut send de Latste, dee doa de Easchte senne woare, en send de Easchte, dee doa de Latste senne woare.</verse>
        <verse osisID='Luke.13.31'>Enn de selwje Stund tjeeme eenje Farisäa doatoo en säde too am: Goh wajch en tratj wajch von hia, dan Heroodes well die dootmoake.</verse>
        <verse osisID='Luke.13.32'>En hee säd too ahn: Goht han en sajcht disem Foss: Tjitj, etj driew Demone üt en doo <note>vollbrinj</note> heele vondoag en morje, en aum dredden Dach woa etj oppheare <note>sie etj aum Ziel</note> .</verse>
        <verse osisID='Luke.13.33'>Doch daut es needijch, daut etj vondoag en morje en aum näajchsten Dach hinjawäajes sie; dan daut es nijch mäajlijch, daut een Profeet buta <note>nijch enn</note> Jerusalem ommtjemt.</verse>
        <verse osisID='Luke.13.34'>Jerusalem, Jerusalem, dee doa de Profeete ommbrinjt en steenijchst, dee no die jeschetjt send! Woo foaken wull etj diene Tjinja vesaumle, aus eene Han äa Broodsel unja de Flijchte, en jie wulle nijch.</verse>
        <verse osisID='Luke.13.35'>Tjitjt, jun Hüs woat jünt äwalohte. Oba etj saj jünt: Jie woare mie nijch seene, bott <note>dee Tiet</note> kohme woat, woo jie saje woare: „Jelowt <note>jesäajent</note> es, dee doa tjeemt emm Harr sien Nome!“ {Ps.118,26}</verse>
      </chapter>
      <chapter osisID='Luke.14'>
        <verse osisID='Luke.14.1'>En daut passead, aus hee aum Saubat emm Hüs von eenem de Väastohna <note>Bowaschta</note> de Farisäa tjeem, omm too äte, en see beobachte am jenau.</verse>
        <verse osisID='Luke.14.2'>En tjitj, doa wea een Maun, een wotasejchtja ver am.</verse>
        <verse osisID='Luke.14.3'>En Jesus fong aun en säd too de Jesatzesjeleade en Farisäa: Esset erlaubt, aum Saubat too heele oda nijch?</verse>
        <verse osisID='Luke.14.4'>Oba see vehilde sich rühijch. En hee foot am aun en heeld am en leet am gohne.</verse>
        <verse osisID='Luke.14.5'>En too ahn säd hee: Wäa von jünt, wann sien Esel <note>Sän</note> oda Oss emm Borm faule woat, woat am nijch fuats rüt hole aum Saubatdach?</verse>
        <verse osisID='Luke.14.6'>En see kunne nuscht doajäjen auntwuade.</verse>
        <verse osisID='Luke.14.7'>Oba hee säd too de Ennjelohdne een Jlitjniss, hee beobacht, woo see de easchte Platza wälde, en säd too ahn:</verse>
        <verse osisID='Luke.14.8'>Wann dü von irjentwäm too eene Tjast enjelohde best, soo laj die nijch oppem easchten Plautz, doamet nijch een Jeeada aus dü, von am ennjelode es,</verse>
        <verse osisID='Luke.14.9'>en dee, dee die en am enjelohde haft, tjeemt en saje woat too die: Jeff disem Plautz; en dan woascht dü aunfange, met Schaund däm latsten Plautz enntonehme.</verse>
        <verse osisID='Luke.14.10'>Oba, wann dü enjelohde best, en tjeemst, goh en laj <note>sat</note> die oppem latsten Plautz, doamet, wann dee tjeemt, dee die enjelohde haft, en hee too die saje woat: Frint, goh wieda no bowe. Dan woascht dü Ea ha von aule, dee met die aum Desch lidje;</verse>
        <verse osisID='Luke.14.11'>dan jiedra, dee sich selfst erhäwt, woat raufjesat woare, en wäa sich selfst raufsat <note>jerinj helt</note> , woat erhäwt woare.</verse>
        <verse osisID='Luke.14.12'>Oba hee säd uck too däm, dee am enjelohde haud: Wann dü een Meddachäte oda een Owentkost moakst, lod nijch diene Frind, uck nijch diene Breeda, uck nijch dien Frindschauft, uck nijch diene ritje Nobasch, doamet nijch uck see die wada ennlohde en die beloohne <note>vejelte</note> woare.</verse>
        <verse osisID='Luke.14.13'>Oba wann dü eene Mohltiet moakst <note>ütreedst</note> , dan lod de Oame, Tjräpel, Lome, Blinje enn,</verse>
        <verse osisID='Luke.14.14'>en seelijch woascht dü senne, wiel see ha nuscht; omm die too vejelte; dan die woat vegolde <note>beloohnt</note> woare aun däm Oppstohndach de Jerajchte.</verse>
        <verse osisID='Luke.14.15'>Oba aus eena von dän, dee met am aum Desch lage, daut head, säd hee too am: Seelijch, es wea äte woat daut Mohl em Ritj Gottes!</verse>
        <verse osisID='Luke.14.16'>Oba hee säd too am: Een Maun muak een grootet Gaustmohl en lohd väle enn.</verse>
        <verse osisID='Luke.14.17'>En hee schetjt sienen Tjnajcht omm de Gaustmohl Tiet <note>Stund</note> , omm de Ennjelohdne too saje: Kohmt, dan aules es aul reed.</verse>
        <verse osisID='Luke.14.18'>En see fonge aule ohne ütnome aun, sich too entschuldje. De easchta säd too am: Etj ha een Acka jekofft en etj mott onnbedinjt gohne en dän betjitje; etj bedd die, holl mie fe entschuldichjt.</verse>
        <verse osisID='Luke.14.19'>En een aundra säd: Etj ha fief Poa Osse jekofft, en etj goh han, dee üttoproowe, etj bedd die, holl mie fe entschuldichjt.</verse>
        <verse osisID='Luke.14.20'>En een aundra säd: Etj ha eene Frü jefriet, doawäajen kaun etj nijch kohme.</verse>
        <verse osisID='Luke.14.21'>En de Tjnajcht tjeem en berejcht dit sienem Harr. Doa word de Hüsharr bossijch en säd too sien Tjnajcht: Goh schwind rüt oppe Wäaj en Gausse de <note>enne</note> Staut, en brinj hia häa de Oame en Tjräpels en Blinje en Lomme.</verse>
        <verse osisID='Luke.14.22'>En de Tjnajcht säd: Harr, daut es passeat, waut dü befoole haudst, en doa es noch Plautz.</verse>
        <verse osisID='Luke.14.23'>En de Harr säd tom Tjnajcht: Goh rüt aum Laundwajch en Tüning en needij ahn enenn too kohme, doamet mien Hüs jefellt woat;</verse>
        <verse osisID='Luke.14.24'>Dan etj saj jünt, tjeena de enjelohdne Manna woat mien Gaustmohl schmatje.</verse>
        <verse osisID='Luke.14.25'>Oba väl Voltj jintj met am; en hee dreid sich omm en säd too ahn:</verse>
        <verse osisID='Luke.14.26'>Wann wäa no mie tjeemt en hausst nijch sienen Voda en siene Mutta en siene Frü en siene Tjinja en siene Breeda en siene Sestre, bütadem uck noch sien Läwe, soo kaun hee nijch mien Jinja senne;</verse>
        <verse osisID='Luke.14.27'>wäa nijch sien Tjriez drajcht en mie hinjaraun tjeemt, kaun nijch mien Jinja senne.</verse>
        <verse osisID='Luke.14.28'>Dan wäa von jünt, well eenen Torm büe, sat sich nijch eascht dohl en beräatjent de Koste, auf hee daut needje tom foadijch büe haft.</verse>
        <verse osisID='Luke.14.29'>Doamet nijch meteenst, wann hee dän Grunt jelajcht haft, en nijch foadijch büe kaun, aule de daut seene, fange aun am tovespotte,</verse>
        <verse osisID='Luke.14.30'>en saje: Diss Maun fung aun too büe en kunn nijch beendje.</verse>
        <verse osisID='Luke.14.31'>Oda woon Tjeenijch, dee ütjeit <note>üttratjt</note> , omm sich met eenem aundren Tjeenijch emm Tjrijch enn toolohte, sat sich nijch eascht han en äwalajcht, auf hee em staund es, däm met tien dusent too bejäajne, dee jäajen am tjeemt met twintijch dusent.</verse>
        <verse osisID='Luke.14.32'>Wann oba nijch, soo schetjt hee, solang hee noch wietauf es, eene Botschoft en bedd omm bedinjung tom Fräd.</verse>
        <verse osisID='Luke.14.33'>Aulsoo uck jiedra von jünt, dee sich nijch aufsajcht von aul sien Habengoot, kaun nijch mien Jinja senne.</verse>
        <verse osisID='Luke.14.34'>Daut Solt es goot; oba wann uck daut Solt krauftloos woat, met waut woatet wada tjraftijch jemoakt woare?</verse>
        <verse osisID='Luke.14.35'>Daut es nijch fe daut Laund, es uck nijch fe däm Dinja Hüpe too brucke, daut schmit maun rüt. Wäa Uhre haft tom heare, dee hea.</verse>
      </chapter>
      <chapter osisID='Luke.15'>
        <verse osisID='Luke.15.1'>Oba doa tjeeme noda no am aule Zollna en Sinda, am too heare;</verse>
        <verse osisID='Luke.15.2'>en de Farisäa aus uck de Schreftjeleade murrde en säde: Disa nämt Sinda aun en at met ahn.</verse>
        <verse osisID='Luke.15.3'>Oba hee räd too ahn dit Jlitjniss en säd:</verse>
        <verse osisID='Luke.15.4'>Woon Maun von jünt, dee hundat Schop haft en eent von ahn veloare haft, lat nijch de näajenennäajentijch enne Wiltnes en jeit däm veloarnen noh <note>hinjaraun</note> , bott hee daut finjt?</verse>
        <verse osisID='Luke.15.5'>En wann hee daut jefunge haft, lajcht hee daut mett Freid opp siene Schullre;</verse>
        <verse osisID='Luke.15.6'>en jekohme enn sien Hüs, en hee roopt de Frind en de Nobasch toop, en sajcht too dän: Freit jünt met mie, dan etj ha mien veloarnet Schop jefunge.</verse>
        <verse osisID='Luke.15.7'>Etj saj jünt: Soofäl mea Freid woat em Himmel senne äwa eenen ommdentjenden <note>betjeaden</note> Sinda aus äwa näajenennäajentijch Jerajchte, dee daut ommdentje <note>de Buesse</note> nijch brucke.</verse>
        <verse osisID='Luke.15.8'>Oda waltje Frü, dee tien Drachme haft, wann see eene Drachme veloare haft, stetjt nijch eene Laump aun enn fäajcht daut Hüs en seatjt sorjfeltijch, bott see dee finjt?</verse>
        <verse osisID='Luke.15.9'>En wann see dee jefunge haft, roopt see de Frind en Nobasch topp en sajcht: Freit jünt met mie, dan etj ha de Drachme jefunge, de etj veloare haud.</verse>
        <verse osisID='Luke.15.10'>Soo saj uck etj jünt, es Freid ver de Enjel Gottes äwa eenen ommdentjenden <note>betjeaden</note> Sinda <note>oda de Buesse deit</note> .</verse>
        <verse osisID='Luke.15.11'>Oba hee säd: Een Maun haud twee Säns;</verse>
        <verse osisID='Luke.15.12'>en de jinjsta von ahn säd tom Voda: Voda, jeff mie daut Deel daut mie jeheat, vom Habengoot. En hee deeld ahn daut Habengoot.</verse>
        <verse osisID='Luke.15.13'>En no een poa Doag nehm de jinjsta Sän aules toop en reisd wajch enn een wiedet <note>framdet</note> Laund, en doa vequosd hee sien Goot, enn däm hee wilt läwd.</verse>
        <verse osisID='Luke.15.14'>Oba aus hee aules vebruckt haud, tjeem eene jewaultje Hungaschnoot äwa jan Laund, en hee fong aun Mangel too liede.</verse>
        <verse osisID='Luke.15.15'>En hee jintj han en schloot sich eenem de Birja von janem Laund aun, en dee schetjt am opp siene Ackasch, Schwien too heede.</verse>
        <verse osisID='Luke.15.16'>En am velangd, sich saut too äte von <note>met</note> de Schoote, dee de Schwien fraute; en tjeena jeef am dee.</verse>
        <verse osisID='Luke.15.17'>Oba enn sich jegohne, säd hee: Woo väle Doagesleehna bie mienem Voda ha Äwafluss aun Broot, oba etj kohm hia omm derjch <note>fe</note> Hunga.</verse>
        <verse osisID='Luke.15.18'>Etj well mie oppmoake en no mienem Voda gohne, en well too am saje: Voda, etj ha jesindijcht jäajen dän Himmel en ver die,</verse>
        <verse osisID='Luke.15.19'>etj sie nijch mea weat, dien Sän jenant too woare; moak mie aus eenem von diene Doagesleehna.</verse>
        <verse osisID='Luke.15.20'>En hee muak sich opp en jintj no sienem Voda. Oba aus hee noch wiet auf wea, sach am sien Voda en emfong <note>ennalijch</note> Erboarme, en rand, voll am omm sienen Hauls en kusst am.</verse>
        <verse osisID='Luke.15.21'>Oba de Sän säd too am: Voda, etj ha jesindijcht jäajen dän Himmel en ver die, etj sie nijch mea weat, dien Sän jenant too woare.</verse>
        <verse osisID='Luke.15.22'>Oba de Voda säd too siene Tjnajchts: Brinjt schwind daut baste Tjleet rüt en tratjt am daut aun en jäft eenen Rintj aun siene Haunt en Schooh aune Feet;</verse>
        <verse osisID='Luke.15.23'>en brinjt daut jemaste Kaulf en schlacht daut, en loht ons äte en frooh senne,</verse>
        <verse osisID='Luke.15.24'>dan disa mien Sän wea doot en es wada tom Läwe jekohme, hee wea veloare en es jefunge worde. En see funge aun frooh too senne.</verse>
        <verse osisID='Luke.15.25'>Oba sien elsta Sän wea oppem Feld; en aus hee kaum en dijchta nom Hüs tjeem, head hee Müsitj en Daunze.</verse>
        <verse osisID='Luke.15.26'>En hee roopt eenen vonne Tjnajchts no sich en fruach, waut es daut.</verse>
        <verse osisID='Luke.15.27'>Oba dee säd too am: Dien Brooda es jekohme, en dien Voda haft daut jemaste Kaulf jeschlacht, wiel hee am jesunt tridj jetjräaje haft.</verse>
        <verse osisID='Luke.15.28'>Oba hee word doll en wull nijch nenngohne. Oba sien Voda tjeem rüt en bedd am.</verse>
        <verse osisID='Luke.15.29'>Oba hee auntwuad en säd too sienem Voda: Tjitj! Soo väle Joare deen etj die, en etj ha niemools een Jeboot äwagohne; en mie hast dü niemools een Kosebock jejäft, doamet etj met miene Frind lostijch wea;</verse>
        <verse osisID='Luke.15.30'>oba aus disa dien Sän, dien Habengoot met Huare oppjefräte haft, jekohme es, hast dü am daut jemaste Kaulf jeschlacht.</verse>
        <verse osisID='Luke.15.31'>Oba hee <note>de Voda</note> säd too am: Tjind, dü best emma bie mie, en aules daut Mienje es dient.</verse>
        <verse osisID='Luke.15.32'>Oba maun mott freelijch senne en sich freie; dan disa dien Brooda wea doot en es tom Läwe jekohme en veloare en es jefunge worde.</verse>
      </chapter>
      <chapter osisID='Luke.16'>
        <verse osisID='Luke.16.1'>Oba hee säd uck too de Jinja: Een ritja Maun haud eenen Vewaulta; en disa word bie am aunjekloagt, daut hee sien Habengoot veschliesat <note>veonntrüet</note> .</verse>
        <verse osisID='Luke.16.2'>En hee roopt am en säd too am: Waut hea etj doa von <note>äwa</note> die? Jef Räatjenschoft von diene Vewaultung, dan dü kaunst nijch mea Vewaulta senne.</verse>
        <verse osisID='Luke.16.3'>Oba de Vewaulta säd bie sich: Waut saul etj doone? Dan mien Harr nämt mie de Vewaultung auf. Growe kaun etj nijch, too prachre schäm etj mie.</verse>
        <verse osisID='Luke.16.4'>Etj weet, waut etj doone saul, doamet see mie, wann etj de Vewaultung loos sie, oppnehme enn äare Hiesa.</verse>
        <verse osisID='Luke.16.5'>En hee roopt eenen jiedrem von sienem Harr siene Schuldna no sich en säd tom easchten: Woo väl best dü mienem Harr schuldijch?</verse>
        <verse osisID='Luke.16.6'>Oba hee säd: Hundat Moht Eelj. En hee säd too am: Nehm dienen Schultschien, en sat die schwind dohl en schriew feftijch.</verse>
        <verse osisID='Luke.16.7'>Dan too eenem aundrem säd hee: Oba dü, woofäl best dü Schuldijch? Hee oba säd: Hundat Satj Weit. Hee säd too am: Nehm dienen Schultschien en schriew tachentijch.</verse>
        <verse osisID='Luke.16.8'>En de Harr lowd dän onnjerajchten Vewaulta, wiel hee klüak jehaundelt haud; dän de Säns disa Welt send tjlätja aus de Säns vom Lijcht jäajen äwa äarem Jeschlajcht.</verse>
        <verse osisID='Luke.16.9'>En etj saj jünt: Moakt jünt Frind met däm onnjerajchten Mamoon, omm daut, wann hee ütjeit, see jünt oppnäme enn de eewije Wohninje.</verse>
        <verse osisID='Luke.16.10'>Dee em Jerinjsten trü es, es uck em Grooten trü; en dee em Jerinjsten onnjerajcht es, es uck em Grooten onnjerajcht.</verse>
        <verse osisID='Luke.16.11'>Wann jie met däm onnjerajchten Mamoon nijch trü jewäse send, wäa woat jünt daut Woahrhauftje [Goot] aunvetrüe.</verse>
        <verse osisID='Luke.16.12'>En wann jie met däm framden Goot nijch trü jewäse send, wea woat jünt daut Junje jäwe?</verse>
        <verse osisID='Luke.16.13'>Tjeen Deena kaun twee Harren deene; dan entwäda woat hee däm eenen hausse en däm aundren leewe, oda hee woat sich aun eenem aunhenje en däm aundren veachte. Jie tjenne nijch Gott deene uck däm Mamoon.</verse>
        <verse osisID='Luke.16.14'>Oba dit aules heade de Farisäa, dee jeltjierijch weare, en dee veheende am.</verse>
        <verse osisID='Luke.16.15'>En hee säd too ahn: Jie send dee sich selfst aus jerajchte ver de Mensche hanstale <note>ütjäwe</note> , oba Gott tjannt jüne Hoats; dan waut bie Mensche hüach es, es een Aufschü <note>Äatjel</note> bie Gott.</verse>
        <verse osisID='Luke.16.16'>Daut Jesatz en de Profeete weare bott opp Jehaun; von doa aun woat daut Ritj Gottes aus Froohe Botschoft vetjindijt, en jiedra drenjt sich doa enenn <note>too kohme</note> .</verse>
        <verse osisID='Luke.16.17'>Oba leijchta es, daut de Himmel en de Ead vegohne, aus daut vom Jesatz een Strijch <note>Tätjen</note> wajch fellt.</verse>
        <verse osisID='Luke.16.18'>Jiedra, de siene Frü entlat <note>wajch schetjt</note> en eene aundre friet bejeit Eehebruch; en de eene von äarem Maun Entlohtne friet, bejeit Eehebruch <note>bratjt de Eehe</note> .</verse>
        <verse osisID='Luke.16.19'>Oba doa wea een ritja Maun, en hee tjleed sich enn Purpur en fiene Leiwend vejnäjd sich jlenzend jieda Dach.</verse>
        <verse osisID='Luke.16.20'>Oba een oama met Nome Latsarus, lag ver sienem Dooa, met Schwäare bedatjt,</verse>
        <verse osisID='Luke.16.21'>en hee velangd, saut too woare von de rauf jevollne Brocke vom Ritjen sien Desch; jo, soogoa de Hunj tjeeme en beletjte siene Schwäare.</verse>
        <verse osisID='Luke.16.22'>Oba daut passead, daut de Oama storf en hee word vonne Enjel wajch jedroacht enn Obraums Schoot. Oba uck de Ritja storf en word begroft.</verse>
        <verse osisID='Luke.16.23'>En emm Doodesritj hoof hee siene Uage opp, aus hee enne Kwohl wea, sitt hee Obraum von wiet en Latsarus enn sienem Schoot.</verse>
        <verse osisID='Luke.16.24'>En hee roopt en säd: Voda Obraum, erboarm die äwa mie en schetj Latsarus, daut hee sien Finjaspets emm Wota ennduckt en miene Tung tjeelt, wiel etj Kwohl lied enn dise Flaum.</verse>
        <verse osisID='Luke.16.25'>Oba Obraum säd: Tjint, jedentj, daut dü aul dien Goodet jetjräaje hast enn dienem Läwe en Latsarus jrod soo daut Beese; oba nu woat hee hia jetreest, oba dü litst Kwohl.</verse>
        <verse osisID='Luke.16.26'>En bie aul däm es tweschen ons en die eene groote Kluft faust aunjebrocht, doamet dee, de von hia no jünt äwagohne welle, nijch tjeene, uck nijch dee, de von dort no ons äwakohme welle.</verse>
        <verse osisID='Luke.16.27'>Oba hee säd: Aulsoo etj bedd die, Voda, daut dü am no mienem Voda sien Hüs schetjst,</verse>
        <verse osisID='Luke.16.28'>dan etj ha fief Breeda, doamet hee ahn drinjent tooräd, omm daut see nijch uck kohme aun disem Uat de Kwohl.</verse>
        <verse osisID='Luke.16.29'>Oba Obraum säd: See ha Mooses en de Profeete; see selle opp ahn heare.</verse>
        <verse osisID='Luke.16.30'>Oba hee säd: Nä, Voda Obraum, oba wann eena vonne Doodes no ahn tjeemt, woare see ommdentje <note>Buesse doone</note> .</verse>
        <verse osisID='Luke.16.31'>Oba hee säd too am: Wann see nijch opp Mooses en de Profeete heare, woare see sich uck nijch äwazeije lohte, wann wäa vonne Doodes oppsteit.</verse>
      </chapter>
      <chapter osisID='Luke.17'>
        <verse osisID='Luke.17.1'>Oba hee säd too siene Jinja: Daut es onnmäajlijch, daut de Vefeahrunge <note>Oajanisse</note> nijch kohme; oba wee däm derjch dän see kohme.</verse>
        <verse osisID='Luke.17.2'>Daut es nutzlijch <note>bäta</note> fe am, wann een Mälsteen ommjehenjt wea omm sienen Hauls en hee em Mäa jeschmäte wort, aus daut hee eenen eensjen von dise Tjliene vefeat.</verse>
        <verse osisID='Luke.17.3'>Jäwt acht opp jünt selfst: Wann dien Brooda sindijcht, soo räd Eanst <note>strenj</note> too am, en wann hee ommdentjt <note>daut betjannt</note> , dan vezei am.</verse>
        <verse osisID='Luke.17.4'>En wann säwen mol aum Dach hee jäajen die sindijcht en säwen mol no die tridj tjeemt en sajcht: Etj dentj omm <note>mie deit daut leet</note> , dan saust dü am vezeihe.</verse>
        <verse osisID='Luke.17.5'>En de Apostel säde tom Harr: Vemeeha enn ons däm Gloowe.</verse>
        <verse osisID='Luke.17.6'>Oba de Harr säd: Wann jie Gloowe ha aus een Sampkorn, dan wudd jie too disem Mülbäaboom saje: Woa met Wartle ütjeräte en veplaunt die em Mäa! En dee wudd jünt jehorjche.</verse>
        <verse osisID='Luke.17.7'>Oba wäa von jünt, dee een Tjnajcht haft, de doa pläjt oda heede deit, woat too am, wann hee vonne Stap enenn tjeemt, saje: Kohm en laj <note>sat</note> die fuats aum Desch?</verse>
        <verse osisID='Luke.17.8'>Woat hee nijch välmeeha too am saje: Moak reed, waut etj äte woa, en binj die daut Schaldüak omm en deen mie, bott etj jejäte en jedrunke ha; en dan woascht dü äte en drintje?</verse>
        <verse osisID='Luke.17.9'>Dankt hee dän Tjnajcht, wiel hee jedohne haft waut am befohle wea?</verse>
        <verse osisID='Luke.17.10'>Aulsoo uck jie, wann jie aules jedohne ha, waut jünt befohle es, soo sajcht: Wie send onnette Tjnajchts; wie ha jedohne, waut wie too doone schuldijch weare.</verse>
        <verse osisID='Luke.17.11'>En daut passead, aus hee no Jerusalem jintj, en hee jintj medden derjch Samaria en Galiläa.</verse>
        <verse osisID='Luke.17.12'>En aus hee enn een Darp nenntjeem, bejäajende am tien ütsautsje Manna, dee wiet auf stohne bleewe.</verse>
        <verse osisID='Luke.17.13'>En see schreaje metne lüade Stemm en säde: Jesus, Meista, erboarm die äwa ons.</verse>
        <verse osisID='Luke.17.14'>En aus hee ahn sach, säd hee too ahn: Goht han wiest jünt de Priesta. En daut passead, aus see hanjinje, worde see rein.</verse>
        <verse osisID='Luke.17.15'>Oba eena von ahn, aus hee sach, daut hee jeheelt wea, tjeem tridj, enn däm hee metne lüde Stemm Gott veharlijcht;</verse>
        <verse osisID='Luke.17.16'>en voll oppem Jesejcht ver <note>too</note> siene Feet en dankt am; en hee wea een Samarieta.</verse>
        <verse osisID='Luke.17.17'>Oba Jesus auntwuad en säd: Send nijch dee tien rein jeworde? Oba wua send dee näajen?</verse>
        <verse osisID='Luke.17.18'>Send tjeene jefunge worde, dee tridj tjeeme, Gott de Ea too jäwe, buta disem Framden?</verse>
        <verse osisID='Luke.17.19'>En hee säd too am: Stoh opp en goh; dien Gloowe haft die jerad.</verse>
        <verse osisID='Luke.17.20'>En aus hee von de Farisäa jefroagt word, wanea tjeemt daut Ritj Gottes, auntwuad hee ahn en säd: Daut Ritj Gottes tjeemt nijch soo, daut maun daut beobachte kaun;</verse>
        <verse osisID='Luke.17.21'>see woare uck nijch saje: Tjitj hia! oda: Doa! Dan seeh, daut Ritj Gottes es medden unja jünt.</verse>
        <verse osisID='Luke.17.22'>Oba hee säd too de Jinja: Doa woare Doag kohme, doa jie jünt wensche woare, eenem de Doag vom Menschesän too seene, oba jie woare dän nijch seene.</verse>
        <verse osisID='Luke.17.23'>En maun woat too jünt saje: Tjitj dort! oda: Tjitj hia! Goht nijch han, en foljt uck nijch.</verse>
        <verse osisID='Luke.17.24'>Dan aus de Blitz oppblitzt von eene Sied unjrem Himmel botte aundre Sied unjrem Himmel en schient, soo woat de Menschesän senne aun sienem Dach.</verse>
        <verse osisID='Luke.17.25'>Oba eascht esset needijch, daut hee väl liede en veschmäte woat von disem Jeschlajcht.</verse>
        <verse osisID='Luke.17.26'>En soo ausset passead aun de Doag Nooha, soo woatet uck senne enn däm Menschesän siene Doag:</verse>
        <verse osisID='Luke.17.27'>See aute, see drunke, see befriede sich, see leete sich friee, bott däm Dach, aun däm Nooha nennjintj enne Arche, en de Sindflut <note>Wota Stroom</note> tjeem en aule ommbrocht.</verse>
        <verse osisID='Luke.17.28'>Kratjt soo ausset passead enn Loot siene Doag: See aute, see drunke, see koffte, see vekoffte, see plaunte, see büde;</verse>
        <verse osisID='Luke.17.29'>oba aun däm Dach, aun däm Loot üt Soodom rüt jintj, räajendet Fia en Schwäwel vom Himmel en brocht aule omm.</verse>
        <verse osisID='Luke.17.30'>Opp diese Oat woatet senne aun däm Dach, aun däm de Menschesän sich openboat <note>oda sich openboare woat</note> .</verse>
        <verse osisID='Luke.17.31'>Aun janem Dach, wea oppem Dack senne woat en siene Habe <note>Sache</note> em Hüs haft, goh nijch rauf, dee too hole; en dee oppe Stap es, goh kratjt soo nijch tridj.</verse>
        <verse osisID='Luke.17.32'>Dentjt aun Loots Frü!</verse>
        <verse osisID='Luke.17.33'>Wäa sien Läwe seatjt fe sich too behoole, woatet veleare; oba wäa daut velist, woatet aum Läwe erhoole.</verse>
        <verse osisID='Luke.17.34'>Etj saj jünt, enn diese <note>jane</note> Nacht woare twee opp eenem Bad senne; eena woat metjenohme woare en de aundra woat tridj jelohte woare.</verse>
        <verse osisID='Luke.17.35'>Twee Frües woare aun eenem Uat mole, de eene woat metjenohme woare, oba de aundre woat tridj jelohte woare.</verse>
        <verse osisID='Luke.17.36'>[Twee woare oppe Stap senne; eena woat jenohme en de aundra woat tridj jelohte woare.]</verse>
        <verse osisID='Luke.17.37'>En see auntwuade en säde too am: Wua, Harr? Oba hee säd too ahn: Wua daut Ohs es, doa woare sich uck de Odla vesaumle.</verse>
      </chapter>
      <chapter osisID='Luke.18'>
        <verse osisID='Luke.18.1'>Oba hee säd ahn een Jlitjniss doaropp, daut see jiedatiet bäde en nijch meed woare selle,</verse>
        <verse osisID='Luke.18.2'>en säd: Een Rejchta wea enn eene Staut, dee fe Gott nijch Angst haud en eenen Mensche nijch achtet.</verse>
        <verse osisID='Luke.18.3'>Oba enne Wätfrü wea enn jane Staut; en see tjeem emma wada no am, en säd: Veschauf mie Rajcht jäjenäwa mienem Jäajna.</verse>
        <verse osisID='Luke.18.4'>En eene Tietlang wull hee nijch; oba no däm säd hee too sich selfst: Wann etj uck fe Gott nijch Angst ha en tjennen Mensch achte,</verse>
        <verse osisID='Luke.18.5'>soo well etj doch, wiel dise Wätfrü mie Mäj moakt, äa Rajcht veschaufe, doamet see nijch aum Enj tjeemt en mie emm Jesejcht schleit.</verse>
        <verse osisID='Luke.18.6'>Oba de Harr säd: Horjcht, waut de onnjerajchta Rejchta sajcht.</verse>
        <verse osisID='Luke.18.7'>Oba sull Gott, nijch siene <note>von am</note> Ütjewälde Rajcht schaufe, de Dach en Nacht too <note>no</note> am roope, en tratjt hee daut lang han met an?</verse>
        <verse osisID='Luke.18.8'>Etj saj jünt, hee woat äa Rajcht boolt <note>schwind</note> schaufe. Doch wann de Menschesän tjeemt, woat hee uck dän Gloowe oppe Ead finje?</verse>
        <verse osisID='Luke.18.9'>Oba hee säd uck too eenje, dee opp sich selfst vetrüade, daut see jerajcht send, en de äwaje veachte, dit Jlitjniss:</verse>
        <verse osisID='Luke.18.10'>Twee Manna jinje nopp em Tempel omm too bäde; de eena een Farisäa en de aundra een Zollna.</verse>
        <verse osisID='Luke.18.11'>De Farisäa stund en bäd bie sich selfst soo: O Gott, etj dank die, daut etj nijch sie aus dee aule aundre Mensche, Reiba, Onnjerajchte, Eehebrätja, oda uck aus diss Zollna.</verse>
        <verse osisID='Luke.18.12'>Etj faust twee mol enne Wäatj, etj jäw daut Tiendel von aulem, waut etj ennnähm.</verse>
        <verse osisID='Luke.18.13'>Oba de Zollna, stund wiet auf, wull nijch eenmol de Uage opphäwe nom Himmel, oba schluach sich aun siene Brost en säd: Oo Gott, sie mie eenem Sinda jnädijch!</verse>
        <verse osisID='Luke.18.14'>Etj saj jünt: Dissa jintj jerajchtfoadijcht enn sien Hüs ver janem; dan jiedra, dee sich selfst erhäwt, woat läaja <note>raufjesat</note> woare, oba wäa sich selfst läajch moakt <note>raufsat</note> , woat jehowe woare.</verse>
        <verse osisID='Luke.18.15'>Oba see brochte uck de Tjinja no am, doamet hee ahn aunreare sull. Oba aus de Jinje daut sache, fuahre see ahn aun.</verse>
        <verse osisID='Luke.18.16'>Oba Jesus roopt dee <note>Tjinja</note> no sich en säd: Loht de Tjinja no mie kohme en wäat ahn nijch, dan dän jeheat daut Ritj Gottes.</verse>
        <verse osisID='Luke.18.17'>Woahrhauft, etj saj jünt: Wäa daut Ritj Gottes nijch aunnämt aus een Tjint, woat enn tjeinem Faul doa enenn kohme.</verse>
        <verse osisID='Luke.18.18'>En doa fruach am een jewessa Väastohna en säd too am: Gooda Meista, waut mott etj doone, omm eewijet Läwe too emfange?</verse>
        <verse osisID='Luke.18.19'>Oba Jesus säd too am: Waut nanst dü mie Goot? Tjeena es goot, bloos eena, - Gott.</verse>
        <verse osisID='Luke.18.20'>De Jeboote tjannst dü: „Bräatj nijch de Eehe; nijch dootmoake; nijch stäle; nijch faulschet Zeijnise jäwe; ea dienen Voda en diene Mutta”.</verse>
        <verse osisID='Luke.18.21'>Oba hee säd: Daut aules ha etj jedohne <note>jehole</note> von miene Jügend aun.</verse>
        <verse osisID='Luke.18.22'>Oba aus Jesus daut head, säd hee too am: Noch eent vält die: Vetjeep aules, waut dü hast, en vedeel et aun de Oame, en dü woascht een Schats em Himmel habe, en kohm häa, folj mie no.</verse>
        <verse osisID='Luke.18.23'>Oba aus hee dit head, word hee sea betriebt, dan hee wea sea ritj.</verse>
        <verse osisID='Luke.18.24'>Oba aus Jesus am sach, daut hee sea betriebt word, säd hee: Woo schwoa kohme dee doa Ritjdom ha, enn daut Ritj Gottes enenn!</verse>
        <verse osisID='Luke.18.25'>Dan daut es leijchta, daut een Kameel derjch een Noteluag <note>Loch</note> jeit, aus daut een Ritja em Ritj Gottes enenn tjeemt.</verse>
        <verse osisID='Luke.18.26'>Oba dee daut jeheat haude säde: Wäa kaun äwahaupt jerad woare?</verse>
        <verse osisID='Luke.18.27'>Oba hee säd: Waut bie Mensche ommäajlijch es, es bie Gott mäajlijch.</verse>
        <verse osisID='Luke.18.28'>Oba Peeta säd: Tjitj, wie ha daut Eajne velohte send die nojefoljt.</verse>
        <verse osisID='Luke.18.29'>Oba hee säd too ahn: Woahrhauft, etj saj jünt: Doa es tjenna, de velohte haft Hüs oda Frü oda Brooda oda Ellre oda Tjinja wäajen daut Ritj Gottes,</verse>
        <verse osisID='Luke.18.30'>dee nijch väl mea wada tjriee woat enn diese Tiet en enn dee kohmende Welt eewijet Läwe.</verse>
        <verse osisID='Luke.18.31'>Oba hee nehm de Twalw no sich en säd too ahn: Tjitjt, wie gohne enopp no Jerusalem, en daut woat aules too Enj jebrocht woare, waut derjch de Profeete von däm Menschesän jeschräwe es;</verse>
        <verse osisID='Luke.18.32'>Dan hee woat aune Heide äwajäwt woare en woat vespott woare en hee woat mishaundelt woare en hee woat aunjespäje woare;</verse>
        <verse osisID='Luke.18.33'>en wann see am jeschloage ha, woare see am dootmoake, en aum dredden Dach woat hee <note>vom Doot</note> opperstohne.</verse>
        <verse osisID='Luke.18.34'>En see vestunde nuscht von disem, en dit Woat wea von ahn veborje, en see bejreepe nijch waut hee säd.</verse>
        <verse osisID='Luke.18.35'>Oba daut passead, aus hee noda no Jieriko tjeem, een Blinja, pracha, saut aum Wajch.</verse>
        <verse osisID='Luke.18.36'>Oba aus hee head väl Voltj vebie gohne, fruach hee, waut daut es.</verse>
        <verse osisID='Luke.18.37'>Oba see berejchte am, daut Jesus, de Natsareena, doa vebie jeit.</verse>
        <verse osisID='Luke.18.38'>En hee roopt en säd: Jesus, Doft sien Sän, erboarm die äwa mie.</verse>
        <verse osisID='Luke.18.39'>En de doa verrop jinje bedreiwde am, daut hee stell senne sull; oba hee schreajch noch lüda: Doft sien Sän, erboarm die äwa mie!</verse>
        <verse osisID='Luke.18.40'>Oba Jesus bleiw stohne en befool am no sich too brinje. Oba aus hee dijchta tjeem, fruach hee am:</verse>
        <verse osisID='Luke.18.41'>Waut west dü, daut etj die doone saul? Oba hee säd: Harr, daut etj wada seene kaun.</verse>
        <verse osisID='Luke.18.42'>En Jesus säd too am: See wada! Dien Gloowe haft die jerat.</verse>
        <verse osisID='Luke.18.43'>En fuats word hee wada seenent en foljd am, en veharlijcht Gott. En daut gaunse Voltj, daut dit sach, lowde Gott.</verse>
      </chapter>
      <chapter osisID='Luke.19'>
        <verse osisID='Luke.19.1'>En hee tjeem enenn enn Jieriko en jintj doa derjch.</verse>
        <verse osisID='Luke.19.2'>En seeh, doa wea een Maun, met Nome jenant Sachäus, hee wea een Bowaschta vonne Zollna, en hee wea ritj.</verse>
        <verse osisID='Luke.19.3'>En hee socht Jesus too seene, wäa hee wea; en hee kunn nijch wäajen daut väle Voltj, wiel hee Tjarpalijch tjleen wea.</verse>
        <verse osisID='Luke.19.4'>En hee rand verrop en kroop opp eenen Mülbäaboom, omm daut hee am seene kunn; dan hee sull doa vebie kohme.</verse>
        <verse osisID='Luke.19.5'>En aus hee aun däm Uat jekohme wea, tjitjt Jesus nehejcht en sach am en säd too am: Sachäus, stiee <note>kohm</note> schwind rauf, dan vondoag esset needijch daut etj enn dienem Hüs bliew.</verse>
        <verse osisID='Luke.19.6'>En hee steajch schwind rauf, en nehm am met Freid opp.</verse>
        <verse osisID='Luke.19.7'>En aus see daut sache, murrde see aula en säde: Hee jintj, too Gaust, bie eenem sindjen Maun enenn.</verse>
        <verse osisID='Luke.19.8'>Oba Sachäus stund en säd tom Harr: Tjitj, Harr, de Halft von mienem Goot jäw etj de Oame, en wann etj wäm waut onnrajcht wajchjenohme ha, daut jäw etj veeafach tridj.</verse>
        <verse osisID='Luke.19.9'>Oba Jesus säd too am: Vondoag es disem Hüs Heil jeworde, doawäajen, wiels uck hee een Sän Obraums es;</verse>
        <verse osisID='Luke.19.10'>den de Menschesän es jekohme, too seatje en too rade, daut Veloarne.</verse>
        <verse osisID='Luke.19.11'>Oba aus see daut heade, säd hee noch een Jlitjniss doatoo, wiel hee dijcht bie Jerusalem wea, en see meende, dautet Ritj Gottes fuats kohme wudd.</verse>
        <verse osisID='Luke.19.12'>Aulsoo säd hee: Een odelja Maun reisd enn een wiedet Laund, omm fe sich de Tjeenijchskroon <note>oda Tjeenijchritj</note> too hole en dan tridjtokohme.</verse>
        <verse osisID='Luke.19.13'>Oba hee roopt siene tien Tjnajchts, hee jeef ahn tien Miene <note>Jeltstetja</note> en säd too ahn: Haundelt doamet, bott etj kohm.</verse>
        <verse osisID='Luke.19.14'>Oba siene Birja hausste am en schetjte eene Botschoft hinjaraun en säde: Wie welle nijch, daut disa äwa ons Tjeenijch woat.</verse>
        <verse osisID='Luke.19.15'>En daut passead, no däm aus hee tridj jekohme wea, en de Tjeenijchskroon jenohme haud, donn leet hee de Tjnajchts, dän hee daut Jeld jejäft haud, no sich roope, doamet hee erfoahre kunn, waut see derjch Haundel vedeent ha.</verse>
        <verse osisID='Luke.19.16'>Oba de easchta tjeem en säd: Harr, diene Miene haft tien Miene doatoo jewonne.</verse>
        <verse osisID='Luke.19.17'>En hee säd too am: Goot, gooda Tjnajcht, wiel dü emm jerinjsten trü jewäse best, saust dü Macht ha äwa tien Städa.</verse>
        <verse osisID='Luke.19.18'>En de tweeda tjeem en säd: Harr, diene Miene haft fief enjebrocht.</verse>
        <verse osisID='Luke.19.19'>Oba hee säd uck too disem: En dü sie äwa fief Städa.</verse>
        <verse osisID='Luke.19.20'>En de aundra tjeem en säd: Harr, tjitj, hia es diene Miene, de etj enn eenem Schweetdüak wajch jelajcht haud;</verse>
        <verse osisID='Luke.19.21'>etj haud fe die Angst, wiel dü best een strenja Maun; dü nämst, waut dü nijch aunjelajcht hast, en arntest, wua dü nijch jeseit hast.</verse>
        <verse osisID='Luke.19.22'>Hee säd too am: Üt dienem Mül woa etj die rejchte, beesa Tjnajcht. Dü wisst, daut etj een strenja Maun sie, näm waut etj nijch aunjelajcht ha, en arnte, waut etj nijch jeseit ha?</verse>
        <verse osisID='Luke.19.23'>En wuaromm hast dü mien Jeld nijch enn eene Bank jejäwt, en wann etj kohm, haud etj daut mett Zinse ennjefodat.</verse>
        <verse osisID='Luke.19.24'>En hee säd too de doabie Stohnende: Nämt von am de Miene en jäwt däm dee tien Miene haft.</verse>
        <verse osisID='Luke.19.25'>En see säde too am: Harr, hee haft tien Miene.</verse>
        <verse osisID='Luke.19.26'>Etj saj jünt: Jiedrem, de doa haft, woat jejäwt woare; oba von däm, de nijch haft, uck woat hee haft, woat jenohme woare.</verse>
        <verse osisID='Luke.19.27'>Doch diese miene Fiend, dee nijch wulle, daut etj äwa ahn Tjeenijch word, brinjt de häa en moakt ahn doot ver mie.</verse>
        <verse osisID='Luke.19.28'>En aus hee dit jesajcht haud, jintj hee wieda, enopp no Jerusalem.</verse>
        <verse osisID='Luke.19.29'>En daut passead, aus hee dijcht bie Betfage en Betanean wea, aum Boajch, jenant Eeljboajch, schetjt hee twee siena Jinja</verse>
        <verse osisID='Luke.19.30'>en säd: Goht han enn daut Darp jäjenäwa, en wann jie enenn kohme, woa jie een Falm finje, aunjebunge, opp däm noch tjeen Mensch jeemols jesäte haft; binjt daut loos en leid daut häa.</verse>
        <verse osisID='Luke.19.31'>En wann wäa jünt frajcht: Wuaromm binj jie daut loos? Soo sell jie saje: De Harr bruckt daut.</verse>
        <verse osisID='Luke.19.32'>Oba de Jeschetjte jinje han en funge daut, aus hee ahn jesajcht haud.</verse>
        <verse osisID='Luke.19.33'>Oba aus see daut Falm loos bunge, säde däm siene Harrn <note>Äjendeema</note> too ahn: Wuaromm binj jie daut Falm loos?</verse>
        <verse osisID='Luke.19.34'>Oba see säde: De Harr bruckt daut.</verse>
        <verse osisID='Luke.19.35'>En see leide daut no Jesus; en see schmeete äare Tjleeda opp daut Falm en sade Jesus doanopp.</verse>
        <verse osisID='Luke.19.36'>Oba aus hee wieda reisd <note>reet</note> , spreede see äare Tjleede oppem Wajch üt.</verse>
        <verse osisID='Luke.19.37'>Oba aus hee aul dijcht biem Aufhank vom Eeljboajch wea, fonk de gaunse Menj de Jinja frooh aun, Gott too lowe met ne lüde Stemm wäajen aule Machtwoatje, de see jeseehne haude,</verse>
        <verse osisID='Luke.19.38'>enn däm see säde: „Jesäajent es de Tjeenijch, dee doa emm Harrn Nome tjeemt!“ {Ps.118,26} Fräd emm Himmel en Harlijchtjeit enn däm Hejchsten <note>doa Bowe, de hejchste Uat</note> !</verse>
        <verse osisID='Luke.19.39'>En eenje de Farisäa üt de Menj <note>Voltj</note> säde too am: Meista, beschwijcht diene Jinja.</verse>
        <verse osisID='Luke.19.40'>En hee auntwuad en säd too ahn: Etj saj jünt, wann dise stell send, soo woare de Steena schriee.</verse>
        <verse osisID='Luke.19.41'>En aus hee dijcht bie jekohme wea en de Staut sach, hield hee äwa äa,</verse>
        <verse osisID='Luke.19.42'>en säd: Wann uck dü ertjant haudst, aun disem Dach, waut too dienem Fräd deent! Oba nu esset von diene Uage vestoake.</verse>
        <verse osisID='Luke.19.43'>Dan Doag woare äwa die kohme, doa diene Fiend omm die woare eenen Waul opprejchte, en woare die runt omm ennschlüte en woare die von aule Siede bedrenje;</verse>
        <verse osisID='Luke.19.44'>en see woare die däm Eadboddem jlitj moake en diene Tjinja enn die, en woare nijch lohte eenen Steen opp eenem Steen enn die, doafäa, daut dü nijch ertjant hast de Tiet - diene jnodje Heimseatjung.</verse>
        <verse osisID='Luke.19.45'>En hee jintj em Tempel enenn en fung aun, rüt too joage de Vetjeepa,</verse>
        <verse osisID='Luke.19.46'>en säd too ahn: Jeschräwe es: „Mien Hüs saul een Bädhüs senne“; {Jes.56,7} „oba jie ha daut too eene Reibaheel jemoakt“. {Jes.7,11}</verse>
        <verse osisID='Luke.19.47'>En hee leahd jieda Dach emm Tempel; oba de Huagepriesta en de Schreftjeleade en de Easchte em Voltj sochte am ommtobrinje.</verse>
        <verse osisID='Luke.19.48'>En see funge nijch, waut see doone sulle, dan daut gaunse Voltj hong aun am en heade am.</verse>
      </chapter>
      <chapter osisID='Luke.20'>
        <verse osisID='Luke.20.1'>En daut passead aun eenem de Doag, aus hee daut Voltj em Tempel leahd en de froohe Botschoft vetjindijd, tjeeme de Huagepriesta en de Schreftjeleade met de Ellteste doatoo</verse>
        <verse osisID='Luke.20.2'>en säde too am: Saj ons, enn wäm siene Vollmacht deist dü dit? Oda wäa esset, de die dise Vollmacht jejäft haft?</verse>
        <verse osisID='Luke.20.3'>Oba hee auntwuad en säd too ahn: Etj woa jünt uck eene Froag froage, en sajcht mie:</verse>
        <verse osisID='Luke.20.4'>Wea däm Jehaun siene Taufe vom Himmel oda von Mensche?</verse>
        <verse osisID='Luke.20.5'>Oba see äwaläde bie sich en säde: Wann wie saje: Vom Himmel, dan woat hee saje: Wuaromm ha jie am nijch jejleewt?</verse>
        <verse osisID='Luke.20.6'>Oba wann wie saje: Von Mensche, dan woat daut gaunse Voltj ons steenije, dan daut es äwazeijt, daut Jehaun een Profeet es.</verse>
        <verse osisID='Luke.20.7'>En see auntwuade: Daut see nijch wisste wuahäa.</verse>
        <verse osisID='Luke.20.8'>En Jesus säd too ahn: Uck etj saj jünt nijch, enn wäms Vollmacht etj dit doo.</verse>
        <verse osisID='Luke.20.9'>Oba hee fonk aun tom Voltj dit Jlitjniss too saje: Een Maun plaunt eenen Wiengoade en vepacht am aun Wiengoadna en jintj ütem Laund fe länjere Tiet.</verse>
        <verse osisID='Luke.20.10'>En too bestemmde Tiet schetjt hee no de Wiengoadnasch eenen Tjnajcht, doamet see am sulle von de Frucht ütem Wiengoade jäwe; oba de Wiengoadnasch vepriejelde am en schetjte am ladijch wajch.</verse>
        <verse osisID='Luke.20.11'>En hee schetjt noch een aundren Tjnajcht; oba see vepriejelde uck däm en loamde äwa am en schetjte am ladijch wajch.</verse>
        <verse osisID='Luke.20.12'>En hee schetjt noch eenen dredden; oba see vewunde uck diesem en schmeete am rüt.</verse>
        <verse osisID='Luke.20.13'>Oba de Harr vom Wiengoade säd: Waut saul etj doone? Etj woa mien leefsten Sän schetje; fleijcht woare see sich fe disem schäme <note>Angst habe</note> .</verse>
        <verse osisID='Luke.20.14'>Oba aus de Wiengoadna am sache, äwaläde see met eenaunda en säde: Dit es de Oaw, loht ons am dootmoake, doamet woat daut Oawgoot onst woare.</verse>
        <verse osisID='Luke.20.15'>En aus see am ütem Wiengoade rüt jeschmäte haude, muake see am doot. Waut woat nu de Harr vom Wiengoade met ahn doone?</verse>
        <verse osisID='Luke.20.16'>Hee woat kohme en dise Wiengoadna ommbrinje, en hee woat dän Wiengoade aundre jäwe. Oba aus see dit heade, säde see: Dit doaf nijch passeare!</verse>
        <verse osisID='Luke.20.17'>Oba hee tjitjt ahn aun en säd: Waut es dan dit, daut jeschräwe steit: “De Steen, dän de Bülied wajch jeschmäte ha, de es tom Atjsteen jeworde?</verse>
        <verse osisID='Luke.20.18'>Jiedra, de opp janem Steen fellt, woat veschmatat <note>vebroake</note> woare; oba opp wäm hee faule woat, däm woat hee vetjwatsche.</verse>
        <verse osisID='Luke.20.19'>En de Schreftjeleade en de Huagepriesta sochte enn de selwje Stund aun am de Henj too laje, doch see ängste sich fe daut Voltj, dan see haude ertjant, daut hee dit Jlitjniss opp <note>jäajen</note> ahn jesajcht haud.</verse>
        <verse osisID='Luke.20.20'>En see beobachte am en schetjte Oppaussa üt, Heijchla, aus wann see Fromm send, doamet see am em Wuat fange kunne, soo daut see am de Obrijchtjeit en de Stautsmacht äwajäwe kunne.</verse>
        <verse osisID='Luke.20.21'>En see fruage am en säde: Meista, wie weete, daut dü rajcht rädst en leahscht en de Persoon nijch auntjitjst, sonda noh de Woahrheit däm Wajch Gottes leahscht.</verse>
        <verse osisID='Luke.20.22'>Esset erlaubt, daut wie däm Tjeisa Tacks jäwe oda nijch?</verse>
        <verse osisID='Luke.20.23'>Oba hee haud äare Lest jemoatjt, hee säd too ahn: [Waut veseatje jie mie?]</verse>
        <verse osisID='Luke.20.24'>Wiest mie een Dinoa. Wäms Bilt en Äwaschreft haft de <note>Dinoa</note> ? Oba see säde: Vom Tjeisa.</verse>
        <verse osisID='Luke.20.25'>Oba hee säd too ahn: Doa häa jäft däm Tjeisa sient, däm Tjeisa, en Gott sient, Gott.</verse>
        <verse osisID='Luke.20.26'>En see kunne nijch, am enn sienem Wuat, ver däm Voltj, fange <note>jriepe</note> ; en see vewundade sich äwa siene Auntwuat en weare stell.</verse>
        <verse osisID='Luke.20.27'>Oba doatoo tjeeme eenje vonne Sadutsäa, dee bestriede, dautet eenen Oppstohndach nijch jäwt, en fruage am:</verse>
        <verse osisID='Luke.20.28'>en säde: Meista, Mooses haft ons jeschräwe: Wann eenem sien Brooda stoawt, dee eene Frü haud, en disa tjinjalooss es <note>stoawt</note> , saul sien Brooda de Frü näme en sienem Brooda Some erwatje. {5Mos.25,5}</verse>
        <verse osisID='Luke.20.29'>Doa weare säwen Breeda. En de easchta nehm eene Frü en storf tjinjalooss;</verse>
        <verse osisID='Luke.20.30'>en de tweeda, [nehm de Frü, en storf tjinjalooss;]</verse>
        <verse osisID='Luke.20.31'>en de dredda nehm äa; oba kratjt soo uck de aundre, von de säwen, hinjaleete tjeene Tjinja en storwe.</verse>
        <verse osisID='Luke.20.32'>Tolatst storf uck de Frü.</verse>
        <verse osisID='Luke.20.33'>Wäms Frü woat see nu aum Oppstohndach senne? Dan de säwen haude äa too Frü jehaut.</verse>
        <verse osisID='Luke.20.34'>En Jesus säd too ahn: De Säns von dise Welt friee en woare jefriet;</verse>
        <verse osisID='Luke.20.35'>oba dee doa weat jefunge woare, jane Welt too erlange en daut oppstohne vonne Doodje, friee nijch, en lohte sich nijch friee;</verse>
        <verse osisID='Luke.20.36'>dan see tjenne uck nijch mea stoawe, dan see send soo aus Enjel en see send Säns Gottes, doa see Opperstohnug Säns send.</verse>
        <verse osisID='Luke.20.37'>Oba daut de Doodes oppstohne, haft uck Mooses aunjedied, “emm brennendem Dornbosch”, woo hee dän Harr „dän Gott Obraums en dän Gott Iesaks en dän Gott Joakopps” nand.</verse>
        <verse osisID='Luke.20.38'>Oba hee es nijch de Doodje äa Gott, oba de Läwendje; dan ver am läwe aula.</verse>
        <verse osisID='Luke.20.39'>Oba eenje de Schreftjeleade auntwuade en säde: Meista, dü hast goot jesajcht.</verse>
        <verse osisID='Luke.20.40'>Dan see woagde nijch mea, am irjent waut too froage.</verse>
        <verse osisID='Luke.20.41'>Oba hee säd too ahn: Woo saje see, daut de Jesaulwta <note>Tjristus</note> Doft sien Sän es?</verse>
        <verse osisID='Luke.20.42'>Dan hee selfst, Doft, sajcht emm Psalm Buak: „Dee Harr säd too mienem Harrn: Sat die aun miene Rajchte,</verse>
        <verse osisID='Luke.20.43'>bott etj diene Fiend hanlaj aus Footbeintj fe diene Feet?“ {Ps.110,1}</verse>
        <verse osisID='Luke.20.44'>Aulsoo Doft nand am Harr, woo es hee dan sien Sän?</verse>
        <verse osisID='Luke.20.45'>Oba aus daut gaunse Voltj toohead, säd hee too siene Jinja:</verse>
        <verse osisID='Luke.20.46'>Heed jünt fe de Schreftjeleade, dee enn lange Ratj rommgohne welle, en daut Bejreesse oppe Moatjtplautze leewe en de easchte Sette enne Sienagoge en de easchte Platza biem Gaustmohl;</verse>
        <verse osisID='Luke.20.47'>dee de Wätfrües äare Hiesa oppfräte en tom Schien lang bäde. Diese woare een hoadret <note>schwoaret</note> Vedaumnis Uadeel tjriee.</verse>
      </chapter>
      <chapter osisID='Luke.21'>
        <verse osisID='Luke.21.1'>Oba aus hee opptjitjt, sach hee de Ritje, dee äare Gowe em Opfakauste läde.</verse>
        <verse osisID='Luke.21.2'>Oba hee sach eene oame Wätfrü doa twee Leptasch <note>tjliene Jeldstetja</note> enenn laje;</verse>
        <verse osisID='Luke.21.3'>en hee säd: Woahrhauft, etj saj jünt, dise oame Wätfrü haft mea aus aule aundre enenn jelajcht;</verse>
        <verse osisID='Luke.21.4'>dan aul diese ha von äarem Äwafluss enn de Gow enenn jelajcht; oba dise haft von äarem Mangel däm gaunsen Unjahault, däm see haud, enenn jelajcht.</verse>
        <verse osisID='Luke.21.5'>En aus eenje von däm Tempel räde, daut dee met scheene Steena en jeweite Jeschentja jeziat es, säd hee:</verse>
        <verse osisID='Luke.21.6'>Em Bletj opp dit, waut jie hia seene, doa woare Doag kohme, aun däm nijch een Steen oppem aundren <note>Steen</note> jelohte woat, dee nijch gauns aufjebroake woat.</verse>
        <verse osisID='Luke.21.7'>Oba see fruage am en säde: Meista, wanea woat daut senne, en waut es daut Teatjen, wann saul daut passeare?</verse>
        <verse osisID='Luke.21.8'>Oba hee säd: Seeht too, daut jie nijch vefeat woare! Dan väle woare en mien Nome kohme en saje: Etj sie et! En de Tiet es dijcht bie jekohme! Goht ahn nijch hinjaraun!</verse>
        <verse osisID='Luke.21.9'>Oba wann jie von Tjrijch en Opprua heare woare, ängst jünt nijch; dan dit mott eascht passeare, oba daut Enj es noch nijch sooboold.</verse>
        <verse osisID='Luke.21.10'>Donn säd hee too ahn: Oppstohne woat Voltj jäajen Voltj en Ritj jäajen Ritj;</verse>
        <verse osisID='Luke.21.11'>en doa woare groote Eadbäben senne aun veschiedne Städe, en Hungaschnoot en Past woare senne; Schratj en groote Teatjen woare aum Himmel senne.</verse>
        <verse osisID='Luke.21.12'>Oba ver diesem aulem woare see de Henj aun jünt aunlaje en woare jünt vefolje, en woare jünt aun de Sienagoge en Jefentjnisse äwajäwe, en ver Tjeenije en Staut Harscha feahre omm mienem Nome haulwe.</verse>
        <verse osisID='Luke.21.13'>Daut woat jünt too eenem Zeijnis ütschlohne <note>jeläajenheit tom zeije jäwe</note> .</verse>
        <verse osisID='Luke.21.14'>Nämt daut jünt too Hoate, nijch reed too moake, jünt too veteidje <note>veauntwuade</note> ;</verse>
        <verse osisID='Luke.21.15'>dan etj woa jünt een Mül en Weissheit <note>weissheit tom Räde</note> jäwe, soo daut aule jüne Jäajna nijch woare wadastohne oda wadaräde tjenne.</verse>
        <verse osisID='Luke.21.16'>Oba jie woare von Ellre en Breeda en Frindschauft en Frind ütjeleewat woare, en see woare eenje von jünt ommbrinje <note>hanrejchte</note> ;</verse>
        <verse osisID='Luke.21.17'>en jie woare jehausst woare von aulem wäajen mienem Nome.</verse>
        <verse osisID='Luke.21.18'>En nijch een Hoa von jünem Kopp woat veloare gohne.</verse>
        <verse osisID='Luke.21.19'>Derjch jüne Jedult jewennt jüne Seele <note>Läwe</note> .</verse>
        <verse osisID='Luke.21.20'>Oba wann jie Jerusalem vom Häa ennjeschlohte senne, dan ertjant, daut äa Unjagang <note>too eene Wieste woare</note> noda jekohme es.</verse>
        <verse osisID='Luke.21.21'>Dan selle, dee enn Judäa send, enne Boaj rane, en dee enne <note>enn Jerusalem</note> Medd send selle rüt gohne, en dee oppem Laund send, dee selle nijch enenn gohne <note>enn Jerusalem</note> .</verse>
        <verse osisID='Luke.21.22'>Dan dit send Doag de Rache, omm daut erfellt woat, waut jeschräwe steit.</verse>
        <verse osisID='Luke.21.23'>Oba wee dän em aundren Omstaund en dän de Brosttjinja ha aun jane Doag! Dan groote Noot woat oppe Ead <note>em Laund</note> senne, en grootet Oaja <note>Jerejcht</note> äwa dit Voltj.</verse>
        <verse osisID='Luke.21.24'>En see woare derjch de Schnied vom Schweat faule en jefange wajch jefeaht woare no aule Veltja, en Jerusalem woat veklunjt woare von de Veltja, bott de Veltja äare Tiet woat erfellt senne.</verse>
        <verse osisID='Luke.21.25'>En doa woare Teatjens aune Sonn en Mon en Stearns senne, en oppe Ead Angst de Veltja enn Rotloossijchtjeit biem <note>vom, weajen</note> rüzhendem Mäa en de Wotawalle;</verse>
        <verse osisID='Luke.21.26'>enn däm de Mensche veschmachte <note>däm Jeist oppjäwe</note> fe Angst en Lüare opp Dinje, de äwa dise bewohnte Ead kohme, dan de Himmelstjrafte woare jescheddat woare.</verse>
        <verse osisID='Luke.21.27'>En dan woare see dän Menschesän kohme seene enn eene Woltj met groote Macht en Harlijchtjeit.</verse>
        <verse osisID='Luke.21.28'>Oba wann dise Dinje aunfange too passeare, soo rejcht jünt opp en häwt jüne Tjap nehejcht, wiel jüne Erleesung dijchtbie es.</verse>
        <verse osisID='Luke.21.29'>En hee säd ahn een Jlitjniss: Seeht dän Fiejeboom en aule Beem;</verse>
        <verse osisID='Luke.21.30'>wann jie dee aul ütlohte seene, dan ertjan jie von selfst, daut de Somma aul dijchtbie es.</verse>
        <verse osisID='Luke.21.31'>Soo uck jie, wann jie seene daut dit passeat, soo ertjant, daut et Ritj Gottes dijchtbie es.</verse>
        <verse osisID='Luke.21.32'>Woahrhauft, etj saj jünt, daut dit Jeschlajcht nijch vegohne woat, bott aules passeat es.</verse>
        <verse osisID='Luke.21.33'>De Himmel en de Ead woare vegohne, oba miene Wead woare nijch vegohne.</verse>
        <verse osisID='Luke.21.34'>Oba heed jünt, daut jüne Hoate nijch belaustijt woare derjch Schmoa en Süpe en Sorje em Läwe, en jan Dach platzlijch äwa jünt tjeemt;</verse>
        <verse osisID='Luke.21.35'>dan aus eene Schlenj woat de kohme äwa aule, dee oppe gaunse Ead wohne <note>send</note> .</verse>
        <verse osisID='Luke.21.36'>Oba woakt too jieda Tiet bädent <note>emm jebäd</note> , daut jie stoatj send, wajch too rane von aul däm waut passeare woat, en ver däm Menschesän too stohne.</verse>
        <verse osisID='Luke.21.37'>Oba hee wea de Doag em Tempel en leahd, oba too Nacht jintj hee tom äwanachte aum Boajch, jenant Eeljboajch.</verse>
        <verse osisID='Luke.21.38'>En daut gaunse Voltj tjeem tiedijch zemorjess no am emm Tempel, omm am too heare.</verse>
      </chapter>
      <chapter osisID='Luke.22'>
        <verse osisID='Luke.22.1'>Oba daut Fast de onnjesuade Brood teem dijchtbie, jenant Passa.</verse>
        <verse osisID='Luke.22.2'>En de Huagepriesta en de Schreftjeleade sochte, woo see am ommbrinje kunne, dan see ängste sich fe daut Voltj.</verse>
        <verse osisID='Luke.22.3'>Oba Soton fua enn Judas enenn, jenant Iescharijot, de eena von de Twalw wea.</verse>
        <verse osisID='Luke.22.4'>En hee jintj han en beräd daut met de Huagepriesta en Hauptlienje, woo hee am <note>Jesus</note> ütleewre kunn.</verse>
        <verse osisID='Luke.22.5'>En see freide sich en tjeeme äwaeen, am Jeld too jäwe.</verse>
        <verse osisID='Luke.22.6'>En hee säd too en socht eene goode Jeläajenheit, omm am ohne de Voltjsmenj too äwajäwe.</verse>
        <verse osisID='Luke.22.7'>Oba doa tjeem de Dach de onnjesuade Brood, aun däm daut Passalaum jeschlacht woare must.</verse>
        <verse osisID='Luke.22.8'>En hee schetjt Peeta en Jehaun enn säd: Goht han en moakt ons daut Passamohl reed, doamet wie daut äte.</verse>
        <verse osisID='Luke.22.9'>Oba see säde too am: Wua wellst dü, daut wie daut reed moake?</verse>
        <verse osisID='Luke.22.10'>Oba hee säd too ahn: Tjitj, wann jie enne Staut enenn kohme, woat jünt een Maun bejäajne, de eene Kruck Wota drajcht; goht am hinjaraun bett em Hüs, enn daut hee enenn jeit;</verse>
        <verse osisID='Luke.22.11'>en jie selle tom Hüsharr, von disem Hüs, saje: De Meista sajcht die: Wua es de Gauststow, wua etj met miene Jinja daut Passamohl äte kaun?</verse>
        <verse osisID='Luke.22.12'>En jana woat jünt eene groote Bowastow wiese, met Pulsta belajt; doa moakt et reed.</verse>
        <verse osisID='Luke.22.13'>Oba aus see hanjinje, funge see daut, soo aus hee ahn jesajcht haud; en see muake daut Passamohl reed.</verse>
        <verse osisID='Luke.22.14'>En aus de Stund jekohme wea, läd <note>sad</note> hee sich aum Desch en de Apostel met am.</verse>
        <verse osisID='Luke.22.15'>En hee säd too ahn: Met Sehnsucht <note>Bange</note> ha etj mie jebangt, dit Passamohl met jünt too äte, eea etj liede woa.</verse>
        <verse osisID='Luke.22.16'>Dann etj saj jünt, etj woa daut nijch mea äte, bott daut erfellt woat emm Ritj Gottes.</verse>
        <verse osisID='Luke.22.17'>En hee nehm een Bejcha <note>Kuffel</note> en dankt en säd: Nämt disem en deelt am unja jünt.</verse>
        <verse osisID='Luke.22.18'>Dan etj saj jünt, enn tjeenem faul woa etj mea von nu aun vonne Wiendrüwefrucht drintje, bott daut Ritj Gottes tjeemt.</verse>
        <verse osisID='Luke.22.19'>En hee nehm daut Broot, dankt, bruak daut, en jeef daut ahn en säd: Dit es mien Lief, dee fe jünt jejäft woat; dit doot too mienem Jedajchtniss.</verse>
        <verse osisID='Luke.22.20'>Uck däm Bejcha nom Äte en säd: Dis Bejcha es daut niee Tastament enn mienem Bloot, daut fe jünt vegohte woat.</verse>
        <verse osisID='Luke.22.21'>Doch tjitjt, däm siene Haunt, de mie verode woat, es met mie aum <note>opp däm</note> Desch.</verse>
        <verse osisID='Luke.22.22'>Dan de Menschesän jeit zwoa doahan, woo daut bestemmt es; doch wee janem Mensch, derjch däm hee verode woat.</verse>
        <verse osisID='Luke.22.23'>En see fonge aun, daut meteenaunda too beräde, wäa daut wol von ahn senne kunn, dee dit doone wudd.</verse>
        <verse osisID='Luke.22.24'>Oba daut jeef uck een Stried unja ahn, wäa von ahn schient de Jratsta too senne.</verse>
        <verse osisID='Luke.22.25'>Oba hee säd too ahn: De Tjeenije vonne Veltja harsche äwa ahn, en äare Machthaba woare Wool <note>Goot</note> Doonenda jenant.</verse>
        <verse osisID='Luke.22.26'>Oba jie selle nijch soo doone, oba de Jratsta unja jünt saul aus de Jinjsta senne, en de Väaschta aus de Deena.</verse>
        <verse osisID='Luke.22.27'>Dan wäa es jrata, dee aum Desch Lidjende oda de Deenenda? Nijch de aum Desch Lidjenda? Oba etj sie enn jüne Medd aus de Deenenda.</verse>
        <verse osisID='Luke.22.28'>Oba jie send dee, dee bie <note>met</note> mie ütjeharrt <note>ütjehoole</note> ha enn miene Veseatjunge;</verse>
        <verse osisID='Luke.22.29'>en etj bestemm fe jünt, aus mien Voda fe mie bestemmt haft, een Ritj,</verse>
        <verse osisID='Luke.22.30'>daut jie äte en drintje selle aun mienem Desch enn mienem Ritj en sette selle opp Troone, en de twalf Stam Iesrael rejchte.</verse>
        <verse osisID='Luke.22.31'>Oba de Harr säd: Siemoon, Siemoon, tjitj, däm Soton haft daut jejankat, fe sich, jünt too säwe aus däm Weit.</verse>
        <verse osisID='Luke.22.32'>Oba etj ha fe die jebät, daut dien Gloowe nijch oppheat; en dü, wann dü die eenst betjeat hast, dan stoatj diene Breeda.</verse>
        <verse osisID='Luke.22.33'>Oba hee säd too am: Harr, met die sie etj reed, uck em Jefentjniss en em Doot too gohne.</verse>
        <verse osisID='Luke.22.34'>Oba hee säd: Etj saj die, Peeta, de Hohn woat vondoag nijch tjreie, bett dü dree mol jeloage hast, mie too tjanne.</verse>
        <verse osisID='Luke.22.35'>En hee säd too ahn: Aus etj jünt ütschetjt ohne Jeldtausch oda Reisesack oda Schooh, ha jie aun irjentwaut Mangel <note>Noot</note> jehaut? Oba see säde: Aun nuscht.</verse>
        <verse osisID='Luke.22.36'>En hee säd too ahn: Oba nu, wäa een Jeldbiedel haft, de näm am en uck eenen Reisesack, en wäa nijch haft vetjeep sien Mauntel en tjeep een Schweat.</verse>
        <verse osisID='Luke.22.37'>Dan etj saj jünt, daut Jeschräwne mott aun mie erfellt woare: „En hee es unja de Jesatzloose jetalt <note>jeräatjent</note> worde“; {Jes.53,12} waut mie bestemmt es, tjeemt too siene Erfellung.</verse>
        <verse osisID='Luke.22.38'>Oba see säde: Harr, tjitj, hia send twee Schweata. Oba hee säd too ahn: Daut es jenuach.</verse>
        <verse osisID='Luke.22.39'>En hee jintj rüt en jintj no de Jewanheit nom Eeljboajch; oba uck siene Jinja foljde am.</verse>
        <verse osisID='Luke.22.40'>Oba aus hee aun däm Uat jekohme wea, säd hee too ahn: Bäd, daut jie nijch enn Veseatjung kohme.</verse>
        <verse osisID='Luke.22.41'>En hee jintj <note>trannd sich</note> von ahn onnjefäa een Steen schmiete wajch, en tjneed sich en bäd</verse>
        <verse osisID='Luke.22.42'>en säd: Voda, wann dü wellst, näm disen Bejcha von mie! Doch nijch mien Welle, oba de dienja passeat!</verse>
        <verse osisID='Luke.22.43'>Oba doa tjeem no am een Enjel vom Himmel en stoatjt am.</verse>
        <verse osisID='Luke.22.44'>Enn hee tjeem enn Angst <note>Tjampft, Doodesangst</note> en hee bäd noch dolla <note>tjraftja</note> ; en sien Schweet word aus Bloot Dreppe de oppe Ead volle.</verse>
        <verse osisID='Luke.22.45'>En aus hee oppstunnt vom Jebäd, en tjeem no de Jinja, funk hee ahn enjeschlope von Truarijchtjeit.</verse>
        <verse osisID='Luke.22.46'>En hee säd too ahn: Waut schlop jie? Stoht opp en bäd, daut jie nijch enn Veseatjung kohme!</verse>
        <verse osisID='Luke.22.47'>Aus hee noch räd, tjitj, een Schoowa, en dee, de Judas jenant word, eena von de Twalw, jintj ver ahn en tjeem dijchta no Jesus omm am too Kusse.</verse>
        <verse osisID='Luke.22.48'>Oba Jesus säd too am: Judas, verodst dü dän Menschesän met eenem Kuss?</verse>
        <verse osisID='Luke.22.49'>Oba aus dee, de omm am weare, sache, waut passeare wudd, säde see: Harr, säl wie metem Schweat mankschlohne?</verse>
        <verse osisID='Luke.22.50'>En eena von ahn schluag dän Huagapriesta sien Tjnajcht en hackt <note>heiwd</note> sien rajchtet Uah auf.</verse>
        <verse osisID='Luke.22.51'>Oba Jesus auntwuad en säd: Lohtet soo wiet; en hee read daut Uah aun en heeld am.</verse>
        <verse osisID='Luke.22.52'>Oba Jesus säd too de, dee jäajen am doahan jekohme weare, Huagepriesta en Hauptmanna vom Tempel en Ellteste: Aus jäajen eenen Reiba send jie ütjegohne met Schweata en Tjneppels?</verse>
        <verse osisID='Luke.22.53'>Aus etj jieda Dach bie jünt em Tempel wea, ha jie de Henj nijch ütjestratjt jäajen mie; oba dit es jüne Stund en de Macht de Diestaness.</verse>
        <verse osisID='Luke.22.54'>Oba aus see am jefange jenohme haude, feade <note>leide</note> see am auf en brochte am em Huagapriesta sien Hüs; oba Peeta foljd von wiethäa.</verse>
        <verse osisID='Luke.22.55'>Oba aus see medden em Hoff een Fia haude aunjestetjt en sich toop han jesat haude, sad sich Peeta medden unja <note>mank</note> ahn.</verse>
        <verse osisID='Luke.22.56'>En een Deenstmäatje sach am aum Fia sette en tjitjt am schoap aun en säd: Uck disa wea met am.</verse>
        <verse osisID='Luke.22.57'>Oba hee luach en säd: Frü, etj tjann am nijch.</verse>
        <verse osisID='Luke.22.58'>En kort doanoh sach am een aundra en säd: Uck dü best eena von ahn. Oba Peeta säd: Mensch, etj sie et nijch.</verse>
        <verse osisID='Luke.22.59'>En onnjefäa eene Stund no däm behaupt een aundra en säd: Woahrhauft, uck disa wea bie am, dan uck hee es een Galiläa.</verse>
        <verse osisID='Luke.22.60'>Oba Peeta säd: Mensch, etj weet nijch, waut dü sajchst. En fuats, aus hee noch räd, tjreid de Hohn.</verse>
        <verse osisID='Luke.22.61'>En de Harr dreid sich omm en tjitjt Peeta aun; en Peeta docht aum Harr sien Wuat, waut hee too am säd: Eea de Hohn vondoag tjreit, woascht dü mie dree mol veläje.</verse>
        <verse osisID='Luke.22.62'>En hee jintj rüt en hield bettalijch.</verse>
        <verse osisID='Luke.22.63'>En de Manna, dee am fausthilde, vespotte en schluage am.</verse>
        <verse osisID='Luke.22.64'>En aus see am bedatjt haude, fruage see am en säde: Openboa <note>Profezei</note> , wäa esset de die jeschloage haft?</verse>
        <verse osisID='Luke.22.65'>En välet aundre säde see lestalijchet jäajen am.</verse>
        <verse osisID='Luke.22.66'>En ausset Dach word, vesaumlde sich de Ellteste vom Voltj, Huagapriesta aus uck de Schreftjeleade, en feade <note>leide</note> am wajch en äarem hüagen Rot;</verse>
        <verse osisID='Luke.22.67'>en säde: Wann dü de Jesaulwta <note>Tjristus</note> best, saj et ons. Oba hee säd too ahn: Wann etj et jünt uck saj, enn tjeenem Faul woa jie daut jleewe;</verse>
        <verse osisID='Luke.22.68'>oba wann etj froag, enn tjeenem Faul woa jie auntwuade.</verse>
        <verse osisID='Luke.22.69'>Oba von nu aun woat de Menschesän sette too Rajchten de Krauft Gottes.</verse>
        <verse osisID='Luke.22.70'>Oba daut säde aula: Dü best de Sän Gottes? Oba hee säd too ahn: Jie saje, daut etj et sie.</verse>
        <verse osisID='Luke.22.71'>Oba see säde: Waut bruck wie noch fe een Zeijnis? Wie selfst ha daut üt sienem Mül jeheat.</verse>
      </chapter>
      <chapter osisID='Luke.23'>
        <verse osisID='Luke.23.1'>En de gaunse Menj von ahn stunde opp, en feade am no Pielatus.</verse>
        <verse osisID='Luke.23.2'>Oba see funge aun, am auntokloage, en säde: Wie ha disem jefunge, dee ons Voltj vefeat en hindat, däm Tjeisa Tacks too jäwe, enn däm hee sajcht, daut hee de Jesaulwta, een Tjeenijch es.</verse>
        <verse osisID='Luke.23.3'>Oba Pielatus fruach am: Best dü de Tjeenijch de Jude? Oba hee auntwuad am en säd: Dü sajchst et.</verse>
        <verse osisID='Luke.23.4'>Oba Pielatus säd too de Huagepriesta en däm Voltj: Etj finj tjeene Schult aun disem Mensch.</verse>
        <verse osisID='Luke.23.5'>Oba see stunde doaropp en säde: Oba hee weelt <note>reizt</note> daut Voltj opp, en leaht enn <note>derjch</note> gauns Judäa, aunjefange von Galiläa bott hiahäa.</verse>
        <verse osisID='Luke.23.6'>Oba aus Pielatus daut head, fruach hee, auf de Maun een Galiläa es,</verse>
        <verse osisID='Luke.23.7'>En aus hee erfoahre haud, daut hee üt de Jäajend <note>Jerejchts Jewault</note> von Heroodes es <note>wea</note> , schetjt hee am no Heroodes, dee selfst uck enn diese Doag enn Jerusalem wea.</verse>
        <verse osisID='Luke.23.8'>Oba aus Heroodes Jesus jesenne haud, freid hee sich sea; dan hee wull aul ne länjere Tiet am seene, wiel hee väl von am jeheat haud en hopt, von am irjend een Teatjen, daut hee doone wudd, too seene.</verse>
        <verse osisID='Luke.23.9'>Hee fruach am oba met väl Wead; oba hee auntwuad am nijch.</verse>
        <verse osisID='Luke.23.10'>De Huagepriesta en de Schreftjeleade stunde oba en kloagde am haftijch aun.</verse>
        <verse osisID='Luke.23.11'>Oba uck Heroodes met siene Soldote behaundelde am jerinj, veachte en vespotte am, en hee nehm am een prachtvollet Tjleet omm en schetjt am tridj no Pielatus.</verse>
        <verse osisID='Luke.23.12'>Heroodes en Pielatus oba worde aun däm Dach Frind meteenaunda, dan verhäa weare see fiendlijch, sich jäjenäwa.</verse>
        <verse osisID='Luke.23.13'>Oba Pielatus, roopt de Huagepriesta en de Bowaschte en daut Voltj toop,</verse>
        <verse osisID='Luke.23.14'>en säd too ahn: Jie ha disen Mensch no mie jebrocht, aus eenem dee daut Voltj veleid <note>vefeat</note> , en tjitjt, etj ha am ver jünt unjasocht, en fung enn disem Mensch tjeene Schuld, wua wäajen jie am Aunkloage;</verse>
        <verse osisID='Luke.23.15'>Oba uck Heroodes nijch, dan hee schetjt am tridj no ons, en tjitjt, hee haft nuscht jedohne, waut däm Doot weat es.</verse>
        <verse osisID='Luke.23.16'>Aulsoo woa etj am ütpitsche <note>strofe</note> , en frielohte.</verse>
        <verse osisID='Luke.23.17'>[Hee must ahn oba tom Fast eenen, no äare Jewanheit, loosjäwe.]</verse>
        <verse osisID='Luke.23.18'>Oba see schreaje aule toojlitj en säde: Wajch met disem, oba loht ons Barabas frie!</verse>
        <verse osisID='Luke.23.19'>Disa wea wäajen een Opprua enne Staut, en Mort em Jefentjniss jeschmäte.</verse>
        <verse osisID='Luke.23.20'>Oba wada roopt Pielatus ahn too, wiel hee Jesus frielohte wull.</verse>
        <verse osisID='Luke.23.21'>Oba see schreaje doajäjen en säde: Tjriezijcht, tjriezijcht am!</verse>
        <verse osisID='Luke.23.22'>Oba hee säd tom dreddemol too ahn: Waut haft disa Beeset jedohne? Etj ha tjeene Doodes Schuld aun am jefunge. Etj woa am ütpitsche en frielohte.</verse>
        <verse osisID='Luke.23.23'>Oba see sade am too, en fodade, met lüdem Schriee, daut hee sull jetjriezijcht woare, en äa [en de Huagapriesta] Jeschrejcht sad sich derjch.</verse>
        <verse osisID='Luke.23.24'>En Pielatus entschied, daut no äare Fodrung jedohne woat.</verse>
        <verse osisID='Luke.23.25'>Oba hee leet däm loos, dee wäajen Opprua en Mort em Jefentjniss jeschmäte wea; den see habe wulle; oba Jesus äwajeef hee äarem Welle.</verse>
        <verse osisID='Luke.23.26'>En aus see am wajch leide, jreepe see eenen jewessen Siemoon von Tjiereene, dee vom Feld tjeem, en läde am daut Tjriez opp, omm daut Jesus noh too droage.</verse>
        <verse osisID='Luke.23.27'>Oba am foljde eene groote Menj Voltj en Frües, dee sich aune Brost schluage en hielde äwa am.</verse>
        <verse osisID='Luke.23.28'>Oba Jesus dreid sich no ahn omm en säd: Dajchta Jerusalems, hielt nijch äwa mie, oba äwa jünt hielt en äwa jüne Tjinja;</verse>
        <verse osisID='Luke.23.29'>dan tjitjt, doa kohme Doag, aun de maun saje woat: Seelijch de Fruchtloose en de Mutta - Liew dee nijch jebuare ha, en Broste de nijch Brost jejäwt ha!</verse>
        <verse osisID='Luke.23.30'>Dann woare see aunfange, too de Boaj too saje: Fault opp ons! En too de Hoajel: Datjt ons too!</verse>
        <verse osisID='Luke.23.31'>Dan wann maun daut aum jreenen Holt deit, waut woat met däm dreajen passeare?</verse>
        <verse osisID='Luke.23.32'>Oba doa worde uck aundre han jefeaht, twee Vebräatja, omm met am hanjerejcht too woare.</verse>
        <verse osisID='Luke.23.33'>En aus see aun däm Uat jekohme weare, jenant Schädelstäd, doa tjriezijde see am en de Vebräatja, dän eenen too Rajchte, dän aundren too Lintje.</verse>
        <verse osisID='Luke.23.34'>Oba Jesus säd: Voda, vejeef ahn, dan see weete nijch waut see doone! Oba see vedeelde siene Tjleeda, en schmeete daut Looss.</verse>
        <verse osisID='Luke.23.35'>En daut Voltj stund en tjitjt too, oba uck de Bowaschte spotte en säde: Aundre haft hee jerat; hee rad sich selfst, wann hee de Jesaulwta <note>Tjristus</note> Gottes es, de Uterwälda.</verse>
        <verse osisID='Luke.23.36'>Oba uck de Soldote vespotte am, enn däm see no am tjeeme, en brochte am Äditj</verse>
        <verse osisID='Luke.23.37'>en säde: Wann dü de Tjeenijch de Jude best, rad die selfst!</verse>
        <verse osisID='Luke.23.38'>Oba doa wea äwa am uck eene Äwaschreft [enn grijchesch, latiensch en hebräisch]: Disa es de Tjeenijch de Jude.</verse>
        <verse osisID='Luke.23.39'>Oba eena de jehenjta Vebräatja lestad äwa am en säd: Best dü nijch de Jesaulwta? Rad die selfst en ons.</verse>
        <verse osisID='Luke.23.40'>Oba de aundra auntwuad en stroft am en säd: Uck dü ferjchst nijch Gott, doa dü enn däm selwsjen Uadeel best?</verse>
        <verse osisID='Luke.23.41'>En wie zwoa met rajcht, dan wie tjriee, waut wie jedohne <note>vedeent</note> ha; oba disa haft nuscht Onnrajchtet jedohne.</verse>
        <verse osisID='Luke.23.42'>En hee säd: Jesus, jedentj aun mie wann dü enn dien Ritj tjemmst.</verse>
        <verse osisID='Luke.23.43'>En hee <note>Jesus</note> säd too am: Woahrhauft, etj saj die: Vondoag woascht dü met mie emm Paradiess senne.</verse>
        <verse osisID='Luke.23.44'>En daut wea onnjefäa aul de sasste Stund, en eene Diestaness tjeem äwa daut gaunse Laund botte näajende Stund.</verse>
        <verse osisID='Luke.23.45'>No däm de Sonn sich vediestat haud, oba de Väahang em Tempel reet enne Medd entwee.</verse>
        <verse osisID='Luke.23.46'>En Jesus roopt met ne lüde Stemm en säd: Voda, enn diene Henj befäl etj mienen Jeist. Oba aus hee daut jesajcht haud, frodmd hee dän Jeist üt <note>storf hee</note> .</verse>
        <verse osisID='Luke.23.47'>Oba aus de Hauptmaun sach, waut passead, hee lowd <note>veharlijcht</note> Gott en säd: Wertjlijch, disa Mensch wea jerajcht.</verse>
        <verse osisID='Luke.23.48'>En aule Mensche, dee too disem Schauspäl topp jekohme weare, en jeseehne haude, waut passead wea, schluage sich aune Brost, en jinje tridj.</verse>
        <verse osisID='Luke.23.49'>Oba aule siene Bekaunde stunde wiet auf, uck de Frües, dee met am von Galiläa jekohme weare, sache dit.</verse>
        <verse osisID='Luke.23.50'>En tjitj, een Maun met Nome Joosaf, dee een Rotsharr wea, een gooda en jerajchta Maun,</verse>
        <verse osisID='Luke.23.51'>disa haud nijch biejestemmt, enn äarem Beschluss en äare Vehaundlunk, - von Aramatia, eene Jude Staut, - dee opp daut Ritj Gottes lüad;</verse>
        <verse osisID='Luke.23.52'>Disa jintj no Pielatus en bedd omm Jesus sien Lief,</verse>
        <verse osisID='Luke.23.53'>en aus hee am rauf jenohme haud, wetjeld hee am enn een Liendüak en läd am enn eenem Steen ütjehaktem Grauf, wua noch tjeena jeläaje haud.</verse>
        <verse osisID='Luke.23.54'>Daut wea de Dach verrem Saubat, en de Saubat bruak aun.</verse>
        <verse osisID='Luke.23.55'>Oba de Frües, de met am üt Galiläa met jekohme weare, betjitjte de Graufkoma en woo sien Lief enenn jelajcht wort.</verse>
        <verse osisID='Luke.23.56'>Oba aus see tridj jegohne weare, muake see goot ritjende Eelj en Saulw reed. En däm Saubat rühde see nom Jeboot <note>Jesatz</note> .</verse>
      </chapter>
      <chapter osisID='Luke.24'>
        <verse osisID='Luke.24.1'>Oba aum easchten Dach enne Wäatj, tiedijch em Morjegrau, tjeeme see nom Grauf en brochte goot ritjende Eelj, de see reed jemoakt haude.</verse>
        <verse osisID='Luke.24.2'>Oba see funge däm Steen vom Grauf wajch jerollt;</verse>
        <verse osisID='Luke.24.3'>en aus see enenn jinje, funge see dän Harr Jesus sien Lief nijch.</verse>
        <verse osisID='Luke.24.4'>En daut passead, see weare rotlooss doaäwa, tjitj, twee Manna stunde bie ahn enn jlenzende Tjleeda.</verse>
        <verse osisID='Luke.24.5'>Oba aus see voll Angst jeworde weare en de Jesejchta botte Ead betjte, säde see too ahn: Waut seatj jie dän Läwendjen bie de Doodje?</verse>
        <verse osisID='Luke.24.6'>Hee es nijch hia, sonda hee es oppjestohne. Dentjt doaraun, waut hee too jünt säd, aus hee noch enn Galiläa wea,</verse>
        <verse osisID='Luke.24.7'>en säd: Dautet senne mott, daut de Menschesän enne Henj sindja Mensche äwajäwt woat en jetjriezijcht en aum dredden Dach oppstohne woat.</verse>
        <verse osisID='Luke.24.8'>En see dochte aun siene Wead;</verse>
        <verse osisID='Luke.24.9'>en jinje vom Grauf tridj en see berejchte aul daut de Alw en dän aundren.</verse>
        <verse osisID='Luke.24.10'>Oba doa weare Marie Magdaleena en Johana en Marie, Joakopp siene Mutta, en dee aundre met ahn, see säde dit too de Apostel.</verse>
        <verse osisID='Luke.24.11'>En äare Wead schiene ahn aus een Mäarche <note>ladjet Jeräd</note> , en see jleewde de Frües nijch.</verse>
        <verse osisID='Luke.24.12'>Oba Peeta stund opp en rand nom Grauf, en betjt sich en hee sitt de Liendäatja auleen lidje, en hee jintj wajch, bie sich staund hee äwa daut passeade.</verse>
        <verse osisID='Luke.24.13'>En tjitj, twee von ahn jinje aun dän selwja Dach no een Darp, zastijch Stadien von Jerusalem auf, jenant Emaus.</verse>
        <verse osisID='Luke.24.14'>En see räde meteenaunda äwa aules daut, waut sich eräjnet haud <note>passeat wea</note> .</verse>
        <verse osisID='Luke.24.15'>En daut passead, aus see sich unjahilde en sich beräde, en hee selfst, Jesus, tjeem noda en jintj met ahn;</verse>
        <verse osisID='Luke.24.16'>oba äare Uage weare veschlohte, soo daut see am nijch ertjande.</verse>
        <verse osisID='Luke.24.17'>Oba hee säd too ahn: Waut send daut fe räd, de jie meteenaunda watjsle biem gohne? En see bleewe trüarijch stohne.</verse>
        <verse osisID='Luke.24.18'>Oba eena, met Nome Kleofas auntwuad en säd too am: Wohnst dü auleen, aus een Framda, enn Jerusalem en nijch erfoahre hast, waut hia <note>enne Staut</note> enne latste Doag passeat es?</verse>
        <verse osisID='Luke.24.19'>En hee säd too ahn: Waut dan? Oba see säde too am: Daut met Jesus däm Natsareena, dee wea [een Maun] een Profeet, majchtijch em Woatj en Wuat ver Gott en däm gaunsen Voltj;</verse>
        <verse osisID='Luke.24.20'>en woo de Huagepriesta en onse Bowaschte am ütjeleewat haude, tom Doodes Uadeel, en am tjriezijchde.</verse>
        <verse osisID='Luke.24.21'>Oba wie hopte, daut hee dee es, dee Iesrael erleese wudd. En nijch bloos dit, bie aul däm es vondoag de dredda Dach, aus dit passeat es.</verse>
        <verse osisID='Luke.24.22'>Oba uck eenje Frües von ons, ha ons üte fohtinj jebrocht, dee tiedijch zemorjest nom Grauf tjeeme,</verse>
        <verse osisID='Luke.24.23'>en haude sien Lief nijch jefunge, see tjeeme en behaupte, daut see uck Jesejchta von Enjel jeseehne haude, dee doa säde, daut hee läwt.</verse>
        <verse osisID='Luke.24.24'>En eenje dee met ons send, jinje nom Grauf en funge daut soo, aus de Frües uck jesajcht haude; oba am sache see nijch.</verse>
        <verse osisID='Luke.24.25'>En hee säd too ahn: Oo, Onnvestendje en langsom em Hoate, too jleewe aun aulem waut de Profeete jesajcht ha.</verse>
        <verse osisID='Luke.24.26'>Must de Jesaulwta <note>Tjristus</note> dit nijch liede en enn siene Harlijchtjeit enngohne?</verse>
        <verse osisID='Luke.24.27'>En hee funk aun bie Mooses enn bie aule Profeete, en hee läd ahn üt, waut enn aule Schrefte äwa am jeschräwe es.</verse>
        <verse osisID='Luke.24.28'>En see tjeeme noda nom Darp, wua see hanjinje; en hee deed soo, aus wull hee wieda gohne.</verse>
        <verse osisID='Luke.24.29'>En see kroagde am en säde: Bliew bie ons, dan daut es jäajen Owent, en de Dach jeit aul toenj. En hee jintj nenn, omm bie ahn too bliewe.</verse>
        <verse osisID='Luke.24.30'>En daut passead, no däm, aus hee met ahn aum Desch lag, nehm hee daut Broot en säajend <note>Mohltiet Säajen</note> daut; en hee bruak en jeef ahn daut.</verse>
        <verse osisID='Luke.24.31'>Oba äare Uage worde opjemoakt, en see ertjande am; en hee veschwung ver ahn.</verse>
        <verse osisID='Luke.24.32'>En see säde toeenaunda: Wea nijch ons Hoat brennend enn ons, aus hee oppem Wajch too ons räd, en aus hee ons de Schrefte openboad?</verse>
        <verse osisID='Luke.24.33'>En see stunde enn de selwje Stund opp en jinje tridj no Jerusalem en funge de Alw en dee met ahn vesaumlt,</verse>
        <verse osisID='Luke.24.34'>en dee säde: Wertjlijch, es de Harr oppjestohne en hee haft sich Siemoon jewäse.</verse>
        <verse osisID='Luke.24.35'>En see vetalde, waut oppem Wajch passeat wea, en woo hee von ahn ertjant word aum Broot bräatje.</verse>
        <verse osisID='Luke.24.36'>Oba aus see dit vetalde, tjeem hee enn äare Medd en säd too ahn: Fräd met jünt!</verse>
        <verse osisID='Luke.24.37'>Oba see vefeade sich en voll Angst jeworde, meende see, eenen Jeist too seene.</verse>
        <verse osisID='Luke.24.38'>En hee säd too ahn: Waut se jie soo derjchenaunda, en wuaromm stiee Bedentje opp enn jüne Hoate?</verse>
        <verse osisID='Luke.24.39'>Seeht miene Henj en miene Feet, daut etj daut selfst sie; betaust mie en seeht, dan een Jeist haft nijch Fleesch en Knoakes, aus jie seene, daut etj ha.</verse>
        <verse osisID='Luke.24.40'>En aus hee dit jesajcht haud, wees hee ahn de Henj en de Feet.</verse>
        <verse osisID='Luke.24.41'>Oba aus see fe Freid en staune noch nijch jleewde, säd hee too ahn: Ha jie hia waut tom äte?</verse>
        <verse osisID='Luke.24.42'>Oba see jeewe am een Stetj jebrodnen Fesch [en Honijch];</verse>
        <verse osisID='Luke.24.43'>en hee nehm en aut ver ahn.</verse>
        <verse osisID='Luke.24.44'>Oba hee säd too ahn: Dit send miene Wead, de etj too jünt säd, aus etj noch bie jünt wea, daut aules erfellt woat, waut em Jesatz Mooses en de Profeete en Psalme äwa mie jeschräwe steit.</verse>
        <verse osisID='Luke.24.45'>Donn muak hee ahn daut Vestendniss op, de Schrefte too vestohne,</verse>
        <verse osisID='Luke.24.46'>en hee säd too ahn: Soo es <note>steit</note> jeschräwe, daut de Jesaulwta liede en aum dredden Dach vonne Doodes oppstohne wudd,</verse>
        <verse osisID='Luke.24.47'>en vetjindijt woat enn sienem Nome Ommdentje <note>Buesse doone, Betjeare</note> too Vejäwung de Sinde unja aule Veltja, aunjefonge von Jerusalem.</verse>
        <verse osisID='Luke.24.48'>Jie send Zeije von disem <note>doa von</note> ;</verse>
        <verse osisID='Luke.24.49'>en tjitjt, etj schetj mienen Voda sien Vespräatje opp jünt; oba jie blieft enne Staut, bott jie aunjedohne <note>aunjetrocke</note> woare met Krauft von Bowe.</verse>
        <verse osisID='Luke.24.50'>Oba hee fead ahn rüt bott jäajen Betanean en hoof siene Henj opp en hee säajend ahn.</verse>
        <verse osisID='Luke.24.51'>En daut passead, enn däm hee ahn säajend, jintj hee von ahn en word enopp jehowe enn däm Himmel.</verse>
        <verse osisID='Luke.24.52'>En see volle ver am dohl en jinje tridj no Jerusalem met groote Freid;</verse>
        <verse osisID='Luke.24.53'>en weare emma <note>aule Tiet</note> em Tempel en bäde <note>lowde, säajende</note> Gott aun.</verse>
      </chapter>
    </div>
    <div type='book' osisID='John'>
      <chapter osisID='John.1'>
        <verse osisID='John.1.1'>Aum <note>emm</note> Aunfank wea daut Wuat, en daut Wuat wea bie Gott, en daut Wuat wea Gott.</verse>
        <verse osisID='John.1.2'>Daut wea aum Aunfank bie Gott.</verse>
        <verse osisID='John.1.3'>Aules es derjch daut selwje <note>derjch am</note> jeworde en ohne daut selwje <note>derjch am</note> es nuscht jeworde, daut jeworde <note>jemoakt</note> es.</verse>
        <verse osisID='John.1.4'>Enn am wea Läwe, en daut Läwe wea daut Lijcht fe de Mensche.</verse>
        <verse osisID='John.1.5'>En daut Lijcht schient enne Diestaness, en de Diestaness haft daut nijch bejräpe.</verse>
        <verse osisID='John.1.6'>Doa wea een Mensch, von Gott jeschetjt, sien Nome wea Jehaun.</verse>
        <verse osisID='John.1.7'>Disa tjeem toom Zeijnis, omm too zeije vom Lijcht, doamet aule derjch am jleewe.</verse>
        <verse osisID='John.1.8'>Hee wea nijch daut Lijcht, oba daut hee zeije sull von däm Lijcht.</verse>
        <verse osisID='John.1.9'>Daut wea daut woahrhauftje Lijcht, daut enne Welt kohme sull, omm aule Mensche too schiene <note>oda aule Mensche emm Lijcht too stale</note> .</verse>
        <verse osisID='John.1.10'>Hee wea enne Welt, en de Welt wea derjch am jeworde <note>jemoakt</note> ; en de Welt tjannd am nijch.</verse>
        <verse osisID='John.1.11'>Hee tjeem enn daut Sienje <note>Eajne</note> , en de Sienje <note>Eajne</note> neeme am nijch aun;</verse>
        <verse osisID='John.1.12'>oba aul dee am aunnehme, dän jeef hee daut Racht <note>dee Macht</note> , Tjinja Gottes too woare, dee aun sien Nome jleewe,</verse>
        <verse osisID='John.1.13'>dee nijch üt Bloot, uck nijch ütem fleeschlijchem Velange, uck nijch ütem Maun sienen Welle, oba üt Gott jebuare send.</verse>
        <verse osisID='John.1.14'>En daut Wuat word Fleesch en wohnd unja ons, en wie ha siene Harlijchtjeit jeseehne, eene Harlijchtjeit aus eenen Eenjebuarnen vom Voda, voll Jnod en Woahrheit.</verse>
        <verse osisID='John.1.15'>Jehaun zeijt von am en roopt en säd: Disa wäa daut, von däm etj säd: Dee no mie tjeemt es ver mie, dan hee wea ver mie <note>oda eea aus etj</note></verse>
        <verse osisID='John.1.16'>dan üt siene Vollmoht ha wie aul jetjräaje, en zwoa Jnod omm Jnod.</verse>
        <verse osisID='John.1.17'>Dan daut Jesatz word derjch Mooses jejäft; de Jnod en de Woahrheit es derjch Jesus Tjristus jeworde.</verse>
        <verse osisID='John.1.18'>Tjeena haft niemols Gott jeseehne; oba de eenjebuarna Sän, dee emm Voda siene Schoot es, dee haft am kuntboa jemoakt.</verse>
        <verse osisID='John.1.19'>En dit es Jehaun sien Zeijniss, aus de Jude üt Jerusalem Priesta en Leewiete schetjte, doamet see am froage sulle: Wäa best dü?</verse>
        <verse osisID='John.1.20'>En hee betjannd en vestreet daut nijch, en hee betjannd: Etj sie nijch de Tjristus.</verse>
        <verse osisID='John.1.21'>En see fruage am: Wäa dan? Best dü Elia? En hee säd: Etj sie daut nijch. Best dü de Profeet? En hee auntwuad: Nä.</verse>
        <verse osisID='John.1.22'>See säde donn too am: Wäa best dü? Omm daut wie Auntwuat jäwe dän, dee ons jeschetjt ha; waut sajchst dü von die selfst?</verse>
        <verse osisID='John.1.23'>Hee säd: Etj sie dee „Eenem Roopenda siene Stemm enne Wieste: Moakt dän Harr sien Wajch jlitj". {Mat.1,20} soo aus de Profeet Jesaja jesajcht haud. {Jes.40,3}</verse>
        <verse osisID='John.1.24'>En see weare jeschetjt vonne Farisäa.</verse>
        <verse osisID='John.1.25'>En see fruage am en säde too am: Wuaromm deepst <note>taufst</note> dü dan, wann dü nijch Tjristus best, uck nijch Elia, uck nijch de Profeet?</verse>
        <verse osisID='John.1.26'>Jehaun auntwuad ahn en säd: Etj deep met <note>emm</note> Wota; oba mank jünt steit eena däm jie nijch tjanne,</verse>
        <verse osisID='John.1.27'>dee no mie Kohmenda, däm etj nijch weat sie, am de Reemes aun siene Schooh too leese.</verse>
        <verse osisID='John.1.28'>Dit passead enn Betabara <note>Betanean</note> , jantsied vom Jordan, wua Jehaun deepe deed.</verse>
        <verse osisID='John.1.29'>Aum näajchsten Dach sach hee <note>Jehaun</note> Jesus no sich kohme en säd: Tjitjt, daut Laum Gottes, daut de Sinde de Welt wajch nehmt.</verse>
        <verse osisID='John.1.30'>Disa esset, von däm etj säd: No mie tjeemt een Maun, dee ver mie es, dan hee wea ver mie. <note>oda eea aus etj</note></verse>
        <verse osisID='John.1.31'>En etj tjannd am nijch, oba omm daut hee enn Iesrael mucht openboa woare, doaromm sie etj jekohme, met Wota too deepe.</verse>
        <verse osisID='John.1.32'>En Jehaun zeijd en säd: Etj sach dän Jeist aus ne Düw ütem Himmel rauf kohme, en hee bleef opp am.</verse>
        <verse osisID='John.1.33'>En etj tjannd am nijch, oba dee mie jeschetjt haft, met <note>emm</note> Wota too deepe, dee säd too mie: Opp wäm dü seene woascht dän Jeist erauf kohme en opp am bliewe, dee esset, dee met heiljen Jeist deepe woat.</verse>
        <verse osisID='John.1.34'>En etj ha jeseehne en ha bezeijt, daut disa de Sän Gottes es.</verse>
        <verse osisID='John.1.35'>Aum näajchsten Dach stund wada Jehaun en twee von siene Jinja,</verse>
        <verse osisID='John.1.36'>en aus hee hantjitjt no Jesus, dee doa vebie jintj, säd hee: Tjitjt, daut Laum Gottes!</verse>
        <verse osisID='John.1.37'>En daut heade dee twee Jinja am räde, en jinje Jesus hinjaraun.</verse>
        <verse osisID='John.1.38'>Oba Jesus dreid sich omm en sach dee hinjaraun kohme en säd too ahn: Waut seatj jie? See oba säde too am: Rabi <note>Meista, Leahra</note> woa wonst dü?</verse>
        <verse osisID='John.1.39'>Hee säd too ahn: Kohmt enn tjitjt <note>seeht</note> ! See tjeime en sache, woa hee sich opphelt, en bleewe janem Dach bie am. Daut wea omm Klok tien.</verse>
        <verse osisID='John.1.40'>Aundreas, Siemoon Peeta sien Brooda, wea eena von dee beid, dee daut von Jehaun jeheat haude en am hinjaraun jegohne weare.</verse>
        <verse osisID='John.1.41'>Disa funk eascht sien eajnen Brooda Siemoon en säd too am: Wie ha dän Mesias jefunge. <note>daut vedollmatscht es: Tjristus oda Jesaulwta</note></verse>
        <verse osisID='John.1.42'>En hee brocht am no Jesus. Jesus tjitjt am aun en säd: Dü best Siemoon, Joona sien Sän; dü woascht Kefas heete <note>daut vedollmatscht woat: Steen</note> .</verse>
        <verse osisID='John.1.43'>Aum näajchsten Dach wull hee <note>Jesus</note> no Galiläa gohne, en hee finjt Filip; en Jesus säd too am: Folj mie no.</verse>
        <verse osisID='John.1.44'>Filip oba wea von Betseeda, üt de Staut von wua Aundreas en Peeta weare.</verse>
        <verse osisID='John.1.45'>Filip finjt Natanael en säd too am: Wie ha dän jefunge, von däm Mooses en däm Jesatz en de Profeete jeschräwe ha, Jesus, däm Joosef sien Sän, däm von Natsaret.</verse>
        <verse osisID='John.1.46'>En Natanael säd too am: Kaun üt Natsaret irjent waut Goodet kohme <note>senne</note> ? Filip säd too am: Kohm en seeh.</verse>
        <verse osisID='John.1.47'>Jesus sach Natanael no sich kohme en säd von am: Tjitj, woahrhauftijch enn Iesraelit, enn däm tjeen Faulsch es.</verse>
        <verse osisID='John.1.48'>Natanael säd too am: Wuahäa tjannst dü mie? Jesus auntwuad en säd too am: Eea Filip die roopt, aus dü unja dän Fiejeboom weascht sach etj die.</verse>
        <verse osisID='John.1.49'>Natanael auntwuad en säd too am: Rabi, dü best de Sän Gottes, dü best de Tjeenijch Iesrael.</verse>
        <verse osisID='John.1.50'>Jesus auntwuad en säd too am: Wiel etj too die säd: Etj sach die unjrem Fiejeboom, jleefst dü? Dü woascht Jratret aus dit seene.</verse>
        <verse osisID='John.1.51'>En hee säd too am: Woahrhauft, Woahrhauft, saj etj jünt, [von nu aun] woa jie däm Himmel op seene en de Enjel Gottes enopp en erauf stiee <note>foahre</note> opp dän Menschesän.</verse>
      </chapter>
      <chapter osisID='John.2'>
        <verse osisID='John.2.1'>Aum dredden Dach wea enne Tjast enn Kana enn Galiläa; en Jesus siene Mutta wea uck doa.</verse>
        <verse osisID='John.2.2'>Doa weare oba uck Jesus met siene Jinja too Tjast ennjelode.</verse>
        <verse osisID='John.2.3'>En aus doa de Wien ütjegohne wea, säd Jesus siene Mutta too am: Dee ha tjeinen Wien.</verse>
        <verse osisID='John.2.4'>Jesus säd too äa: Waut ha etj met die too doone, Frü? Miene Stund es noch nijch jekohme.</verse>
        <verse osisID='John.2.5'>Siene Mutta sajcht too de Deena: Wautemma hee jünt sajcht daut doot.</verse>
        <verse osisID='John.2.6'>Doa weare oba sass steenane Wotakrucke oppjestalt, no de Judesche reinjunks sitte, wua von eene jiedre twee oda dree Moot enenn kunne.</verse>
        <verse osisID='John.2.7'>Jesus säd too ahn: Fellt de Krucke met Wota. En see fellde dee bott boowe.</verse>
        <verse osisID='John.2.8'>En hee säd too ahn: Nu schapt enn brinjt daut däm Fastmeista. En see brochte <note>deede</note> daut.</verse>
        <verse osisID='John.2.9'>Aus oba de Fastmeista daut Wota jeschmatjt haud, daut Wien jeworde wea, (en hee wisst nijch, wua häa dee wea <note>es</note> , de Deena oba, dee daut Wota jeschapt haude, wisste daut), roopt de Fastmeista dän Briegaum</verse>
        <verse osisID='John.2.10'>En säd too am: Aulemaun sat eascht däm gooden Wien väa, en wann see bedrunke jeworde send, eascht dan dän biljen; dü hast dän gooden Wien bott nu oppbewoat.</verse>
        <verse osisID='John.2.11'>Dit wea de Aunfank von Wundateatjen de Jesus muak enn Kana enn Galiläa en openboad siene Harlijchtjeit, en siene Jinja jleewde aun am.</verse>
        <verse osisID='John.2.12'>No däm jintj hee rauf no Kapernaum, hee en siene Mutta en siene Breeda en siene Jinja, en doa bleewe see een poa <note>weinje</note> Doag.</verse>
        <verse osisID='John.2.13'>En de Jude äa Passafast wea dijchtbie, en Jesus jintj nopp no Jerusalem.</verse>
        <verse osisID='John.2.14'>En hee funk emm Tempel {Mat.4,5} de Osse en Schop en Düwe vekoffte, uck de Jeldwatjsla doa sette.</verse>
        <verse osisID='John.2.15'>En hee muak eene Pitsch von Strenj en juag dee aule ütem Tempel rüt, soo aus de Schop en uck de Osse; en daut Jeld de Watjsla sched hee üt, en schmeet äare Desche omm;</verse>
        <verse osisID='John.2.16'>en too de Düwehändla säd hee: Nämt dise von hia wajch, moakt nijch mien Voda sien Hüs too een Haundelshus.</verse>
        <verse osisID='John.2.17'>Siene Jinja oba dochte doaraun, daut jeschräwe steit: „Dee leef omm dien Hüs haft mie vetäajt". {Ps.69.10}</verse>
        <verse osisID='John.2.18'>De Jude auntwuade en säde too am: Waut fe een Teatjen wiest dü ons, daut dü diese Dinje deist?</verse>
        <verse osisID='John.2.19'>Jesus auntwuad en säd too ahn: Bräatjt disem Tempel dohl <note>auf</note> , en enn dree Doag woa etj däm oppbuhe.</verse>
        <verse osisID='John.2.20'>Doa säde de Jude: Sassenveatijch Joa word aun disem Tempel jebut, en dü wellst däm enn dree Doag oppbuhe?</verse>
        <verse osisID='John.2.21'>Hee oba räd von sien Lief aus een Tempel.</verse>
        <verse osisID='John.2.22'>Aus hee donn ütem Doot oppjestohne wea, dochte siene Jinja doaraun, daut hee dit jesajcht haud, en see jleewde de Schreft en däm Wuat, daut Jesus jesajcht haud.</verse>
        <verse osisID='John.2.23'>Oba aus hee enn Jerusalem wea, oppem Passafast, jleewde väle aun sienen Nome, aus see siene Teatjen sache, dee hee deed.</verse>
        <verse osisID='John.2.24'>Oba Jesus selfst vetrüad sich ahn nijch aun, wiels hee aula tjannd</verse>
        <verse osisID='John.2.25'>en nijch needijch haud, daut irjentwäa Zeijniss von däm Mensch jeef; dän hee wisst selfst, waut emm Mensch wea.</verse>
      </chapter>
      <chapter osisID='John.3'>
        <verse osisID='John.3.1'>Doa wea oba een Mensch üt de Farisäa, sien Nome wea Nikodeemus, een Bowaschta vonne Jude.</verse>
        <verse osisID='John.3.2'>Disa tjeem no am <note>Jesus</note> enne Nacht en säd too am: Rabi, wie weete, daut dü een Leahra best, von Gott jekohme, dan tjeena kaun dise Teatjens doone, dee dü deist, daut es dan Gott met am.</verse>
        <verse osisID='John.3.3'>Jesus auntwuad en säd too am: Woahrhauft, woahrhauft, saj etj die: Daut es dan, wäa nijch vom nieem jebuare <note>von Bowe - wadajebuare</note> woat, soo kaun hee daut Ritj Gottes nijch seene.</verse>
        <verse osisID='John.3.4'>Nikodeemus säd too am: Woo kaun en Mensch jebuare woare, wann hee oolt es? Kaun hee tom tweede mol emm Muttalief enenn gohne en jebuare woare?</verse>
        <verse osisID='John.3.5'>Jesus auntwuad: Woahrhauft, woahrhauft, saj etj die: Daut es dan, wäa nijch üt Wota en Jeist jebuare woat, soo kaun hee nijch enn daut Ritj Gottes ennen kohme.</verse>
        <verse osisID='John.3.6'>Waut ütem Fleesch jebuare es, es Fleesch, en waut ütem Jeist jebuare es, es Jeist.</verse>
        <verse osisID='John.3.7'>Wunda die nijch, daut etj die saj: Jie motte vom nieem <note>bowe</note> jebuare woare.</verse>
        <verse osisID='John.3.8'>De Wint blost, wua hee well, en dü heascht sien rüzhe, oba dü weetst nijch, wua häa hee tjeemt, en wua han hee jeit, soo es jiedra, dee ütem Jeist jebuare es.</verse>
        <verse osisID='John.3.9'>Nikodeemus auntwuad en säd too am: Woo kaun soowaut passeare?</verse>
        <verse osisID='John.3.10'>Jesus auntwuad en säd too am: Dü best de Leahra enn Iesrael en weetst dit nijch?</verse>
        <verse osisID='John.3.11'>Woahrhauft, woahrhauft, saj etj die: Wie räde, waut wie weete, en zeije, waut wie jeseehne ha, en ons Zeijniss nehm jie nijch aun.</verse>
        <verse osisID='John.3.12'>Wann etj jünt daut Irdische jesajcht ha, en jie jleewe nijch, woo woa jie jleewe, wann etj jünt vom Himmlische saje woa?</verse>
        <verse osisID='John.3.13'>En tjeena es nopp jestäje enn dän Himmel, aus bloos dee ütem Himmel raufjestäaje es, de Menschesän, dee emm Himmel es.</verse>
        <verse osisID='John.3.14'>En soo aus Mooses enne Wieste de Schlang nehejcht hoof, soo mott de Menschesän nehejcht jehowe woare,</verse>
        <verse osisID='John.3.15'>omm daut jiedra, dee aun am jleewt, [nijch veloare gohne, oba] eewijet Läwe ha.</verse>
        <verse osisID='John.3.16'>Dan soo haft Gott de Welt jeleewt, daut hee sienen eenjebuarnen Sän jeef, omm daut jiedra <note>aula</note> , dee aun am jleewt, nijch veloare jeit, oba eewijet Läwe haft.</verse>
        <verse osisID='John.3.17'>Dan Gott haft sienen Sän nijch enn de Welt jeschetjt, omm daut hee de Welt rejchte saul, oba daut de Welt derjch am jerad woat.</verse>
        <verse osisID='John.3.18'>Wäa aun am jleeft, woat nijch jerejcht, wäa oba nijch jleeft, es aul jerejcht, wiel hee nijch jejleewt haft aum Nome däm eenjebuarnen Sän Gottes.</verse>
        <verse osisID='John.3.19'>Dit oba es daut Jerejcht, daut et Lijcht enne Welt jekohme es, en de Mensche habe de Diestaness mea jeleewt aus daut Lijcht, dan äare Woatje weare beese.</verse>
        <verse osisID='John.3.20'>Dan jiedra, de Beeset deit, hausst daut Lijcht en tjeemt nijch tom Lijcht, omm daut siene Woatje nijch bloossjestalt <note>verndach</note> woare.</verse>
        <verse osisID='John.3.21'>Oba wäa de Woahrheit deit, tjeemt nom Lijcht, omm daut siene Woatje openboa woare, daut dee enn Gott jedohne send.</verse>
        <verse osisID='John.3.22'>No däm tjeem Jesus en siene Jinja emm judeschen Laund, en doa bleef hee met ahn en deept.</verse>
        <verse osisID='John.3.23'>Oba uck Jehaun deept enn Änoon, bie Salim, wiel doa väl Wota wea, en dee <note>Mensche</note> tjeeme doahan en see worde jedeept.</verse>
        <verse osisID='John.3.24'>Dan Jehaun wea noch nijch emm Jefentjniss jeschmäte.</verse>
        <verse osisID='John.3.25'>Doa gaufet eene stried Froag unja Jehaun siene Jinja met eenem Jud äwa de Reinjunk.</verse>
        <verse osisID='John.3.26'>En see tjeeme no Jehaun en säde too am: Rabi, dee aun jantsied Jordan bie die wea, däm dü Zeijniss jeefst, tjitj, dee deept, en aula kohme no am.</verse>
        <verse osisID='John.3.27'>Jehaun auntwuad en säd: Een Mensch kaun nuscht tjrieje, aussa daut woat am vom Himmel jejäft woat.</verse>
        <verse osisID='John.3.28'>Jie selfst jäwe mie Zeijniss, daut etj säd: Etj sie nijch de Tjristus, oba daut etj ver am jeschetjt sie.</verse>
        <verse osisID='John.3.29'>Dee de Brüt haft, es de Briegaum; oba däm Briegaum sien Frint, dee doa steit en am heat, es sea frooh äwa däm Briegaum siene Stemm; dise miene Freid es erfellt.</verse>
        <verse osisID='John.3.30'>Hee mott wausse <note>toonäme</note> , etj oba mott aufnäme.</verse>
        <verse osisID='John.3.31'>Dee von bowe tjeemt, es äwa aulem; dee vonne Ead es, es vonne Ead en räd vonne Ead. Dee vom <note>ütem</note> Himmel tjeemt, es äwa aule(m),</verse>
        <verse osisID='John.3.32'>[en] waut hee jeseehne en jeheat haft, daut bezeijt hee, enn sien Zeijniss nehmt tjeina aun.</verse>
        <verse osisID='John.3.33'>Wea sien Zeijniss aunnämt <note>aunjenohme haft</note> , haft bestädijcht, daut Gott woahrhauftijch es.</verse>
        <verse osisID='John.3.34'>Dan dee, däm Gott jeschetjt haft, räd de Wead Gottes, dan Gott jeeft dän Jeist nijch nom Moot.</verse>
        <verse osisID='John.3.35'>De Voda es däm Sän goot en haft aules enn siene Haunt jejäft.</verse>
        <verse osisID='John.3.36'>Wäa aun dän Sän jleeft, haft eewijet Läwe; wäa oba dän Sän nijch jleeft <note>nijch horjcht</note> , woat daut Läwe nijch seene, de Oaja <note>Wutt</note> Gottes blieft opp am.</verse>
      </chapter>
      <chapter osisID='John.4'>
        <verse osisID='John.4.1'>Aus nu de Harr daut ertjand, daut de Farisäa jeheat haude, daut Jesus mea Jinja muuk en deept aus Jehaun</verse>
        <verse osisID='John.4.2'>(wiel Jesus selfst nijch deept, oba siene Jinja),</verse>
        <verse osisID='John.4.3'>veleet hee Judäa en jintj wada no Galiläa.</verse>
        <verse osisID='John.4.4'>Hee must oba derjch Samaria reise.</verse>
        <verse osisID='John.4.5'>Hee tjeem enn eene Staut Samarias, jenant Siekar, dijchtbie biem Laund, daut Joakopp sienem Sän Joosaf jeef.</verse>
        <verse osisID='John.4.6'>Doa wea oba eene Tjwal <note>Borm</note> Joakopps. Jesus wea meed von de Reis, sad sich aum Borm dohl. Daut wea omm Klok sass.</verse>
        <verse osisID='John.4.7'>Doa tjeem eene Frü von Samaria, Wota too schape. Jesus säd too äa: Jeef mie too drintje.</verse>
        <verse osisID='John.4.8'>(Dan siene Jinja weare enne Staut jegohne, omm Äte too tjeepe).</verse>
        <verse osisID='John.4.9'>De samarietische Frü säd donn too am: Woosoo beddst dü, dee dü een Jud best, von mie too drintje, doa etj eene samarietische Frü sie? (Dan de Jude ha nuscht too doone met de Samarieta).</verse>
        <verse osisID='John.4.10'>Jesus auntwuad en säd too äa: Wann dü de Gottesgow tjanne kunnst, en wäa daut es, dee too die sajcht: Jeef mie too drintje, soo wuscht dü am jebedd habe, en hee haud die läwendjet Wota jejäft.</verse>
        <verse osisID='John.4.11'>De Frü säd too am: Harr, dü hast tjein Jefäss tom schape, en de Borm es deep; von wua hast dü dan daut läwendje Wota?</verse>
        <verse osisID='John.4.12'>Dü best doch nijch jrata aus ons Voda Joakopp, de ons däm Borm jeef, en hee selfst drunk doarut en siene Säns en sien Fee?</verse>
        <verse osisID='John.4.13'>Jesus auntwuad en säd too äa: Jiedren, dee von disem Wota drintjt, woat wada darschte;</verse>
        <verse osisID='John.4.14'>oba wäaemma von disem Wota drintje waut, daut etj am jäwe woa, däm woat nijch darschte enn Eewijchtjeit; oba daut Wota, daut etj am jäwe woa, woat en am eene Wota Tjwal woare, daut emm eewije Läwe tjwalt.</verse>
        <verse osisID='John.4.15'>De Frü sajcht too am: Harr, jeef mie dit Wota, doamet mie nijch darschtat en etj nijch hiahäa kohme mott, omm too schape.</verse>
        <verse osisID='John.4.16'>Jesus säd too äa: Goh han, roop dien Maun en kohm hiahäa.</verse>
        <verse osisID='John.4.17'>De Frü auntwuad en säd: Etj ha tjeen Maun. Jesus säd too äa: Dü hast Rajcht jesajcht: Etj ha tjeen Maun;</verse>
        <verse osisID='John.4.18'>dan fief Manna hast dü jehaut, en dee, dän dü nu hast, es nijch dien Maun; enn däm hast dü de Woahrheit jesajcht.</verse>
        <verse osisID='John.4.19'>De Frü säd too am: Harr, etj seeh, daut dü een Profeet best.</verse>
        <verse osisID='John.4.20'>Onse Vodasch habe opp disem Boajch aunjebät, en jie saje, daut enn Jerusalem de Plautz es, wua maun aunbäde mott.</verse>
        <verse osisID='John.4.21'>Jesus säd too äa: Frü, jleew mie, daut tjeemt de Stund, doa jie noch opp disem Boajch, noch enn Jerusalem däm Voda woare aunbäde.</verse>
        <verse osisID='John.4.22'>Jie bäde aun en weete <note>tjanne</note> nijch, waut; wie bäde aun en weete <note>tjanne</note> , waut, dan daut Heil es vonne Jude.</verse>
        <verse osisID='John.4.23'>Oba doa tjeemt de Stund en es nu, wann dee woahrhauftje Aunbäda däm Voda emm Jeist en Woahrheit woare aunbäde; dan uck de Voda seatjt soone aus siene Aunbäda.</verse>
        <verse osisID='John.4.24'>Gott es een Jeist, en dee am aunbäde, motte emm Jeist en Woahrheit aunbäde.</verse>
        <verse osisID='John.4.25'>De Frü sajcht too am: Etj weet, daut de Mesias tjeemt, dee doa Tjristus jenant woat; wann dee tjeemt, woat hee ons aules dietlijch moake.</verse>
        <verse osisID='John.4.26'>Jesus säd too äa: Etj sie <note>dee</note> , dee met die räd.</verse>
        <verse osisID='John.4.27'>En doaräwa tjeeme siene Jinja en vewundade sich, daut hee met eene Frü räd. Doch säd tjeena: Waut seatjst dü? Oda: Waut rädst dü met äa?</verse>
        <verse osisID='John.4.28'>De Frü leet äare Wotakruck stohne en jintj wajch enne Staut en säd too de Lied <note>Mensche</note> :</verse>
        <verse osisID='John.4.29'>Kohmt, seeht eenen Maun <note>Mensch</note> , dee mie aules jesajcht haft, waut etj jemools jedohne ha; es disa fleijcht de Tjristus?</verse>
        <verse osisID='John.4.30'>See jinje üte Staut erüt en tjeeme no am.</verse>
        <verse osisID='John.4.31'>Enntweschen oba bedde am siene Jinja enn säde: Rabi, at.</verse>
        <verse osisID='John.4.32'>Oba hee säd too ahn: Etj ha eene Mohltiet too äte, dee jie nijch tjanne.</verse>
        <verse osisID='John.4.33'>Donn säde de Jinja too eenaunda: Haft am irjentwäa too äte jebrocht?</verse>
        <verse osisID='John.4.34'>Jesus säd too ahn: Miene Mohltiet es, daut etj däm sien Welle doo, dee mie jeschetjt haft, en sien Woatj vollbrinje <note>tooenj brinj</note> .</verse>
        <verse osisID='John.4.35'>Saj jie nijch: Doa send noch veea Moonat, en de Eifst tjeemt? Tjitj, etj saj jünt: Häwt jüne Uage opp en tjitjt de Koagel aun, dan dee send aul witt <note>Riep</note> too Arnte.</verse>
        <verse osisID='John.4.36'>Dee doa arnte deit, tjrijcht Loon, en saumelt Frucht toom eewijen Läwe, omm daut beid, dee doa seit en dee doa arntet, toojlitj sich freie.</verse>
        <verse osisID='John.4.37'>Dan hia es de Spruch woa: Een aundra es daut, de doa seit, en een aundra, de doa arntet.</verse>
        <verse osisID='John.4.38'>Etj ha jünt jeschetjt, too arnte, wuaraun jie nijch jeoabeit ha; aundre ha jeoabeit, en jie send enn äare Oabeit ennjestäaje.</verse>
        <verse osisID='John.4.39'>Oba üt jane Staut jleewde väl von de Samarieta aun am omm de Frü äare Wead, dee doa zeijd: Hee haft mie aules jesajcht, waut etj jedohne ha.</verse>
        <verse osisID='John.4.40'>Aus donn de Samarieta no am tjeeme, bedde see am, bie ahn too bliewe; en hee bleef doa twee Doag.</verse>
        <verse osisID='John.4.41'>En noch väl mea jleewde aun am wäajen siene Wead;</verse>
        <verse osisID='John.4.42'>en see säde too de Frü: Wie jleewe nijch mea wäajen diene räd, dan wie selfst habe jeheat en weete, daut disa woahrhauft de Heilaunt de Welt es.</verse>
        <verse osisID='John.4.43'>Oba omm twee Doag jintj hee von doa wajch no Galiläa;</verse>
        <verse osisID='John.4.44'>Dan Jesus selfst bezeijd, daut een Profeet emm eajnen Vodalaund <note>Vodastaut</note> tjeene Ea haft.</verse>
        <verse osisID='John.4.45'>Aus hee donn no Galiläa tjeim, nauhme de Galiläa am opp, doa see aules jeseehne haude, waut hee enn Jerusalem oppem Fast jedohne haud; uck see tjeime toom Fast.</verse>
        <verse osisID='John.4.46'>Hee tjeem donn wada no Kana enn Galiläa, wua hee daut Wota too Wien jemoakt haud. En doa wea een tjeenijs Beaumta, däm sien Sän wea Krank, enn Kapernaum.</verse>
        <verse osisID='John.4.47'>Aus disa jeheat haud, daut Jesus von Judäa no Galiläa jekohme wea, jintj hee no am han en bedd am, daut hee doch rauftjeim, omm sienen Sän too heele; dan dee lach aum Stoawe.</verse>
        <verse osisID='John.4.48'>Donn säd Jesus too am: Wann jie nijch Teatjens en Wunda seene, soo woa jie nijch jleewe.</verse>
        <verse osisID='John.4.49'>De tjeenijs Beaumta säd too am: Harr, kohm rauf, eea mien Tjint stoawt!</verse>
        <verse osisID='John.4.50'>Jesus sajcht too am: Goh han, dien Sän läft. De Maun <note>Mensch</note> jleewd aun daut Wuat, daut Jesus too am säd, en jintj han <note>tridj</note> .</verse>
        <verse osisID='John.4.51'>Oba aus hee tridj jintj <note>oppem Tridjwajch wea</note> , tjeeme siene Tjnajchts en säde, daut sien Sän läft.</verse>
        <verse osisID='John.4.52'>Donn fruach hee ahn omm woone Stund, wanea daut met am wea bäta jeworde; en see säde too am: Jistre omm Klok säwen veleet am daut Feeba.</verse>
        <verse osisID='John.4.53'>Donn ertjand de Voda, dautet enn de Stund wea, aus Jesus too am säd: Dien Sän läft. En hee jleewd, hee en sien gaunset Hüs <note>Famielje</note> .</verse>
        <verse osisID='John.4.54'>Dit deed Jesus wada aus daut tweede Teatjen, aus hee üt Judäa no Galiläa jekohme wea.</verse>
      </chapter>
      <chapter osisID='John.5'>
        <verse osisID='John.5.1'>No däm wea de Jude äa Fast, en Jesus jintj nopp no Jerusalem.</verse>
        <verse osisID='John.5.2'>Doa es oba enn Jerusalem bie de Schopspuat een Wota <note>Drentj, Feschditj</note> , dee enn Hebräisch Betesda jenant woat <note>es</note> , de fief jedatjte Rüms haft.</verse>
        <verse osisID='John.5.3'>Enn däm väl Kranke lage, Blinje, Lomme, Schwacke <note>Jelämde</note> , [dee doa lüade dautet Wota sich bewäaje sull.</verse>
        <verse osisID='John.5.4'>Dan too jewesse Tiet steajch een Enjel emm Wota enenn en bewäajd daut Wota. Wäa dan no däm daut Wota sich bewäajcht haud, doa aus easchta nenn steajch, word jesunt, met waut verre Krankheit hee uck befoole wea.]</verse>
        <verse osisID='John.5.5'>Doa wea oba een jewessa Mensch, dee achtendartijch Joa met siene Krankheit befoole wea.</verse>
        <verse osisID='John.5.6'>Aus Jesus disem doa lidje sach en wisst, dautet aul lange Tiet met am soo wea, sajcht hee too am: West dü jesunt woare?</verse>
        <verse osisID='John.5.7'>De Kranke auntwuad am: Harr, etj hab tjeenen Mensch, daut hee mie, wann daut Wota bewäajcht woat, mie emm Wota enenn halpt <note>droagt</note> ; oba wann etj kohm, stijcht een aundra ver mie enenn.</verse>
        <verse osisID='John.5.8'>Jesus säd too am: Stoh opp, nehm dien Bad en goh!</verse>
        <verse osisID='John.5.9'>En soo boold wea de Mensch jesunt en nehm sien Bad en jintj. Daut wea oba aun däm Dach Saubat.</verse>
        <verse osisID='John.5.10'>Donn säde de Jude too däm Jeheelden: Doot es de Saubat, daut es die nijch erlaubt, daut Bad too droage.</verse>
        <verse osisID='John.5.11'>Hee auntwuad ahn: Dee mie jesunt muak, dee säd too mie: Nehm dien Bad opp en goh.</verse>
        <verse osisID='John.5.12'>[Donn] fruage sie am: Wäa es de Mensch, dee too die säd: Nehm [dien Bad] opp en goh?</verse>
        <verse osisID='John.5.13'>Oba de Jeheelda wisst nijch, wäa daut wea; dan Jesus wea heemlijch wajch jegohne, wiel aun däm Plautz väl Mensche weare.</verse>
        <verse osisID='John.5.14'>Nohäa funk Jesus am emm Tempel, en hee säd too am: Tjitj, dü best jesunt jeworde; dan sindij nijch mea, omm daut die nuscht Oajaret passeat.</verse>
        <verse osisID='John.5.15'>De Mensch jintj han en säd too de Jude, dautet Jesus es <note>wea</note> , dee am jesunt jemoakt haud.</verse>
        <verse osisID='John.5.16'>En doawäajen vefolje de Jude Jesus [en sochte am ommtobrinje], wiel hee dit aum Saubat deed.</verse>
        <verse osisID='John.5.17'>Jesus oba auntwuad ahn: Mien Voda wirtjt beet nü, en etj wirtj uck.</verse>
        <verse osisID='John.5.18'>Doaromm sochte de Jude noch mea, am doottomoake, daut hee nijch bloos dän Saubat jebroake haud, sonda uck Gott sien eajna Voda nant, en sich selfst Gott jlitjmoakt.</verse>
        <verse osisID='John.5.19'>Doa auntwuad Jesus en säd too ahn: Woahrhauft, woahrhauft, saj etj jünt: De Sän kaun nuscht von sich selfst doone, büta, waut hee däm Voda doone sitt. Dan wautemma hee deit, kratjt soo deit uck de Sän daut.</verse>
        <verse osisID='John.5.20'>Dan de Voda es däm Sän goot en wiest am aules, waut hee selfst deit, en hee woat am jratre Woatje aus dise wiese, daut jie jünt vewundre woare.</verse>
        <verse osisID='John.5.21'>Dan soo aus de Voda de Doodes oppwatjt en dän läwendijch moakt, soo moakt uck de Sän läwendijch, wäm hee well.</verse>
        <verse osisID='John.5.22'>Dan de Voda rejcht uck tjeenem, oba daut gaunse Jerejcht haft hee däm Sän äwajäft,</verse>
        <verse osisID='John.5.23'>omm daut aule dän Sän eare, soo aus see däm Voda eare. Wäa dän Sän nijch eat, eat nijch dän Voda, dee am jeschetjt haft.</verse>
        <verse osisID='John.5.24'>Woahrhauft, woahrhauft, saj etj jünt, Wäa mien Wuat heat en däm jleeft, dee mie jeschetjt haft, haft eewijet Läwe en tjeemt nijch emm Jerejcht, oba hee es ütem Doot enn daut Läwe äwajegohne.</verse>
        <verse osisID='John.5.25'>Woahrhauft, woahrhauft, saj etj jünt, de Stund tjeemt en es nu aul, doa de Doodes däm Sän Gottes siene Stemm heare woare, en dee de jeheat ha, woare läwe.</verse>
        <verse osisID='John.5.26'>Dan soo aus de Voda läwe en sich selfst haft, kratjt soo haft hee uck däm Sän daut jejäft, Läwe too habe en sich selfst,</verse>
        <verse osisID='John.5.27'>en hee haft am Vollmacht jejäft, uck Jerejcht too hoole, wiel hee de Menschesän es.</verse>
        <verse osisID='John.5.28'>Wundat jünt doa äwa nijch, dan daut tjeemt de Stund, enn dee aula, dee enne Jräwa send, siene Stemm heare,</verse>
        <verse osisID='John.5.29'>en see woare rütgohne, dee daut Goode jedohne habe, stohne opp tom Läwe, dee oba daut Beese jedohne habe, stohne opp tom Jerejcht.</verse>
        <verse osisID='John.5.30'>Etj kaun nuscht von mie selfst doone; soo aus etj hea, rejcht etj, en mien Jerejcht es rajcht, dan etj seatj nijch mienen Welle, oba däm sien Welle, dee mie jeschetjt haft.</verse>
        <verse osisID='John.5.31'>Wann etj von mie selfst zeije, dan es mien Zeijniss nijch woa.</verse>
        <verse osisID='John.5.32'>Een aundra esset, dee von mie zeijt, en etj weet, daut et Zeijniss woa es, daut hee von mie zeijt.</verse>
        <verse osisID='John.5.33'>Jie schetjte no Jehaun, en hee haft von de Woahrheit Zeijniss jejäft.</verse>
        <verse osisID='John.5.34'>Oba etj nehm nijch Zeijniss von Mensche, oba dit saj etj, omm daut jie jerat woare.</verse>
        <verse osisID='John.5.35'>Jana wea de Laump dee doa brennd en schiend; oba jie wulle eene Tiet enn sienem Lijcht frooh senne.</verse>
        <verse osisID='John.5.36'>Oba etj ha daut Zeijniss, daut jrata es aus daut Jehaun haud; dan de Woatje, de de Voda mie jejäft haft, omm daut etj dee vollbrinje, selfst de Woatje, dee etj doo, dee zeije von mie, daut de Voda mie jeschetjt haft.</verse>
        <verse osisID='John.5.37'>En de Voda, dee mie jeschetjt haft, hee selfst haft Zeijniss von mie jejäft. Jie habe niemols siene Stemm jeheat, noch siene Jestault jeseehne,</verse>
        <verse osisID='John.5.38'>en sien Wuat blift nijch enn jünt; dän hee jeschetjt haft, aun däm jleew jie nijch.</verse>
        <verse osisID='John.5.39'>Jie forscht enn de Schrefte, dan jie meene, enn ahn eewijet Läwe too ha, en see send, dee von mie zeije,</verse>
        <verse osisID='John.5.40'>en jie welle nijch no mie kohme, omm daut jie Läwe habe <note>tjenne</note> .</verse>
        <verse osisID='John.5.41'>Etj nehm nijch Ea von Mensche;</verse>
        <verse osisID='John.5.42'>oba etj tjann jünt, daut jie de Leew Gottes nijch en jünt ha.</verse>
        <verse osisID='John.5.43'>Etj sie enn mienem Voda sienen Nome jekohme, en jie näme mie nijch opp; wann een aundra enn sien eajnen Nome tjeemt, däm woa jie oppnehme.</verse>
        <verse osisID='John.5.44'>Woo tje jie jleewe, dee jie Ea eena vom aundren näme en de Ea, dee von Gott oleen es, seatj jie nijch?</verse>
        <verse osisID='John.5.45'>Dentjt nijch, daut etj jünt biem Voda vekloage woa; doa es eena, dee jünt vekloagt, Mooses, opp däm jie jüne Hopninj jesat ha.</verse>
        <verse osisID='John.5.46'>Dan wann jie Mooses jleewde, soo wudd jie mie jleewe, dan hee haft von mia jeschräwe.</verse>
        <verse osisID='John.5.47'>Oba wann jie siene Schrefte nijch jleewe, woo woa jie miene Wead jleewe?</verse>
      </chapter>
      <chapter osisID='John.6'>
        <verse osisID='John.6.1'>No däm jintj Jesus wajch no de aundre Sied vom galiläaschen Mäa, oda von Tiberias;</verse>
        <verse osisID='John.6.2'>en daut tjeem am väl Voltj hinjaraun, wiel see de Wunda <note>Teatjens</note> sache, dee hee aun de Kranke deed.</verse>
        <verse osisID='John.6.3'>Oba Jesus jintj enopp oppem Boajch en sad sich doa met siene Jinja dohl.</verse>
        <verse osisID='John.6.4'>Daut wea oba daut Passafast dijcht bie, de Jude äa Fast.</verse>
        <verse osisID='John.6.5'>Aus Jesus de Uage opphoow en sach, daut väl Mensche no am tjeeme, säd hee too Filip: Wua tjä wie Broot tjeepe, omm daut dise äte tjenne?</verse>
        <verse osisID='John.6.6'>Dit säd hee oba, omm am too veseatje; dan hee selfst wisst, waut hee doone wull.</verse>
        <verse osisID='John.6.7'>Filip auntwuad am: Fe tweehundat Dinoa Broot rätje fe ahn nijch too, omm daut een jiedra enn bät tjrijcht.</verse>
        <verse osisID='John.6.8'>Eena von siene Jinja, Aundreas, Siemoon Peeta sien Brooda, säd too am:</verse>
        <verse osisID='John.6.9'>Hia es een tjlina Jung, dee haft fief Joaschtebrood en twee Fesch; oba waut es daut fe soo väl?</verse>
        <verse osisID='John.6.10'>Jesus säd: Loht de Mensche sich dohlsatte. Oba doa wea väl Grauss opp de Städ. Doa sade sich de Manna, onnjefäa fiefdusent.</verse>
        <verse osisID='John.6.11'>Oba Jesus nauhm de Brood, en aus hee jedankt haud, deeld hee daut ahn üt, dee doa saute; soo uck de Fesch, soofäl aus see wulle.</verse>
        <verse osisID='John.6.12'>Aus see oba saut weare, säd hee too siene Jinja: Saumelt dee äwajebläwne Brocke, daut nuscht ommtjemt <note>schlajcht woat</note> .</verse>
        <verse osisID='John.6.13'>Donn saumelde see twalf Haunttjarw met Brocke von dee fief Joaschtebrood, von dän, de doa jejäte haude, äwableewe.</verse>
        <verse osisID='John.6.14'>Aus de Mensche daut Wunda sache, daut Jesus deed, säde see: Disa es Woahrhauft de Profeet, dee enne Welt kohme sull.</verse>
        <verse osisID='John.6.15'>Doa Jesus ertjand, daut see kohme en am jriepe wulle, omm daut see am tom Tjeenijch muake, veschwinjt hee wada, auleen oppem Boajch.</verse>
        <verse osisID='John.6.16'>Oba ausset Owent jeworde wea, jinje siene Jinja rauf nom Mäa,</verse>
        <verse osisID='John.6.17'>en see steaje enn daut Schepp, en fuahre äwa daut Mäa no Kapernaum. En daut wea aul diesta jeworde, en Jesus wea noch nijch no ahn jekohme;</verse>
        <verse osisID='John.6.18'>en daut Mäa word orühijch, enn däm een stoatja Wint blosd.</verse>
        <verse osisID='John.6.19'>Aus see onnjefäa fiefentwintijch oda dartijch Stadien <note>veea oda fief Kilomeeta</note> jeroodelt haude, sache see Jesus oppem See gohne en noda nom Schepp kohme, en see ängste sich.</verse>
        <verse osisID='John.6.20'>Oba hee säd too ahn: Etj sie daut, ängst jünt nijch!</verse>
        <verse osisID='John.6.21'>See wulle am emm Schepp nehme, en platzlijch wea daut Schepp aum Laund, wua see hanfuahre.</verse>
        <verse osisID='John.6.22'>Aum näajchsten Dach, aus daut Voltj, daut aun de aundre Sied vom Mäa stund, sache daut doa tjeen aundret Schepp wea, aus blooss jant, enn däm siene Jinja jestäje weare, en daut Jesus nijch met siene Jinja emm Schepp jestäje wea, oba siene Jinja auleen wajch jefoahre weare</verse>
        <verse osisID='John.6.23'>(doa tjeime oba aundre Schäp von Tiberias, dijchtbie aun däm Plautz, wua see daut Broot jejäte haude, no däm de Harr jedankt haud),</verse>
        <verse osisID='John.6.24'>aus daut Voltj sach, daut Jesus nijch doa es, siene Jinja uck nijch, stäaje see en de Schäp en tjeime no Kapernaum en sochte Jesus.</verse>
        <verse osisID='John.6.25'>En aus see am aune aundre Sied vom Mäa jefunge haude, säde see too am: Rabi, wanea best dü hiahäa jekohme?</verse>
        <verse osisID='John.6.26'>Jesus auntwuad ahn en säd: Woahrhauft, woahrhauft, saj etj jünt: Jie seatje mie nijch wiel jie Wunda <note>Teatjens</note> sache, oba wiel jie von de Broote jejäte habe en saut worde.</verse>
        <verse osisID='John.6.27'>Oabeit nijch fe daut Äte, daut vejentjlijch es, oba fe daut Äte, daut doa emm eewije Läwe blift, daut de Mensche Sän jünt jäwe woat; dan däm haft Gott de Voda bestädijcht.</verse>
        <verse osisID='John.6.28'>Donn säde see too am: Waut säl wie doone, omm de Woatje Gottes too wirtje?</verse>
        <verse osisID='John.6.29'>Jesus auntwuad en säd too ahn: Dit es daut Woatj Gottes, daut jie aun däm jleewe, däm hee jeschetjt haft.</verse>
        <verse osisID='John.6.30'>Donn säde see too am: Waut deist dü fe een Wunda, omm daut wie seene tjenne en die jleewe? Waut wirtjst dü?</verse>
        <verse osisID='John.6.31'>Onse Vodasch aute daut Mana enne Wieste, soo aus jeschräwe steit: Broot ütem Himmel jeef hee ahn too äte. {Neh.9,15}</verse>
        <verse osisID='John.6.32'>Donn säd Jesus too ahn: Woahrhauft, woahrhauft, saj etj jünt: Nijch Mooses jeef jünt daut Broot vom Himmel, oba mien Voda jäft jünt daut woahrhauftje Broot ütem Himmel.</verse>
        <verse osisID='John.6.33'>Dan daut Broot Gottes es dee, dee ütem Himmel erauf tjeemt en de Welt daut Läwe jeeft.</verse>
        <verse osisID='John.6.34'>Donn säde see too am: Harr, jeef ons jiedatiet dit Broot.</verse>
        <verse osisID='John.6.35'>Oba Jesus säd too ahn: Etj sie daut Läwensbroot: Wäa no mie tjeemt, woat nijch hungre, en wäa aun mie jleeft, woat niemols mea darschte.</verse>
        <verse osisID='John.6.36'>Oba etj ha jünt daut jesajcht, daut jie mie uck jeseehne ha en doch nijch jleewe.</verse>
        <verse osisID='John.6.37'>Aules, waut mie de Voda jeeft, woat no mie kohme, en wäa no mie tjeemt, däm woa etj nijch erüt steete;</verse>
        <verse osisID='John.6.38'>dan etj sie vom Himmel erauf jekohme, nijch omm mienen Welle too doone, oba däm sien Welle, dee mie jeschetjt haft.</verse>
        <verse osisID='John.6.39'>Dit es oba däm sien Welle, dee mie jeschetjt haft, daut etj von aul däm, waut hee mie jejäft haft, nuscht velea, oba daut etj dee aum latsten Dach oppwatj.</verse>
        <verse osisID='John.6.40'>Dan dit es mien Voda sien Welle, daut jiedra, dee däm Sän sitt en aun am jleeft, daut eewije Läwe haft; en etj woa am aum latsen Dach oppwatje.</verse>
        <verse osisID='John.6.41'>Donn murrde de Jude äwa am, wiel hee säd: Etj sie daut Broot, daut vom Himmel rauf jekohme es;</verse>
        <verse osisID='John.6.42'>en see säde: Es disa nijch Jesus, Joosaf sien Sän, däm sien Voda en Mutta wie tjanne? Woo sajcht dan disa: Etj sie vom Himmel rauf jekohme?</verse>
        <verse osisID='John.6.43'>Doa auntwuad Jesus en säd too ahn: Murrt nijch unjaenaunda.</verse>
        <verse osisID='John.6.44'>Tjeena kaun no mie kohme, buta, daut de Voda, dee mie jeschetjt haft, am tratjt; en etj woa am aum latsten Dach oppwatje.</verse>
        <verse osisID='John.6.45'>Daut steit enne Profeete jeschräwe: „En see woare aula von Gott jeleat senne“. {Jes.54,13} Een jiedra, dee von Voda jeheat en jeleat haft, tjeemt no mie.</verse>
        <verse osisID='John.6.46'>Nijch daut irjentwea däm Voda jeseehne haft, buta däm, dee von Gott es, dee haft däm Voda jeseehne.</verse>
        <verse osisID='John.6.47'>Woahrhauft, woahrhauft, saj etj jünt: Wäa [aun mie] jleeft, haft eewijet Läwe.</verse>
        <verse osisID='John.6.48'>Etj sie daut Läwensbroot.</verse>
        <verse osisID='John.6.49'>jüne Vodasch ha Mana enne Wieste jejäte en send jestorwe.</verse>
        <verse osisID='John.6.50'>Dit es daut Broot, daut vom Himmel rauf tjeemt, omm daut maun doavon at en nijch stoawt.</verse>
        <verse osisID='John.6.51'>Etj sie daut läwendje Broot, daut ütem Himmel rauf jekohme es; wann wäa von disem Broot at, soo woat hee enn Eewijchtjeit läwe. Oba daut Broot, daut etj jäwe woa, es mien Fleesch, daut etj jäwe woa fe daut Läwe de Welt <note>oda omm daut de Welt läwe kaun</note> .</verse>
        <verse osisID='John.6.52'>De Jude streede sich unjaenaunda en säde: Woo kaun disa ons sien Fleesch too äte jäwe?</verse>
        <verse osisID='John.6.53'>Donn säd Jesus too ahn: Woahrhauft, woahrhauft, etj saj jünt: Wann jie nijch dän Menschesän sien Fleesch äte en sien Bloot drintje, <note>jejäte, jedrunke ha</note> soo ha jie tjein Läwe en jünt selfst.</verse>
        <verse osisID='John.6.54'>Wäa mien Fleesch at en mien Bloot drintjt, haft eewijet Läwe, en etj woa am aum latzten Dach oppwatje;</verse>
        <verse osisID='John.6.55'>dan mien Fleesch es daut rejchtje <note>woarhauftje</note> äte, en mien Bloot es woahrhauftja Drunk.</verse>
        <verse osisID='John.6.56'>Wäa mien Fleesch at en mien Bloot drintjt, blift enn mie en etj enn am.</verse>
        <verse osisID='John.6.57'>Soo aus de läwendje Voda mie jeschetjt haft en etj läw derjch <note>wäajen</note> däm Voda, soo uck, wäa mie at, woat uck derjch mie läwe.</verse>
        <verse osisID='John.6.58'>Dit es daut Broot, daut ütem Himmel rauf jekohme es. Nijch soo aus de Vodasch aute en storwe; wäa dit Broot at, dee woat läwe enn Eewijchtjeit.</verse>
        <verse osisID='John.6.59'>Dit säd hee enne Sienagoge, aus hee leahre deed enn Kapernaum.</verse>
        <verse osisID='John.6.60'>Väle von siene Jinja, dee daut jeheat haude, säde: Dise Räd es hoat; wäa kaun de heare?</verse>
        <verse osisID='John.6.61'>Doa oba Jesus bie sich wisst, daut siene Jinja doaräwa murrde, säd hee too ahn: Oajat jünt dit?</verse>
        <verse osisID='John.6.62'>Wann jie dan dän Menschesän seene woare doahan noppfoare, wua hee verhäa wea?</verse>
        <verse osisID='John.6.63'>De Jeist esset, dee läwendijch moakt; daut Fleesch nutzt nuscht. De Wead, dee etj too jünt jerät ha, send Jeist en send Läwe;</verse>
        <verse osisID='John.6.64'>oba doa send atelje mank jünt, dee nijch jleewe. Dan Jesus wisst von Aunfank aun, wäa daut send, dee nijch jleewe, en wäa daut es, de am verode wudd.</verse>
        <verse osisID='John.6.65'>En hee säd: Doaromm ha etj jünt jesajcht, daut tjeena no mie kohme kaun, daut es am bloos vom Voda jejäft.</verse>
        <verse osisID='John.6.66'>Von doa aun jinje väle siene Jinja tridj en jinje nijch mea met am.</verse>
        <verse osisID='John.6.67'>Donn säd Jesus too de Twalw: Fleijcht well jie uck wajch gohne?</verse>
        <verse osisID='John.6.68'>Siemoon Peeta auntwuad am: Harr, no wäm sell wie gohne? Dü hast eewije Läweswead;</verse>
        <verse osisID='John.6.69'>en wie ha jejleewt en ertjant <note>jleewe en weete</note> , daut dü de Heilja Gottes best.</verse>
        <verse osisID='John.6.70'>Jesus auntwuad ahn: Ha etj nijch jünt, de Twalw, ütjewält? En von jünt es eena een Diewel?</verse>
        <verse osisID='John.6.71'>Hee räd oba vom Judas, Siemoon sien Sän, dän Iescharijot, dan disa sull am verode, hee, de eena von de Twalw wea.</verse>
      </chapter>
      <chapter osisID='John.7'>
        <verse osisID='John.7.1'>En no däm jintj Jesus enn Galiläa eromm; dan hee wull nijch enn Judäa eromm gohne, wiels de Jude sochte am ommtobrinje.</verse>
        <verse osisID='John.7.2'>Oba daut wea boold de Jude äa Fast, Loofzelt <note>Loof'Boode</note> , dijcht bie.</verse>
        <verse osisID='John.7.3'>Doa säde siene Breeda too am: Goh von hia en goh no Judäa, omm daut uck diene Jinja diene Woatje seene, dee dü deist;</verse>
        <verse osisID='John.7.4'>dan tjeena deit waut emm Jeheemen en well doaderjch bie aulemaun bekaunt senne. Wann dü dise Dinje deist, soo wies die enne <note>de</note> Welt;</verse>
        <verse osisID='John.7.5'>dan siene Breeda jleewde uck nijch aun am.</verse>
        <verse osisID='John.7.6'>Donn säd Jesus too ahn: Miene Tiet es noch nijch jekohme, jüne Tiet es oba emma reed.</verse>
        <verse osisID='John.7.7'>De Welt kaun jünt nijch hausse; oba mie hausst see, wiel etj von de Welt zeije, daut äare Woatje bees send.</verse>
        <verse osisID='John.7.8'>Goht jie nopp too disem Fast; etj goh nijch nopp too disem Fast; dan miene Tiet es noch nijch erfellt.</verse>
        <verse osisID='John.7.9'>Oba aus hee dit too ahn jesajcht haud, bleef hee enn Galiläa.</verse>
        <verse osisID='John.7.10'>Oba aus siene Breeda nopp jegohne weare, dan jintj uck hee nopp tom Fast, nijch openboa, oba heemlijch.</verse>
        <verse osisID='John.7.11'>De Jude sochte am oppem Fast en säde: Wua es hee <note>dee</note> ?</verse>
        <verse osisID='John.7.12'>En väl Jemurr wea unja däm Voltj wäajen <note>äwa</note> am; eenje säde: Hee es goot; de aundre säde: Nä, hee vefeat daut Voltj.</verse>
        <verse osisID='John.7.13'>Tjeena räd frie von am üt Angst fe de Jude.</verse>
        <verse osisID='John.7.14'>Oba ausset medden <note>haulwen</note> emm Fast wea, jintj Jesus nopp emm Tempel en leahd.</verse>
        <verse osisID='John.7.15'>Doa vewundade sich de Jude en säde: Woo tjannt disa de Schreft, doa hee dee nijch jeleat haft?</verse>
        <verse osisID='John.7.16'>Doa auntwuad ahn Jesus en säd: Miene Leah es nijch miene, oba däm siene, dee mie jeschetjt haft.</verse>
        <verse osisID='John.7.17'>Wann wäa sienem Welle doone well, soo woat hee von de Leah weete, auf dee üt Gott es, oda auf etj üt <note>von</note> mie selfst räd.</verse>
        <verse osisID='John.7.18'>Wäa üt <note>von</note> sich selfst räd, seatjt siene eajne Ea; wäa oba däm siene Ea seatjt, dee am jeschetjt haft, dee es woahrhauftijch, en Onnjerajchtijchtjeit es nijch enn am.</verse>
        <verse osisID='John.7.19'>Haft nijch Mooses jünt daut Jesatz jejäft? En tjeena von jünt deit daut Jesatz. Wuaromm seatj jie mie ommtobrinje <note>doot too moake</note> ?</verse>
        <verse osisID='John.7.20'>Daut Voltj auntwuad [en säd]: Dü hast een Diewel; wäa seatjt die ommtobrinje?</verse>
        <verse osisID='John.7.21'>Jesus auntwuad en säd too ahn: Een eensjit Woatj ha etj jedohne, en jie wundre jünt aula.</verse>
        <verse osisID='John.7.22'>Doawäajen jeef Mooses jünt de Beschniedunk, (nijch daut dee von Mooses wea, oba vonne Vodasch), en jie beschniede een Mensch aum Saubat.</verse>
        <verse osisID='John.7.23'>Wann een Mensch aum Saubat de Beschniedunk tjrijcht, omm dautet Jesatz nijch jebroake woat, send jie äwa mie oajalijch, daut etj eenen Mensch ha gauns jesunt jemoakt aum Saubat?</verse>
        <verse osisID='John.7.24'>Rejcht nijch nom Uageschien, oba rejcht een jerajchtet Jerejcht.</verse>
        <verse osisID='John.7.25'>Doa säde eenje von de wonhaufte enn Jerusalem: Es dit nijch dee, däm see sochte ommtobrinje?</verse>
        <verse osisID='John.7.26'>En tjitj, hee räd frie, en see saje am nuscht. Habe dan de Bowaschte enn Woahrheit ertjant, daut dit de Tjristus es?</verse>
        <verse osisID='John.7.27'>Oba disem tjann wie, wuahäa hee es; oba wann de Tjristus tjeemt, tjeena weet, von woa hee es.</verse>
        <verse osisID='John.7.28'>Jesus roopt lüd emm Tempel, leahd en säd: Jie tjanne mie en weete uck, von woa etj sie; en etj sie nijch von mie selfst jekohme, oba dee mie jeschetjt haft, es woahrhauftijch, däm jie nijch tjanne.</verse>
        <verse osisID='John.7.29'>Etj tjann am, wiel etj von am sie, en hee mie jeschetjt haft.</verse>
        <verse osisID='John.7.30'>Doa sochte see am faust too näme; en tjeena läd ne Haunt aun am, wiel siene Stund noch nijch jekohme wea.</verse>
        <verse osisID='John.7.31'>Oba väle vom Voltj jleewde aun am en säde: Wann de Tjristus tjeemt, woat hee mea Teatjens doone aus dee, de disa jedohne haft?</verse>
        <verse osisID='John.7.32'>De Farisäa heade daut heemlijche jeräd emm Voltj äwa am; en de Farisäa en de Hüagepriesta schetjte Deena, daut see am faustnehme sulle.</verse>
        <verse osisID='John.7.33'>Donn säd Jesus: Noch eene tjliene Tiet sie etj bie jünt, en etj goh no däm, dee mie jeschetjt haft.</verse>
        <verse osisID='John.7.34'>Jie woare mie seatje en nijch finje; en wua etj sie, tjä jie nijch hankohme.</verse>
        <verse osisID='John.7.35'>Donn säde de Jude unjaenaunda: Wuahan well disa gohne, daut wie am nijch finje selle? Fleijcht well hee no de Vestreede mank de Griejche gohne, en de Griejche leahre?</verse>
        <verse osisID='John.7.36'>Waut es daut fe een Wuat, daut hee säd: Jie woare mie seatje en nijch finje, en: Wua etj sie, tjä jie nijch hankohme?</verse>
        <verse osisID='John.7.37'>Aum latsten, däm grooten Fastdach oba stund Jesus en roopt en säd: Wann wäm darschtat, kohm no mie enn drintj.</verse>
        <verse osisID='John.7.38'>Wäa aun mie jleeft, soo aus de Schreft jesajcht haft, üt däm sien Lief woare läwendje Wotastreem rane.</verse>
        <verse osisID='John.7.39'>Dit säd hee oba vom Jeist, däm dee aun am Jleewje tjriee sulle; dan de Jeist wea noch nijch doa, wiel Jesus noch nijch veharlijcht wea.</verse>
        <verse osisID='John.7.40'>Atelje üte Menj säde, aus see diese Wead heade: Disa es woahrhauft de Profeet.</verse>
        <verse osisID='John.7.41'>Aundre säde: Disa es de Tjristus. Aundre säde: De Tjristus tjeemt doch nijch üt Galiläa?</verse>
        <verse osisID='John.7.42'>Haft de Schreft nijch jesajcht: Üt däm Doft sien Some en üt Betlehem, däm Darp, wua Doft wea, tjeemt de Tjristus?</verse>
        <verse osisID='John.7.43'>Daut jeef wäajen am eene Trannung <note>Deelunk</note> emm Voltj.</verse>
        <verse osisID='John.7.44'>Oba atelje von ahn wulle am faustnehme, oba tjeena läd de Henj aun am.</verse>
        <verse osisID='John.7.45'>Donn tjeeme de Deena no de Huagepriesta en Farisäa, en dise säde too ahn: Wuaromm ha jie am nijch jebrocht?</verse>
        <verse osisID='John.7.46'>De Deena auntwuade: Niemols haft een Mensch soo jerät aus diss Mensch.</verse>
        <verse osisID='John.7.47'>Donn auntwuade ahn de Farisäa: Send jie dan uck vefeat?</verse>
        <verse osisID='John.7.48'>Haft doa irjent een Bowaschta aun am jejleewt, oda von de Farisäa?</verse>
        <verse osisID='John.7.49'>Dit Voltj oba, dee daut Jesatz nijch tjanne, see send veflucht!</verse>
        <verse osisID='John.7.50'>Donn säd Nikodeemus too ahn, dee eena von ahn wea:</verse>
        <verse osisID='John.7.51'>Rejcht <note>veuadeelt</note> dan ons Jesatz däm Mensch, ohne daut von am selfst jeheat en ertjant haft, waut hee deit?</verse>
        <verse osisID='John.7.52'>See auntwuade en säde too am: Best dü uck üt Galiläa? Forsch en see, daut üt Galiläa tjeen Profeet oppsteit.</verse>
        <verse osisID='John.7.53'>[En jieda eena jintj no sien Hüs.</verse>
      </chapter>
      <chapter osisID='John.8'>
        <verse osisID='John.8.1'>Oba Jesus jintj nom Eeljboajch.</verse>
        <verse osisID='John.8.2'>Tiedijch zemorjest tjeem hee wada emm Tempel, en aulet Voltj tjeem no am; en hee sad sich dohl en leahd ahn.</verse>
        <verse osisID='John.8.3'>Oba de Schreftjeleade en de Farisäa brochte eene Frü no am, emm Eehebruch jejräpe, en stalde dee enne Medd,</verse>
        <verse osisID='John.8.4'>en säde too am: Meista, dise Frü es emm Eehebrätje, doabie, jejräpe worde.</verse>
        <verse osisID='John.8.5'>Oba emm Jesatz haft Mooses ons befoole, soone too steenije; dü oba, waut sajchst dü?</verse>
        <verse osisID='John.8.6'>Oba dit säde see, omm am too veseatje, daut see ne Uasoak haude, omm am too beschuldje. Jesus oba betjt sich dohl en schreef met däm Finja oppe Ead.</verse>
        <verse osisID='John.8.7'>Aus see oba aunhilde, am too froage, rejcht hee sich opp en säd too ahn: Wäa es unja jünt ohne Sinde, dee schmiet däm easchten Steen opp äa.</verse>
        <verse osisID='John.8.8'>En hee betjt sich wada dohl en schreef oppe Ead.</verse>
        <verse osisID='John.8.9'>Oba aus see daut heade, jinje see eena nom aundre rüt, eascht de Ellteste bett däm Latsten; en Jesus word auleen jelohte met de Frü enne Medd.</verse>
        <verse osisID='John.8.10'>Aus Jesus sich oba opprejcht, säd hee too äa: Frü, wua send dee? Haft die tjeena veuadeelt?</verse>
        <verse osisID='John.8.11'>Oba see säd: Tjeena, Harr. Jesus oba säd too äa: Soo veuadeel uck etj die nijch; goh, en von nü aun sindij nijch mea.]</verse>
        <verse osisID='John.8.12'>Donn räd Jesus wada too ahn en säd: Etj sie daut Lijcht de Welt; wea mie nofoljt, woat nijch emm Diestren gohne, oba woat daut Läwenslijcht habe.</verse>
        <verse osisID='John.8.13'>Doa säde de Farisäa too am: Dü zeijst von die selfst; dien Zeijniss es nijch woah.</verse>
        <verse osisID='John.8.14'>Jesus auntwuad en säd too ahn: Uck wann etj von mie selfst zeije, es mien Zeijniss woah, wiel etj weet, von wua etj jekohme sie en wuahan etj goh; oba jie weete nijch, wuahäa etj kohm en wuahan etj goh.</verse>
        <verse osisID='John.8.15'>Jie rejchte nom Fleesch <note>Menschlijch</note> , etj rejcht tjeenem.</verse>
        <verse osisID='John.8.16'>En wann etj uck rejcht, soo es mien Jerejcht <note>Uadeel</note> woah, wiel etj nijch auleen sie, oba etj en de Voda, dee mie jeschetjt haft.</verse>
        <verse osisID='John.8.17'>Oba uck enn jünem Jesatz steit jeschräwe, dautet Zeijniss von twee Mensche woah es. {5Mose 17,6;19,15}</verse>
        <verse osisID='John.8.18'>Etj sie et, dee von mie selfst zeijt, en de Voda, dee mie jeschetjt haft, zeijt von mie.</verse>
        <verse osisID='John.8.19'>Donn säde see too am: Wua es dien Voda? Jesus auntwuad: Jie tjanne mie nijch uck nijch mienen Voda; wann jie mie jetjannt haude, dan wudd jie uck mien Voda jetjannt ha.</verse>
        <verse osisID='John.8.20'>Dise Wead räd hee enn de Schatskohma, aus hee emm Tempel leahre deed; en tjeena neem am faust, dan siene Stund wea noch nijch jekohme.</verse>
        <verse osisID='John.8.21'>Hee räd donn wada too ahn: Etj goh han, en jie woare mie seatje en woare enn jüne Sinde stoawe; wua etj han goh, tjä jie nijch hankohme.</verse>
        <verse osisID='John.8.22'>Donn säde de Jude: Hee well sich doch nijch daut Läwe nehme, daut hee sajcht: Woa etj han goh, tjä jie nijch hankohme?</verse>
        <verse osisID='John.8.23'>En hee säd too ahn: Jie send von däm, waut unje es, etj sie von däm, waut bowe es; jie send von dise Welt, etj sie nijch von dise Welt.</verse>
        <verse osisID='John.8.24'>Doahäa säd etj too jünt, daut jie enn jüne Sinde stoawe woare; dan wann jie nijch jleewe woare, daut etj et sie, soo woa jie enn jüne Sinde stoawe.</verse>
        <verse osisID='John.8.25'>Donn säde see too am: Wäa best dü? Jesus säd too ahn: Daut, waut etj uck too jünt räd <note>jesajcht ha</note> .</verse>
        <verse osisID='John.8.26'>Etj ha väl äwa jünt too räde en too rejchte, oba dee mie jeschetjt haft, es woahrhauftijch; en etj, waut etj von am jeheat ha, daut saj etj too de Welt.</verse>
        <verse osisID='John.8.27'>See ertjande nijch, daut hee vom Voda too ahn räd.</verse>
        <verse osisID='John.8.28'>Donn säd Jesus too ahn: Wann jie dän Menschesän woare nehejcht jehowe <note>ommjebrocht</note> habe, dan woa jie ertjane, daut etj et sie, en daut etj nuscht von mie selfst doo, oba soo aus de Voda mie jeleat haft, daut räd etj.</verse>
        <verse osisID='John.8.29'>En dee mie jeschetjt haft, es met mie; hee haft mie nijch auleen jelohte, wiel etj jiedatiet daut am Weatvolle doo.</verse>
        <verse osisID='John.8.30'>Aus hee dit säd, jleewde väle aun am.</verse>
        <verse osisID='John.8.31'>Nu säd Jesus too de Jude, dee am jejleewt haude: Wann jie enn mienem Wuat bliewe, soo se jie woahrhauftijch miene Jinja;</verse>
        <verse osisID='John.8.32'>en jie woare de Woahrheit ertjane, en de Woahrheit woat jünt frie moake.</verse>
        <verse osisID='John.8.33'>See auntwuade am: Wie send Obraum sien Some en send niemols irjentwäms Deena jewäse; woo sajchst dü: Jie selle friewoare?</verse>
        <verse osisID='John.8.34'>Jesus auntwuad ahn: Woahrhauft, woahrhauft, saj etj jünt: Een jiedra, dee de Sind deit, es de Sind äa Tjnajcht.</verse>
        <verse osisID='John.8.35'>Oba de Tjnajcht blift nijch eewijch emm Hüs; de Sän oba blift eewijch.</verse>
        <verse osisID='John.8.36'>Wann de Sän jünt friemoake woat, soo woa jie wertjlijch frie senne.</verse>
        <verse osisID='John.8.37'>Etj weet, daut jie Obraum sien Some send; oba jie seatje mie ommtobrinje, wiel mien Wuat tjeen Plautz <note>Rüm</note> enn jünt finjt.</verse>
        <verse osisID='John.8.38'>Etj räd, waut etj bie mienem Voda jeseehne ha, en jie doone, waut jie von jünem Voda jeheat ha.</verse>
        <verse osisID='John.8.39'>See auntwuade en säde too am: Obraum es ons Voda. Jesus säd too ahn: Wann jie Obraum siene Tjinja weare, dan wudd jie Obraum siene Woatje doone;</verse>
        <verse osisID='John.8.40'>oba nu seatj jie mie ommtobrinje, eenen Mensch, dee jünt de Woahrheit jesajcht haft, dee etj von Gott jeheat ha; daut haud Obraum nijch jedohne.</verse>
        <verse osisID='John.8.41'>Jie doone jünen Voda siene Woatje. Donn säde see too am: Wie send nijch derjch Huararie jebuare; wie habe eenen Voda, Gott.</verse>
        <verse osisID='John.8.42'>Jesus säd too ahn: Wann Gott jun Voda wea, dan wudd jie mie goot senne, dan etj sie von Gott ütjegohne en jekohme; etj sie uck nijch üt mie selfst jekohme, oba hee haft mie jeschetjt.</verse>
        <verse osisID='John.8.43'>Wuaromm vestoh jie miene Sproak nijch? Wiel jie mien Wuat nijch heare tjenne!</verse>
        <verse osisID='John.8.44'>Jie send üt däm Voda, däm Diewel, en jun Voda sien velange well jie doone. Jana wea een Menschemerda vom Aunfank en es <note>steit</note> nijch enne Woahrheit, wiel enn am tjeene Woahrheit es. Wann hee Läajnisse räd, soo räd hee üt sich selst <note>sien Eajnet</note> , dan hee es een Läajna en äa Voda.</verse>
        <verse osisID='John.8.45'>Wiel etj oba de Woahrheit saj, jleew jie mie nijch.</verse>
        <verse osisID='John.8.46'>Wäa von jünt kaun mie eene Sind veahole? Wann etj de Woahrheit saj, wuaromm jleew jie mie nijch?</verse>
        <verse osisID='John.8.47'>Wäa üt Gott es, heat Gott siene Wead. Doaromm hea jie nijch, wiel jie nijch üt Gott send.</verse>
        <verse osisID='John.8.48'>De Jude auntwuade en säde too am: Saj wie nijch met Rajcht, daut dü een Samarieta best en hast eenen Diewel?</verse>
        <verse osisID='John.8.49'>Jesus auntwuad: Etj ha tjeinen Diewel, etj ea mienen Voda, en jie veachte <note>onneare</note> mie.</verse>
        <verse osisID='John.8.50'>Oba etj seatj nijch miene Ea; doa es eena, dee de seatjt, en uck rejchte deit.</verse>
        <verse osisID='John.8.51'>Woahrhauft, woahrhauft, etj saj jünt: Wann wäa mien Wuat bewoare woat, soo woat hee dän Doot eewijch nijch seene.</verse>
        <verse osisID='John.8.52'>Donn säde de Jude too am: Nu ertjan wie, daut dü eenen Diewel hast. Obraum es jestorwe en de Profeete, en dü sajchst: Wann wäa mien Wuat bewoare woat, soo woat hee dän Doot eewijch nijch schmatje.</verse>
        <verse osisID='John.8.53'>Best dü jrata aus ons Voda Obraum, dee jestorwe es? En de Profeete send jestorwe. Waut moakst dü üt die selfst?</verse>
        <verse osisID='John.8.54'>Jesus auntwuad: Wann etj mie selfst Ea <note>veharlijche</note> , soo es miene Ea nuscht; mien Voda es et, dee mie eat, von wäm jie saje: Hee es onsa Gott.</verse>
        <verse osisID='John.8.55'>En jie ha am nijch ertjant, oba etj tjann am; en wann etj saje sull: Etj tjann am nijch, dan wudd etj soo senne aus jie, een Läajna. Oba etj tjann am, en hool sien Wuat faust.</verse>
        <verse osisID='John.8.56'>Obraum jun Voda, freid sich sea, daut hee mienen Dach seene sull, en hee sach am en freid sich.</verse>
        <verse osisID='John.8.57'>Donn säde de Jude too am: Dü best noch nijch feftijch Joa oolt en hast Obraum jeseehne?</verse>
        <verse osisID='John.8.58'>Jesus säd too ahn: Woahrhauft, woahrhauft, etj saj jünt: Eea Obraum wea, sie <note>wea</note> etj.</verse>
        <verse osisID='John.8.59'>Donn hoowe see Steena opp, omm dee no <note>opp</note> am too schmiete. Jesus oba vestuak sich en jintj ütem Tempel rüt.</verse>
      </chapter>
      <chapter osisID='John.9'>
        <verse osisID='John.9.1'>Aus hee vebie jintj, sach hee eenen Mensch, blint von Jeburt.</verse>
        <verse osisID='John.9.2'>En siene Jinja fruage am en säde: Rabi, wäa haft jesindijcht, disa oda siene Ellre, daut hee blint jebuare wort?</verse>
        <verse osisID='John.9.3'>Jesus auntwuad: Nijch disa haft jesindijcht, noch siene Ellre, oba omm daut Gott siene Woatje aun am jeopenboat woare.</verse>
        <verse osisID='John.9.4'>Etj mott däm siene Woatje wirtje <note>verejchte</note> , dee mie jeschetjt haft, soo lang daut Dach es; doa tjeemt de Nacht, doa tjeena wirtje kaun.</verse>
        <verse osisID='John.9.5'>Soo lang etj enne Welt sie, sie etj daut Lijcht de Welt.</verse>
        <verse osisID='John.9.6'>Aus hee dit jesajcht haud, speajch hee oppe Ead en muak een Brie ütem Tjwiel en schmeed däm Brie opp siene Uage;</verse>
        <verse osisID='John.9.7'>en hee säd too am: Goh, wausch die emm Läch Sielooha: [oda vedollmatscht Jeschetjta]. En hee jintj han en wosch sich, en tjeem seenent tridj.</verse>
        <verse osisID='John.9.8'>De Nobasch en dee am verhäa jeseehne haude, daut hee een Pracha wea, säde: Es dit nijch dee, dee doa saut en prachad?</verse>
        <verse osisID='John.9.9'>Eenje säde: Dee esset; aundre säde: Nä, disa litjent am; hee säd: Etj sie et.</verse>
        <verse osisID='John.9.10'>Donn säde see too am: Woo worde diene Uage opjemoakt?</verse>
        <verse osisID='John.9.11'>Hee auntwuad en säd: Een Mensch, de Jesus heet, muak een Brie en schmäad däm opp miene Uage en säd too mie: Goh han no Sielooha en wausch die. Oba aus etj han jintj en mie jewosche haud, kunn etj seene.</verse>
        <verse osisID='John.9.12'>Donn säde see too am: Woa es dee? Hee säd: Etj weet daut nijch.</verse>
        <verse osisID='John.9.13'>See brochte am, däm jewäsnen Blinjen, no de Farisäa.</verse>
        <verse osisID='John.9.14'>Oba daut wea Saubat, aus Jesus dän Brie jemoakt haud en siene Uage op muak.</verse>
        <verse osisID='John.9.15'>Donn fruage uck de Farisäa am wada, woo hee es seenent jeworde. Oba hee säd too ahn: Hee läd Brie opp miene Üage, en etj wosch mie, en etj kunn seene.</verse>
        <verse osisID='John.9.16'>Doa säde eenje von de Farisäa: Disa Mensch es nijch von Gott, dan hee helt dän Saubat nijch. Aundre säde: Woo kaun een sindja Mensch soone Teatjen doone? En daut wäa ne Spoolunk <note>veschiedne Meeninj</note> unja ahn.</verse>
        <verse osisID='John.9.17'>See säde wada toom Blinjen: Waut sajchst dü von am, wiel hee diene Uage opjemoakt haft? Oba hee säd: Hee es een Profeet.</verse>
        <verse osisID='John.9.18'>De Jude jleewde daut nijch von am, daut hee blint wea en nu seene kaun, beet see siene Ellre roopte, von däm, dee doa seehnent jeworde wea.</verse>
        <verse osisID='John.9.19'>En see fruage ahn en säde: Es dit jun Sän, von däm jie saje, daut hee blint jebuare word <note>wea</note> ? Woo sitt hee dan nu?</verse>
        <verse osisID='John.9.20'>Siene Ellre auntwuade ahn en säde: Wie weete, daut dit ons Sän es, en daut hee blint jebuare wort;</verse>
        <verse osisID='John.9.21'>oba woo hee nu seene kaun, weet wie nijch, oda wäa siene Uage opjemoakt haft, weet wie nijch. Hee es oolt jenuach; froagt am, hee woat fe sich selfst räde.</verse>
        <verse osisID='John.9.22'>Dit säde siene Ellre, wiel see fe de Jude Angst haude; dan de Jude weare aul äwaeen jekohme, daut, wann irjendwäa am aus däm Tjristus betjanne wudd, hee sull üte Sienagog ütjeschlohte woare.</verse>
        <verse osisID='John.9.23'>Doawäajen säde siene Ellre: Hee es oolt jenuach, froacht am.</verse>
        <verse osisID='John.9.24'>See roopte tom tweede mol däm Mensch, dee doa Blint wea, en säde too am: Jeef Gott de Ea! Wie weete daut diss Mensch een Sinda es.</verse>
        <verse osisID='John.9.25'>Doa auntwuad hee: Auf hee een Sinda es, weet etj nijch; eent weet etj; daut etj blint wea, en nu seene kaun.</verse>
        <verse osisID='John.9.26'>Donn säde see wada too am: Waut haft hee die jedohne? Woo muak hee diene Uage op?</verse>
        <verse osisID='John.9.27'>Hee auntwuad ahn: Etj ha jünt daut aul jesajcht, en jie ha nijch jeheat; wuaromm well jie daut noch mol heare? Well jie fleijcht uck siene Jinja woare?</verse>
        <verse osisID='John.9.28'>See spotte äwa am en säde: Dü best sien Jinja; oba wie send Mooses siene Jinja.</verse>
        <verse osisID='John.9.29'>Wie weete, daut Gott too Mooses jerät haft; von disem oba weet wie nijch, wuahäa hee es.</verse>
        <verse osisID='John.9.30'>De Maun auntwuad en säd too ahn: Daut es doch wundaboa, daut jie nijch weete, wuahäa hee es, en hee haft doch miene Uage opjemoakt.</verse>
        <verse osisID='John.9.31'>Wie weete, daut Gott Sinda nijch heat, oba wäaemma gottesferjchtijch es en sienen Welle deit, däm heat hee.</verse>
        <verse osisID='John.9.32'>Vonne Ewijchtjeit häa es nijch jeheat, daut wäa eenem Blintjebuarnen de Uage opjemoakt haft.</verse>
        <verse osisID='John.9.33'>Wann disa nijch von Gott wea, soo kunn hee nuscht doone.</verse>
        <verse osisID='John.9.34'>See auntwuade en säde too am: Dü best gauns enn Sinde jebuare, en dü leahscht ons? En see schmeete am rüt.</verse>
        <verse osisID='John.9.35'>Jesus head daut see am rüt jeschmäte haude; en aus hee am funk, säd hee too am: Jleewst dü aun däm Sän Gottes?</verse>
        <verse osisID='John.9.36'>Hee auntwuad en säd: Harr, en wäa esset, omm daut etj aun am jleewe kaun?</verse>
        <verse osisID='John.9.37'>Jesus säd too am: Dü hast am jeseehne, en dee met die räd, dee esset.</verse>
        <verse osisID='John.9.38'>Oba hee säd: Etj jleew, Harr; en hee voll ver am dohl.</verse>
        <verse osisID='John.9.39'>En Jesus säd: Tom Jerejcht sie etj enn dise Welt jekohme, omm daut dee doa Nijchseehnende seene en dee doa seenende blint woare.</verse>
        <verse osisID='John.9.40'>En atelje von de Farisäa, dee bie am weare, heade dit en säde too am: Send wie dan uck Blint?</verse>
        <verse osisID='John.9.41'>Jesus säd too ahn: Wann jie blint weare, dan wudd jie tjeene Sinde ha, oba wiel jie saje: Wie seene, soo blift jüne Sind.</verse>
      </chapter>
      <chapter osisID='John.10'>
        <verse osisID='John.10.1'>Woahrhauft, woahrhauft, saj etj jünt: Wäa nijch derjch de Däa emm Schop Staul enenn jeit, oba aundawäajes äwatjript, dee es een Deef en een Merda.</verse>
        <verse osisID='John.10.2'>Wäa oba derjch de Däa enenn jeit, es de Schopshoad.</verse>
        <verse osisID='John.10.3'>Disem moakt de Däawajchta op, en de Schop heare siene Stemm, en hee roopt siene eajne Schop biem Nome en leit dee rüt.</verse>
        <verse osisID='John.10.4'>Wann hee siene aule eajne Schop eascht rütjebrocht haft, jeit hee verrop, en de Schop folje am, wiel see siene Stemm tjanne.</verse>
        <verse osisID='John.10.5'>Oba eenem Framden woare see nijch folje, oba woare fe am wajch rane, wiel see de Framde äare Stemme nijch tjanne.</verse>
        <verse osisID='John.10.6'>Dit Biespell säd Jesus too ahn; oba see vestunde nijch, wautet wea, daut hee too ahn räd <note>säd</note> .</verse>
        <verse osisID='John.10.7'>Jesus räd wada too ahn: Woahrhauft, woahrhauft saj etj jünt: Etj sie de Däa fe de Schop.</verse>
        <verse osisID='John.10.8'>Aule, dee jekohme send ver mie, send Deew en Reibasch, oba de Schop horjchte nijch opp ahn.</verse>
        <verse osisID='John.10.9'>Etj sie de Däa; wann eena derjch mie enenn jeit, soo woat hee jerat <note>seelijch</note> woare en woat enenn en rüt gohne en Weid finje.</verse>
        <verse osisID='John.10.10'>De Deef tjeemt bloos, omm too stäle en too schlachte en too venijchte. Etj sie jekohme, omm daut see Läwe ha en daut enn Äwafluss habe.</verse>
        <verse osisID='John.10.11'>Etj sie de goode Hoad; dee goode Hoad lat sien Läwe fe de Schop.</verse>
        <verse osisID='John.10.12'>Oba de Loon Tjnajcht en dee nijch Hoad es, däm de Schop nijch eajen send, sitt dän Wulf kohme en velaht de Schop en rant wajch; en de Wulf raupt ahn en vestreit [dee Schop.</verse>
        <verse osisID='John.10.13'>De Loon Tjnajcht oba rant wajch] wiel hee een Loon Tjnajcht es en tjemmat sich nijch omm de Schop.</verse>
        <verse osisID='John.10.14'>Etj sie dee gooda Hoad; en etj tjann de Mienje en sie jetjannt von de Mienje,</verse>
        <verse osisID='John.10.15'>soo aus de Voda mie tjannt en etj däm Voda tjann; en etj loht mien Läwe fe de Schop.</verse>
        <verse osisID='John.10.16'>En etj ha aundre Schop, dee nijch üt dise Häad send; uck dise mott etj brinje, en dee woare miene Stemm heare, en daut woat eene Häad, een Hoad senne.</verse>
        <verse osisID='John.10.17'>Doaromm haft de Voda mie leef, wiel etj mien Läwe loht, omm daut etj et wadanehm.</verse>
        <verse osisID='John.10.18'>Tjeena nehmt daut von mie, oba etj loht daut von mie selfst. Etj ha Jewault, daut too lohte, en ha Jewault, daut wada too näme. Dit Jeboot ha etj von mienem Voda emfange.</verse>
        <verse osisID='John.10.19'>Doa jeefet wada eene Onneenijchtjeit mank de Jude wäajen dise Wead.</verse>
        <verse osisID='John.10.20'>Oba väle von ahn säde: Hee haft ennen Demon <note>beesen Jeist</note> en es von Senn; wuaromm horjch jie am?</verse>
        <verse osisID='John.10.21'>Aundre säde: Dise Wead send nijch von eenen Besätnen; kaun een Demon eenen Blinjen de Uage opmoake?</verse>
        <verse osisID='John.10.22'>Daut wea oba daut Tempelweie Fast enn Jerusalem; en daut wea Winta.</verse>
        <verse osisID='John.10.23'>En Jesus jintj emm Tempel, enne Salamo Haul.</verse>
        <verse osisID='John.10.24'>Donn ommjäwe am de Jude en säde too am: Woo lang helst dü onse Seele emm Twiewel? Wann dü de Tjristus best, soo saj ons daut frie erüt.</verse>
        <verse osisID='John.10.25'>Jesus auntwuad ahn: Etj ha jünt daut jesajcht, en jie jleewe nijch. De Woatje, dee etj enn mienem Voda sien Nome doo, dise zeije von mie;</verse>
        <verse osisID='John.10.26'>oba jie jleewe nijch, dan jie send nijch von miene Schop, aus etj jünt jesajcht ha.</verse>
        <verse osisID='John.10.27'>Miene Schop heare miene Stemm, en etj tjann ahn; en see folje mie;</verse>
        <verse osisID='John.10.28'>en etj jäw ahn eewijet Läwe, en see gohne nijch veloare enn Ewijchtjeit, en tjeena woat dee üt miene Haunt riete.</verse>
        <verse osisID='John.10.29'>Mien Voda, de se mie jejäft haft, es jrata aus aules, en tjeena kaun dee üt mienem Voda siene Haunt riete.</verse>
        <verse osisID='John.10.30'>Etj en de Voda send eent.</verse>
        <verse osisID='John.10.31'>Donn hoowe de Juda wada Steena opp, omm am too steenije.</verse>
        <verse osisID='John.10.32'>Jesus auntwuad ahn: Väl goode Woatje ha etj jünt von mienem Voda jewäse; fe woone Woatje von dee steenij jie mie?</verse>
        <verse osisID='John.10.33'>De Jude auntwuade am: Wäajen een goodet Woatj steenij wie die nijch, oba wäajen eene Lestrung, en wiel dü, dee dü een Mensch best, die selfst too Gott moakst.</verse>
        <verse osisID='John.10.34'>Jesus auntwuad ahn: Steitet nijch enn jünem Jesatz jeschräwe: “Etj ha jesajcht: Jie send Jetta?” {Ps.82,6}</verse>
        <verse osisID='John.10.35'>Wann hee jane Jetta nand, no dän daut Wuat Gottes tjeem (en de Schreft kaun nijch oppjehowe woare),</verse>
        <verse osisID='John.10.36'>saj jie von däm, dän de Voda jeheilijcht haft en enne Welt jeschetjt haft: Dü lestascht, wiel etj säd: Etj sie Gottes Sän?</verse>
        <verse osisID='John.10.37'>Wann etj nijch mienem Voda siene Woatje doo, dan jleeft mie nijch;</verse>
        <verse osisID='John.10.38'>wann etj dee oba doo, soo jleeft de Woatje, wann jie uck mie nijch jleewe, omm daut jie ertjane en jleewe, daut de Voda en mie es en etj enn am.</verse>
        <verse osisID='John.10.39'>Doa sochte see wada am faust too näme <note>jriepe</note> , en hee enttjeem äare Haunt.</verse>
        <verse osisID='John.10.40'>En hee jintj wada wajch jansieds vom Jordan no däm Uat, woa Jehaun eascht deept, en hee bleef doa.</verse>
        <verse osisID='John.10.41'>En väle tjeeme no am en säde: Jehaun deed tjeen Teatjen; oba aules, waut Jehaun von disem jesajcht haft, es woahrheit.</verse>
        <verse osisID='John.10.42'>En väle jleewde doa selfst aun am.</verse>
      </chapter>
      <chapter osisID='John.11'>
        <verse osisID='John.11.1'>Oba doa wea een Jewessa krank, Latsarus von Betanean, üt däm Darp de Marie en äare Sesta Marta weare.</verse>
        <verse osisID='John.11.2'>(Marie oba wea daut, dee däm Harr met Saulw siene Feet ennreef en met äare Hoa dee aufdräjd; äa Brooda Latsarus wea krank).</verse>
        <verse osisID='John.11.3'>De Sestre schetjte no am en leete am saje: Harr, seeh, dee, däm dü goot best, es krank.</verse>
        <verse osisID='John.11.4'>Oba aus Jesus daut head, säd hee: Dise Krankheit es nijch toom Doot, oba omm Gottes Harlijchtjeit welle, omm daut de Sän Gottes doaderjch veharlijcht woat.</verse>
        <verse osisID='John.11.5'>Jesus oba wea Marta en äare Sesta en Latsarus goot.</verse>
        <verse osisID='John.11.6'>Aus hee daut head, daut hee krank es, bleef hee noch twee Doag aun däm Uat, woa hee wea.</verse>
        <verse osisID='John.11.7'>Nohäa säd hee too de Jinja: Loht ons wada no Judäa gohne.</verse>
        <verse osisID='John.11.8'>De Jinja saje too am: Rabi, em korten sochte de Jude die too steenije, en wada jeist dü doa han?</verse>
        <verse osisID='John.11.9'>Jesus auntwuad: Send nijch twalf Stund emm Dach? Wann wäa aum Dach jeit, dee stat sich nijch, wiel hee daut Lijcht dise Welt sitt;</verse>
        <verse osisID='John.11.10'>Oba wann wäa enne Nacht jeit, dee stat aun <note>sich</note> , wiel daut Lijcht nijch enn am es.</verse>
        <verse osisID='John.11.11'>Dit säd hee, en donn säd hee too ahn: Latsarus, ons Frint, es ennjeschlope, oba etj goh han, omm am opptowatje.</verse>
        <verse osisID='John.11.12'>Donn säde de Jinja too am: Harr, wann hee ennjeschlope es, dan woat hee jesunt woare.</verse>
        <verse osisID='John.11.13'>Oba Jesus haud von sienem Doot jerät; see oba meende, hee räd vonne Rüh emm Schlop.</verse>
        <verse osisID='John.11.14'>Donn säd Jesus too ahn met Openheit: Latsarus es jestorwe;</verse>
        <verse osisID='John.11.15'>en etj frei mie jünet weaje, daut etj nijch doa wea, omm daut jie jleewe; oba loht ons no am gohne.</verse>
        <verse osisID='John.11.16'>Donn säd Toomas, de Tweelinj jenant es, too de aundre Jinja: Loht uck ons gohne, omm daut wie met am stoawe.</verse>
        <verse osisID='John.11.17'>Aus Jesus kaum, fung hee am aul veea Doag emm Grauf lidje.</verse>
        <verse osisID='John.11.18'>Betanean wea oba dijcht bie Jerusalem, bie feftien Stadien auf;</verse>
        <verse osisID='John.11.19'>en väle Jude weare no Marta en Marie jekohme, omm daut see ahn äwa äarem Brooda treeste.</verse>
        <verse osisID='John.11.20'>Oba Marta, aus see head, daut Jesus tjeemt, jintj am entjäjen. Oba Marie saut emm Hüs.</verse>
        <verse osisID='John.11.21'>Donn säd Marta too Jesus: Harr, wann dü weascht hia jewäse, soo wea mien Brooda nijch jestorwe;</verse>
        <verse osisID='John.11.22'>[oba] uck nu weet etj, daut, wautemma dü von Gott bedde deist, Gott die jäwe woat.</verse>
        <verse osisID='John.11.23'>Jesus säd too äa: Dien Brooda woat oppstohne.</verse>
        <verse osisID='John.11.24'>Marta säd too am: Etj weet, daut hee oppstohne woat, emm Oppstohndach, aum latsten Dach.</verse>
        <verse osisID='John.11.25'>Jesus säd too äa: Etj sie de Opperstoninj en daut Läwe; wea aun mie jleeft, woat läwe, uck wann hee jestorwe es;</verse>
        <verse osisID='John.11.26'>en jiedra, dee doa läft en aun mie jleeft, woat nijch stoawe enn Eewijchtjeit. Jleefst dü daut?</verse>
        <verse osisID='John.11.27'>See säd too am: Jo, Harr, etj jleew, daut dü de Tjristus best, de Gottes Sän, dee enne Welt kohme saul.</verse>
        <verse osisID='John.11.28'>En aus see dit jesajcht haud, jintj see han en roopt heemlijch äare Sesta Marie en säd: De Leahre es hia en roopt die.</verse>
        <verse osisID='John.11.29'>Aus dee daut head, stund see schwind opp en jeit no am.</verse>
        <verse osisID='John.11.30'>Oba Jesus wea noch nijch enn däm Darp jekohme, oba wea noch aun däm Uat, wua Marta am bejäajent wea.</verse>
        <verse osisID='John.11.31'>En aus de Jude, dee bie äa emm Hüs weare omm ahn too treeste, sache, daut Marie haustijch oppstund en erüt jintj, jinje see äa hinjaraun, enn säde: See jeit nom Grauf, omm doa auleen too hiele.</verse>
        <verse osisID='John.11.32'>Aus Marie doahan tjeem, woa Jesus wea, en am sach, voll see am too Feet en säd too am: Harr, wann dü weascht hia jewäse, dan wea mien Brooda nijch jestorwe.</verse>
        <verse osisID='John.11.33'>Aus Jesus äa hiele sach, en de Jude hiele, dee met äa jekohme weare, vesefzt hee deep emm Jeist en räajd sich opp</verse>
        <verse osisID='John.11.34'>en säd: Woa ha jie am hanjelajcht? See säde too am: Harr, kohm en tjitj!</verse>
        <verse osisID='John.11.35'>Jesus vegoht Trohne.</verse>
        <verse osisID='John.11.36'>Donn säde de Jude: Tjitj, woo goot hee am wea!</verse>
        <verse osisID='John.11.37'>Oba atelje von ahn säde: Kunn disa, dee däm Blinjen de Uage opmuak, nijch moake, daut uck disa nijch jestorwe wea?</verse>
        <verse osisID='John.11.38'>En Jesus, vesefzt wada enn sich selfst, tjeemt nom Grauf. Daut wea oba ne Heel, en een Steen lag doafäa.</verse>
        <verse osisID='John.11.39'>Jesus säd: Nämt dän Steen wajch. De Sesta vom jestorwnen, Marta, säd too am: Harr, dee ritjt <note>stintjt</note> aul, dan hee es veea Doag hia.</verse>
        <verse osisID='John.11.40'>Jesus säd too äa: Ha etj die nijch jesajcht, wann dü jleewe woascht, soo woascht dü de Harlijchtjeit Gottes seene?</verse>
        <verse osisID='John.11.41'>See nauhme dän Steen wajch. Jesus oba hoow de Uage nehejcht en säd: Voda, etj dank die, daut dü mie jeheat hast.</verse>
        <verse osisID='John.11.42'>Oba etj wisst, daut dü mie jiedatiet erheascht, oba omm daut Voltj wäajen, dee hia romm stohne, ha etj daut jesajcht, daut see jleewe, daut dü mie jeschetjt hast.</verse>
        <verse osisID='John.11.43'>En aus hee dit jesajcht haud, roopt hee met ne lüde Stemm: Latsarus, kohm rüt!</verse>
        <verse osisID='John.11.44'>En de Jestorwe wea tjeem rüt, de Feet en Henj bewetjelt met Graufdätja, en sien Jesejcht wea met eenem Schweetdüak ommjebunge. Jesus säd too ahn: Binjt <note>leest</note> am looss en loht am gohne.</verse>
        <verse osisID='John.11.45'>Väle von de Jude, dee no Marie jekohme weare en sache, waut hee jedohne haud, jleewde aun am.</verse>
        <verse osisID='John.11.46'>Oba eenje von ahn jinje no de Farisäa en säde ahn, waut Jesus jedohne haud.</verse>
        <verse osisID='John.11.47'>Donn vesaumlde de Hüagepriesta en de Farisäa een Hüagen Rot en säde: Waut well wie moake? Dan diss Mensch deit väl Teatjens <note>Wunda</note> .</verse>
        <verse osisID='John.11.48'>Wann wie am soo tochlohte, woare aula aun am jleewe, en de Reema woare kohme en ons <note>heiljet</note> Laund uck onse Natsjoon wajch näme.</verse>
        <verse osisID='John.11.49'>Oba eena von ahn, Kaifas, dee daut Joa Huagapriesta wea, säd too ahn: Jie weete nuscht,</verse>
        <verse osisID='John.11.50'>en bedentjt uck nijch, dautet fe jünt bäta es, daut een Mensch fe daut Voltj stoawt en nijch de gaunse Natsjoon ommtjemt.</verse>
        <verse osisID='John.11.51'>Dit oba säd hee nijch üt sich selfst, oba wiel hee daut Joa Huagapriesta wea, profezeid hee, daut Jesus fe de Natsjoon stoawe sull,</verse>
        <verse osisID='John.11.52'>en nijch fe de Natsjoon auleen, oba omm daut hee de vestreede Tjinja Gottes enn eent toopbrinjt.</verse>
        <verse osisID='John.11.53'>Von däm Dach aun plonde see, omm am ommtobrinje.</verse>
        <verse osisID='John.11.54'>Oba Jesus jintj nijch mea openboa mank de Jude, oba jintj wajch von doa no ne Jäajend dijcht aune Wieste, no eene Staut, Eefrem jenant; en doa bleef hee met de Jinja.</verse>
        <verse osisID='John.11.55'>Daut wea oba dijchtbie de Jude äa Passafast, en väle üt däm Laund jinje nopp no Jerusalem verrem Passafast, omm sich too reinje.</verse>
        <verse osisID='John.11.56'>See sochte Jesus en säde too eenaunda, aus see emm Tempel stunde: Waut meen jie? Woat hee nijch tom Fast kohme?</verse>
        <verse osisID='John.11.57'>Oba doa haude de Huagapriesta en de Farisäa een Befäl jejäft, daut, wann irjentwäa weete sull, woa hee es, dee sull ahn toweete lohte, doamet see am faust nehme kunne <note>tjenne</note> .</verse>
      </chapter>
      <chapter osisID='John.12'>
        <verse osisID='John.12.1'>Jesus tjeem sass Doag ver Passa no Betanean, woa Latsarus, de Jestorwna, wea, däm Jesus ütem Doot haud oppjewatjt.</verse>
        <verse osisID='John.12.2'>See muake am doa een Owentkost, en Marta deend; oba Latsarus wea eena von dee, dee met am aum Desch saut <note>lage</note> .</verse>
        <verse osisID='John.12.3'>Donn nehm Marie een Punt von ajchte, sea diare Nardeneelj en saulwd Jesus siene Feet en dreajd am de Feet met äare Hoa. Oba daut Hüs word voll von däm Saulwjeruch.</verse>
        <verse osisID='John.12.4'>Donn säd eena von siene Jinja, Judas, Siemoons Sän, de Iescharijot, dee am verode sull:</verse>
        <verse osisID='John.12.5'>Wuaromm es dise Saulweelj nijch fe dreehundat Dinoa vekofft en de Oame jejäft worde?</verse>
        <verse osisID='John.12.6'>Oba dit säd hee, nijch daut hee omm de Oame besorjt wea, oba wiel hee een Deef wea en de Jeld Kauss haud en druag, waut doa enenn jelajcht wort.</verse>
        <verse osisID='John.12.7'>Donn säd Jesus: Loht äa, see haft daut too mien Bejrafnissdach oppbewoat;</verse>
        <verse osisID='John.12.8'>dan de Oame ha jie emma bie jünt, mie ha jie nijch emma.</verse>
        <verse osisID='John.12.9'>Väl Voltj vonne Jude erfuah, daut hee doa es; en see tjeeme, nijch wäajen Jesus auleen, oba uck omm Latsarus too seene, däm hee ütem Doot oppjewatjt haud.</verse>
        <verse osisID='John.12.10'>Oba de Huagapriesta berohde sich, omm daut see uck däm Latsarus dootmoake kunne,</verse>
        <verse osisID='John.12.11'>wiel väl Jude wäajen am hanjinje en jleewde aun Jesus.</verse>
        <verse osisID='John.12.12'>Aum näajchsten Dach, aus väl Voltj, dee tom Fast jekohme weare, heade, daut Jesus no Jerusalem tjeemt,</verse>
        <verse osisID='John.12.13'>nehme see Palmasta en jinje rüt, am entjäjen, en schreaje: Hoosiauna! Jesäajent es, dee doa tjeemt emm Harrn Nome, de Tjeenijch Iesraels! {Ps.118,25.26}</verse>
        <verse osisID='John.12.14'>Oba Jesus funk eenen jungen Äsel en sad sich doa nopp, ausset jeschräwe steit:</verse>
        <verse osisID='John.12.15'>„Ferjcht die nijch Dochta Zions! Tjitj, dien Tjeenijch tjeemt, toried opp eenem Äselfalm“. {Sach.9,9}</verse>
        <verse osisID='John.12.16'>Dit vestunde siene Jinja eascht nijch, oba aus Jesus veharlijcht wea, donn dochte see doaraun, daut dit von am jeschräwe wea en see daut aun am jedohne haude.</verse>
        <verse osisID='John.12.17'>Daut Voltj oba bezeijd, daut bie am wea, daut hee Latsarus ütem Grauf jeroopt en am vom Doot oppjewatjt haud.</verse>
        <verse osisID='John.12.18'>Doaromm jintj am uck daut Voltj entjäjen, wiel see heade, daut hee dit Teatjen jedohne haud.</verse>
        <verse osisID='John.12.19'>Donn säde de Farisäa toeenaunda: Jie seene, daut jie nuscht ütrejchte; tjitj; de Welt es am hinjaraun jegohne.</verse>
        <verse osisID='John.12.20'>Doa weare oba atelje Griejche unja dee, dee nopp tjeeme, omm daut see oppem Fast aunbäde.</verse>
        <verse osisID='John.12.21'>Dise tjeeme no Filip, dee von Betseeda enn Galiläa wea, en bedde am en säde: Harr, wie welle Jesus seene.</verse>
        <verse osisID='John.12.22'>Filip tjeemt en sajcht daut Aundreas, Aundreas en Filip kohme, en see saje daut Jesus.</verse>
        <verse osisID='John.12.23'>Oba Jesus auntwuad ahn en säd: de Stund es jekohme, daut de Menschesän veharlijcht woat.</verse>
        <verse osisID='John.12.24'>Woahrhauft, woahrhauft, saj etj jünt: Wann daut Weitkuarn nijch enne Ead fellt en stoawt, bliftet auleen; wannet oba stoawt, brinjt daut väl Frucht.</verse>
        <verse osisID='John.12.25'>Wäa sien Läwe leef haft, woat daut veleare; en wäa sien Läwe enn dise Welt hausst, woat daut tom eewijen Läwe bewoare.</verse>
        <verse osisID='John.12.26'>Wann mie wäa deent, soo foljt dee mie noh; en woa etj sie, doa woat uck mien Deena senne. Wann mie wäa deent, soo woat de Voda am eare.</verse>
        <verse osisID='John.12.27'>Nu es miene Seel bedretjt <note>bedreewt</note> , en waut saul etj saje? Voda, rad mie üt dise Stund? Doch doaromm sie etj enn dise Stund jekohme.</verse>
        <verse osisID='John.12.28'>Voda, veharlijch dien Nome! Doa tjeem eene Stemm ütem Himmel: Etj ha am veharlijcht en woa am wada veharlijche.</verse>
        <verse osisID='John.12.29'>Oba daut Voltj, daut doa stund en toohead, säde, daut haft jerummelt, aundre säde: Een Enjel haft met am jerät.</verse>
        <verse osisID='John.12.30'>Jesus auntwuad en säd: Nijch omm mienet haulwe es dise Stemm jewäse, oba omm jünet haulwe.</verse>
        <verse osisID='John.12.31'>Nu es daut Jerejcht äwa dise Welt; nu woat de Welt Harscha erüt jeschmäte woare.</verse>
        <verse osisID='John.12.32'>En etj, wann etj vonne Ead hüach <note>opp</note> jehowe sie, woa etj aule no mie tratje.</verse>
        <verse osisID='John.12.33'>(Oba dit säd hee, omm auntodiede, waut ver een Doot hee stoawe sull).</verse>
        <verse osisID='John.12.34'>Daut Voltj auntwuad am: Wie ha ütem Jesatz jeheat, daut de Tjristus blift enn Eewijchtjeit, en woo sajchst dü, daut de Menschesän mott oppjehowe woare? Wäa es disa, de Menschesän?</verse>
        <verse osisID='John.12.35'>Donn säd Jesus too ahn: Noch eene tjliene Tiet es daut Lijcht bie jünt, waundelt, solang jie daut Lijcht ha, omm daut de Diestaness jünt nijch äwafelt. En wäa enne Diestaness jeit, weet nijch, wuahan hee jeit.</verse>
        <verse osisID='John.12.36'>Soo lang jie daut Lijcht ha, jleewt aun daut Lijcht, omm daut jie Säns vom Lijcht woare. Dit säd Jesus en jintj wajch en vestuak sich ver ahn.</verse>
        <verse osisID='John.12.37'>Oba zwoa hee soo väl Teatjens ver ahn jedohne haud, jleewde see nijch aun am,</verse>
        <verse osisID='John.12.38'>doamet däm Profeet Jesaja sien Wuat erfellt wort, daut hee jesajcht haud: „Harr, wea haft onse Vetjindjung jejleewt, en wäm word däm Harr sien Oarm jeopenboat?“ {Jes.53,1}</verse>
        <verse osisID='John.12.39'>Doaromm kunne see nijch jleewe, wiel Jesaja wada jesajcht haud:</verse>
        <verse osisID='John.12.40'>„Hee haft äare Uage blint en äa Hoat hoat jemoakt, omm daut see nijch seene met de Uage en vestohne met däm Hoat en sich betjeare, en etj ahn heel <note>jesunt moak</note> “. {Jes.6.10}</verse>
        <verse osisID='John.12.41'>Dit säd Jesaja, wiel hee siene Harlijchtjeit sach en von am räd.</verse>
        <verse osisID='John.12.42'>Oba dan noch jleewde väle von de Bowaschte aun am; oba wäajen de Farisäa betjannde see am nijch, omm daut see nijch wudde üte Sienagoge ütjeschlohte;</verse>
        <verse osisID='John.12.43'>dan see leewde de Ea bie Mensche mea aus de Ea bie Gott.</verse>
        <verse osisID='John.12.44'>Oba Jesus roopt en säd: Wäa aun mie jleeft, jleeft nijch aun mie, oba aun däm, dee mie jeschetjt haft;</verse>
        <verse osisID='John.12.45'>en wea mie sitt, sitt däm, dee mie jeschetjt haft.</verse>
        <verse osisID='John.12.46'>Etj sie aus Lijcht enne Welt jekohme, omm daut jieda, dee aun mie jleeft, nijch emm Diestren blift;</verse>
        <verse osisID='John.12.47'>en wäaemma miene Wead heat en nijch bewoat <note>doano deit</note> , soo rejcht etj am nijch, dan etj sie nijch jekohme, omm daut etj de Welt rejcht, oba doamet etj de Welt rad.</verse>
        <verse osisID='John.12.48'>Wäa mie vestat <note>veschmit</note> en miene Wead nijch aunnämt, haft däm, de am rejchte woat; daut Wuat, daut etj jerät ha, daut woat am rejchte aum latsen Dach.</verse>
        <verse osisID='John.12.49'>Dan etj ha nijch üt mie selfst jerät, oba de Voda, dee mie jeschetjt haft, dee haft mie een Jeboot jejäft, waut etj saje en räde sull;</verse>
        <verse osisID='John.12.50'>en etj weet, daut sien Jeboot eewijet Läwe es. Waut etj uck räd, räd etj soo, aus mie de Voda jesajcht haft.</verse>
      </chapter>
      <chapter osisID='John.13'>
        <verse osisID='John.13.1'>Verdäm Passafast oba, aus Jesus wisst, daut siene Stund jekohme wea, daut hee üt dise Welt nom Voda hangohne sull, doa hee de Sienje, dee enne Welt wäare, jeleeft haud, soo haud hee ahn leef bott aum Enj.</verse>
        <verse osisID='John.13.2'>En biem Owentkost äte, aus de Diewel aul däm Judas, Siemoon sien Sän, däm Iescharijot, daut emm Hoat jelajcht haud, daut hee am verode sull,</verse>
        <verse osisID='John.13.3'>steit [Jesus], weetend, daut de Voda am aules enne Henj jejäft haud, en daut hee von Gott ütjegohne wea en no Gott hanjeit,</verse>
        <verse osisID='John.13.4'>hee steit vom Owentkost opp en läd siene Bowatjleeda auf; en hee nauhm een Liendüak en bunk sich daut omm.</verse>
        <verse osisID='John.13.5'>Donn goot hee Wota enne Wauschkomm en funk aun, de Jinja äare Feet too wausche en met däm Liendüak auftodreaje, met daut hee ommjebunge wea.</verse>
        <verse osisID='John.13.6'>Hee tjeem no Siemoon Peeta; en dee säd too am: Harr, dü wauschst miene Feet?</verse>
        <verse osisID='John.13.7'>Jesus auntwuad en säd too am: Waut etj doo, weetst dü nu nijch, dü woascht daut oba nohäa vestohne.</verse>
        <verse osisID='John.13.8'>Peeta sajcht too am: Niemols mea saust dü mie de Feet wausche! Jesus auntwuad am: Wann etj die nijch wausch, hast dü tjeen Deel met mie.</verse>
        <verse osisID='John.13.9'>Siemoon Peeta säd too am: Harr, nijch blooss miene Feet, oba uck de Henj en daut Haupt <note>Kopp</note> .</verse>
        <verse osisID='John.13.10'>Jesus säd too am: Wäa jebode es, bruckt sich nijch wausche, buta de Feet, sonda es gauns rein; en jie send rein, oba nijch aula.</verse>
        <verse osisID='John.13.11'>Hee tjannd däm, dee am verode wudd; doaromm säd hee: Jie send nijch aula rein.</verse>
        <verse osisID='John.13.12'>Aus hee äare Feet jewosche haud en siene Bowatjleeda jenohme haud, läd <note>saut</note> hee sich wada aum Desch en säd too ahn: Weet jie, waut etj jünt jedohne ha?</verse>
        <verse osisID='John.13.13'>Jie nane mie Meista en Leahre, en jie saje rajcht, dan daut sie etj.</verse>
        <verse osisID='John.13.14'>Wann etj nu, de Harr en de Meista, jüne Feet jewosche ha, soo send uck jie schuldijch, eenaunda de Feet too wausche.</verse>
        <verse osisID='John.13.15'>Dan etj ha jünt een Biespell jejäft, omm daut, soo aus etj jünt jedohne ha, uck jie doone.</verse>
        <verse osisID='John.13.16'>Woahrhauft, woahrhauft, saj etj jünt: Een Tjnajcht es nijch jrata aus sien Harr, uck een Jeschetjta nijch jrata, aus dee am jeschetjt haft.</verse>
        <verse osisID='John.13.17'>Wann jie dit weete, seelijch se jie, wann jie daut doone.</verse>
        <verse osisID='John.13.18'>Etj räd nijch von jünt aula, etj weet wäm etj ütjewält ha; oba omm daut de Schreft erfellt woat: „Dee met mie daut Broot at, haft siene Feet jäajen mie oppjehowe“. {Ps.41.10}</verse>
        <verse osisID='John.13.19'>Von nu aun saj etj daut jünt, eea daut passeat, omm daut jie, wann daut passeat, jleewe, daut etj et sie.</verse>
        <verse osisID='John.13.20'>Woahrhauft, woahrhauft, saj etj jünt: Wea oppnehmt, wämemma etj schetje woa, nehmt mie opp; wäa oba mie oppnehmt, nehmt däm opp, dee mie jeschetjt haft.</verse>
        <verse osisID='John.13.21'>Aus Jesus dit jesajcht haud, wea hee emm Jeist oppjeräajcht en zeijd en säd: Woahrhauft, woahrhauft, saj etj jünt: Eena von jünt woat mie verode.</verse>
        <verse osisID='John.13.22'>Donn tjitjte de Jinja eena däm aundre aun, rotlooss, von wäm hee räd.</verse>
        <verse osisID='John.13.23'>Oba eena von siene Jinja, däm Jesus leef haud, lach aum Desch aun Jesus siene Brost.</verse>
        <verse osisID='John.13.24'>Disem jeef Siemoon Peeta een Teatjen, doamet hee froage sull, wäa daut es, von wäm hee räd.</verse>
        <verse osisID='John.13.25'>Jana oba, länd sich aun Jesus siene Brost, säd too am: Harr, wea es daut?</verse>
        <verse osisID='John.13.26'>Jesus auntwuad: Jana esset, däm etj een Biet, wann etj daut ennjedukt ha, jäwe woa. En aus hee daut Biet ennjedukt haud, jeef hee daut däm Judas, Siemoon sienen Sän, däm Iescharijot.</verse>
        <verse osisID='John.13.27'>En no disem Biet fuu de Soton en am. Donn sajcht Jesus too am: Waut dü deist, doo schwind.</verse>
        <verse osisID='John.13.28'>Oba tjeena von dee aum Desch lage vestunde, wuaromm hee am daut säd.</verse>
        <verse osisID='John.13.29'>Eenje dochte, wiel Judas de Jeldkauss haud, daut Jesus too am säd: Tjeep, waut wie fe daut Fast brucke, oda daut hee de Oame waut jäwe sull.</verse>
        <verse osisID='John.13.30'>Aus jana daut Biet jenohme haud, jintj hee fuats rüt. Daut wea oba Nacht.</verse>
        <verse osisID='John.13.31'>Aus hee rüt jegohne wea, säd Jesus: Nu es de Menschesän veharlijcht, en Gott es en am veharlijcht.</verse>
        <verse osisID='John.13.32'>Wann Gott veharlijcht es en am, soo woat uck Gott am veharlijche enn sich selfst, en sooboolt woat hee am veharlijche.</verse>
        <verse osisID='John.13.33'>Tjinja, noch ne korte Tiet sie etj bie jünt; jie woare mie seatje, en soo aus etj too de Jude säd: Wua etj hangoh, tje jie nijch hankohme, soo saj etj nu uck too jünt.</verse>
        <verse osisID='John.13.34'>Een niejet Jeboot jäw etj jünt, daut jie jünt unjaenaunda leewe, omm daut, soo aus etj jünt leef ha, uck jie enaunda Leef habe.</verse>
        <verse osisID='John.13.35'>Doaraun woare aule ertjane, daut jie miene Jinja send, wann jie jünt unjaenaunda Leef ha.</verse>
        <verse osisID='John.13.36'>Siemoon Peeta sajcht too am: Harr, woa jeist dü han? Jesus auntwuad am: Wua etj hangoh, kaunst dü mie nu nijch folje; dü woascht mie oba nohäa folje.</verse>
        <verse osisID='John.13.37'>Peeta sajcht too am: Harr, wuaromm kaun etj die nü nijch folje? Mien Läwe well etj fe die lohte <note>hanjäwe</note> .</verse>
        <verse osisID='John.13.38'>Jesus auntwuad: Dien Läwe west dü fe mie lohte? Woahrhauft, woahrhauft, saj etj die, de Hohn woat nijch tjreie, bott dü die dreemol von mie aufjesajcht hast.</verse>
      </chapter>
      <chapter osisID='John.14'>
        <verse osisID='John.14.1'>Jun Hoat saul nijch änjstlijch woare. Jleeft aun Gott, jleeft uck aun mie.</verse>
        <verse osisID='John.14.2'>Enn mienem Voda sien Hüs send väl Wohninje; wannet nijch soo wea, haud etj jünt daut jesajcht; dan etj goh han, jünt eene Städ reed too moake.</verse>
        <verse osisID='John.14.3'>En wann etj han goh en jünt eene Städ reed moak, soo kohm etj wada en woa jünt no mie nehme, omm daut wua etj sie, uck jie send.</verse>
        <verse osisID='John.14.4'>En wua han etj goh, weet jie, en dän Wajch tjann jie.</verse>
        <verse osisID='John.14.5'>Toomas säd too am: Harr, wie weete nijch, wua dü han jeist, en woo tje#(n) wie dän Wajch weete?</verse>
        <verse osisID='John.14.6'>Jesus sajcht too am: Etj sie de Wajch en de Woahrheit en daut Läwe. Tjeena tjeemt nom Voda, aus blooss derjch mie.</verse>
        <verse osisID='John.14.7'>Wann jie mie jetjannt haude, soo wudd jie uck mienem Voda jetjannt ha; en von nu aun tjann jie am en ha am jeseehne.</verse>
        <verse osisID='John.14.8'>Filip sajcht too am: Harr, wies ons däm Voda, en daut rätjt ons too.</verse>
        <verse osisID='John.14.9'>Jesus säd too am: Soo lange Tiet sie etj bie jünt, en dü hast mie nijch ertjant, Filip? Wäa mie jeseehne haft, haft däm Voda jeseehne, en woo sajchst dü: Wies ons däm Voda?</verse>
        <verse osisID='John.14.10'>Jleefst dü nijch, daut etj emm Voda sie en de Voda enn mie es? De Wead, dee etj too jünt räd, räd etj nijch üt mie selfst; oba de Voda, dee enn mie wont <note>blift</note> , hee deit siene Woatje.</verse>
        <verse osisID='John.14.11'>Jleewt mie, daut etj emm Voda sie en de Voda enn mie es, wann oba nijch, soo jleewt omm selfst de Woatje haulwe.</verse>
        <verse osisID='John.14.12'>Woahrhauft, woahrhauft, saj etj jünt: Wäa aun mie jleewt, dee woat uck de Woatje doone, dee etj doo, en woat jratre aus dise doone, wiel etj nom Voda goh.</verse>
        <verse osisID='John.14.13'>En wautemma jie bedde woare enn mienem Nome, daut woa etj doone, omm daut de Voda veharlijcht woat enn däm Sän.</verse>
        <verse osisID='John.14.14'>Wann jie irjendwaut bedde woare enn mienem Nome, soo woa etj daut doone.</verse>
        <verse osisID='John.14.15'>Wann jie mie leef ha, dan hoolt miene Jeboote;</verse>
        <verse osisID='John.14.16'>en etj woa däm Voda bedde, en hee woat jünt eenen aundren Sachwaulta <note>Treesta</note> jäwe, daut hee enn Eewijchtjeit bie jünt es,</verse>
        <verse osisID='John.14.17'>däm Jeist de Woahrheit, däm de Welt nijch tjriee kaun, wiel dee am nijch sitt uck nijch tjannt. Oba jie tjanne am, dan hee blift bie jünt en woat en jünt senne.</verse>
        <verse osisID='John.14.18'>Etj woa jünt nijch aus Weise lohte, etj kohm no jünt.</verse>
        <verse osisID='John.14.19'>Noch eene korte Tiet, en de Welt sitt mie nijch mea; oba jie seene mie: Wiel etj läw, woa uck jie läwe.</verse>
        <verse osisID='John.14.20'>Aun janem Dach woa jie ertjane, daut etj enn mienem Voda sie, en jie enn mie en etj enn jünt.</verse>
        <verse osisID='John.14.21'>Wäa miene Jeboote haft en dee helt, dee esset, dee mie leef haft; oba wäa mie leef haft, woat von mienem Voda jeleeft woare; en etj woa am leef ha en mie selfst am openboa moake.</verse>
        <verse osisID='John.14.22'>Judas, nijch de Iescharijot, sajcht too am: Harr, woo esset, daut dü die ons west openboa moake, en nijch de Welt?</verse>
        <verse osisID='John.14.23'>Jesus auntwuad en säd too am: Wann irjentwäa mie leef haft, soo woat hee miene Wead hoole <note>oda bewoare</note> , en mien Voda woat am leef habe, en wie woare no am kohme en eene Wohninj bie am moake.</verse>
        <verse osisID='John.14.24'>Wäa mie nijch leef haft, helt miene Wead nijch, en daut Wuat, daut jie heare, es nijch mient, oba däm Voda sient, dee mie jeschetjt haft.</verse>
        <verse osisID='John.14.25'>Dit ha etj too jünt jesajcht, wiel etj noch bie jünt sie.</verse>
        <verse osisID='John.14.26'>Oba de Sachvewaulta, de Heilja Jeist, däm de Voda schetje woat enn mienem Nome, dee <note>jana</note> woat jünt aules leahre en jünt aun aules dentje halpe, waut etj jünt jesajcht ha.</verse>
        <verse osisID='John.14.27'>Fräd loht etj jünt, mienen Fräd jäw etj jünt; nijch soo aus de Welt jeeft, jäw etj jünt. Jün Hoat woat nijch änjstlijch <note>beonnrühijcht</note> , en vezoagt <note>Angst ha</note> nijch.</verse>
        <verse osisID='John.14.28'>Jie ha jeheat, daut etj too jünt säd: Etj goh han, en etj kohm no jünt. Wann jie mie leef haude, soo wudd jie jünt freie, daut etj nom Voda goh, dan de Voda es jrata aus etj.</verse>
        <verse osisID='John.14.29'>En nu ha etj jünt daut jesajcht, eea daut passeat, omm daut, wannet passeat, jie jleewe.</verse>
        <verse osisID='John.14.30'>Etj woa nijch mea väl met jünt räde, dan de Weltharscha tjeemt en haft nuscht aun mie;</verse>
        <verse osisID='John.14.31'>oba omm daut de Welt ertjant, daut etj däm Voda leef hab en soo doo, aus mie de Voda jeboote haft. Stoht opp, en loht ons von hia wajch gohne.</verse>
      </chapter>
      <chapter osisID='John.15'>
        <verse osisID='John.15.1'>Etj sie de rejchtja <note>de Woahre</note> Wienstok, en mien Voda es de Wienbüa.</verse>
        <verse osisID='John.15.2'>Jiedre Rank aun <note>enn</note> mie, dee nijch Frucht brinjt, dee nehmt hee wajch; en jiedre, de Frucht brinjt, dee reinijcht hee, omm daut dee mea Frucht brinjt.</verse>
        <verse osisID='John.15.3'>Jie send aul rein wäajen <note>derjch</note> daut Wuat, daut etj too jünt jerät ha.</verse>
        <verse osisID='John.15.4'>Blieft enn mie, en etj enn jünt. soo aus ne Rank nijch üt sich selfst Frucht brinje kaun, wann dee nijch aum Wienstok blift, aulsoo uck jie nijch, wann jie nijch enn mie bliewe.</verse>
        <verse osisID='John.15.5'>Etj sie de Wienstok, jie send de Ranke. Wäa enn mie blift en etj enn am, disa brinjt väl Frucht, dan ohne mie tjä jie nuscht doone.</verse>
        <verse osisID='John.15.6'>Wann wäa nijch enn mie blift, soo woat hee rüt jeschmäte aus ne Rank en vedräjcht; en dee saumelt maun toop en schmit dee emm Fia, en see vebrenne.</verse>
        <verse osisID='John.15.7'>Wann jie enn mie bliewe en miene Wead enn jünt bliewe, soo woa jie bedde, waut jie welle, en daut woat jünt jejäft woare.</verse>
        <verse osisID='John.15.8'>Doaderjch woat mien Voda veharlijcht, daut jie väl Frucht brinje, en jie woare miene Jinja woare.</verse>
        <verse osisID='John.15.9'>Soo aus de Voda mie leeft haft, ha uck etj jünt jeleeft; blieft enn miene Leew.</verse>
        <verse osisID='John.15.10'>Wann jie miene Jeboote hoole, soo woa jie enn miene Leew bliewe, jrodsoo aus etj mienem Voda siene Jeboote jehole ha en enn siene Leew bliew.</verse>
        <verse osisID='John.15.11'>Dit ha etj too jünt jesajcht, omm daut miene Freid enn jünt es en jüne Freid vollkome woat.</verse>
        <verse osisID='John.15.12'>Dit es mien Jeboot, daut jie eenaunda Leef habe, soo aus etj jünt jeleeft ha.</verse>
        <verse osisID='John.15.13'>Jratre Leef haft tjeena, aus diese, daut hee sien Läwe hanjeft <note>lat</note> fe siene Frind.</verse>
        <verse osisID='John.15.14'>Jie send miene Frind, wann jie doone, wautemma etj jünt befäl.</verse>
        <verse osisID='John.15.15'>Etj nan jünt nijch mea Tjnajchte, wiel de Tjnajcht weet nijch, waut sien Harr deit; oba etj ha jünt Frind jenant, wiel etj aules, waut etj von mienem Voda jeheat, ha etj jünt kund <note>toweete</note> jedohne.</verse>
        <verse osisID='John.15.16'>Jie ha mie nijch ütjewält, oba etj ha jünt ütjewält en jünt bestemmt <note>jesat</note> , omm daut jie hangohne en Frucht brinje, en jüne Frucht blieft, omm daut, wautemma jie däm Voda bedde woare enn mienem Nome, woat hee jünt jäwe.</verse>
        <verse osisID='John.15.17'>Dit befäl etj jünt; daut jie jünt unjaenaunda leef habe.</verse>
        <verse osisID='John.15.18'>Wann de Welt jünt hausst, soo weet, daut see mie ver jünt <note>eea</note> jehausst haft.</verse>
        <verse osisID='John.15.19'>Wann jie vonne Welt weare, wudd de Welt daut eajne leef ha; oba wiel jie nijch vonne Welt send, oba etj jünt üte Welt ütjewält ha, doaromm hausst jünt de Welt.</verse>
        <verse osisID='John.15.20'>Dentjt aun daut Wuat, daut etj jünt jesajcht ha: Een Tjnajcht es nijch jrata aus sien Harr. Wann see mie vefoljt ha, woare see uck jünt vefolje; wann see mien Wuat jehole ha, woare see uck jünt hoole.</verse>
        <verse osisID='John.15.21'>Oba dit aules woare see jünt doone <note>aundoone</note> wäajen mienem Nome, wiel see däm nijch tjanne, dee mie jeschetjt haft.</verse>
        <verse osisID='John.15.22'>Wann etj nijch jekohme wea en too ahn jerät haud, soo haude see tjeine Sind; oba nu ha see tjeene Üträd fe äare Sind.</verse>
        <verse osisID='John.15.23'>Wäa mie hausst, hausst uck mien Voda.</verse>
        <verse osisID='John.15.24'>Wann etj unja ahn nijch de Woatje jedohne haud, dee tjeen aundra jedohne haft, dan haude see tjeine Sinde; nu oba ha see jeseehne en hausse mie aus uck mien Voda.</verse>
        <verse osisID='John.15.25'>Oba omm dautet Wuat erfellt woat, daut enn äarem Jesatz jeschräwe steit: „See hausste mie ohne Uasoak“. {Ps.69,5}</verse>
        <verse osisID='John.15.26'>Wann oba de Sachvewaulta <note>Treesta</note> jekohme es, däm etj jünt vom Voda schetje woa, däm Jeist de Woahrheit, dee vom Voda tjeemt, soo woat hee von mie zeije.</verse>
        <verse osisID='John.15.27'>Oba uck jie woare zeije, wiel jie von Aunfank aun bie mie send.</verse>
      </chapter>
      <chapter osisID='John.16'>
        <verse osisID='John.16.1'>Dit ha etj too jünt jesajcht, omm daut jie jünt nijch oajre <note>steete</note> selle.</verse>
        <verse osisID='John.16.2'>Dee woare jünt üte Sienagog ütschlüte; oba doa tjeemt de Stund, woa jiedra, dee jünt ommbrinjt, woat dentje <note>meene</note> , Gott eenen Deenst <note>Opfadeenst, Gottesdeenst</note> too brinje.</verse>
        <verse osisID='John.16.3'>En daut woare see doone, wiel see däm Voda uck mie nijch ertjant ha.</verse>
        <verse osisID='John.16.4'>Oba dit ha etj too jünt jesajcht, omm daut, wann de Stund jekohme es, jie doaraun jedentje, daut etj jünt daut jesajcht ha. Oba dit ha etj jünt aum Aunfank nijch jesajcht, wiel etj bie jünt wea.</verse>
        <verse osisID='John.16.5'>Nu oba goh etj han no däm, dee mie jeschetjt haft, en tjeena von jünt fracht mie: Wua jeist dü han?</verse>
        <verse osisID='John.16.6'>Oba wiel etj dit too jünt jesajcht ha, es jun Hoat trüarijch.</verse>
        <verse osisID='John.16.7'>Oba etj saj jünt de Woahrheit: Daut es goot fe jünt, daut etj wajch goh, dan wann etj nijch wajch goh, woat de Sachvewaulta <note>Treesta</note> nijch no jünt kohme; oba wann etj hangoh, woa etj am no jünt schetje.</verse>
        <verse osisID='John.16.8'>En wann hee jekohme es, woat hee de Welt äwafeare vonne Sind en von Jerajchtijchtjeit en vom Jerejcht.</verse>
        <verse osisID='John.16.9'>Vonne Sind, wiel see nijch aun mie jleewe;</verse>
        <verse osisID='John.16.10'>von Jerajchtijchtjeit oba, wiel etj no mienem Voda goh, en jie mie nijch mea seene;</verse>
        <verse osisID='John.16.11'>vom Jerejcht oba, wiel de Welt Harscha jerejcht es.</verse>
        <verse osisID='John.16.12'>Noch väl ha etj jünt too saje, oba jie tjenne daut nu nijch <note>ve</note> droage.</verse>
        <verse osisID='John.16.13'>Oba wann jana, de Jeist de Woahrheit, jekohme es, woat hee jünt enne gaunse Woahrheit leide <note>feahre</note> ; dan hee woat nijch üt sich selfst räde, oba aules waut hee heare woat, woat hee räde, en daut Kohmende woat hee jünt bekaunt moake.</verse>
        <verse osisID='John.16.14'>Hee woat mie veharlijche, dan von däm Mienje woat hee näme en jünt bekaunt moake.</verse>
        <verse osisID='John.16.15'>Aules, waut de Voda haft, es mient; doaromm säd etj, daut hee von däm Mienjen nehmt en jünt daut bekaunt moake woat.</verse>
        <verse osisID='John.16.16'>Noch ne korte Tiet, en jie seene mie nijch, en wada omm eene korte Tiet, en jie woare mie seene [wiel etj nom Voda goh].</verse>
        <verse osisID='John.16.17'>Donn säde eenje von siene Jinja toeenaunda: Waut es dit, daut hee too ons sajcht: Noch ne korte Tiet, en jie seene mie nijch, en wada omm ne korte Tiet, en jie woare mie seene, en: Wiel etj nom Voda hangoh?</verse>
        <verse osisID='John.16.18'>Doa säde see: Waut es dit fe eene korte Tiet, von de hee räd? Wie weete nijch, waut hee sajcht.</verse>
        <verse osisID='John.16.19'>Doa moatjt Jesus, daut see am froage wulle, en säd too ahn: Räd jie unjaenaunda doaäwa, daut etj säd: Noch ne korte Tiet, en jie seene mie nijch, en wada omm ne korte Tiet, en jie woare mie seene?</verse>
        <verse osisID='John.16.20'>Woahrhauft, woahrhauft, etj saj jünt, jie woare hiele en jaumareare, oba de Welt woat sich freie; jie woare trüarijch senne, oba jüne Trüarijchtjeit woat too Freid woare.</verse>
        <verse osisID='John.16.21'>Ne Frü wann see een Tjint too Welt brinjt, haft Trüarijchtjeit <note>Jeburtswee</note> , wiel äare Stund jekohme es; oba wann see daut Tjint jebuare haft, dentjt see nijch mea aun de Weedoag, wäajen de Freid, daut een Mensch enne Welt jebuare es.</verse>
        <verse osisID='John.16.22'>Uck jie ha nu Trüarijchtjeit; oba etj woa jünt wada seene, en jun Hoat woat sich freie, en jüne Freid nehmt jünt tjeena wajch.</verse>
        <verse osisID='John.16.23'>En aun janem Dach woa jie mie nuscht froage. Woahrhauft, woahrhauft, etj saj jünt: Wautemma jie däm Voda bedde woare enn mienem Nome, woat hee jünt jäwe.</verse>
        <verse osisID='John.16.24'>Bett nü ha jie nuscht enn mienem Nome jebedd. Bedd, en jie woare tjriee, omm daut jüne Freid vollkome es.</verse>
        <verse osisID='John.16.25'>Dit hab etj enn Jlitjnise too jünt jeräd, doa tjeemt de Stund, doa etj nijch mea enn Jlitjnise too jünt räde, oba jünt frie erüt, vom Voda, vetjindje woa.</verse>
        <verse osisID='John.16.26'>Aun janem Dach woa jie enn mienem Nome bedde, en etj saj jünt nijch, daut etj däm Voda fe jünt bedde woa;</verse>
        <verse osisID='John.16.27'>dan de Voda selfst haft jünt leef, wiel jie mie jeleeft en jejleewt ha, daut etj von Gott ütjegohne sie.</verse>
        <verse osisID='John.16.28'>Etj sie vom <note>ütem</note> Voda ütjegohne en sie enne Welt jekohme; etj veloht wada de Welt en goh nom Voda.</verse>
        <verse osisID='John.16.29'>Siene Jinja säde too am: Tjitj, nu rädst dü frie erüt, en nijch enn Jlitjnise;</verse>
        <verse osisID='John.16.30'>nu weet wie, daut dü aules weetst en hastet nijch needijch, daut die wea frajcht; doawäajen jleew wie, daut dü vom Gott ütjegohne best.</verse>
        <verse osisID='John.16.31'>Jesus auntwuad ahn: Jleew jie nu?</verse>
        <verse osisID='John.16.32'>Tjitj, doa tjeemt de <note>eene</note> Stund, en es jekohme <note>aul hia</note> , daut jie vestreit woare, en jiedra enn daut Sienje, en mie auleen lohte woare; en etj sie nijch auleen, dan de Voda es bie mie.</verse>
        <verse osisID='John.16.33'>Dit ha etj too jünt jerät, doamet jie enn mie Fräd ha. Enne Welt ha jie Bedrenjnis <note>Noot</note> : oba siet jetroost, etj ha dise Welt jewonne <note>äwawunde</note> .</verse>
      </chapter>
      <chapter osisID='John.17'>
        <verse osisID='John.17.1'>Dit räd Jesus en hoow siene Uage opp nom Himmel en säd: Voda, de Stund es jekohme; veharlijch dienen Sän, omm daut dien Sän die veharlijcht.</verse>
        <verse osisID='John.17.2'>Soo aus dü am Vollmacht jejäft hast äwa aulet Fleesch, omm daut hee aulem, dee dü am jejäft hast, eewijet Läwe jäft.</verse>
        <verse osisID='John.17.3'>Oba dit es daut eewije Läwe, daut see die, dän oleen woaren Gott, en däm dü jeschetjt hast, Jesus Tjristus ertjane.</verse>
        <verse osisID='John.17.4'>Etj ha die oppe Ead veharlijcht; daut Woatj ha etj verejcht, daut dü mie jejäft hast, daut etj et doone sull.</verse>
        <verse osisID='John.17.5'>En nu veharlijche dü, Voda, mie bie die selfst met de Harlijchtjeit, dee etj bie die haud, eea de Welt wea.</verse>
        <verse osisID='John.17.6'>Etj ha dien Nome jeopenboat de Mensche, dee dü mie üte Welt jeefst. Dee weare diene, en mie hast dü dee jejäft, en see ha dien Wuat jehole <note>bewoat</note> .</verse>
        <verse osisID='John.17.7'>Nu ha see ertjant, daut aules, waut dü mie jejäft hast, von die es <note>tjemmt</note> ;</verse>
        <verse osisID='John.17.8'>dan de Wead, dee dü mie jejäft hast, hab etj ahn jejäft, en see ha dee aunjenohme en woahrhauft ertjant, daut etj von die ütjegohne sie, en ha jejleewt, daut dü mie jeschetjt hast.</verse>
        <verse osisID='John.17.9'>Etj bedd fe ahn; etj bäd nijch fe de Welt, oba fe dee, dee dü mie jejäft hast, dan see send diene.</verse>
        <verse osisID='John.17.10'>(en aules, waut mient es, es dient, en waut dient es, es mient) en etj sie enn ahn veharlijcht.</verse>
        <verse osisID='John.17.11'>En etj sie nijch mea enne Welt, en dise send enne Welt, en etj kohm no die. Heilja Voda! Bewoa dee enn dienem Nome, dee dü mie jejäft hast, omm daut see eent send, soo aus wie <note>eent send</note> .</verse>
        <verse osisID='John.17.12'>Aus etj bie ahn wea, bewoad etj ahn enn dienem Nome, dee dü mie jejäft hast; en etj ha dee bewoad <note>sejchaheit jeschentjt</note> , en tjeina von ahn es veloare, buta de Sän de Vedoawniss, omm daut de Schreft erfellt woat.</verse>
        <verse osisID='John.17.13'>Oba nu kohm etj no die; en dit räd etj enne Welt, omm daut see miene Freid vollkome enn sich habe.</verse>
        <verse osisID='John.17.14'>Etj ha ahn dien Wuat jejäft, en de Welt haft ahn jehausst, wiel see nijch vonne Welt send, soo aus uck etj nijch vonne Welt sie.</verse>
        <verse osisID='John.17.15'>Etj bedd nijch, daut dü ahn üte Welt wajchnehmst, oba daut dü ahn bewoascht von däm Beesen.</verse>
        <verse osisID='John.17.16'>See send nijch vonne Welt, soo aus uck etj nijch vonne Welt sie.</verse>
        <verse osisID='John.17.17'>Heilje ahn enne Woahrheit; dien Wuat es Woahrheit.</verse>
        <verse osisID='John.17.18'>soo aus dü mie enne Welt jeschetjt hast, soo ha uck etj ahn enne Welt jeschetjt;</verse>
        <verse osisID='John.17.19'>en etj heilij mie selfst fe ahn, omm daut uck see Jeheilijchte send enne <note>derjch</note> Woahrheit.</verse>
        <verse osisID='John.17.20'>Oba etj bedd nijch auleen fe dise, oba uck fe dee, dee doa derjch äa Wuat aun mie jleewe;</verse>
        <verse osisID='John.17.21'>omm daut see aula eent send, soo aus dü, Voda, enn mie en etj enn die, omm daut uck see enn ons eent send, doamet de Welt jleewt, daut dü mie jeschetjt hast.</verse>
        <verse osisID='John.17.22'>En de Harlijchtjeit, dee dü mie jejäft hast, ha etj ahn jejäft, omm daut see eent send, soo aus wie eent send;</verse>
        <verse osisID='John.17.23'>etj enn ahn en dü enn mie, omm daut see enn eent vollstendijch <note>vollkohme</note> send, en daut de Welt ertjant, daut dü mie jeschetjt en ahn leef hast, soo aus dü mie leef hast.</verse>
        <verse osisID='John.17.24'>Voda, etj well, daut dee, dee dü mie jejäft hast, uck bie mie send, woa etj sie, doamet see miene Harlijchtjeit seene, dee dü mie jejäft hast, dan dü hast mie jeleeft eea de Welt Grunt jelajcht wea.</verse>
        <verse osisID='John.17.25'>Jerajchta Voda! De Welt haft die nijch ertjant; oba etj ha die ertjant, en diese ha ertjant, daut dü mie jeschetjt hast.</verse>
        <verse osisID='John.17.26'>En etj ha ahn met dienen Nome bekaunt jemoakt, en woa am bekaunt moake, omm daut de Leew, met dee dü mie jeleeft hast, enn ahn es en etj enn ahn.</verse>
      </chapter>
      <chapter osisID='John.18'>
        <verse osisID='John.18.1'>Aus Jesus dit jesajcht haud, jintj hee met siene Jinja rüt äwa däm Bach Tjiedroon, woa een Goade wea, enn däm hee en siene Jinja enenn jinje.</verse>
        <verse osisID='John.18.2'>Oba uck Judas, dee am verod, wisst de Städ, wiel Jesus sich doa foaken met siene Jinja vesaumld.</verse>
        <verse osisID='John.18.3'>Aus Judas daut Schoowa <note>Soldote en Tempelwajchta</note> en vonne Hüagepriesta en Farisäa Deena jetjräaje haud, tjeemt hee doa han met Latoarns en Fachel en Jewäare.</verse>
        <verse osisID='John.18.4'>Oba Jesus, dee aules wisst, waut äwa am kohme wudd <note>sull</note> , jintj rüt <note>an entjäjen</note> en säd too ahn: Wäm seatj jie?</verse>
        <verse osisID='John.18.5'>See auntwuade am: Jesus, dän Natsareena. Jesus säd too ahn: Etj sie et! Oba uck Judas, dee am verod, stund bie ahn.</verse>
        <verse osisID='John.18.6'>Aus hee too ahn säd: Etj sie et, trocke see sich tridj en volle oppe Ead.</verse>
        <verse osisID='John.18.7'>Donn fruag hee ahn noch emol: Wäm seatj jie? Oba see säde: Jesus, dän Natsareena.</verse>
        <verse osisID='John.18.8'>Jesus auntwuad: Etj ha jünt jesajcht, daut etj et sie; wann jie mie sätje, soo loht dise gohne;</verse>
        <verse osisID='John.18.9'>omm dautet Wuat erfellt wort, daut hee säd: Von dee, dee dü mie jejäft hast, ha etj tjeenem veloare.</verse>
        <verse osisID='John.18.10'>Siemoon Peeta oba, dee een Schweat haud, trock et rüt en schluag dän Hüagepriesta sien Tjnajcht en heiwd am daut rajchte Uah auf. Däm Tjnajcht sien Nome wea Malchus.</verse>
        <verse osisID='John.18.11'>Donn säd Jesus too Peeta: Stäatj daut Schweat enne Schajcht. Dän Drunk, däm mie mien Voda jejäft haft, sull etj dän nijch drintje?</verse>
        <verse osisID='John.18.12'>Daut Schoowa en de Bowaschta en de Jude äare Deena nauhme Jesus en bunge am;</verse>
        <verse osisID='John.18.13'>en leide am eascht no Anas, dan hee wea Kaifas sien Schwiavoda, dee daut Joa Huagapriesta wea.</verse>
        <verse osisID='John.18.14'>Daut wea Kaifas, dee de Juda däm Rot jäw, dautet bäta wea, daut een Mensch fe daut Voltj stoawe sull.</verse>
        <verse osisID='John.18.15'>Oba Siemoon Peeta foljde Jesus en de aundre Jinja. Diss Jinja wea däm Huagapriesta bekaunt en jintj met Jesus enenn emm Huagepriesta sien Hoff.</verse>
        <verse osisID='John.18.16'>Oba Peeta stund bute aune Däa. Donn jintj de aundra Jinja, dee däm Huagapriesta bekaunt wea, rüt en räd met de Däawajchtarin en brocht Peeta enenn.</verse>
        <verse osisID='John.18.17'>Donn säd de Deenarin, de Däawajchtarin, too Peeta: Best dü nijch uck eena von disem Mensch siene Jinja? Hee säd: Etj sie et nijch.</verse>
        <verse osisID='John.18.18'>Oba doa stunde de Tjnajchts en de Deena, dee een Kolefia jemoakt haude, wielet kolt wea, en woamde sich; oba Peeta stund uck bie ahn en woamd sich.</verse>
        <verse osisID='John.18.19'>De Huagapriesta fruach Jesus no <note>äwa</note> siene Jinja, en no <note>äwa</note> siene Leah.</verse>
        <verse osisID='John.18.20'>Jesus auntwuad am: Etj ha openboa too de Welt jerät; etj ha emma enne Sienagoge en emm Tempel jeleat, wua aule Jude toopkohme, en emm Jeheemen ha etj nuscht jerät;</verse>
        <verse osisID='John.18.21'>waut frajchst dü mie? Froag dee, dee doa jeheat, waut etj too ahn jerät ha; tjitj, dise weete, waut etj jesajcht ha.</verse>
        <verse osisID='John.18.22'>Oba aus hee dit säd, jeef eena von de Deena, dee doabie stund, Jesus eent oppe Back en säd: Soo auntwuatst dü däm Hüagepriesta?</verse>
        <verse osisID='John.18.23'>Jesus auntwuad am: Wann etj onnrajchtet jeräd ha, soo jeef Zeijnis vom Iebel <note>orajcht doone</note> ; oba wann rajcht, wuaromm schläist dü mie?</verse>
        <verse osisID='John.18.24'>Anas haud am jebunge no Kaifas, dän Hüagepriesta, jeschetjt.</verse>
        <verse osisID='John.18.25'>Oba Siemoon Peeta stund en woamd sich. Doa säde see too am: Best dü nijch uck eena von siene Jinja? Hee luach en säd: Etj sie et nijch.</verse>
        <verse osisID='John.18.26'>Eena von däm Hüagepriesta siene Tjnajchts säd, dee een Vewaundta aun däm wea, däm Peeta daut Uah aufjeheiwd haud: Sach etj die nijch bie am emm Goade?</verse>
        <verse osisID='John.18.27'>Doa luach Peeta wada; en platzlijch tjreid de Hohn.</verse>
        <verse osisID='John.18.28'>See leide Jesus von Kaifas nom Aumthus <note>Rejchthus</note> ; oba daut wea tiedijch zemorjest. See jinje nijch enenn emm Aumthus, omm daut see sich nijch veonnreinje, oba daut Passamohl äte kunne.</verse>
        <verse osisID='John.18.29'>Donn kaum Pielatus rüt no ahn en säd: waut verre Aunkloag brinj <note>ha</note> jie jäajen disem Mensch?</verse>
        <verse osisID='John.18.30'>See auntwuade en säde too am: Wann disa nijch een Vebräatja wea, wudd wie am die nijch jebrocht habe.</verse>
        <verse osisID='John.18.31'>Doa säd Pielatus too ahn: Nämt jie am en rejcht am no jünem Jesatz. De Jude säde too am: Daut es ons nijch erlaubt, tjeinem doot too moake;</verse>
        <verse osisID='John.18.32'>omm dautet Wuat Jesus erfellt wudd, daut hee säd, handiedent, waut verren Doot hee stoawe sull.</verse>
        <verse osisID='John.18.33'>Pielatus jintj donn wada em Aumthus enenn en roopt Jesus en säd too am: Best dü de Tjeenijch de Jude?</verse>
        <verse osisID='John.18.34'>Jesus auntwuad [am]: Sajchst dü dit üt die selfst, oda ha die aundre von mie jesajcht?</verse>
        <verse osisID='John.18.35'>Pielatus auntwuad: Sie etj dan een Jud? Diene Natsjoon en de Huagapriesta ha die mie äwajäft; waut hast dü jedohne?</verse>
        <verse osisID='John.18.36'>Jesus auntwuad: Mien Ritj es nijch von dise Welt; wann mien Ritj von dise Welt wea, dan haude miene Deena jetjampft, omm daut etj nijch aune Jude ütjeleewat wort; nu oba es mien Ritj nijch von hia <note>dise Welt</note> .</verse>
        <verse osisID='John.18.37'>Donn säd Pielatus too am: Aulsoo dü best een Tjeenijch? Jesus auntwuad: Dü sajchst et, daut etj een Tjeenijch sie. Etj sie doatoo jebuare en doatoo enne Welt jekohme, omm daut etj de Woahrheit Zeijniss jäw. Jiedra dee üte Woahrheit es, heat miene Stemm.</verse>
        <verse osisID='John.18.38'>Pielatus säd too am: Waut es Woahrheit? Aus hee daut jesajcht haud, jintj hee wada rüt no de Jude en säd too ahn: Etj finj tjeene Schult aun am;</verse>
        <verse osisID='John.18.39'>oba jie ha eene Jewanheit, daut etj jünt aum Passa eenen looss jäw. Well jie nu, daut etj jünt dän Tjeenijch de Jude looss jäw?</verse>
        <verse osisID='John.18.40'>Donn schreaje see wada en säde: Nijch disem, oba Barabas! Barabas oba wea een Reiba.</verse>
      </chapter>
      <chapter osisID='John.19'>
        <verse osisID='John.19.1'>Donn nehm Pielatus Jesus en leet am ütpitsche.</verse>
        <verse osisID='John.19.2'>En de Soldote flochte eene Kroon von Dorne en sade am de opp sien Haupt <note>Kopp</note> en läde <note>nehme</note> am een purpurnet Tjleet omm; {Mat.27,28}</verse>
        <verse osisID='John.19.3'>en see tjeeme no am en säde: Sie jejreest, Tjeenijch de Jude! En see schluage am oppe Backe.</verse>
        <verse osisID='John.19.4'>En Pielatus jintj wada rüt en sajcht too ahn: Tjitjt, etj brinj am rüt no jünt, omm daut jie weete, daut etj tjeene Schuld aun am finj.</verse>
        <verse osisID='John.19.5'>Donn tjeem Jesus rüt, druag de Dornekroon en daut purpur Tjleet. En hee <note>Pielatus</note> säd too ahn: Tjitjt, de Mensch!</verse>
        <verse osisID='John.19.6'>Aus am de Huagapriesta en de Deena sache, schreaje see en säde: Tjriezijcht, tjriezijcht am! Pielatus säd too ahn: Nämt jie am han en tjriezijcht jie am, dan etj finj tjeene Schuld aun am.</verse>
        <verse osisID='John.19.7'>De Jude auntwuade am: Wie ha een Jesatz, en no [onsem] Jesatz mott hee stoawe, wiel hee sich selfst too Gott sien Sän jemoakt haft.</verse>
        <verse osisID='John.19.8'>Aus Pielatus dise Wead head, ängst hee sich noch dolla <note>mea</note> ;</verse>
        <verse osisID='John.19.9'>en hee jintj wada enenn em Aumthus en säd too Jesus: Wuahäa best dü? Oba Jesus jeef am tjeene auntwuat.</verse>
        <verse osisID='John.19.10'>Donn säd Pielatus too am: Rädst dü nijch met mie? Weetst dü nijch, daut etj de Macht ha, die looss too lohte, en Macht ha, die too tjriezje?</verse>
        <verse osisID='John.19.11'>Jesus auntwuad: Dü haudst tjeene Macht jäajen <note>äwa</note> mie, wann die dee nijch von bowe jejäft wea; doaromm haft dee, dee mie aun die äwajäft haft, de jratre Sind.</verse>
        <verse osisID='John.19.12'>von doa aun socht Pielatus am looss too lohte. Oba de Jude schreaje en säde: Wann dü disem looss latst, best dü nijch däm Tjeisa sien Frint; jiedra, dee sich selfst toom Tjeenijch moakt, es <note>rät</note> jäajen däm Tjeisa.</verse>
        <verse osisID='John.19.13'>Aus Pielatus diese Wead head, brocht hee Jesus rüt en sad sich oppem Rejchtastool aun eenem Plautz, dee doa Steenplosta heet, enn Hebräisch oba Gabata.</verse>
        <verse osisID='John.19.14'>Daut wea oba de Dach ver Passa, daut wea omm Klok sass. En hee säd too de Jude: Tjitjt, jun Tjeenijch!</verse>
        <verse osisID='John.19.15'>Oba see schreaje: Wajch, Wajch <note>met am</note> ! Tjriezijcht am! Pielatus sajcht too ahn: Saul etj jun Tjeenijch tjriezje? De Huagapriesta auntwuade: Wie ha tjeenen Tjeenijch buta dän Tjeisa!</verse>
        <verse osisID='John.19.16'>Donn äwajeef Pielatus am [Jesus], omm daut hee jetjriezijcht wort. See nehme Jesus en leide am wajch.</verse>
        <verse osisID='John.19.17'>En hee druag sien Tjriez, enn jintj no de Städ, Schädelstäd jenant, de enn Hebräisch Gollgata heet,</verse>
        <verse osisID='John.19.18'>wua see am tjriezijde, en met am twee aundre, opp diese en jane Sied, oba Jesus enne Medd.</verse>
        <verse osisID='John.19.19'>Oba Pielatus schreef uck eene Äwaschreft en leet de aum Tjriez aunbrinje. Oba doa wea jeschräwe: Jesus, de Natsareena, de Tjeenijch de Jude.</verse>
        <verse osisID='John.19.20'>Dise Äwaschreft lause väle von de Jude, dan de Städ, wua Jesus jetjriezijcht wort, wea dijcht bie de Staut; en daut wea enn Hebräisch, Latiensch, en Griejchesch jeschräwe.</verse>
        <verse osisID='John.19.21'>De Jude äare Hüagepriesta säde too Pielatus: Schriew nijch: De Tjeenijch de Jude, oba daut hee jesajcht haud: Etj sie de Tjeenijch de Jude.</verse>
        <verse osisID='John.19.22'>Pielatus auntwuad: Waut etj jeschräwe ha, ha etj jeschräwe.</verse>
        <verse osisID='John.19.23'>De Soldote, aus see Jesus jetjriezijcht haude, neehme siene Tjleeda en moake veea Deel, een Deel fe jieda Soldot, uck dän Rock <note>unja Hamd, Tjleet</note> . Oba de Rock wea ohne Not, von bowe bett unja enn eent jewäwt.</verse>
        <verse osisID='John.19.24'>Donn säde see eena tom aundre: Wie welle dän nijch tweiriete, oba omm am loose, wäms dee senne saul; omm daut de Schreft erfellt woat, dee doa sajcht: „See ha miene Tjleeda unja sich vedeelt, en äwa mien Rock ha see daut Looss jeschmäte“. {Ps.22,19} De Soldote deede daut.</verse>
        <verse osisID='John.19.25'>Oba bie Jesus sien Tjriez stunde siene Mutta en siene Mutta äare Sesta, Marie, Kleofas siene Frü, en Marie Magdaleena.</verse>
        <verse osisID='John.19.26'>Aus Jesus siene Mutta sach en dän Jinja, dän hee leef haud, doabie stohne, säd hee too siene Mutta: Frü, tjitj, dien Sän.</verse>
        <verse osisID='John.19.27'>Donn säd hee too däm Jinja: Tjitj! Diene Mutta! En von de Stund aun nehm de Jinja äa no sich <note>enn sien Hüs</note> .</verse>
        <verse osisID='John.19.28'>No däm, doa Jesus wisst, daut aules vollbrocht wea, säd hee, omm daut de Schreft erfellt woat: Mie darschtat!</verse>
        <verse osisID='John.19.29'>Doa stund oba een Jefäss met Äditj. Oba see fellde eenem Schwam met Äditj en stuake dän opp een Rua <note>Ruastok</note> en hilde am daut aun sien Mül.</verse>
        <verse osisID='John.19.30'>Aus Jesus dän Äditj jenohme haud, säd hee: Daut es vollbrocht! En neajd daut Haupt <note>Kopp</note> en äwajeef däm Jeist.</verse>
        <verse osisID='John.19.31'>De Jude bedde dän Pielatus, doamet de Doodes nijch aum Saubat aum Tjriez bliewe, wiel dit de Dach verrem Fast wea en de Saubatdach wea groot, soo daut äare Been jebroake en see raufjenohme worde.</verse>
        <verse osisID='John.19.32'>Donn tjeeme de Soldote en bruake däm easchten de Been en däm aundren, dee met am jetjriezijcht weare.</verse>
        <verse osisID='John.19.33'>Oba aus see no Jesus tjeeme en sache, daut hee aul jestorwe wea, bruake see am de Been nijch,</verse>
        <verse osisID='John.19.34'>oba eena von de Soldote stuak met eenem Spiess siene Sied derjch, en fuats tjeem <note>rand</note> Bloot en Wota erüt.</verse>
        <verse osisID='John.19.35'>En dee daut jeseehne haft, haft bezeijt, en sien Zeijniss es woahrhauft; en hee weet, daut hee sajcht, waut Woa es, omm daut uck jie jleewe.</verse>
        <verse osisID='John.19.36'>Dit passead, omm daut de Schreft erfellt woat: “Tjeen Been <note>Knoake</note> aun am woat jebroake woare”. {2Mos.12,46: Ps.34,21}</verse>
        <verse osisID='John.19.37'>Noch eene aundre Schreft sajcht: “See woare däm seene, däm see derjchstoake ha”. {Sach.12,10}</verse>
        <verse osisID='John.19.38'>Oba no däm bedd Joosaf von Aramatia, de Jesus sien Jinja wea, oba een jeheema üt Angst verre Jude, däm Pielatus, daut hee Jesus sien Lief raufnäme durf. En Pielatus erlaubt am. Hee tjeem en nehm Jesus sien Lief erauf.</verse>
        <verse osisID='John.19.39'>Doa tjeem uck Nikodeemus, dee verhea enne Nacht no Jesus jekohme wea, en brocht eene Saulw, Mire en Zippelfiea <note>Aloe</note> , bie hundat Punt.</verse>
        <verse osisID='John.19.40'>See nehme Jesus sien Lief en wetjelde dän enn Liendäatja met de Tjriedarie <note>eene scheen ritjende Saulw</note> enn, soo a,usset bie de Jude Sitte es, tom begrowe reed tomoake.</verse>
        <verse osisID='John.19.41'>Oba doa aun däm Plautz, woa hee jetjriezijcht wort, wea een Goade, en enn däm Goade een niejet Grauf <note>Heel</note> , enn däm noch niemools tjeena jelajcht wea.</verse>
        <verse osisID='John.19.42'>Doa enenn läde see Jesus, wäajen de Jude äa Dach, wiel daut Grauf dijchtbie wea.</verse>
      </chapter>
      <chapter osisID='John.20'>
        <verse osisID='John.20.1'>Oba aum easchten Dach enne Wäatj <note>Sindach</note> tjeem Marie Magdaleena tiedijch, ausset noch Diesta wea, nom Grauf en sach daut de Steen vom Grauf wajchjenohme wea.</verse>
        <verse osisID='John.20.2'>Donn rand see en tjeemt no Siemoon Peeta en no däm aundren Jinja, däm Jesus leef haud, en säd too ahn: See habe däm Harr ütem Grauf wajchjenohme, en wie weete nijch, woa see am hanjelajcht ha.</verse>
        <verse osisID='John.20.3'>Donn jinje Peeta en de aundra Jinja rüt, en see jinje nom Grauf.</verse>
        <verse osisID='John.20.4'>Oba dee beid rande toop, en de aundra Jinja rand verrop, schwinda aus Peeta, en tjeem de easchta nom Grauf;</verse>
        <verse osisID='John.20.5'>en betjt sich, enn sach de Liendäatja lidje; doch jintj hee nijch enenn.</verse>
        <verse osisID='John.20.6'>Donn tjeem Siemoon Peeta, am hinjaraun, en jintj emm Grauf enenn en sach de Liendäatja lidje,</verse>
        <verse osisID='John.20.7'>en daut Schweetdüak, daut omm sien Kopp wea, lach nijch bie de Liendäatja, oba toop jelajcht opp eene aundre Städ.</verse>
        <verse osisID='John.20.8'>Donn jintj uck de aundre Jinja enenn, dee de easchta nom Grauf kaum, en sach en jleewd.</verse>
        <verse osisID='John.20.9'>Dan see tjannde <note>wisste</note> de Schreft noch nijch, daut hee ütem Doot oppstohne must.</verse>
        <verse osisID='John.20.10'>Nü jinje de Jinja wada no Hüs.</verse>
        <verse osisID='John.20.11'>Oba Marie stund biem Grauf, büte, en hield. Aus see doa hield, betjt see sich em Grauf enenn,</verse>
        <verse osisID='John.20.12'>en sitt twee Enjel enn witte Tjleeda sette, eenen aum Kopp(-enj) en eenen too Feeten, wua Jesus sien Lief jeläaje haud.</verse>
        <verse osisID='John.20.13'>En dee säde too äa: Frü, wuaromm hielst dü? See säd too ahn: See ha mienen Harr wajch jenohme, en etj weet nijch, wua see am hanjelajcht habe.</verse>
        <verse osisID='John.20.14'>Aus see daut jesajcht haud, dreid see sich omm en sitt Jesus stohne; en see wisst nijch, dautet Jesus es.</verse>
        <verse osisID='John.20.15'>Jesus säd too äa: Frü, wuaromm hielst dü? Wäm seatjst dü? See, docht, daut et de Goadna es, en säd too am: Harr, wann dü am wajch jedroacht hast, dan saj mie, wua dü am hanjelajcht hast, en etj woa am wajch hole.</verse>
        <verse osisID='John.20.16'>Jesus säd too äa: Marie! See dreid sich omm en sajcht too am, enn hebräisch: Rabunie! Daut heit Leahra.</verse>
        <verse osisID='John.20.17'>Jesus säd too äa: Foot mie nijch aun, dan etj sie noch nijch enopp jefoahre no mienem Voda. Oba goh no miene Breeda en saj ahn: Etj foah enopp no mienem Voda en jünem Voda, en no mienem Gott en jünem Gott.</verse>
        <verse osisID='John.20.18'>Marie Magdaleena tjeemt en sajcht daut de Jinja, daut see däm Harr jeseehne en hee dit too äa jesajcht haft.</verse>
        <verse osisID='John.20.19'>Ausset aum easchten Dach enne Wäatj, Owent wea, en de Däare, wua de Jinja weare, üt Angst fe de Jude veschlote weare, tjeem Jesus en stund enn äare Medd en sajcht too ahn: Fräd met jünt!</verse>
        <verse osisID='John.20.20'>En aus hee dit jesajcht haud, wees hee ahn siene Henj en siene Sied. Doa freide sich de Jinja, aus see dän Harr sache.</verse>
        <verse osisID='John.20.21'>Donn säd Jesus wada too ahn: Fräd met jünt! Soo aus de Voda mie jeschetjt haft, schetj uck etj jünt.</verse>
        <verse osisID='John.20.22'>En aus hee daut jesajcht haud, püst hee ahn aun en sajcht too ahn: Emfangt dän Heiljen Jeist!</verse>
        <verse osisID='John.20.23'>Wämemma jie de Sinde vejäwe, dän send dee vejäwt, wämemma jie dee behoole <note>nijch vejäwt</note> , däm send see behoole <note>faustjehoole, nijch vejäwt</note> .</verse>
        <verse osisID='John.20.24'>Oba Toomas, eena von de Twalw, Tweelinj jenant, wea nijch bie ahn, aus Jesus tjeem.</verse>
        <verse osisID='John.20.25'>Donn säde de aundre Jinja too am: Wie ha däm Harr jeseehne! Oba hee säd too ahn: Wann etj nijch de Näajelmohle enn siene Henj see en miene Finja enne Näajelmohl laj, en laj miene Haunt enn siene Sied, soo woa etj nijch jleewe.</verse>
        <verse osisID='John.20.26'>En omm acht Doag weare siene Jinja wada doa benne <note>em Hüs</note> en Toomas wea bie <note>met</note> ahn. Donn tjeemt Jesus, aus de Däare veschlote weare, en stund enn äare Medd en säd: Fräd met jünt!</verse>
        <verse osisID='John.20.27'>Donn säd hee too Toomas: Rätj diene Finjasch häa en tjitj miene Henj, en rätj diene Haunt häa en laj dee enn miene Sied, en sie nijch onnjleewijch, oba jleewijch!</verse>
        <verse osisID='John.20.28'>Toomas auntwuad en säd too am: Mien Harr en mien Gott!</verse>
        <verse osisID='John.20.29'>Jesus säd too am: Wiel dü mie jeseehne hast, hast dü jejleewt. Seelijch send, dee nijch jeseehne, en doch jleewe.</verse>
        <verse osisID='John.20.30'>uck väl aundre Teatjens haud Jesus ver siene Jinja jedohne, dee nijch enn disem Büak jeschräwe send.</verse>
        <verse osisID='John.20.31'>Oba dise send jeschräwe, omm daut jie jleewe, daut Jesus de Tjristus es, de Sän Gottes, en doamet, jie derjch dän Gloowe Läwe habe enn sienem Nome.</verse>
      </chapter>
      <chapter osisID='John.21'>
        <verse osisID='John.21.1'>No däm openboad Jesus sich wada de Jinja aum Mäa von Tiberias. Oba aulsoo openboad hee sich:</verse>
        <verse osisID='John.21.2'>Siemoon Peeta en Toomas, jenant Tweelinj, en Natanael, dee von Kana enn Galiläa wea, en de Tsebedäus siene Säns en twee aundre von siene Jinja weare toop.</verse>
        <verse osisID='John.21.3'>Siemoon Peeta säd too ahn: Etj goh fesche. See säde too am: Uck wie gohne met die met. See jinje rüt en steaje emm Schepp, en enn de Nacht jreepe see nuscht.</verse>
        <verse osisID='John.21.4'>Oba ausset tiedijch Zemorjess wea, stund Jesus aum Eewa, doch de Jinja wisste nijch, dautet Jesus es <note>wea</note> .</verse>
        <verse osisID='John.21.5'>Donn sajcht Jesus too ahn: Tjinja, ha jie waut too äte <note>oda tjeene Fesch</note> ? See auntwuade am: Nä.</verse>
        <verse osisID='John.21.6'>Hee oba säd too ahn: Schmiet daut Nat üt aune rajchte Sied vom Schepp, en jie woare finje <note>fange</note> . See schmeete daut üt en kunne daut wäajen de väl Fesch nijch mea tratje.</verse>
        <verse osisID='John.21.7'>Donn säd jan Jinja, däm Jesus leef haud, too Peeta: Daut es de Harr! Siemoon Peeta, aus hee head, daut et de Harr es <note>wea</note> , nehm hee sien Bowatjleet omm <note>hee wea noaktijch</note> en schmeet sich emm Mäa.</verse>
        <verse osisID='John.21.8'>Oba de aundre Jinja tjeeme metem tjleenen Schepp, (see weare nijch wiet vom Eewa, bie tweehundat Älle) <note>bie hundat meeta</note> en schlapte daut Nat met de Fesch.</verse>
        <verse osisID='John.21.9'>Aus see nu aum Laund ütstäaje, sache see een Kolefia brenne, en Fesch doabowe lidje en Broot.</verse>
        <verse osisID='John.21.10'>Jesus sajcht too ahn: Brinjt häa von de Fesch, dee jie nu jejräpe ha.</verse>
        <verse osisID='John.21.11'>Siemoon Peeta jintj en schlapt daut Nat voll groote Fesch, hundat dree en feftijch, oppem Laund; en wann doa uck soo väl weare, reet daut Nat nijch twei.</verse>
        <verse osisID='John.21.12'>Jesus sajcht too ahn: Kohmt hea, Freestitj äte. Oba tjeena von de Jinja woagd sich am too froage: Wäa best dü? See wisste, dautet de Harr es <note>wea</note> .</verse>
        <verse osisID='John.21.13'>Jesus tjeemt en nehmt daut Broot en jeef daut ahn, en soo uck dän Fesch.</verse>
        <verse osisID='John.21.14'>Dit es aul daut dredde Mol, daut Jesus sich de Jinja jeopenboat haud, no däm aus hee ütem Doot wea oppjestohne.</verse>
        <verse osisID='John.21.15'>Aus see Freestitj jejäte haude, sajcht Jesus too Siemoon Peeta: Siemoon, Joonas Sän; leefst dü mie mea aus dise? Hee säd too am: Jo, Harr, dü weetst, daut etj die leef ha. Hee [Jesus] sajcht too am: Weid miene Lama.</verse>
        <verse osisID='John.21.16'>Wada sajcht hee tom tweede Mol too am: Siemoon, Joonas Sän; leefst dü mie? Hee säd too am: Jo, Harr, dü weetst, daut etj die leef ha. Hee [Jesus] sajcht too am: Heed miene Schop.</verse>
        <verse osisID='John.21.17'>Hee sajcht tom dredden Mol too am: Siemoon, Joonas Sän; hast dü mie leef? Peeta word trüarijch, daut hee tom dredden Mol too am säd <note>fruach</note> : Hast dü mie leef? En säd too am: Harr, dü weetst aules; dü weetst, daut etj die leef ha. Jesus sajcht too am: Weid miene Schop.</verse>
        <verse osisID='John.21.18'>Woahrhauft, woahrhauft, saj etj die: Aus dü jinja weascht, deedst dü die selfst dän Gort ommbinje en jintjst, woa dü han wullst, oba wann dü eascht oolt jeworde best, woascht dü diene Henj ütstratje, en een aundra woat die dän Gort aunhole en hanbrinje, wuahan dü nijch west.</verse>
        <verse osisID='John.21.19'>Oba dit säd hee, aundiedent, met wautver een Doot hee Gott veharlijche sull. En aus hee daut jesajcht haud, sajcht hee too am: Folj mie no!</verse>
        <verse osisID='John.21.20'>Peeta dreid sich omm en sitt dän Jinja nofolje, däm Jesus leef haud, dee sich uck biem Owentkost äte aun siene Brost jelänt en jefroagt haud: Harr, wäa esset, dee die verode woat?</verse>
        <verse osisID='John.21.21'>Aus Peeta däm sach, sajcht hee too Jesus: Harr, oba waut saul disa?</verse>
        <verse osisID='John.21.22'>Jesus sajcht too am: Wann etj well, daut hee blift, bett etj kohm, waut jeit die daut aun? Folj dü mie no.</verse>
        <verse osisID='John.21.23'>Dit Wuat jintj donn mank de Breeda: Daut jan Jinja stoawt nijch. En Jesus räd nijch too am <note>Johaun</note> , daut hee nijch stoawt, oba: Wann etj well, daut hee blift, bett etj kohm, waut jeit die daut aun?</verse>
        <verse osisID='John.21.24'>Dit es de Jinja, dee von dise Dinje zeijt en dee dit jeschräwe haft, en wie weete, daut sien Zeijniss woa es.</verse>
        <verse osisID='John.21.25'>Oba doa send uck väl aundre Dinje, de Jesus jedohne haft, en wann dise aula eensel oppjeschräwe weare, soo wudd, dentj etj, selfst de Welt, de jeschräwne Bäatja nijch foote.</verse>
      </chapter>
    </div>
    <div type='book' osisID='Acts'>
      <chapter osisID='Acts.1'>
        <verse osisID='Acts.1.1'>Daut easchte Buak <note>Berejcht</note> ha etj vefoot äwa aules, o Teofilus, waut Jesus aunfong, soo aus too doone aus uck too leahre,</verse>
        <verse osisID='Acts.1.2'>bott däm Dach, aun däm hee [em Himmel] oppjenohme word, no däm hee de Apostel, de hee ütjewält haud, derjch dän Heiljen Jeist Befäl jejäft haud;</verse>
        <verse osisID='Acts.1.3'>diese haud hee sich uck aus läwendijch doajestalt <note>jewäse</note> , no sienem Liede, derjch väl Teatjen <note>Bewiese</note> , enn däm hee veatijch Doag ahn erschiend <note>sich seene leet</note> en räd äwa daut Ritj Gottes.</verse>
        <verse osisID='Acts.1.4'>En aus hee met ahn toop wea, befool hee ahn, nijch von Jerusalem wajch togohne, oba opp daut Vesproakne vom Voda too wachte, soo aus <note>daut</note> jie von mie jeheat ha;</verse>
        <verse osisID='Acts.1.5'>Dann Jehaun haft zwoa met Wota jetauft, oba jie woare met däm Heiljen Jeist jetauft woare, no diesem - nijch no väle Doag.</verse>
        <verse osisID='Acts.1.6'>See oba, aus see toop jekohme weare, fruage am en säde: Harr, stalst dü enn diese Tiet wada daut Ritj fe Iesrael hea?</verse>
        <verse osisID='Acts.1.7'>Oba hee säd too ahn: Daut es nijch jüne Sach, Tiet en Tiede too weete, dee de Voda enn siene eajne Macht faustjesat haft.</verse>
        <verse osisID='Acts.1.8'>Oba jie woare Krauft emfange, wann de Heilje Jeist opp jünt jekohme es; enn jie woare miene Zeije senne, soo aus enn Jerusalem aus uck enn gauns Judäa en Samaria en bott aum Enj de Ead.</verse>
        <verse osisID='Acts.1.9'>Aus hee dit jesajcht haud, aus see am sache, word hee <note>nehejcht</note> oppjehowe, en eene Woltj neem am opp, wajch von äare Uage.</verse>
        <verse osisID='Acts.1.10'>En aus see jespaunt nom Himmel tjitjte, aus hee nehejcht fuah, en tjitj, twee Manna stunde bie ahn enn witte Tjleeda,</verse>
        <verse osisID='Acts.1.11'>dee doa säde: Manna von Galiläa, waut stoh jie, en tjitje nehejcht nom Himmel? Diss Jesus, dee von jünt wajch jenohme es enn däm Himmel, woat kratjt soo kohme, aus jie am jeseehne ha hangohne enn däm Himmel.</verse>
        <verse osisID='Acts.1.12'>Donn jinje see vom Boajch tridj no Jerusalem, jenant Eeljboajch, dee doa dijcht bie Jerusalem es, een Saubatwajch auf es.</verse>
        <verse osisID='Acts.1.13'>En aus see enenn jekohme weare, jinje see nopp enne Bowastow, wua see sich opphilde, soo aus Peeta en uck Jehaun en Joakopp en Aundreas, Filip en Toomas, Bartolamäus en Matäus, Joakopp, Alfäus Sän, en Siemoon, de Selootes, en Judas, Joakopps Sän.</verse>
        <verse osisID='Acts.1.14'>Dise aule weare faust eenes Sennes em Jebäd met de Frües en Marie, de Mutta Jesus, en siene Breeda.</verse>
        <verse osisID='Acts.1.15'>En enn dise Doag stund Peeta enne Medd de Breeda opp, en säd (oba doa wea aun däm Uat eene Menj von onnjefäa hundat twintijch toopjekohme):</verse>
        <verse osisID='Acts.1.16'>Manna, Breeda, daut wea needijch, daut de Schreft erfellt wort, dee de Heilje Jeist verhäa jesajcht haud derjch Doft sien Mül äwa Judas, de een Wajchwiesa word fe dän de Jesus faust nehme.</verse>
        <verse osisID='Acts.1.17'>Wiel hee wea eena unja ons en hee haud daut Loos tom Deenst jetjräaje.</verse>
        <verse osisID='Acts.1.18'>Disa tjreajch doafäa <note>jewonn</note> een Acka vom onnjerajchten Loon, en enn däm hee äwakopp voll, enne Medd vebruak, en aul sien Enneret rütjesched word.</verse>
        <verse osisID='Acts.1.19'>En daut word aule Ennwohna enn Jerusalem bekaunt, soo daut jan Acka enn äare eajne Sproak Hakeldama jenant wort, daut heet Blootacka.</verse>
        <verse osisID='Acts.1.20'>Dan daut steit em Psalmbuak jeschräwe: „Sien Hüs saul eed <note>vewiest</note> woare, en tjeena saul doa benne wohne“, {Ps.69,26} en: „Sien Aumt tjrijcht een aundra“. {Ps.109,8}</verse>
        <verse osisID='Acts.1.21'>Aulsoo esset needijch, daut von de Manna, dee met ons de gaunse Tiet jegohne send, enn <note>de Tiet</note> de de Harr Jesus bie ons enenn en ütjegohne es,</verse>
        <verse osisID='Acts.1.22'>aunjefonge vonne Jehauns Taufe bott däm Dach, aun däm hee von ons oppjenohme word, eena von diese enn Zeije von siene Oppstohninj met ons senne.</verse>
        <verse osisID='Acts.1.23'>En see stalde twee väa: Joosaf, jenant Barsabas, dee met bienome Jusstus jenant word, en Matias.</verse>
        <verse osisID='Acts.1.24'>En see bäde en säde: Dü, Harr, dee dü aule Hoate tjannst, wies, eenen von diese twee däm dü ütjewält hast,</verse>
        <verse osisID='Acts.1.25'>omm däm Plautz enn diesem Deenst en Apostelaumt too emfange, von däm Judas aufjevolle es, omm no sienem äjnem Uat too gohne.</verse>
        <verse osisID='Acts.1.26'>En see jäwe ahn Loose, en daut Looss voll opp Matias, en hee word too de alf Apostel doatoo jetalt.</verse>
      </chapter>
      <chapter osisID='Acts.2'>
        <verse osisID='Acts.2.1'>En aus de Pinjstdach erfellt wea, weare see aula aun däm selwsjen Uat toop.</verse>
        <verse osisID='Acts.2.2'>En platzlijch kaum vom Himmel een Brüzhe, aus een groota <note>jewaultja</note> Wint, en erfelld <note>felld</note> daut gaunse Hüs, wua see saute.</verse>
        <verse osisID='Acts.2.3'>En doa tjeeme äwa ahn jedeelde Tunge aus von Fia, en dee sade sich opp jiedrem von ahn.</verse>
        <verse osisID='Acts.2.4'>En see weare aula met Heiljem Jeist jefellt en fonge aun, too räde enn aundre Sproake <note>Tunge</note> soo aus de Jeist ahn daut jeef üttoräda.</verse>
        <verse osisID='Acts.2.5'>Oba enn Jerusalem wohnde Jude, gottesferjchtje Manna, üt jiedrem Voltj unjrem Himmel.</verse>
        <verse osisID='Acts.2.6'>Oba aus daut Brüzhe passead wea, tjeem de Menj <note>Voltj</note> toop en weare vewundat, wiel see een jiedra enn siene eajne Sproak ahn räde head.</verse>
        <verse osisID='Acts.2.7'>Oba see worde aula üta sich en wundade sich en säde: Tjitj, send nijch aul diese, dee doa räde, Galiläa?</verse>
        <verse osisID='Acts.2.8'>En woo hea wie ahn, een jiedra enn onse eajne Sproak, enn dee wie jebuare send,</verse>
        <verse osisID='Acts.2.9'>Parta en Meeda en Elamieta, en dee enn Mesopotamean wohne en von Judäa en Kapadotsean, Ponntus en Asean,</verse>
        <verse osisID='Acts.2.10'>en Frigean en Pamfilean, Ejipten en de Jäajend von Libean jäjenäwa Tjiereene, en dee üt Room de sich hia opphole,</verse>
        <verse osisID='Acts.2.11'>Jude en uck Proselüte <note>jleewje üte Veltja</note> Tjreeta en Araba - wie heare ahn enn onse Tunge <note>Sproak</note> de groote Woatje Gottes räde?</verse>
        <verse osisID='Acts.2.12'>Oba see weare aule ütasich en weare rotlooss, en säde too eenaunda: Waut saul <note>kaun</note> dit bediede?</verse>
        <verse osisID='Acts.2.13'>Oba aundre spotte en säde: See send voll seetem Wien.</verse>
        <verse osisID='Acts.2.14'>Oba Peeta met de Alw stund opp, en räd bejeistat met ne lüde Stemm en säd too ahn: Manna, Jude en jie aula dee enn Jerusalem wohne, dit sell jie weete, en neemt met de Uhre opp - miene Wead!</verse>
        <verse osisID='Acts.2.15'>Dann nijch soo aus jie dentje, daut diese bedrunke send, dan daut es eascht de dredde Stund aum Dach;</verse>
        <verse osisID='Acts.2.16'>oba dit es daut, waut derjch däm Profeet Joel jesajcht word:</verse>
        <verse osisID='Acts.2.17'>„En daut woat enne latste Doag senne, sajcht Gott, etj woa von mienem Jeist opp aulet Fleesch <note>Mensche</note> ütjeete, en jüne Säns en jüne Dajchta woare profezeie, en jüne Bocha <note>junge Manna</note> woare Jesejchta seene, en jüne Oole woare Dreem habe;</verse>
        <verse osisID='Acts.2.18'>en uck opp miene Tjnajchts en opp miene Deenstmäatjes woa etj aun jane Doag von mienem Jeist ütjeete, en see woare profezeie.</verse>
        <verse osisID='Acts.2.19'>En etj woa Wunda aum Himmel bowe en Teatjen unje oppe Ead jäwe: Bloot en Fia en Ruak Daump;</verse>
        <verse osisID='Acts.2.20'>De Sonn woat vewaundelt enn Diestaness en de Mond enn Bloot, eea de groota en strohlenda <note>harlijcha</note> Harrn Dach {Mat.1,20} tjeemt.</verse>
        <verse osisID='Acts.2.21'>En daut woat senne, een jiedra, dee däm Harrn Nome aunroope woat, woat jerat woare“. {Joel 2,28-32}</verse>
        <verse osisID='Acts.2.22'>Manna von Iesrael, horjcht diese Wead: Jesus, dän Natsareena, eenen Maun, von Gott bestätijcht ver jünt, derjch majchtijche Machtwoatje en Wunda en Teatjen, de Gott derjch am enn jüne Medd jedohne haft, soo aus jie selfst weete, -</verse>
        <verse osisID='Acts.2.23'>disem, nom bestemmten Rotschlohne en Väaseehne Gottes hanjejäwt, ha jie derjch de Haund de Jesatzloose aunjeschloage <note>aunjenoagelt aum Tjriez</note> en ommjebrocht.</verse>
        <verse osisID='Acts.2.24'>Däm haft Gott oppjewatjt, no däm hee de Doodeswee jeleest haud, wiel daut nijch mäajlijch wea, daut hee von am <note>vom Doot</note> faust jehole word.</verse>
        <verse osisID='Acts.2.25'>Dan Doft sajcht äwa am: „Etj sach däm Harr jiedatiet ver mie; dan hee es aun miene Rajchte, doamet etj nijch wanke <note>schwak woa</note> .</verse>
        <verse osisID='Acts.2.26'>Doaromm freid sich mien Hoat, en miene Tung jübelt; oba uck mien Fleesch woat enn Hopninj rühe,</verse>
        <verse osisID='Acts.2.27'>dan dü woascht miene Seel nijch emm Doodes Ritj lohte, en woascht nijch dienen Heiljen de Vewesung seene lohte.</verse>
        <verse osisID='Acts.2.28'>Dü hast mie dee Läweswäaj kundijch jemoakt; en woascht mie met freid felle ver dienem Aunjesejcht. {Ps.16,8-11}</verse>
        <verse osisID='Acts.2.29'>Manna en Breeda, erlaubt mie, met friehem Moot too jünt äwa däm Staumvoda Doft too räde, daut hee jestorwe aus uck begroft es en sien Grauf es unja ons bott opp disem Dach.</verse>
        <verse osisID='Acts.2.30'>Doa hee een Profeet wea en wisst, daut Gott am met eenem Eid jeschwuare haud, vonne Frucht siena Lende opp sienem Troon too sette,</verse>
        <verse osisID='Acts.2.31'>hee haft verüt jeseehne, äwa de Oppstohninj Tjristus haft hee jeräd, en hee wudd nijch em Doodesritj jelohte, en sien Fleesch haft nijch de Vewesung jeseehne.</verse>
        <verse osisID='Acts.2.32'>Disem Jesus haft Gott oppstohne lohte, doavon wie aula Zeije send.</verse>
        <verse osisID='Acts.2.33'>Nü too <note>met dee</note> Rajchte Gottes oppjehowe, en de Vespräatjung - dän Heiljen Jeist vom Voda jetjräaje haft, hee haft däm ütjegohte, waut jie nü seene aus uck heare.</verse>
        <verse osisID='Acts.2.34'>Dann nijch Doft es enn de Himmel noppjefoahre, oba hee selfst sajcht: „Jesajcht haft de Harr too mienem Harrn: Sat die too <note>aun</note> miene Rajchte,</verse>
        <verse osisID='Acts.2.35'>bott etj diene Fiend hanlaj aus Footbeintj fe diene Feet“. {Ps.110,1}</verse>
        <verse osisID='Acts.2.36'>Daut gaunse Hüs Iesrael ertjan nü met Sejchaheit, daut Gott am tom Harrn aus uck tom Jesaulwten <note>Jesus</note> jemoakt haft, disen Jesus, dän jie jetjriezijcht ha.</verse>
        <verse osisID='Acts.2.37'>Oba aus see daut heade, jintj daut ahn derjchem Hoat, en see säde too Peeta en de aundre Apostel: Waut sell wie doone, jie Manna, Breeda?</verse>
        <verse osisID='Acts.2.38'>Oba Peeta säd too ahn: Dentjt omm <note>doot Buesse</note> , en een jiedra von jünt loht sich taufe opp dän Nome Jesu Tjristi too Vejäwung de Sinde, en jie woare de Gow däm Heiljen Jeist emfange.</verse>
        <verse osisID='Acts.2.39'>Dann jünt es de Vespräatjung en jüne Tjinja en aule, dee wiet auf send, soo väl de Harr, onsa Gott, tooroope woat.</verse>
        <verse osisID='Acts.2.40'>En met väl aundre Wead läd hee een Zeijniss auf en vemohnd ahn en säd: Loht jünt rade von disem vedreiden Jeschlajcht.</verse>
        <verse osisID='Acts.2.41'>Dee doa sien Wuat oppnehme, leete sich taufe, en aun janem Dach worde onnjefäa dree dusent Seele doa too jedohne.</verse>
        <verse osisID='Acts.2.42'>Oba see bleewe <note>bestendijch</note> faust enn de Leah de Apostel en enne Jemeenschoft, en em Broot bräatje en emm Jebäd.</verse>
        <verse osisID='Acts.2.43'>Oba daut tjeem Angst äwa jiedre Seel, en väl Wunda en Teatjen passeade derjch de Apostel.</verse>
        <verse osisID='Acts.2.44'>Oba aule Jleewje, weare toop aun däm selwsjen Uat en haude aules jemeensaum;</verse>
        <verse osisID='Acts.2.45'>en see vekoffte äa Hab en Goot en vedeelde de aun aule, doanoh aus een jiedra needijch haud <note>bruckt</note> .</verse>
        <verse osisID='Acts.2.46'>En jieda Dach bleewe see faust <note>bestendijch</note> enn eenem Senn em Tempel, en bruake enne Hiesa daut Broot, en nehme daut Äte met Jübel en Eenfeltijch em Hoate too sich,</verse>
        <verse osisID='Acts.2.47'>lowde Gott en haude Gonst biem gaunsen Voltj. Oba de Harr deed jieda Dach doa too, dee jerat sulle woare, too de Jemeende.</verse>
      </chapter>
      <chapter osisID='Acts.3'>
        <verse osisID='Acts.3.1'>Oba Peeta en Jehaun jinje Klok näajen nopp emm Tempel omm de Stund ausset Tiet wea tom Jebäd.</verse>
        <verse osisID='Acts.3.2'>En een Maun, dee von Jeburt aun lom wea, word jedroacht, däm see jieda Dach aune Tempel Puat läde <note>sate</note> , de Scheene jenant, omm Aulmoose too bedde von dän, dee emm Tempel enenn jinje.</verse>
        <verse osisID='Acts.3.3'>Aus disa Peeta en Jehaun sach, dee em Tempel enenn gohne wulle, bedd hee ahn, omm een Aulmoose too tjriee.</verse>
        <verse osisID='Acts.3.4'>Oba Peeta tjitjt am met Jehaun met eenem faustem Bletj aun en säd: Tjitj ons aun!</verse>
        <verse osisID='Acts.3.5'>Oba hee jeef acht opp ahn, jespaunt, en räatjend von ahn waut too tjriee.</verse>
        <verse osisID='Acts.3.6'>Oba Peeta säd: Selwa en Gold ha etj nijch; oba waut etj ha, daut jäw etj die: Emm Nome Jesu Tjristi däm Natsareena, stoh opp en goh ommhäa!</verse>
        <verse osisID='Acts.3.7'>En hee foot am aune rajchte Haunt en rejcht am opp. Oba platzlijch worde siene Feet en siene Tjnejchel faust,</verse>
        <verse osisID='Acts.3.8'>en hee huppst opp en kunn stohne en jintj ommhäa, en jintj met ahn emm Tempel enenn, jintj en huppst en lowd Gott.</verse>
        <verse osisID='Acts.3.9'>En daut gaunse Voltj sache am gohne en Gott lowe;</verse>
        <verse osisID='Acts.3.10'>oba see ertjande am, daut hee dee wea, dee omm de Aulmoose aune scheene Tempel Puat jesäte haud; en see worde met Staune ütasich, äwa daut, waut met am passeat wea.</verse>
        <verse osisID='Acts.3.11'>Oba aus hee Peeta en Jehaun faust hild, rand daut gaunse Voltj voll Staune no ahn enne Haul toop, jenant Salamo Haul.</verse>
        <verse osisID='Acts.3.12'>Oba aus Peeta daut sach, auntwuad hee däm Voltj: Manna, Iesraelite, waut wunda jie jünt doaäwa, oda waut tjitj jie opp ons, aus wann wie üt eajna Macht oda Frommijchtjeit daut bewirtjt ha, daut hee gohne kaun?</verse>
        <verse osisID='Acts.3.13'>De Gott Obraums en de Gott Iesaks en de Gott Joakopps, de Gott onse Vodasch, haft sienen Tjnajcht Jesus veharlijcht, däm jie ütjeleewat en verrem Aunjesejcht Pielatus verode <note>junt aufjeloage</note> ha, aus jana sich entschlohte haud, am loos toolohte.</verse>
        <verse osisID='Acts.3.14'>Oba jie ha däm Heiljen en Jerajchten verode, en jie ha jebedd, daut jünt een Maun, een Merda, jeschentjt word;</verse>
        <verse osisID='Acts.3.15'>oba dän Aunfeahra vom <note>tom</note> Läwe ha jie ommjebrocht, däm Gott vonne Doodes oppjewatjt haft, doavon send wie Zeije.</verse>
        <verse osisID='Acts.3.16'>En derjch Gloowe aun sienen Nome haft sien Nome disem, dän jie seene en tjanne, stoatj jemoakt, en de Gloowe, dee derjch am es, haft am diese volle Jesuntheit jejäwt ver jünt aulem.</verse>
        <verse osisID='Acts.3.17'>En nü, Breeda, etj weet, daut jie enn Onntjantniss jehaundelt ha, aus uck jüne Bowaschte.</verse>
        <verse osisID='Acts.3.18'>Oba Gott haft erfellt, waut hee derjch däm Mül aula Profeete verhea vetjindijt haud, daut sien Jesaulwta <note>Tjristus</note> liede sull <note>wudd</note> .</verse>
        <verse osisID='Acts.3.19'>Dentjt omm <note>doot Buesse</note> en betjeat jünt, daut jüne Sinde ütjelascht woare,</verse>
        <verse osisID='Acts.3.20'>doamet Tiede de fresche beläwung kohme vom Harrn Aunjesejcht en hee dän fe jünt väabestemmten Tjristus Jesus schetjt,</verse>
        <verse osisID='Acts.3.21'>dan, daut es needijch, daut de Himmel oppnämt bett too de Tiede de wada Häastalung aules daut, waut Gott jeräd haft derjch dän Mül siena heilje Profeete von Eewijchtjeit häa <note>aun</note> .</verse>
        <verse osisID='Acts.3.22'>Mooses haft jesajcht: „Eenen Profeet woat jünt de Harr, jun Gott, üt jüne Breeda erwatje, aus mie; opp am sell jie heare enn aulem, waut hee too jünt räde woat.</verse>
        <verse osisID='Acts.3.23'>Oba daut woat passeare, jiedre Seel, dee nijch heat no janem Profeet, woat ütem Voltj vetiljt woare“. {5Mos.18,15.18.19}</verse>
        <verse osisID='Acts.3.24'>En uck aule Profeete von Samuel aun en siene Nofolja, soo väle jeräd ha, ha uck dise Doag vetjindijt.</verse>
        <verse osisID='Acts.3.25'>Jie send de Säns de Profeete en enn dän Bunt met ennjeschlohte, dän Gott met onse <note>june</note> Vodasch jeschlohte haft, enn däm hee too Obraum säd: „En enn dienem Some <note>Nokohme</note> woare aule Jeschlajchta oppe Ead jesäajent“. {1Mos.22,18}</verse>
        <verse osisID='Acts.3.26'>Easchtens fe jünt haft Gott sienen Tjnajcht <note>Jesus</note> oppstohne lohte, en schetjt am, omm jünt too säajne, enn däm sich een jiedra wajch dreit <note>betjeat</note> von siene <note>june</note> beese Dode <note>Woatje</note> .</verse>
      </chapter>
      <chapter osisID='Acts.4'>
        <verse osisID='Acts.4.1'>Aus see tom Voltj räde, tjeeme no ahn de Priesta en de Tempel Väastohna <note>Hauptmaun</note> en de Sadutsäa,</verse>
        <verse osisID='Acts.4.2'>en weare oppjerejcht, wiel see daut Voltj leahde en enn Jesus de Oppstohninj vonne Doodes vetjindje <note>prädje</note> .</verse>
        <verse osisID='Acts.4.3'>En see läde de Henj aun ahn en sade ahn em Jefentjniss bott zemorjess; dan daut wea aul Owent.</verse>
        <verse osisID='Acts.4.4'>Oba väle, von dee daut Wuat heade, tjeeme tom Gloowe; en de Zohl de Manna word onnjefäa bie fief dusent.</verse>
        <verse osisID='Acts.4.5'>Oba daut passead aum näajsten Dach, vesaumlde sich äare Bowaschte en de Ellteste en de Schreftjeleade enn Jerusalem,</verse>
        <verse osisID='Acts.4.6'>uck Hanas, de Huagapriesta, en Kaifas en Jehaun en Auleksaunda, en aul dee weare ütem <note>vom</note> huagapriesta Jeschlajcht.</verse>
        <verse osisID='Acts.4.7'>En aus see ahn enn äare Medd jestalt haude, fruage see: Enn wäms Krauft oda enn wäm sienen Nome ha jie dit jedohne?</verse>
        <verse osisID='Acts.4.8'>Donn säd Peeta, jefellt met däm heiljem Jeist: Bowaschte vom Voltj en Ellteste!</verse>
        <verse osisID='Acts.4.9'>Wann wie vondoag veheat woare, wäajen eene goode Dod, aun eenem jelämden Mensch, [en jefroagt woare], derjch wäm es hee jeheelt worde,</verse>
        <verse osisID='Acts.4.10'>daut saul jünt aulem bekaunt senne en uck däm gaunsen Voltj Iesrael, daut derjch däm Nome Jesus Tjristus, däm Natsareena, dän jie jetjriezijcht ha, däm Gott vonne Doodje oppjewatjt haft, derjch disem steit disa <note>Jelämda</note> ver jünt jesunt.</verse>
        <verse osisID='Acts.4.11'>Dit es de Steen, veacht von jünt, Bülied, dee tom Atjsteen jeworde es.</verse>
        <verse osisID='Acts.4.12'>En daut es enn tjeen aundrem de Radung, dan doa es uck tjeen aundra Nome unjrem Himmel de Mensche jejäft, enn däm wie jerat woare selle.</verse>
        <verse osisID='Acts.4.13'>Oba aus see sache däm friehem Moot enn Peeta en Jehaun, en erfuahre, daut see onnjeleade en onnjebildete Lied send, see wundade sich; oba see wisste von ahn, daut see met Jesus jewäse weare.</verse>
        <verse osisID='Acts.4.14'>En doa see däm Mensch bie ahn stohne sache, dee jeheelt wea, kunne see nuscht doajäjen saje.</verse>
        <verse osisID='Acts.4.15'>Oba no däm see ahn, ütem Huagen Rot, befoole haude wajch too gohne, vehaundelde see meteenaunda, en säde:</verse>
        <verse osisID='Acts.4.16'>Waut sell wie dise Mensche doone? Dann emmahan es derjch ahn een bekaundet <note>besondret</note> Teatjen passeat, daut es aulen wohnhauften enn Jerusalem openboa, en wie tjenne daut nijch veläje.</verse>
        <verse osisID='Acts.4.17'>Oba doamet daut nijch wieda unja däm Voltj vebreet woat, loht ons ahn earnsthauft dreiwe, daut see nijch mea enn disem Nome too tjeenem Mensch räde.</verse>
        <verse osisID='Acts.4.18'>En see roopte ahn en befoole ahn, äwahaupt nijch too räde en too leahre emm Nome Jesus.</verse>
        <verse osisID='Acts.4.19'>Oba Peeta en Jehaun auntwuade en säde too ahn: Uadeelt selfst, auf et rajcht es ver Gott, opp jünt mea too horjche, aus opp Gott;</verse>
        <verse osisID='Acts.4.20'>Dann wie tjenne nijch, nijch räde von däm waut wie jeseehne en jeheat ha.</verse>
        <verse osisID='Acts.4.21'>Oba see bedreiwde ahn noch mea, en leete ahn frie, enn däm see nijch funge, woo see ahn bestrofe kunne, wäajen däm Voltj; dan aula veharlijchte Gott äwa daut waut passeat wea.</verse>
        <verse osisID='Acts.4.22'>Dan de Mensch wea äwa veatijch Joa oolt, de jeheelt wea en aun däm dit Teatjen passead.</verse>
        <verse osisID='Acts.4.23'>Oba aus see frie jelohte weare, tjeeme see no de Äaje en berejchte aules, waut too ahn de Huagapriesta en de Ellteste jesajcht haude.</verse>
        <verse osisID='Acts.4.24'>Oba see, aus see daut heade, hoowe eensennijch äare Stemm too Gott, en säde: Harr, dü hast däm Himmel en de Ead en daut Mäa en aules, waut doa benne es, jemoakt;</verse>
        <verse osisID='Acts.4.25'>dee dü derjch däm Heilje Jeist, derjch onsem Voda Doft sien Mül, dienem Tjnajcht, jesajcht hast: „Wuaromm toobe de Natsjoone, en de Veltja plone iedel <note>waut nuscht es</note> ?</verse>
        <verse osisID='Acts.4.26'>De Tjeenije de Ead stiee opp, en de Harscha vesaumle sich jäajen däm Harr en jäajen sienen Tjristus“. {Ps.2,1.2}</verse>
        <verse osisID='Acts.4.27'>Dan enn woahrheit vesaumle sich enn diese Staut jäajen dienen heiljem Tjnajcht Jesus, dän dü jesaulwt hast, soo aus uck Heroodes aus uck Pontius Pielatus met de Natsjoone en de Veltja Iesraels,</verse>
        <verse osisID='Acts.4.28'>omm too doone, waut diene Haund en dien Rotschluss verhäa bestemmt haft, dautet passeare sull.</verse>
        <verse osisID='Acts.4.29'>En nü, Harr, seeh han, opp äa Dreiwe, en jeff diene Tjnajchts, dien Wuat met aula Frieheit mootijch too räde,</verse>
        <verse osisID='Acts.4.30'>enn däm dü diene Haunt ütstratjst tom Heele, en Teatjen en Wunda passeare derjch dienen heiljen Tjnajcht Jesus sien Nome.</verse>
        <verse osisID='Acts.4.31'>En aus see jebäd haude, bäbd de Städ, aun de see vesaumlt weare; en aula worde mett däm heiljen Jeist jefellt, en see räde daut Wuat Gottes frie en Mootijch.</verse>
        <verse osisID='Acts.4.32'>Oba de Menj, de Jleewje weare een Hoat en eene Seel, en uck nijch eena säd, daut irjend waut von sienem Goot sien eajen es, oba aules wea äa jemeenet.</verse>
        <verse osisID='Acts.4.33'>En met groote Krauft jeewe de Apostel Zeijnis auf vom Harr Jesus siene Oppstohninj; en groote Jnod wea opp ahn aula.</verse>
        <verse osisID='Acts.4.34'>Dann doa wea tjeena derftijch <note>Noot liedent</note> unja ahn, dan aule Äjendeema von Laund oda Hiesa weare, vekoffte see en brochte dän Priess vom Vekofften</verse>
        <verse osisID='Acts.4.35'>en läde daut too Feeten de Apostel; oba daut word eenem jiedrem toojedeelt, doanoh aus een jiedra derftijch wea.</verse>
        <verse osisID='Acts.4.36'>Oba Joosef, dee vonne Apostel Barnabas jenant word (äwasat heet daut: een Treesta Sän) een Leewiet, enn Tsiepern jebuare,</verse>
        <verse osisID='Acts.4.37'>dee eenen Acka haud, vekofft däm, brocht daut Jeld en läd daut too Feeten de Apostel.</verse>
      </chapter>
      <chapter osisID='Acts.5'>
        <verse osisID='Acts.5.1'>Oba een Maun, met Nome Ananias met siene Frü Safiera, vekoffte een Goot,</verse>
        <verse osisID='Acts.5.2'>en hilt fe sich vom vekofften Priess, en siene Frü wisst uck doavon; en hee brocht eenen Deel en läd daut too Feeten de Apostel.</verse>
        <verse osisID='Acts.5.3'>Oba Peeta säd: Ananias, wuaromm haft Soton dien Hoat jefellt, daut dü däm heiljen Jeist beloage en vom vekofften Gootspries auntsied jebrocht hast?</verse>
        <verse osisID='Acts.5.4'>Bleef daut nijch dient, en aus dü daut vekofft hautst, wea daut emma noch enn diene Jewault? Waut es passeat, daut dü die diese Dod enn dien Hoat toojelohte <note>jesat</note> hast? Dü hast nijch Mensche beloage, oba Gott.</verse>
        <verse osisID='Acts.5.5'>Oba aus Ananias diese Wead head, voll hee han en storf. En daut tjeem ne groote Angst äwa aule dee daut heade.</verse>
        <verse osisID='Acts.5.6'>Oba de junge Manna stunde opp, wetjelde am enn en druage am rüt en begroowe am.</verse>
        <verse osisID='Acts.5.7'>Oba daut passead, onnjefäa omm dree Stund, doa tjeem siene Frü enenn, en wisst nijch waut passeat wea.</verse>
        <verse osisID='Acts.5.8'>Oba Peeta fong aun too äa too räde: Saj mie, ha jie fe soo väl daut Laund vekofft? Oba see säd: Jo, fe soo väl.</verse>
        <verse osisID='Acts.5.9'>En Peeta säd too äa: Wuaromm send jie äwaeen jekohme, dän Harrn Jeist too veseatje? Tjitj! De Feet dee dienen Maun begroft ha send aune Däa, en see woare uck die rütdroage.</verse>
        <verse osisID='Acts.5.10'>Oba see voll platzlijch ver siene Feet han en storf. En aus dee junge Manna enenn tjeeme, funge see äa Doot, en druage ahr rüt en begrowde äa bie äarem Maun.</verse>
        <verse osisID='Acts.5.11'>En doa tjeem groote Angst äwa de gaunse Jemeende <note>Vesaumlung</note> en äwa aule, dee daut heade.</verse>
        <verse osisID='Acts.5.12'>Oba derjch de Henj de Apostel passeade väl Teatjen en Wunda unja däm Voltj; (en see weare aule eenes sennes enne Haul Salomos.</verse>
        <verse osisID='Acts.5.13'>Oba von dee aundre woagd sich tjeena, ahn auntoschlüte; doch daut Voltj veäat ahn.</verse>
        <verse osisID='Acts.5.14'>Oba omm soo mea Jleewje worde däm Harrn doatoo jedohne, Schoasch von Manna aus uck Frües;)</verse>
        <verse osisID='Acts.5.15'>soo daut see de Kranke uck oppe Gausse druage en dee opp Bade en Loagasch läde, doamet, wann Peeta vebie jeit, uck bloos sien Schaute eenem von ahn äwadatjt.</verse>
        <verse osisID='Acts.5.16'>Oba doa tjeeme uck ne Menj üt de ommlidjende Städa no Jerusalem toop, en see brochte de Kranke en von onnreine Jeiste Jetjwälde, dee worde aula jeheelt.</verse>
        <verse osisID='Acts.5.17'>Oba de Huagapriesta stund opp en aule dee met am weare, nämlijch de Grupp <note>Satjt</note> de Sadutsäa, dee worde aufjenstijch;</verse>
        <verse osisID='Acts.5.18'>en läde de Henj aune Apostel en läde <note>sade</note> ahn emm Jefentjniss.</verse>
        <verse osisID='Acts.5.19'>Oba däm Harrn sien Enjel muak enne Nacht de Jefentjniss Däare op, en leid ahn rüt en säd:</verse>
        <verse osisID='Acts.5.20'>Goht, en stalt jünt emm Tempel han en räd tom Voltj aul dise Wead von däm <note>disem</note> Läwe!</verse>
        <verse osisID='Acts.5.21'>Oba aus see daut jeheat haude, jinje see tiedijch zemorjess em Tempel en leahde. Oba de Huagapriesta en dee met am wäare, roopte dän Huagen Rot de Ellteste vonne Säns Iesrael toop, en schetjte nom Jefentjniss, daut see <note>de Apostel</note> no ahn jebrocht wurde.</verse>
        <verse osisID='Acts.5.22'>Oba aus de Deena han tjeeme, funge see ahn nijch em Jefentjniss; en see jinje tridj, berejchte</verse>
        <verse osisID='Acts.5.23'>en säde: Wie funge daut Jefentjniss veschlohte met aula Sejchaheit en de Wajchta aune Däare stohne; oba aus wie opmuake, fung wie tjeenem doabenne.</verse>
        <verse osisID='Acts.5.24'>Oba aus de Tempel Hauptmaun aus uck de Huagapriesta diese Wead heade, weare see rotloos äwa ahn, woo kunn soowaut passeare.</verse>
        <verse osisID='Acts.5.25'>Oba doa kaum eena en berejcht ahn: Tjitjt! De Manna, dee jie em Jefentjniss jesat ha, send em Tempel, stohne en leahre daut Voltj.</verse>
        <verse osisID='Acts.5.26'>Donn jintj de Hauptmaun met de Deena han en brochte ahn, nijch met Jewault, dan see ängste sich fe daut Voltj, daut see jesteenijcht woare.</verse>
        <verse osisID='Acts.5.27'>Oba aus see ahn jebrocht haude, stalde see ahn ver däm Huagen Rot; en de Huagepriesta befruach ahn,</verse>
        <verse osisID='Acts.5.28'>en säd: Ha wie jünt nijch strenj vebode, nijch too leahre enn disem Nome; en tjitjt, jie ha Jerusalem met jüne Leah jefellt en jie welle daut Bloot von disem Mensch äwa ons brinje.</verse>
        <verse osisID='Acts.5.29'>Oba Peeta en de aundre Apostel auntwuade en säde: Man mott Gott mea jehorjche aus Mensche.</verse>
        <verse osisID='Acts.5.30'>De Gott onsa Vodasch haft Jesus opperwatjt, däm jie aum Holt jehenjt en ommjebrocht ha.</verse>
        <verse osisID='Acts.5.31'>Disen haft Gott tom Aunfeahra en Rada <note>Heilaunt</note> too siena Rajchte nehejcht jehowe, omm Iesrael Ommdentje <note>Buesse</note> en Sinde Vejäwung too jäwe.</verse>
        <verse osisID='Acts.5.32'>En wie send Zeije von dise Dinje en de Heilja Jeist, däm Gott dän jejäwt haft, dee am jehorjche.</verse>
        <verse osisID='Acts.5.33'>Oba aus see dit heade, worde see doll en wulle ahn ommbrinje.</verse>
        <verse osisID='Acts.5.34'>Oba eena vonne Farisäa em Huagen Rot stund opp, met Nome Gamaleal, een Jesatzesleahra, hüach jeachta biem gaunsen Voltj, en befool, de Mensche fe ne korte Tiet rüt too schetje.</verse>
        <verse osisID='Acts.5.35'>En hee säd too ahn: Manna, Iesraelite, seeht jünt väa bie dise Mensche, waut jie doone welle.</verse>
        <verse osisID='Acts.5.36'>Dann ver dise Doag stund Tejudas opp en säd, daut hee Eena <note>Groota</note> es, däm sich onnjefäa veea hundat Manna aunschloote; disa word dootjemoakt, en aule, dee am foljde, worde vestreit en too nuscht jemoakt.</verse>
        <verse osisID='Acts.5.37'>No däm stund Judas de Galiläa opp, enn de Doag de Ennschriewung <note>ausset Voltj jetalt wort</note> , en brocht väl Voltj dee am foljde tom auffaule; uck dee tjeem omm, en aule, dee am foljde, weare vestreit.</verse>
        <verse osisID='Acts.5.38'>En em Bletj opp de Dinje, saj etj jünt: Blieft wajch von dise Mensche en loht an! Dann wann dit Väahabe oda Woatj von Mensche senne sull, soo woatet toonijcht jemoakt woare:</verse>
        <verse osisID='Acts.5.39'>Oba wann daut von Gott es, woa jie ahn nijch toonijcht moake tjenne, doamet jie nijch soogoa aus Tjampfa jäajen Gott jefunge woare!</verse>
        <verse osisID='Acts.5.40'>Oba see heade opp am, en aus see de Apostel no sich jeroopt haude, schluage see ahn en befoole ahn, nijch too räde emm Nome Jesus en leete ahn frie.</verse>
        <verse osisID='Acts.5.41'>See jinje nü wajch vom Huagen Rot en freide sich, daut see weare Weat jeacht worde, fe däm Nome Schmacht too liede;</verse>
        <verse osisID='Acts.5.42'>en see heade nijch opp, jieda Dach em Tempel en enne Hiesa too leahre, en de froohe Botschoft von dän Jesaulwten <note>Tjristus</note> , Jesus too vetjindje <note>prädje</note> .</verse>
      </chapter>
      <chapter osisID='Acts.6'>
        <verse osisID='Acts.6.1'>Oba enn dise Doag, aus de Zohl de Jinja too nauhm, murrde de Helinieste <note>giejchesche Jude</note> jäajen de Hebräa, wiel äare Wätfrües emm deajlijchen Deenst äwaseehne worde.</verse>
        <verse osisID='Acts.6.2'>En de Twalw roopte de Menj de Jinja en säde: Daut es nijch goot, daut wie daut Wuat Gottes velohte enn de Desche bedeene.</verse>
        <verse osisID='Acts.6.3'>Oba seeht jünt omm, Breeda, no säwen Manna üt <note>von</note> jünt, voll Jeistes en Weissheit dee wie enn diese Oppgow ennsate woare;</verse>
        <verse osisID='Acts.6.4'>oba wie woare emm Jebäd en oppem Deenst em Wuat faust bedocht senne.</verse>
        <verse osisID='Acts.6.5'>En daut Wuat jevoll de gaunse Menj, en see wälde Stefanus, eenen Maun voll Gloowe en Heiljem Jeist, en Filip en Prochorus en Nikanor en Tiemon en Parmenas en Nikolaus eenen Proselüte <note>betjeaden üte Heide</note> üt Antiochean,</verse>
        <verse osisID='Acts.6.6'>dee see verre Apostel stalde; en aus see jebäd haude, läde see ahn de Henj opp.</verse>
        <verse osisID='Acts.6.7'>En Gott sien Wuat neem too, en de Zohl de Jinja enn Jerusalem vemeade sich sea; en eene groote Menj Priesta worde däm Gloowe jehuarsom.</verse>
        <verse osisID='Acts.6.8'>Oba Stefanus, voll Jnod en Krauft, deed Wunda en groote Teatjen unjrem Voltj.</verse>
        <verse osisID='Acts.6.9'>Oba doa stunde eenje opp üt de Sienagog jenant Libertiener en de Tjiereena en Auleksaundra en dee üt Tsilietsean en Asean en streede met Stefanus.</verse>
        <verse osisID='Acts.6.10'>En see kunne nijch de Weissheit en däm Jeist wadastohne, met dee hee räd.</verse>
        <verse osisID='Acts.6.11'>Donn stefte see Manna aun, dee doa säde: Wie ha am lestalijche Wead räde heare jäajen Mooses en Gott.</verse>
        <verse osisID='Acts.6.12'>En see hetzte daut Voltj opp en de Ellteste en de Schreftjeleade; en äwavolle am, en see packte am en leide am verrem Huagen Rot.</verse>
        <verse osisID='Acts.6.13'>En see stalde faulsche Zeije opp, dee doa säde: Diss Mensch heat nijch opp, Wead too räde jäajen disem heiljen Uat en däm Jesatz:</verse>
        <verse osisID='Acts.6.14'>Dan wie ha am saje jeheat: Disa Jesus, de Natsareena, woat disen Uat venijchte en woat de Sitte endre, de ons Mooses äwaleewat haft.</verse>
        <verse osisID='Acts.6.15'>En aule, dee em Huagen Rot saute, tjitjte am stua aun, en sache sien Jesejcht aus een Enjelsjesejcht.</verse>
      </chapter>
      <chapter osisID='Acts.7'>
        <verse osisID='Acts.7.1'>Oba de Huagepriesta säde: Vehält sich daut soo?</verse>
        <verse osisID='Acts.7.2'>Oba hee säd: Manna, Breeda en Vodasch: Horjcht! De Gott de Harlijchtjeit bejäajend <note>wees sich</note> onsem Voda Obraum, aus hee en Mesopotamean wea, eea hee enn Haran wohnd,</verse>
        <verse osisID='Acts.7.3'>en säd too am: „Goh üt dienem Laund en üt dienem Frindschauft, en kohm enn daut Laund, daut etj die wiese woa“. {1Mos.12,1}</verse>
        <verse osisID='Acts.7.4'>Dan jintj hee ütem Laund de Kaldäa en wohnd enn Haran. En von doa, no däm sien Voda jestorwe wea, siedeld hee am omm enn daut Laund, enn däm jie nü wohne.</verse>
        <verse osisID='Acts.7.5'>En hee jeef am doa tjeen Oawgoot, uck nijch eenen Foot breet, en vespruak, am daut too jäwe tom Äjendoom en sienem Some no am, aus hee noch tjeen Tjint haud.</verse>
        <verse osisID='Acts.7.6'>Oba Gott säd aulsoo: „Sien Some woat Framd senne enn eenem framden Laund, en see woare ahn veea hundat Joa vesklowe en schlajcht behaundle.</verse>
        <verse osisID='Acts.7.7'>En daut Voltj, däm see deene woare, woa etj rejchte“, säd Gott, „en no däm woare see üttratje en woare mie aun däm Uat deene“. {1Mos.15,13.14}</verse>
        <verse osisID='Acts.7.8'>En hee jeef ahn dän Bunt de Beschniedunk; en soo zeijd hee Iesak en beschneet am aum achten Dach, en Iesak dän Joakopp, en Joakopp de twalw Staumvodasch.</verse>
        <verse osisID='Acts.7.9'>En de Staumvodasch, worde neidisch äwa Joosaf en vekoffte am no Ejipte. En Gott wea met am,</verse>
        <verse osisID='Acts.7.10'>en hee rad am üt aul siene Bedrenjnise, en jeef am Jnod en Weissheit verrem Faraoo, dän Tjeenijch von Ejipten, en hee stald am enn aus Harscha äwa Ejipten, en äwa sienem gaunsem Hüs.</verse>
        <verse osisID='Acts.7.11'>Oba doa tjeem eene Hungaschnoot äwa gauns Ejipten uck Kanaan en een grootet Nootliede <note>Älend</note> ; en onse Vodasch funge tjeene Noarinj.</verse>
        <verse osisID='Acts.7.12'>Oba aus Joakopp head, daut enn Ejipten Jeträajd wea, schetjt hee onse Vodasch tom easchten Mol han <note>üt</note> .</verse>
        <verse osisID='Acts.7.13'>En biem tweede Mol jeff Joosef sich siene Breeda too ertjane, en däm Faraoo word Joosef siene Häakohme openboat.</verse>
        <verse osisID='Acts.7.14'>Oba Joosef schetjt han en leet sienen Voda Joakopp no sich kohme, en daut gaunse Frindschauft, fief en zäwentijch Seele.</verse>
        <verse osisID='Acts.7.15'>En Joakopp trock rauf no Ejipte en storf, hee en onse Vodasch;</verse>
        <verse osisID='Acts.7.16'>en see worde tridj no Siechem jebrocht en enn daut Grauf jelajcht, daut Obraum jekofft haud fe eene Somm Selwa vonne Säns Hamor enn Siechem.</verse>
        <verse osisID='Acts.7.17'>Oba aus de Tiet de Vespräatjung noda tjeem, de Gott Obraum toojesajcht haud, woss daut Voltj en vemead sich enn Ejipte,</verse>
        <verse osisID='Acts.7.18'>bott een aundra Tjeenijch äwa Ejipte tjeem, de Joosef nijch tjannd.</verse>
        <verse osisID='Acts.7.19'>Disa behaundeld ons Jeschlajcht hinjalestijch en mishaundeld onse Vodasch, enn däm see äare Tjinja üt sate musste, doamet see nijch aum Läwe bleewe.</verse>
        <verse osisID='Acts.7.20'>Enn dise Tiet word Mooses jebuare, en hee wea Gott aunjenäm; dee word dree Moonat em Voda Hüs oppjetrocke <note>vesorjt</note> .</verse>
        <verse osisID='Acts.7.21'>Oba aus hee ütjesat word, neem Faraoo siene Dochta am no sich en trock am fe sich opp, aus Sän.</verse>
        <verse osisID='Acts.7.22'>En Mooses word enn aule Weissheit de Ejipta unjarejcht, oba hee wea tjraftijch enn siene Wead en Woatje.</verse>
        <verse osisID='Acts.7.23'>Oba aus hee veatijch Joa oolt word, tjeem et enn sienem Hoat opp, sich no siene Breeda, de Säns Iesrael, ommtoseehne.</verse>
        <verse osisID='Acts.7.24'>En aus hee eenen sach de Onnrajcht behaundelt word, stund hee am bie en veschauft däm Mishaundeldem Rajcht, enn däm hee däm Ejipta doot schluach.</verse>
        <verse osisID='Acts.7.25'>Oba hee docht, dautet siene Breeda vestohne, daut Gott derjch siene Haund ahn Radung jäft; oba see vestunde daut nijch.</verse>
        <verse osisID='Acts.7.26'>En aum näajsten Dach tjeem hee no ahn, aus see sich streede, en vesocht ahn äwareen, tom Fräd, too brinje en säd: Manna, jie send Breeda, wuaromm doo jie eenaunda onnrajcht?</verse>
        <verse osisID='Acts.7.27'>Oba dee däm Näajsten onnrajcht deed, schuppst am wajch en säd: Wäa haft die ennjesat aus Bowaschten en Rejchta äwa ons?</verse>
        <verse osisID='Acts.7.28'>West dü mie uck ommbrinje, soo aus dü jistre dän Ejipta ommjebrocht hast?</verse>
        <verse osisID='Acts.7.29'>Oba Mooses rand wajch bie diese Wead en hee word een Framda em Laund Midean, wua hee twee Säns tjrejch.</verse>
        <verse osisID='Acts.7.30'>En aus veatijch Joa vegohne weare, tjeem no am enne Wieste aum Boajch Sinai een Enjel enne Fiaflaum enn eenem Dornbosch.</verse>
        <verse osisID='Acts.7.31'>Oba aus Mooses daut sach, vewundad hee sich äwa daut Jesejcht; oba aus hee doa han jintj, daut jenau too betjitje, tjeem de Stemm vom Harr:</verse>
        <verse osisID='Acts.7.32'>„Etj sie de Gott diene Vodasch, de Gott Obraums en Iesaks en Joakopps“. {2Mos. 3,6} Oba Mooses zettad en woagd nijch, jenau no too seene.</verse>
        <verse osisID='Acts.7.33'>Oba de Harr säd too am: „Tratj de Schooh von diene Feet, dan de Uat, opp däm dü steist, es heiljet Laund.</verse>
        <verse osisID='Acts.7.34'>Etj ha jeseehne de schlajchte behaundlung aun mien Voltj en Ejipte, en äa Sefze ha etj jeheat, en etj sie rauf jekohme, ahn rüt too nehme. En nu kohm, etj well die no Ejipte schetje“. {2Mos.3,5.7.8.10}</verse>
        <verse osisID='Acts.7.35'>Disem Mooses, däm see veluage <note>nijch wulle</note> , en säde: „Wäa haft die ennjesat aus Bowaschten en Rejchta?“ {2Mos. 2,14} Disem haft Gott aus Bowaschten uck aus Erleesa jeschetjt derjch eenem Enjel siene Haund, dee am em Dornbosch bejäajend.</verse>
        <verse osisID='Acts.7.36'>Disa haft ahn rütjefeat, enn däm hee Wunda en Teatjen deed em Laund Ejipten en em Rooden Mäa en enne Wieste, veatijch Joa.</verse>
        <verse osisID='Acts.7.37'>Dit es de Mooses, dee too de Säns Iesrael säd: „Eenen Profeet woat jünt Gott von <note>üt</note> jüne Breeda erwatje, aus mie; [däm sell jie horjche]“. {5Mos. 18,15.18}</verse>
        <verse osisID='Acts.7.38'>Daut es dee, dee enn de Jemeende enne Wieste met däm Enjel, dee oppem Boajch Sinai too am räd, en met onse Vodasch; dee läwendje Wead oppnauhm, omm dee ons too jäwe;</verse>
        <verse osisID='Acts.7.39'>däm onse Vodasch nijch wulle jehuarsom senne, oba see stade am wajch en dreide sich enn äare Hoats omm no Ejipte,</verse>
        <verse osisID='Acts.7.40'>en säde too Aaron: „Moak ons Jetta, dee ver ons gohne woare; dan disa Mooses, dee ons rütjefeat haft ütem Laund Ejipte, wie weete nijch, waut met am passeat es“. {2Mos.32,1}</verse>
        <verse osisID='Acts.7.41'>En see muake enn jane Doag een Kaulf en brochte een Opfa däm Jetze Bild, en freide sich aun <note>äwa</note> däm Woatj äara Henj.</verse>
        <verse osisID='Acts.7.42'>Oba Gott dreid sich auf en äwajeef ahn, däm himmlischen Häa too deene, aus jeschräwe steit em Buak de Profeete: „Ha jie mie fleijcht veatijch Joa enne Wieste Schlachttiare en Opfa jebrocht, Hüs Iesrael?</verse>
        <verse osisID='Acts.7.43'>Jie ha soo aus daut Zelt däm Mooloch metjefeat aus uck däm Stearn von jünem Gott Reemfan, de Bilda, dee jie jemoakt ha, ahn auntobäde; en etj woa jünt jansieds von Babieloon ommsiedle“. {Amos 5,25-27}</verse>
        <verse osisID='Acts.7.44'>Daut Zeijniss Zelt haude <note>wea</note> onse Vodasch enne Wieste, soo aus aunjeordnet haud dee met <note>too</note> Mooses räd, daut too moake nom Väabild, daut hee jeseehne haud;</verse>
        <verse osisID='Acts.7.45'>daut uck onse Vodasch äwanohme haude en met Joosua druage, biem Laund enn'näme vonne Veltja, de Gott ütdreef vom Aunjesejcht onsa Vodasch, bott Doft siene Doag,</verse>
        <verse osisID='Acts.7.46'>dee doa Jnod ver Gott fung en bedd, omm too finje eene Wohninj fe daut Joakopps Hüs.</verse>
        <verse osisID='Acts.7.47'>Oba Salamo büd Am een Hüs.</verse>
        <verse osisID='Acts.7.48'>Oba de Hejchsta wohnt nijch enn Hiesa de met Henj jemoakt send, aus de Profeet sajcht:</verse>
        <verse osisID='Acts.7.49'>„De Himmel es mien Troon, en de Ead daut Beintjstje fe miene Feet. Waut fe een Hüs well jie mie büe, sajcht de Harr, oda wua es de Uat fe miene Rüh?</verse>
        <verse osisID='Acts.7.50'>Haft nijch miene Haunt dit aules jemoakt? {Jes.66,1-2}</verse>
        <verse osisID='Acts.7.51'>Äjensennje en Onnbeschnädne aum Hoat en Uhre! Jie sträwe emma jäajen däm heiljen Jeist, aus jüne Vodasch, soo uck jie.</verse>
        <verse osisID='Acts.7.52'>Woone vonne Profeete ha jüne Vodasch nijch vefoljt? En see ha dee doot jemoakt, dee verhäa vetjindijde vom Jerajchten sien kohme, däm siene Veroda en Morda jie nü jeworde send,</verse>
        <verse osisID='Acts.7.53'>dee jie daut Jesatz derjch Aunordninj von Enjel jetjräaje ha, en ha daut nijch jehole.</verse>
        <verse osisID='Acts.7.54'>Oba aus see daut heade, worde äare Hoats jrimsijch <note>bees</note> , en see tjnirschte met de Täne jäajen am.</verse>
        <verse osisID='Acts.7.55'>Oba hee, voll heiljen Jeist, tjitjt met faustem Bletj <note>niel</note> nom Himmel, sach hee de Harlijchtjeit Gottes, en Jesus stohne aune Rajchte Gottes;</verse>
        <verse osisID='Acts.7.56'>en säd: Tjitjt, etj seeh dän Himmel opjemoakt, en däm Menschesän too Rajchte Gottes stohne!</verse>
        <verse osisID='Acts.7.57'>Oba see schreaje met ne lüde Stemm, hilde äare Uhre too, see weare eenes Sennes en äwavolle am.</verse>
        <verse osisID='Acts.7.58'>En schmeete am üte Staut rüt, en steenijchde am. En de Zeije trocke äare Tjleeda auf en läde dee eenen jungen Maun too Feet, jenant Saul.</verse>
        <verse osisID='Acts.7.59'>En see steenijchde Stefanus, dee doa bäd en säd: Harr Jesus, näm mien Jeist opp.</verse>
        <verse osisID='Acts.7.60'>Oba hee tjneed sich dohl en schreajch met ne lüde Stemm: Harr, räatjen ahn dise Sind nijch too! En aus hee dit jesajcht haud, schleep hee enn.</verse>
      </chapter>
      <chapter osisID='Acts.8'>
        <verse osisID='Acts.8.1'>Oba Saul haud een Jefaule aun <note>Stefanus</note> sienem doot. Oba aun jane Doag jeefet eenen groote Vefoljung jäajen de Jemeende enn Jerusalem, en aule worde vestreit äwa de Laundschoft von Judäa en Samarean, buta de Apostel.,</verse>
        <verse osisID='Acts.8.2'>Oba Stefanus begrowde gottesferjchtje Manna en stalde een grootet Weekloage <note>Trüa</note> aun.</verse>
        <verse osisID='Acts.8.3'>Oba Saul vesocht de Jemeende üttolasche, jintj enn eenzelne Hiesa enenn en schlapt Manna en Frües wajch en äwajeef ahn aum Jefentjniss.</verse>
        <verse osisID='Acts.8.4'>De Vestreide jinje ommhäa en vetjindijde <note>prädijde</note> daut Wuat aus froohe Botschoft.</verse>
        <verse osisID='Acts.8.5'>Oba Filip jintj rauf no de Hauptstaut Samarean en prädijd ahn dän Tjristus.</verse>
        <verse osisID='Acts.8.6'>Oba daut Voltj head eenes sennes opp daut waut Filip säd, enn däm see heade en sache de Teatjens dee hee deed.</verse>
        <verse osisID='Acts.8.7'>Dann väle, de onnreine Jeista haude, fuare rüt, schreaje met ne lüde Stemm en väl Jelämde en Vetjräpelte worde jeheelt.</verse>
        <verse osisID='Acts.8.8'>Oba enn de Staut wea groote Freid.</verse>
        <verse osisID='Acts.8.9'>Oba een Maun met Nome Siemoon, wea verhäa enne Staut, de Zaubarie jedräwe haud, en daut Voltj von Samaria üta sich brocht, en säd, daut hee waut Grootet es;</verse>
        <verse osisID='Acts.8.10'>däm aula von Tjlien bett Groot aunhenjde, en säde: Disa es de Krauft Gottes, de maun de groote nant.</verse>
        <verse osisID='Acts.8.11'>Oba see henjde am doawäajen aun, wiel hee ahn lange Tiet derjch de Zaubarie üta sich jebrocht haud.</verse>
        <verse osisID='Acts.8.12'>Oba aus see däm Filip jleewde, dee de froohe Botschoft vom Ritj Gottes en dän Nome Jesus Tjristus vetjindijd, leete sich Manna aus uck Frües taufe.</verse>
        <verse osisID='Acts.8.13'>En uck Siemoon selfst jleewd, en aus hee jetauft wea, hilt hee sich faust aun Filip; en aus hee sach de Teatjens en groote Wunda passeare, word hee üta sich.</verse>
        <verse osisID='Acts.8.14'>Oba aus de Apostel enn Jerusalem heade, daut Samarean daut Wuat Gottes aunjenohme habe, schetjte see Peeta en Jehaun no ahn;</verse>
        <verse osisID='Acts.8.15'>aus see hanjekohme weare, en bäde fe ahn, daut see däm heiljen Jeist tjriee;</verse>
        <verse osisID='Acts.8.16'>dan hee wea noch nijch opp tjeenem von ahn jefolle, oba see weare bloos jetauft opp däm Harr Jesus sien Nome.</verse>
        <verse osisID='Acts.8.17'>Donn läde see ahn de Henj opp, en see emfange däm heiljen Jeist.</verse>
        <verse osisID='Acts.8.18'>Oba aus Siemoon sach, daut derjch daut Henjopplaje de Apostel de heilje Jeist jejäft wort, brocht hee ahn Jeld,</verse>
        <verse osisID='Acts.8.19'>en säd: Jäft uck mie dise Macht, daut, wäm etj de Henj opplaj, dee däm heiljen Jeist emfangt.</verse>
        <verse osisID='Acts.8.20'>Oba Peeta säd too am: Dien Jeld foaht met die enne Vedoawniss, wiel dü dochst, daut de Gow Gottes derjch Jeld too tjriee wea!</verse>
        <verse osisID='Acts.8.21'>Dü hast tjeen Aundeel noch Rajcht <note>Oaw</note> aun disem Wuat; dan dien Hoat es nijch opprejchtijch ver Gott.</verse>
        <verse osisID='Acts.8.22'>Aulsoo betjea die <note>doo busse, dentj omm</note> äwa diene Gottloosijchtjeit en bedd däm Harr, daut hee die diene Jedanke enn dienem Hoate vejäwe mucht;</verse>
        <verse osisID='Acts.8.23'>dan etj see, daut dü - enn bettre Gaul en enn Onnjerajchtijchtjeit jespaunt best.</verse>
        <verse osisID='Acts.8.24'>Oba Siemoon auntwuad en säd: Bäd jie fe mie tom Harr, daut nuscht von däm äwa mie tjemmt, waut jie jesajcht ha.</verse>
        <verse osisID='Acts.8.25'>No däm see bezeijd en jeräd haude daut Harren Wuat, jinje see tridj no Jerusalem en prädijde de froohe Botschoft <note>daut Evanjeelium</note> enn väle Samarietesche Darpa.</verse>
        <verse osisID='Acts.8.26'>Oba däm Harr sien Enjel räd too Filip en säd: Stoh opp en goh nom Siede opp däm Wajch, de von Jerusalem no Gasa rauf jeit; diese es eensaum <note>ladijch</note> .</verse>
        <verse osisID='Acts.8.27'>En hee stund opp en jintj. En tjitj, [een Maun] een Ätiopea een Eenuch <note>Tjeenijchshof Beaumta</note> een Machthabenda Kandatse, vonne Tjeenijin de Ätiopea, dee äwa äarem gaunsem Schauts wea, dee wea jekohme, en wull en Jerusalem aunbäde;</verse>
        <verse osisID='Acts.8.28'>en hee wea oppem tridj Wajch en saut opp sienem Woage en laus däm Profeet Jesaja.</verse>
        <verse osisID='Acts.8.29'>Oba de Jeist säd too Filip: Goh han en hool die dijcht bie aun disem Woage.</verse>
        <verse osisID='Acts.8.30'>Oba Filip rand opptoo en head am däm Profeet Jesaja läse en säd: Vesteist dü uck, waut dü läst?</verse>
        <verse osisID='Acts.8.31'>Oba hee säd: Woo kaun etj dan, wann mie tjeena nijch aunleide <note>ütlaje</note> deit? En hee bedd Filip, enntostiee, en sich bie am han too sate.</verse>
        <verse osisID='Acts.8.32'>Oba de Schreftstäd dee hee laus wea dise: „Hee word aus een Schop tom schlachte jefeaht, en aus een Laum ver sienem Schäara stomm es, soo muak hee sien Mül nijch op.</verse>
        <verse osisID='Acts.8.33'>Enn siene Raufsatung word sien Jerejcht wajch jenohme; wäa woat sien Jeschlajcht beschriewe? Dann sien Läwe woat vonne Ead wajch jenohme“. {Jes.53,7-8}</verse>
        <verse osisID='Acts.8.34'>Oba de Eenuch auntwuad däm Filip en säd: Etj bedd die, von wäm sajcht de Profeet dit? Von sich oda von eenem aundren?</verse>
        <verse osisID='Acts.8.35'>Oba Filip muak sien Mül op en fong aun met diese Schreftstäd en vetjindijd <note>prädijd</note> am de froohe Botschoft von Jesus.</verse>
        <verse osisID='Acts.8.36'>Oba aus see opp däm Wajch fuahre, tjeeme see aun een Wota, en de Eenuch säd: Tjitj, doa <note>hia</note> es Wota; waut hindat mie, daut etj jetauft woa?</verse>
        <verse osisID='Acts.8.37'>(Don säd Filip: Wann dü von gaunsem Hoate jleefst, dan esset erlaubt. Hee auntwuad en säd: Etj jleew daut Jesus Tjristus Gottes Sän es!)</verse>
        <verse osisID='Acts.8.38'>En hee befool dän Woage stell too hoole, en see steaje beid emm Wota enenn, Filip uck de Eenuch, en hee tauft am.</verse>
        <verse osisID='Acts.8.39'>Oba aus see ütem Wota rüt jestäje weare, entretjt de Jeist vom Harrn Filip; en de Eenuch sach am nijch mea, oba hee fua sienen Wajch met Freid.</verse>
        <verse osisID='Acts.8.40'>Oba Filip word enn Asdood jefunge; en hee jintj en vetjindijd de froohe Botschoft en aule Städa, bott hee no Sisaräa tjeem.</verse>
      </chapter>
      <chapter osisID='Acts.9'>
        <verse osisID='Acts.9.1'>Oba Saul, noch odmend dreiwent met Mort jäajen däm Harr siene Jinja, jintj nom Huagepriesta</verse>
        <verse osisID='Acts.9.2'>en bedd am omm Breew no Damaskus aun de Sienagooge, doamet, wann hee doa eenje dee opp disem nieen Wajch weare, finjt, soo aus Manna uck Frües, hee dän jebunge no Jerusalem feaht <note>brinjt</note> .</verse>
        <verse osisID='Acts.9.3'>Oba aus hee doahan jintj, passead daut, aus hee dijcht bie Damaskus wea. En platzlijch schiend am een Lijcht vom Himmel;</verse>
        <verse osisID='Acts.9.4'>en oppe Ead jefolle, head hee eene Stemm, dee too am säd: Saul, Saul, waut vefoljst dü mie?</verse>
        <verse osisID='Acts.9.5'>Oba hee säd: Wäa best dü, Harr? Oba hee säd: Etj sie Jesus, däm dü vefoljst.</verse>
        <verse osisID='Acts.9.6'>Doch stoh opp en goh enne Staut enenn, en daut woat die jesajcht woare, waut dü doone saust.</verse>
        <verse osisID='Acts.9.7'>Oba de Manna, dee met am oppem Wajch weare, stunde stomm <note>sproak loos</note> , heade zwoa de Stemm, oba sache tjeenem.</verse>
        <verse osisID='Acts.9.8'>Oba Saul stund opp vonne Ead; oba aus siene Uage op weare, sach hee nuscht <note>tjeenem</note> . See leide am oba aune Haunt en feade am no Damaskus.</verse>
        <verse osisID='Acts.9.9'>En hee wea dree Doag blind en aut nijch en drunk nijch.</verse>
        <verse osisID='Acts.9.10'>Oba doa wea een Jinja enn Damaskus met Nome Ananias, en de Harr säd too am enn eenem Jesejcht: Ananias! Hee oba säd: Tjitj, hia sie etj, Harr!</verse>
        <verse osisID='Acts.9.11'>Oba de Harr säd too am: Stoh opp en goh no de Gauss, jenant de Jlitje, en seatj emm Hüs Judas no eenem met Nome Saul, üt Tarsus, dan tjitj, hee bäd;</verse>
        <verse osisID='Acts.9.12'>en hee haft enn eenem Jesejcht eenen Maun jeseehne, met Nome Ananias, de hantjeem en am de Henj oppläd, doamet hee wada seenent woat.</verse>
        <verse osisID='Acts.9.13'>Oba Ananias auntwuad: Harr, etj ha von väle, von disem Maun jeheat, woo väl Beeset hee diene Heilje enn Jerusalem jedohne haft.</verse>
        <verse osisID='Acts.9.14'>En hia haft hee Vollmacht vom Huagepriesta, aule too fassle de dienen Nome aunroope.</verse>
        <verse osisID='Acts.9.15'>Oba de Harr säd too am: Goh han; dan disa es mien üterwäldet Jefäss, mienem Nome verre Veltja aus uck Tjeenije en de Säns Iesrael too droage.</verse>
        <verse osisID='Acts.9.16'>Dan etj woa am wiese, woofäl hee fe mienem Nome liede mott.</verse>
        <verse osisID='Acts.9.17'>Oba Ananias jintj han en jintj enn daut Hüs enenn; en läd am de Henj opp, en hee säd: Brooda Saul, de Harr haft mie jeschetjt, Jesus, dee die oppem Wajch bejäajend, opp däm dü tjeemst, doamet dü wada seenent en met heiljem Jeist jefellt <note>erfällt</note> woascht.</verse>
        <verse osisID='Acts.9.18'>En platzlijch volle aus Scheepe von siene Uage auf, en hee sach wada, en stund opp en hee leet sich taufe.</verse>
        <verse osisID='Acts.9.19'>En aus hee jejäte haud, tjreajch hee wada Krauft. Oba hee wea atelje Doag bie de Jinja enn Damaskus.</verse>
        <verse osisID='Acts.9.20'>En sooboolt vetjindijd hee enn de Sienagooge Jesus, daut disa de Sän Gottes es.</verse>
        <verse osisID='Acts.9.21'>Oba aule dee daut heade weare ütasich en säde: Es disa nijch dee, de enn Jerusalem dee ommbrocht, dee disem Nome aunroope, en wea hee nijch doatoo hiahäa jekohme, omm dee jefasselt verre Huagepriesta too brinje?</verse>
        <verse osisID='Acts.9.22'>Oba Saul word noch mea jestoatjt, en brocht de Jude de enn Damaskus wohnde derjch eenaunda, enn däm hee bewees, daut disa de Jesaulwta <note>Tjristus</note> es.</verse>
        <verse osisID='Acts.9.23'>Oba aus väl Doag vegohne wäare, beschloote de Jude, am ommtobrinje.</verse>
        <verse osisID='Acts.9.24'>Oba däm Saul word äa Aunschlag <note>Väahabe</note> bekaunt. Oba see bewachte uck de Staut'Puate Dach uck Nacht, doamet see am ommbrinje kunne.</verse>
        <verse osisID='Acts.9.25'>Oba siene Jinja nehme am enne Nacht en leete am enn eenem Korf derjch een Mialoch rauf.</verse>
        <verse osisID='Acts.9.26'>Oba aus hee no Jerusalem jekohme wea, vesocht hee, sich de Jinja auntoschlüte; en aule ängste sich fe am, en jleewde nijch daut hee een Jinja es.</verse>
        <verse osisID='Acts.9.27'>Oba Barnabas nauhm sich am aun en brocht am no de Apostel en vetald ahn, woo hee oppem Wajch däm Harr jeseehne haft, en daut hee too am jerät haft, en woo hee enn Damaskus frie en mootijch jeräd haft emm Nome Jesus.</verse>
        <verse osisID='Acts.9.28'>En hee jintj üt en enn met ahn enn Jerusalem en räd frie en mootijch emm Harr sienen Nome.</verse>
        <verse osisID='Acts.9.29'>Hee räd en street met de Helinieste <note>Griejchesche Jude</note> , oba dee vesochte am ommtobrinje.</verse>
        <verse osisID='Acts.9.30'>Oba aus de Breeda ennworde, brochte see am rauf no Siseräa en schetjte am no Tarsus.</verse>
        <verse osisID='Acts.9.31'>Soo haud de Jemeende enn gauns Judäa en Galiläa en Samaria Fräd en büde sich opp en waundelde enn Harrn Ferjcht en vemeade sich derjch dän Troost vom heiljen Jeist.</verse>
        <verse osisID='Acts.9.32'>Oba daut passead, daut Peeta, aus hee derjch aule Uate reisd, uck no de Heilje rauf tjeem, dee enn Lida wohnde.</verse>
        <verse osisID='Acts.9.33'>Oba hee funk doa eenen Maun met Nome Enäas, dee aul acht Joa emm Bad lag, wiel hee jelämt wea.</verse>
        <verse osisID='Acts.9.34'>En Peeta säd too am: Enäas, Jesus Tjristus heelt die; stoh opp en moak die selfst dien Bad! En platzlijch stund hee opp.</verse>
        <verse osisID='Acts.9.35'>En daut sache am aula, de enn Lida en Saron wohnde, dee sich tom Harr betjeade.</verse>
        <verse osisID='Acts.9.36'>Oba enn Joppe wea eene Jinjarin met Nome Tabita, waut vedollmetscht heet: Dorkas; diese wea ritj aun goode Woatje en Aulmoose, de see eewd.</verse>
        <verse osisID='Acts.9.37'>Oba daut passead aun jane Doag, daut see krank word en storf. En aus see äa jewosche haude, läde see ahr enn eene Bowastow.</verse>
        <verse osisID='Acts.9.38'>Oba wiel Lida dijcht bie Joppe es, schetjte de Jinja, aus see jeheat haude, daut Peeta doa es, twee Manna no am, en bedde. Wacht <note>vetratj et</note> nijch, no ons too kohme.</verse>
        <verse osisID='Acts.9.39'>Oba Peeta stund opp en jintj met ahn; aus hee aunjekohme wea, feade see am enn de Bowastow. En aule Wätfrües hielde en tjeeme no am, en weese am de Ratj en Tjleeda, de Dorkas jemoakt haud, aus see bie ahn wea.</verse>
        <verse osisID='Acts.9.40'>Peeta oba schetjt aule rüt, tjneed sich dohl en bäd. En dreid sich no de Doodje en säd: Tabita, stoh opp! Oba see muak äare Uage op, en aus see Peeta sach, sad see sich han.</verse>
        <verse osisID='Acts.9.41'>Hee oba jeef äa de Haunt en rejcht ahr opp en roopt de Heilje en Wätfrües en stald äa läwendijch doa.</verse>
        <verse osisID='Acts.9.42'>Oba dit word enn gauns Joppe bekaunt, en väle tjeeme tom Gloowe aum Harrn.</verse>
        <verse osisID='Acts.9.43'>Daut passead oba, daut hee väl Doag enn Joppe bleef, bie eenem jewessen Siemoon, eenem Ladajoawa.</verse>
      </chapter>
      <chapter osisID='Acts.10'>
        <verse osisID='Acts.10.1'>Oba een Maun enn Sisaräa, met Nome Korneelius, een Hauptmaun vonne soo jenante ietaljeenische Schoa,</verse>
        <verse osisID='Acts.10.2'>fromm en ferjcht Gott met sienem gaunsem Hüs, dee däm Voltj väl Aulmoose jeef en bäd aule Tiet too Gott -</verse>
        <verse osisID='Acts.10.3'>sach enn eenem Jesejcht dietlijch, omm de näajende Stund äwadach, eenen Enjel Gottes bie am enenn kohme en säd too am: Korneelius!</verse>
        <verse osisID='Acts.10.4'>Oba hee tjitjt am niel aun en voll Angst en säd: Waut es, Harr? Hee oba säd too am: Diene Jebäde en diene Aulmoose send noppjestäje aus Jedajchtniss Opfa ver Gott.</verse>
        <verse osisID='Acts.10.5'>En nü schetj Manna no Joppe en loht eenen jewessen Siemoon kohme, dee met bienome Peeta jenant woat;</verse>
        <verse osisID='Acts.10.6'>disa wohnt aus Gaust bie eenem jewessen Siemoon, eenem Ladajoawa, dee een Hüs aum Mäa haft.</verse>
        <verse osisID='Acts.10.7'>Oba aus de Enjel, dee met am räd, wajch jegohne wea, roopt hee twee Deena en eenen frommen Soldot von dee, dee emma bie am weare;</verse>
        <verse osisID='Acts.10.8'>en aus hee ahn aules vetald haud, schetjt hee ahn no Joppe.</verse>
        <verse osisID='Acts.10.9'>Oba aum näajchsten Dach aus jane hinjawäajes en dijcht bie de Staut weare, steajch Peeta omm de sasste Stund oppem Dack omm too bäde.</verse>
        <verse osisID='Acts.10.10'>Oba hee word hungrijch en wull äte. Wäarend see oba fe am reed muake, tjeem äwa am eene Entretjung.</verse>
        <verse osisID='Acts.10.11'>En hee sitt däm Himmel opjemoakt en een Jefäss, aus een grootet Liendüak, raufkohme, daut aun vea Atje [jebunge] oppe Ead rauf jelohte wort,</verse>
        <verse osisID='Acts.10.12'>enn däm aulahaunt veabeenje en krüpende Tiere oppe Ead en Väajel von unjrem Himmel weare.</verse>
        <verse osisID='Acts.10.13'>En eene Stemm wea too <note>aun</note> am: Stoh opp, Peeta, schlacht en at!</verse>
        <verse osisID='Acts.10.14'>Oba Peeta säd: Enn tjeenem Faul, Harr! Wiel etj ha niemols waut Jemeenet oda Onnreinet jejäte!</verse>
        <verse osisID='Acts.10.15'>En de Stemm wea wada tom tweede Mol too am: Waut Gott rein jemoakt haft, ertjläa daut nijch fe jemeen <note>onnrein</note> !</verse>
        <verse osisID='Acts.10.16'>Oba dit passead dree mol; en platzlijch word daut Jefäss em Himmel ennopp jehowe.</verse>
        <verse osisID='Acts.10.17'>Oba aus Peeta bie sich selfst rotloos wea, waut daut Jesejcht bedied, daut hee jeseehne haud, tjitj, de Manna de Korneelius jeschetjt haud en no Siemoon sien Hüs jefroagt haude, tjeeme aune Puat;</verse>
        <verse osisID='Acts.10.18'>en jeroopt haude, fruage see, auf Siemoon, met Bienome Peeta jenant, hia too Gaust es.</verse>
        <verse osisID='Acts.10.19'>Oba wäarend Peeta äwa daut Jesejcht nodocht, säd de Jeist too am: Tjitj, dree Manna seatje die.</verse>
        <verse osisID='Acts.10.20'>Oba stoh opp, en goh rauf en goh met ahn en ha tjeen Bedentje <note>twiewel</note> , wiel etj ha ahn jeschetjt.</verse>
        <verse osisID='Acts.10.21'>Oba Peeta jintj rauf no de Manna en säd: Tjitjt, etj sie dee däm jie seatje. Waut es de Uasoak, daut jie hia send?</verse>
        <verse osisID='Acts.10.22'>Oba see säde: Korneelius, een Hauptmaun, een jerajchta en gottesferjchtja Maun, en een goodet Zeijnis haft vom gaunsen Jude Voltj, word von eenem heiljen Enjel aunjewäse <note>befoole</note> , die enn sien Hüs kohme toolohte en Wead von die too heare.</verse>
        <verse osisID='Acts.10.23'>Aus hee ahn enenn jeroopt haud, neem hee ahn opp <note>aus Jast</note> . Oba aum näajsten Dach muak hee sich opp en jintj met ahn wajch, en eenje Breeda üt Joppe jinje met am;</verse>
        <verse osisID='Acts.10.24'>en aum aundren Dach tjeem hee no Sisaräa. Oba Korneelius lüad opp ahn, en haud bie sich, sien Frindschauft en de dijchte Frind, toop jeroopt.</verse>
        <verse osisID='Acts.10.25'>Oba aus daut passead, daut Peeta enenn tjeem, jintj Korneelius am entjäjen, voll am too Feet en bäd am aun.</verse>
        <verse osisID='Acts.10.26'>Oba Peeta rejcht am opp en säd: Stoh opp! Uck etj selfst sie een Mensch.</verse>
        <verse osisID='Acts.10.27'>En hee räd met am, jintj enenn, en funk väle toop jekohme <note>vesaumlt</note> .</verse>
        <verse osisID='Acts.10.28'>En hee säd too ahn: Jie weete, dautet nijch erlaubt es eenem judeschen Maun, met eenem Framden <note>nijch üt disem Staum</note> too vetjeare oda no am too gohne; oba mie haft Gott kloa jemoakt, tjeenen Mensch jemeen oda onnrein too nane.</verse>
        <verse osisID='Acts.10.29'>Doaromm sie etj uck ohne Wadaräd jekohme, aus etj hia häa jeroopt word. Aulsoo froag etj: Üt wautverrem Grund ha jie mie kohme lohte?</verse>
        <verse osisID='Acts.10.30'>En Korneelius säd: Ver vea Doag omm dise Stund, omm de näajende Stund wea etj enn mienem Hüs aum bäde; en tjitj, een Maun stund ver mie enn jlenzendem Tjleed,</verse>
        <verse osisID='Acts.10.31'>en sajcht: Korneelius! Dien Jebäd es erheat worde, en diene Aulmoose es jedocht worde ver Gott.</verse>
        <verse osisID='Acts.10.32'>Nu schetj no Joppe en loht Siemoon hiahäa hoole, dee met Bienome Peeta jenant woat; disa wohnt, aus Gaust, bie Siemoon emm Hüs, däm Ladajoawa, aum Mäa.</verse>
        <verse osisID='Acts.10.33'>Donn ha etj fuats no die jeschetjt, en dü hast goot jedohne, daut dü häa tjeemst. Aulsoo send wie nü aula doa ver Gott, omm aules too heare, waut die vom Harrn befoole es.</verse>
        <verse osisID='Acts.10.34'>Oba Peeta muak daut Mül opp en säd: Enn Woahrheit ertjan etj, daut Gott de Persoon nijch aunsitt,</verse>
        <verse osisID='Acts.10.35'>oba enn jiedrem Voltj, wea am ferjcht en Jerajchtijchtjeit eewt <note>deit</note> , es am aunjenäm.</verse>
        <verse osisID='Acts.10.36'>Daut Wuat, daut hee de Säns Iesrael jeschetjt haft, Fräd vetjindje derjch Jesus Tjristus, [disa es aula Harr]</verse>
        <verse osisID='Acts.10.37'>tjann jie: Daut Passeade <note>Zeijniss</note> enn gauns Judäa, daut enn Galiläa aunjefonge haft no de Taufe, de Jehaun vetjindijd <note>prädijd</note> :</verse>
        <verse osisID='Acts.10.38'>Jesus von Natsaret, woo Gott am met däm heiljen Jeist en Krauft jesaulwt haft, dee omm häa jintj, wooldoonent en heeld aule, vom Diewel besätne, wiel Gott met am wea.</verse>
        <verse osisID='Acts.10.39'>En wie send Zeije von auldem, waut hee em judeschen Laund aus uck enn Jerusalem jedohne haft; däm see uck ommjebrocht ha en aum Holt jehenjt <note>jenoagelt</note> ha.</verse>
        <verse osisID='Acts.10.40'>Däm haft Gott aum dredden Dach oppjewatjt en leet am seene,</verse>
        <verse osisID='Acts.10.41'>nijch däm gaunsen Voltj, oba dän, von Gott verhäa bestemmte Zeije, ons, dee wie met am jejäte en jedrunke ha, no däm hee vom Doot oppjestohne wea.</verse>
        <verse osisID='Acts.10.42'>En hee befool ons, däm Voltj too vetjindje en too bezeije, daut disa es dee von Gott bestemmta Rejchta de Läwendje en de Doodje.</verse>
        <verse osisID='Acts.10.43'>Disem jeewe aule Profeete Zeijniss, daut jiedra, dee aun am jleeft, tjrijcht Vejäwung de Sinde derjch sienen Nome.</verse>
        <verse osisID='Acts.10.44'>Wäarent Peeta noch diese Wead räd, voll de Heilja Jeist opp aule dee daut Wuat heade.</verse>
        <verse osisID='Acts.10.45'>En de Jleewje üt de Beschniedunk weare ütasich, sooväl <note>dee</note> met Peeta jekohme weare, daut uck oppe Heide de Gow, de heilje Jeist ütjegohte jeworde es;</verse>
        <verse osisID='Acts.10.46'>dan see heade ahn met aundre Tunge <note>Sproake</note> räde, en Gott lowe <note>veharlijche</note> . Doanoh fong Peeta aun too räde:</verse>
        <verse osisID='Acts.10.47'>Kaun irjend wäa ahn daut Wota vebeede, daut dise nijch jetauft woare, dee däm heiljen Jeist jetjräaje ha, aus uck wie?</verse>
        <verse osisID='Acts.10.48'>En hee befool, daut see emm Nome Jesus Tjristus jetauft worde. Doaropp bedde see am, eenje Doag bie ahn too bliewe.</verse>
      </chapter>
      <chapter osisID='Acts.11'>
        <verse osisID='Acts.11.1'>Oba aus de Apostel en de Breeda dee enn Judäa weare, heade, daut uck de Heide daut Wuat Gottes aunjenohme haude;</verse>
        <verse osisID='Acts.11.2'>oba aus Peeta no Jerusalem ennopp tjeem, streede dee üt de Beschniedunk met am,</verse>
        <verse osisID='Acts.11.3'>en säde: Dü best enenn jegohne no dee onnbeschnädne Manna en hast met ahn jejäte.</verse>
        <verse osisID='Acts.11.4'>Peeta oba funk aun en vetald ahn aules no de Räaj en säd:</verse>
        <verse osisID='Acts.11.5'>Etj wea enne Staut Joppe en bäd, en sach enn eena Entretjung een Jesejcht, een Jefäss rauf kohme, aus een grootet Liendüak, aun vea Atje rauf jelohte word vom Himmel; en daut tjeem bett <note>no</note> mie.</verse>
        <verse osisID='Acts.11.6'>En aus etj met faustem Bletj doa enenn tjitjt, moatjt etj en sach veabeenje Tiere von oppe Ead en wille Tiere en krüpende en de Väajel von unjrem Himmel.</verse>
        <verse osisID='Acts.11.7'>Oba etj head uck eene Stemm, dee too mie säd: Stoh opp, Peeta, schlacht en at!</verse>
        <verse osisID='Acts.11.8'>Oba etj säd: Enn tjeenem Faul, Harr! Wiel Jemeenet oda Onnreinet es niemools enn mienem Mül enenn jekohme.</verse>
        <verse osisID='Acts.11.9'>Oba eene Stemm auntwuad mie vom Himmel tom tweeden Mol: Waut Gott rein jemoakt haft, daut holl dü nijch fe jemeen!</verse>
        <verse osisID='Acts.11.10'>Dit passead oba dree mol; en aules word wada nehejcht jehowe emm Himmel.</verse>
        <verse osisID='Acts.11.11'>En tjitj, sooboolt tjeeme dree Manna no daut Hüs, enn däm wie <note>etj</note> weare, dee von Sisaräa no mie jeschetjt weare.</verse>
        <verse osisID='Acts.11.12'>Oba de Jeist befool mie met ahn too gohne, en tjeen bedentje habe. Oba met mie jinje uck diese sass Breeda, en wie jinje enn disem Maun sien Hüs enenn.</verse>
        <verse osisID='Acts.11.13'>En hee berejcht ons, woo hee däm Enjel enn sienem Hüs stohne sach, en saje head: Schetj no Joppe en loht Siemoon kohme, met Bienome Peeta jenant;</verse>
        <verse osisID='Acts.11.14'>dee woat Wead too die räde, derjch dee dü jerad woare woascht, dü en dien gaunset Hüs.</verse>
        <verse osisID='Acts.11.15'>No däm oba aus etj aunfunk too räde, voll de heilje Jeist opp ahn, soo aus uck opp ons aum Aunfank.</verse>
        <verse osisID='Acts.11.16'>Oba etj docht aun daut Harrn Wuat, woo hee säd: Jehaun tauft zwoa met Wota, oba jie woare met däm heiljen Jeist jetauft woare.</verse>
        <verse osisID='Acts.11.17'>Wann nü Gott de selwje Gow ahn jeeft aus uck ons, jleewijch Jewordne aun däm Harr Jesus Tjristus, wäa wea etj, daut etj haud Gott wäare tjäne?</verse>
        <verse osisID='Acts.11.18'>Oba aus see dit jeheat haude, berüjde see sich, en veharlijchte Gott en säde: Aulsoo haft Gott uck de Heide daut Ommdentje <note>Buesse</note> tom Läwe jejäft.</verse>
        <verse osisID='Acts.11.19'>Dee nü Vestreide wäajen de Bedrenjnis <note>Vefoljung</note> , dee wäajen Stefanus jekohme wea, jinje ommhäa bott Feniesea en Tsiepern en Antiochean en säde daut Wuat too tjeenem, buta too de Jude.</verse>
        <verse osisID='Acts.11.20'>Oba doa weare eenje unja ahn, Manna von Tsiepern en Tjiereene, dee doa, aus see no Antiochean tjeeme, uck räde too de Helinieste <note>Griejche</note> , enn däm see de froohe Botschoft vom Harr Jesus vetjindijde.</verse>
        <verse osisID='Acts.11.21'>En däm Harr siene Haunt wea met ahn, en eene groote Zohl word jleewijch en betjeade sich tom Harr.</verse>
        <verse osisID='Acts.11.22'>Oba daut tjeem de Norejcht too Uhre de Jemeende enn Jerusalem, äwa ahn, en see schetjte Barnabas üt, daut hee hanjintj bett no Antiochean;</verse>
        <verse osisID='Acts.11.23'>Disa, aus hee han tjeem en de Jnod Gottes sach, freid sich en muntad ahn aula opp nom Hoate Aufsejcht biem Harrn too bliewe.</verse>
        <verse osisID='Acts.11.24'>Dann hee wea een gooda Maun en voll heiljem Jeist en Gloowe; en eene groote Zohl aun Mensche word däm Harr doatoo jedohne.</verse>
        <verse osisID='Acts.11.25'>Oba hee jintj wajch no Tarsus, omm Saul opptoseatje.</verse>
        <verse osisID='Acts.11.26'>En aus hee am jefunge haud, brocht hee am no Antiochean. Oba daut passead ahn, daut see een gaunset Joa enn de Jemeende tooptjeeme, en eene groote Menj leahde, en daut de Jinja tom easchten Mol enn Antiochean Tjriste jenant worde.</verse>
        <verse osisID='Acts.11.27'>Oba enn de Doag tjeeme Profeete von Jerusalem rauf no Antiochean.</verse>
        <verse osisID='Acts.11.28'>Oba eena von ahn, met Nome Agabus, stund opp en zeijd ahn derjch däm Jeist eene groote Hungaschnoot aun, dee äwa de gaunse bewohnte Ead kohme sull; de unja Klaudius tjeem.</verse>
        <verse osisID='Acts.11.29'>Oba de Jinja nehme sich väa, doanoh aus een jiedra Ritjdom haud, daut een jiedra von ahn, tom unjastette de Breeda schetje sull, dee enn Judäa wohnde;</verse>
        <verse osisID='Acts.11.30'>daut deede see uck, en schetjte daut no de Ellteste derjch de Haund von Barnabas en Saul.</verse>
      </chapter>
      <chapter osisID='Acts.12'>
        <verse osisID='Acts.12.1'>Oba too de Tiet läd de Tjeenijch Heroodes de Henj aun atelje vonne Jemeende, omm ahn too mishaundle.</verse>
        <verse osisID='Acts.12.2'>Oba hee leet Joakopp doot moake, Jehaun sien Brooda, metem Schweat.</verse>
        <verse osisID='Acts.12.3'>Oba aus hee sach, daut et de Jude jevoll, leet hee uck Peeta faust nehme. Oba daut weare de Seetbroot Doag,</verse>
        <verse osisID='Acts.12.4'>en aus hee am faust jenohme haud, stoppt hee am em Jefentjniss en äwajeef am aun vea Aufdeelunge von Soldote tom bewache, en wull am nom Passafast däm Voltj veaväare.</verse>
        <verse osisID='Acts.12.5'>Peeta word em Jefentjniss bewacht; oba de Jemeende wea emm aunhoolendem jebäd fe am too Gott.</verse>
        <verse osisID='Acts.12.6'>Oba aus Heroodes am väaväare wull, enn jane Nacht schleep Peeta tweschen twee Soldote, met twee Tjäde jebunge, en Wajchta verre Däa bewachte daut Jefentjniss.</verse>
        <verse osisID='Acts.12.7'>En tjitj, een Enjel vom Harr tjeem no am, en Lijcht schiend enn däm Rüm; en hee stad Peeta aune Sied, hee watjt am opp en säd: Stoh schwind opp! En de Tjäde volle am vonne Henj.</verse>
        <verse osisID='Acts.12.8'>En de Enjel säd too am: Binj dien Gort omm en diene Sendale unja. Hee deed soo. En hee säd too am: Neem die dienem Mauntel omm en kohm met mie!</verse>
        <verse osisID='Acts.12.9'>En hee jintj rüt am hinjaraun en hee wisst nijch dautet Wertjlijchtjeit wea, waut derjch däm Enjel passead; oba hee meend een Jesejcht too seene.</verse>
        <verse osisID='Acts.12.10'>Oba aus see derjch de easchte en tweede Wacht jegohne weare, tjeeme see aun de iesane Puat, daut enne Staut fead, daut sich von selfst opp muak; en see jinje rüt en jinje eene Gauss wieda, en platzlijch veleet de Enjel am.</verse>
        <verse osisID='Acts.12.11'>En donn tjeem Peeta too sich selfst en säd: Nu weet etj woahrhauft daut de Harr sienen Enjel jeschetjt haft en mie vom Heroodes siene Haunt en von aulem, opp waut daut Jude Voltj räatjend.</verse>
        <verse osisID='Acts.12.12'>En aus hee sich kloa jemoakt <note>bedocht</note> haud, tjeem hee aun de Marie äa Hüs, Jehaun siene Mutta, met Bienome Markus jenant, wua väle vesaumlt weare en bäde.</verse>
        <verse osisID='Acts.12.13'>Oba aus hee aun de Väahoff Däa kloppt, tjeem een Deenstmäatje met Nome Rooda, omm too horjche.</verse>
        <verse osisID='Acts.12.14'>En aus see Peeta siene Stemm ertjand, muak see de Däa fe Freid nijch opp, oba rand enenn en berejcht daut Peeta verre Däa steit.</verse>
        <verse osisID='Acts.12.15'>Oba see säde too äa: Dü best von Senne. Oba see bestätijd dautet soo es. Oba see säde: Daut es sien Enjel.</verse>
        <verse osisID='Acts.12.16'>Oba Peeta bleef biem aunkloppe; oba aus see op muake sache see am en weare üta sich.</verse>
        <verse osisID='Acts.12.17'>Oba hee wong ahn met de Haunt stell too senne, en vetald ahn, woo de Harr am üt däm Jefentjniss erüt jefeaht haft, en hee säd: Berejcht dit Joakopp en de Breeda. En hee jintj erüt en jintj aun eenen aundren Uat.</verse>
        <verse osisID='Acts.12.18'>Oba ausset Dach wort, wea nijch eene jerinje Vewerrung unja de Soldote, waut doch üt <note>met</note> Peeta jeworde es.</verse>
        <verse osisID='Acts.12.19'>Oba Heroodes, socht no am en funk am nijch, vehead de Wajchtasch en befool daut see aufjefeat wurde; en hee jintj rauf von Judäa no Sisaräa en bleef doa.</verse>
        <verse osisID='Acts.12.20'>Oba hee wea sea wuttend äwa dee enn Tierus en Siedoon; oba see tjeeme eenes sennes no am, en äwaräde Blastus, däm, dee äwa däm Tjeenijch siene Schlopstow wea en bedde see omm Fräd, doawäajen, wiel äa Laund vom Tjeenijch unjahoole word.</verse>
        <verse osisID='Acts.12.21'>Oba aun eenem bestemmden Dach, hilt Heroodes, no däm hee een tjeenijchlijchet Tjleed aunjetrocke en sich oppem Rejchta Stool jesat haud, en hilt eene auljemeene Räd aun ahn.</verse>
        <verse osisID='Acts.12.22'>En daut Voltj schreajch am too: Eene Gottesstemm en nijch eene Mensche Stemm!</verse>
        <verse osisID='Acts.12.23'>Oba platzlijch schluach am de Enjel vom Harrn, doafäa daut hee nijch Gott Ea jeef, en hee word von Warm vefräte, en hee jeef dän Jeist opp.</verse>
        <verse osisID='Acts.12.24'>Oba daut Wuat Gottes woss en vemead sich.</verse>
        <verse osisID='Acts.12.25'>Oba Barnabas en Saul tjeeme no Jerusalem tridj aus see dän Deenst erfällt haude, en nehme Jehaun met, met Bienome Markus jenant.</verse>
      </chapter>
      <chapter osisID='Acts.13'>
        <verse osisID='Acts.13.1'>Oba enn Antiochean, doa enn de Jemeende weare Profeete en Leahra; Barnabas aus uck Siemoon, jenant Näaja, en Lusius von Tjiereene, en Manahen, dee met däm Vea Ferscht Heroodes oppjetrocke wea, en Saul.</verse>
        <verse osisID='Acts.13.2'>Oba aus see däm Harr deende en fauste deede, säd de Heilja Jeist: Sondat doch fe mie Barnabas en Saul tom Woatj üt, too däm etj ahn beroope ha.</verse>
        <verse osisID='Acts.13.3'>Aus see jefaust en jebät haude, läde see ahn de Henj opp en leete ahn gohne.</verse>
        <verse osisID='Acts.13.4'>See nü, ütjeschetjt vom heiljen Jeist, jinje rauf no Selusia, en von doa säajelde see no Tsiepern.</verse>
        <verse osisID='Acts.13.5'>En aus see no Salamis auntjeeme, vetjindijde see daut Wuat Gottes enne Jude Sienagoge. Oba see haude uck Jehaun aus Deena.</verse>
        <verse osisID='Acts.13.6'>Oba aus see de gaunse Insel bott Pafos derjch jetrocke weare, funge see eenen Maun, eenen Zaubra, eenen faulschen Profeet, eenen Jude, met Nome Bar-Jesus,</verse>
        <verse osisID='Acts.13.7'>disa wea biem Staut Rejiara Sergius Paulus, eenem vestendjen Maun. Disa roopt Barnabas en Saul no sich en wenscht daut Wuat Gottes too heare.</verse>
        <verse osisID='Acts.13.8'>Oba Elimas, de Zaubra (soo woat sien Nome vedollmatscht), wea jäajen ahn en vesocht däm Staut Rejiara vom Gloowe auftohoole.</verse>
        <verse osisID='Acts.13.9'>Oba Saul, uck Paulus jenant, erfällt vom heiljen Jeist, tjitjt am niel aun,</verse>
        <verse osisID='Acts.13.10'>en säd: O dü, voll aula Lest en Boosheit, Diewelssän, Fient aula Jerajchtijchtjeit; weest dü nijch oppheare, de jlitje Wäaj too vedreie?</verse>
        <verse osisID='Acts.13.11'>En nü tjitj, de Harrn Haunt es äwa die! En dü woascht blind senne en de Sonn eene Tietlang nijch seene. En platzlijch voll Dunkelheit en Diestaness opp am; en hee jintj romm en socht dee am aune Haunt leide.</verse>
        <verse osisID='Acts.13.12'>Aus de Staut Rejiara sach waut passeat wea, word hee jleewijch, en wea ütasich äwa de Leah vom Harr.</verse>
        <verse osisID='Acts.13.13'>Oba Paulus en siene Bejleita fuare von Pafos no Perga enn Pamfilean. Oba Jehaun trannd sich von ahn en jintj tridj no Jerusalem.</verse>
        <verse osisID='Acts.13.14'>See oba jinje wieda von Perga en tjeeme no Antiochean enn Pisidea; en see jinje aum Saubat Dach enne Sienagog en sade sich dohl.</verse>
        <verse osisID='Acts.13.15'>Oba nom väaläse ütem Jesatz en de Profeete, schetjte de Sienagoge Väastohna no ahn, en säde: Manna, Breeda, wann jie een Moottoospräatjendet Wuat aun daut Voltj ha, dan räd.</verse>
        <verse osisID='Acts.13.16'>Oba Paulus stund opp, wong met de Haunt, en säd: Manna, Iesraelite en dee jie Gott ferjchte, horjcht!</verse>
        <verse osisID='Acts.13.17'>De Gott von disem Voltj Iesrael haft onse Vodasch ütjewält en hoow daut Voltj aus see Framde weare emm Ejipten Laund, en haft ahn met een oppjehownen Oarm von doa rütjefeat;</verse>
        <verse osisID='Acts.13.18'>en eene Tiet von onnjefäa veatijch Joa druag <note>vedruag</note> hee ahn enne Wieste,</verse>
        <verse osisID='Acts.13.19'>en säwen Veltja emm Laund Kanaan vetiljt haud, jeef hee ahn äa Laund aus Oawgoot.</verse>
        <verse osisID='Acts.13.20'>En doano, onnjefäa vea hundat feftijch Joa, jeef hee ahn Rejchta bott Samuel, däm Profeet.</verse>
        <verse osisID='Acts.13.21'>En von doa aun wenschte see sich eenen Tjeenijch, en Gott jeef ahn dän Saul, däm Sän Kis, eenen Maun üt däm Staum Benjamien, veatijch Joa.</verse>
        <verse osisID='Acts.13.22'>En no däm hee am vom Troon wajch jedohne haud, erwatjt hee ahn Doft tom Tjeenijch, däm hee uck Zeijniss jeef en säd: „Etj ha Doft jefunge, däm Sän Iesae, eenen Maun no mienem Hoate, dee mienen gaunsen Welle doone woat“. {Ps.89,21; 1Sam.13,14}</verse>
        <verse osisID='Acts.13.23'>Von sienem Some haft Gott no de Vespräatjung däm Iesrael aus Rada <note>Heilaunt</note> Jesus erwatjt,</verse>
        <verse osisID='Acts.13.24'>no däm Jehaun, jeprädijcht haud, ver sienem kohme, de Taufe too Buesse <note>Ommdentje</note> däm gaunsen Voltj Iesrael.</verse>
        <verse osisID='Acts.13.25'>Oba aus Jehaun siene Tiet erfällt wea, säd hee: Waut dentj jie, daut etj sie? Etj sie et nijch, doch tjitjt, hee tjemmt no mie, von däm etj nijch weat sie, de Schooh aune Feet too leese.</verse>
        <verse osisID='Acts.13.26'>Manna, Breeda, Säns von Obraums Jeschlajcht, en dee unja jünt de Gott ferjchte, ons <note>junt</note> es daut Wuat de Radung jeschetjt.</verse>
        <verse osisID='Acts.13.27'>Dan dee enn Jerusalem wohne, en äare Bowaschte, ha disem nijch ertjant, ha uck de Stemme de Profeete erfellt, dee aun jiedrem Saubat jeläst woare, derjch äa Uadeel erfellt.</verse>
        <verse osisID='Acts.13.28'>En tjeene Doodesschuld funge, bedde see Pielatus, daut hee sull ommjebrocht woare.</verse>
        <verse osisID='Acts.13.29'>Oba aus see aules met am jedohne haude, waut äwa am jeschräwe es, nehme see am vom Holt <note>Tjriets</note> rauf en läde am enn eene Graufkoma.</verse>
        <verse osisID='Acts.13.30'>Oba Gott haft am vonne Doodje oppjewatjt,</verse>
        <verse osisID='Acts.13.31'>en hee leet sich meare Doag von ahn seene, dee met am ennopp jekohme weare von Galiläa no Jerusalem, dee nu siene Zeije ver däm Voltj send.</verse>
        <verse osisID='Acts.13.32'>En wie vetjindje jünt de froohe Botschoft de aune Vodasch kohmende Vespräatjung,</verse>
        <verse osisID='Acts.13.33'>daut Gott diese aun ons, äare Tjinja, erfellt haft, en haft Jesus oppstohne lohte; aus uck em tweeden Psalm jeschräwe es: „Dü best mien Sän, vondoag ha etj die jezeijt <note>jebuare</note> “. {Ps.2,7}</verse>
        <verse osisID='Acts.13.34'>Oba daut hee am haft vom de Doodes oppstohne lohte, omm nijch mea too Vewesung tridj too gohne, haft hee soo jesajcht: „Etj woa jünt Doft siene sejchre <note>toovelohtje</note> Heilijchtüma <note>Jnod</note> jäwe“. {Jes.55,3}</verse>
        <verse osisID='Acts.13.35'>Doaromm sajcht hee uck enn eenen aundren Psalm: „Dü woascht nijch lohte dienen Heiljen de Vewesung seene“. {Ps.16,10}</verse>
        <verse osisID='Acts.13.36'>Dan Doft zwoa, haud sienem Jeschlajcht jedeent, storf nom Rotschluss Gottes en word too siene Vodasch jelajcht, en sach Vewesung.</verse>
        <verse osisID='Acts.13.37'>Oba dee, dän Gott oppjewatjt haft, sach de Vewesung nijch.</verse>
        <verse osisID='Acts.13.38'>Nü saul jünt toweete jedohne, Manna, Breeda, daut derjch disem jünt de Sinde Vejäwunk vetjindijt woat, en von aulem, von däm jie nijch kunne derjch daut Jesatz Mooses jerajcht friejesproake woare;</verse>
        <verse osisID='Acts.13.39'>woat derjch disem jiedra Jleewja jerajcht friejesproake.</verse>
        <verse osisID='Acts.13.40'>Nü seeht too, daut nijch äwa jünt tjemmt, waut enn de Profeete jesajcht es:</verse>
        <verse osisID='Acts.13.41'>“Tjitjt, jie Spata, en vewundat jünt en veschwinjt, wiel etj wirtj een Woatj enn jüne Doag, een Woatj, daut jie nijch jleewe woare, wannet jünt wäa vetalt“. {Hab.1,5}</verse>
        <verse osisID='Acts.13.42'>Oba aus see rüt jinje, bedde see, daut ahn aum näajchsten Saubat wada dise Wead jesajcht woare.</verse>
        <verse osisID='Acts.13.43'>No däm oba aus de Vesaumlung, enne Sienagog, üteneen jegohne wea, foljde väle Jude en gottesferjchtje Proselüte däm Paulus en Barnabas, dee too ahn säde en ahn tooräde, enne Jnod Gottes too bliewe.</verse>
        <verse osisID='Acts.13.44'>Oba aum näajchsten Saubat vesaumld sich meist de gaunse Staut, omm daut Harren Wuat too heare.</verse>
        <verse osisID='Acts.13.45'>Oba aus de Jude de Voltjsmenj sache, worde see met Aufjenst erfällt en räde jäajen de Wead de Paulus säd, en lestade.</verse>
        <verse osisID='Acts.13.46'>En Paulus en Barnabas räde frie en mootijch en säde: Jünt wea daut needijch dautet Wuat Gottes eascht too jünt jerät wort; oba wiel jie daut von jünt steete, en fe jünt selfst, daut eewije Läwe nijch weat achte, tjitj, wie wende ons no de Heide.</verse>
        <verse osisID='Acts.13.47'>Dan soo haft de Harr ons jebotte <note>befoole</note> : Etj ha die tom Lijcht fe de Heide jesat, daut dü tom Heil <note>Radung</note> best bett aun daut Enj vonne Ead.</verse>
        <verse osisID='Acts.13.48'>Oba aus de Heide daut heade, freide see sich en veharlijchte daut Harrn Wuat, en daut worde jleewijch, aula dee tom eewijen Läwe bestemmt weare.</verse>
        <verse osisID='Acts.13.49'>Oba daut Harrn Wuat vebreed sich derjch daut gaunse Laund.</verse>
        <verse osisID='Acts.13.50'>Oba de Jude räajde de aunbädende väanähme Frües opp en de Easchte enne Staut en räajde eene Vefoljung jäajen Paulus en Barnabas aun, en juage ahn üt äare Jrense rüt.</verse>
        <verse osisID='Acts.13.51'>Oba see scheddade däm Stoff vonne Feet jäajen ahn auf en tjeeme no Iekoonean.</verse>
        <verse osisID='Acts.13.52'>Oba de Jinja worde met Freid en heiljem Jeist erfällt.</verse>
      </chapter>
      <chapter osisID='Acts.14'>
        <verse osisID='Acts.14.1'>Oba daut passead enn Iekoonean, daut see kratjt soo enne Sienagog de Jude enenn jinje en soo räde <note>prädijde</note> , soo daut eene groote Menj vonne Jude aus uck Griejche jleewijch worde.</verse>
        <verse osisID='Acts.14.2'>Oba de Jude dee dän Gloowe aufjewäse haude hetzte en räajde de Jemieta de Heide, jäajen de Breeda.</verse>
        <verse osisID='Acts.14.3'>See bleewe doa nü ne lenjare Tiet, en räde frie en mootijch emm Harrn, dee däm Wuat, siena Jnod, Zeijniss jeewe, enn däm hee Teatjen en Wunda passeare leet derjch äare Henj.</verse>
        <verse osisID='Acts.14.4'>Oba de Menj enne Staut wea jetrannt, de eene weare met de Jude, de aundre met de Apostel.</verse>
        <verse osisID='Acts.14.5'>Aus oba een bejierija Opprua de Heide aus uck de Jude met äare Bowaschte opptjeem, omm ahn too mishaundle en too steenije,</verse>
        <verse osisID='Acts.14.6'>aus see daut ennworde, jinje <note>rande</note> see wajch, enn de Städa; Likaoonea, Listra en Derbe, en de Ommjäajend,</verse>
        <verse osisID='Acts.14.7'>en dort vetjindijde see de froohe Botschoft.</verse>
        <verse osisID='Acts.14.8'>En een Maun enn Listra saut doa, krauftloos aune Feet, lohm vom Muttalief aun, en niemols jegohne haud.</verse>
        <verse osisID='Acts.14.9'>Disa head Paulus räde, dee sienen Blitj faust opp am jerejcht haud en jeseehne haud, daut dee Gloowe haft, daut hee jerad <note>jeheelt</note> woare kunn,</verse>
        <verse osisID='Acts.14.10'>säd hee met ne lüde Stemm: Stoh opp, opprajcht, opp diene Feet! En hee sprung opp en jintj.</verse>
        <verse osisID='Acts.14.11'>En aus daut Voltj sach, waut Paulus jedohne haud, erhoowe see äare Stemme en säde opp Likaoonisch: De Jetta send aus Mensche jeworde en send no ons rauf jekohme.</verse>
        <verse osisID='Acts.14.12'>En see nande Barnabas Zeeus en Paulus oba Heermes, wiel hee daut Wuat fead.</verse>
        <verse osisID='Acts.14.13'>De Priesta von Zeeus, dee verre Staut wea, brocht Osse en Tjrans aun de Puate en wull met däm Voltj opfare.</verse>
        <verse osisID='Acts.14.14'>Oba aus de Apostel, Paulus en Barnabas, dit heade, vereete see äare Tjleeda, sprunge rüt manke Voltjsmenj en schreaje</verse>
        <verse osisID='Acts.14.15'>en säde, Manna, waut doo jie doa? Wie send uck kratjt soone Mensche aus jie en vetjindje jünt de froohe Botschoft, daut jie jünt von diese nutzloose Jetta betjeare tom läwendjen Gott, dee däm Himmel en de Ead en daut Mäa en aules, waut doabenne es, jemoakt haft;</verse>
        <verse osisID='Acts.14.16'>dee enne vegangene Jeschlajchta aule Veltja haft äare eajne Wäaj gohne lohte,</verse>
        <verse osisID='Acts.14.17'>en doch haft hee sich nijch onnbezeijd jelohte, emm Goodet doone en haft vom Himmel Räajen jejäft en fruchtboare Tiede en met Noarinj en Freid jüne Hoate jefellt.</verse>
        <verse osisID='Acts.14.18'>En aus see dit säde, kunne see kaum de Voltjsmenj berüje, daut see ahn nijch opfade.</verse>
        <verse osisID='Acts.14.19'>Oba doa too tjeeme üt Antiochean en Iekoonean Jude en aus see daut Voltj äwaräd en Paulus jesteenijd haude, schlapte see am üte Staut erüt, en dochte, daut hee Doot es.</verse>
        <verse osisID='Acts.14.20'>Oba aus de Jinja sich omm am ommrinjt haude, stund hee opp en jintj enne Staut enenn; en aum aundren Dach jintj hee en Barnabas no Derbe.</verse>
        <verse osisID='Acts.14.21'>En aus see enn jane Staut de froohe Botschoft vetjindijt en väle too Jinja jemoakt haude, jinje see tridj no Listra en no Iekoonean en no Antiochean,</verse>
        <verse osisID='Acts.14.22'>stoatjte de Seele de Jinja en vemohnde ahn em Gloowe too bliewe, en säde, daut wie derjch väl Bedrenjnis <note>Triebsaul</note> enn daut Ritj Gottes enenn gohne motte.</verse>
        <verse osisID='Acts.14.23'>Oba aus see enn jiedre Jemeende Ellteste ennjesat <note>aunjestalt</note> haude, see bäde met Fauste en äwajeewe ahn däm Harr, aun däm see jleewijch jeworde weare.</verse>
        <verse osisID='Acts.14.24'>En aus see derjch Pisidean jegohne wäare, tjeeme see no Pamfilean;</verse>
        <verse osisID='Acts.14.25'>en aus see enn Perga daut Wuat jeräd <note>jeprädijcht</note> haude, jinje see rauf no Atalia,</verse>
        <verse osisID='Acts.14.26'>en von doa säajelde see auf no Antiochean, von wua üt see weare de Jnod Gottes äwajeeft worde tom Woatj, daut see erfällt haude.</verse>
        <verse osisID='Acts.14.27'>Oba aus see aunjekohme weare en de Jemeende vesaumld haude, en see berejchte aules, waut Gott aun <note>met</note> ahn jedohne en daut hee de Heide de Däa tom Gloowe opjemoakt haft.</verse>
        <verse osisID='Acts.14.28'>Oba see vebleewe nijch jerinje <note>ne lange</note> Tiet bie de Jinja.</verse>
      </chapter>
      <chapter osisID='Acts.15'>
        <verse osisID='Acts.15.1'>En eenje tjeeme von Judäa rauf en leahde de Breeda: Wann jie jünt nijch beschniede lohte nom Jebruck Mooses, tje jie nijch jerat woare.</verse>
        <verse osisID='Acts.15.2'>Oba ausset nü eene Spoolinj jeef en nijch jerinje Wuatwatjsel <note>Stried</note> tweschen dän en däm Paulus en Barnabas, see ordne aun, daut Paulus en Barnabas en eenje aundre von ahn no de Apostel en Elltesta nopp no Jerusalem gohne sulle wäajen dise Striedfroag.</verse>
        <verse osisID='Acts.15.3'>See nü, oppem Wajch vonne Jemeende bejleit, see derjchreisde Feniesea en Samaria en vetalde vonne Betjearung de Heide; en see muake aule Breeda groote Freid.</verse>
        <verse osisID='Acts.15.4'>Oba aus see no Jerusalem tjeeme, worde see vonne Jemeende en de Apostel en de Ellteste oppjenohme, en berejchte aules, waut Gott aun ahn jedohne haud.</verse>
        <verse osisID='Acts.15.5'>Oba eenje vonne Farisäa Grupp <note>Satjt</note> , de jleewijch jeworde weare, stunde opp en säde: Daut es needijch ahn too beschniede en too velange daut Jesatz Mooses too hoole.</verse>
        <verse osisID='Acts.15.6'>En de Apostel en Ellteste vesaumlde sich, omm Ennsejcht enn diese Froag too jewenne.</verse>
        <verse osisID='Acts.15.7'>Oba aus väl Wuatwatjsel entstohne wea, stund Peeta opp en säd too ahn: "Manna, Breeda, jie weete, daut Gott ver lange Tiet mie unja jünt ütjewält haft, daut de Heide derjch mienem Mül daut Wuat, de froohe Botschoft, heare en jleewijch woare.</verse>
        <verse osisID='Acts.15.8'>En Gott, dee daut Hoat tjannt, haft ahn Zeijniss aufjelajcht, haft ahn dän heiljen Jeist jejeeft, aus uck ons;</verse>
        <verse osisID='Acts.15.9'>en haft tjeenen Unjascheet tweschen ons en ahn jemoakt, en däm hee derjch dän Gloowe äare Hoate jereinijcht haft.</verse>
        <verse osisID='Acts.15.10'>Nü oba, waut veseatj jie Gott, een Joch oppem Jnetj de Jinja too laje, daut wäda onse Vodasch noch wie droage kunne?</verse>
        <verse osisID='Acts.15.11'>Doch derjch däm Harr Jesus - Jnod jleewe wie, jerat too woare, aus uck jane.</verse>
        <verse osisID='Acts.15.12'>Oba de gaunse Menj word stell, en see heade Barnabas en Paulus vetale, woo väl Teatjen en Wunda Gott unja de Heide derjch ahn jedohne haud.</verse>
        <verse osisID='Acts.15.13'>Oba no däm see stell jeworde weare, auntwuad Joakopp en säd: Manna, Breeda, horjcht no mie!</verse>
        <verse osisID='Acts.15.14'>Siemoon haft vetalt, woo Gott easchtens doaropp jetjitjt haft, omm üt de Heide een Voltj fe sienem Nome too jewenne.</verse>
        <verse osisID='Acts.15.15'>En doamet stemme de Wead de Profeete äwaeen, aus jeschräwe steit <note>es</note> :</verse>
        <verse osisID='Acts.15.16'>„Doano well etj tridjgohne en well Doft siene vevollne Wohninj wada oppbüe, en daut Ommjebroakne aun ahr well etj wada oppbüe en opprejchte;</verse>
        <verse osisID='Acts.15.17'>doamet dee äwrije Mensche däm Harr seatje, uck aule Veltja, äwa dän mien Nome jenant <note>aunjeroope word</note> es, [äwa dee] sajcht de Harr, dee dit deit“, {Amos 9,11-12}</verse>
        <verse osisID='Acts.15.18'>waut von Eewijchtjeit häa bekaunt es.</verse>
        <verse osisID='Acts.15.19'>Doawäajen uadeel etj, nijch schwierijchtjeite too moake, dän, dee sich üte Heide too Gott betjeat ha,</verse>
        <verse osisID='Acts.15.20'>oba ahn väatoschriewe, sich vom Veonnreinje derjch de Jetze wajch toohoole en vonne Hurarie en däm Jestetjten <note>*Aufjewarjdem</note> en däm Bloot. ,</verse>
        <verse osisID='Acts.15.21'>Dan Mooses haft von oole Tiede häa enn jiedre Staut soone, dee am vetjindje, en enne Sienagooge aun jiedrem Saubat väajeläst woat.</verse>
        <verse osisID='Acts.15.22'>Daut jefoll de Apostel en de Ellteste met de gaunse Jemeende, üt äare Medd Manna üttowehle en no Antiochean met Paulus en Barnabas toschetje; Judas, Barsabas jenant, en Sielas, Manna, de Leitende unjre Breeda.</verse>
        <verse osisID='Acts.15.23'>En see schreewe derjch <note>met</note> äare Haunt: „Dee Apostel en Ellteste en Breeda, aun de Breeda üt de Heide enn Antiochean en Sierean en Tsilietsean, äaren Gruss.</verse>
        <verse osisID='Acts.15.24'>Doa wie jeheat ha, daut eenje von ons, ütjegohne, ha jünt beorühijcht, jüne Seele met Wead vewerrt, dän wie tjeenen Oppdrach jejäft haude,</verse>
        <verse osisID='Acts.15.25'>schiend daut ons goot, eenstemmijch jeworde, Manna üttoweele, no jünt met onsem leefsten Paulus en Barnabas too schetje,</verse>
        <verse osisID='Acts.15.26'>Mensche <note>Manna</note> dee äare Seele ennjesat ha fe dän Nome, onsem Harr Jesus Tjristus.</verse>
        <verse osisID='Acts.15.27'>Wie ha nü Judas en Sielas jeschetjt, en see jünt met Wead daut selje metdeele <note>saje</note> .</verse>
        <verse osisID='Acts.15.28'>Dan daut schien däm heiljen Jeist en ons goot too senne, jünt tjeene Laust mea opptolaje, buta dise needje Dinje;</verse>
        <verse osisID='Acts.15.29'>jünt enthoole von Jetzesopfa Fleesch en Bloot en vom *Jestetjten Tiafleesch en Hurarie. Jie woare goot haundle wann jie jünt doavon bewoare. Läwt wool”. ,</verse>
        <verse osisID='Acts.15.30'>Aus see nü Aufscheet jenohme haude, jinje <note>tjeeme</note> see rauf no Antiochean; en see vesaumlde de Menj en see äwajeewe dän Breef.</verse>
        <verse osisID='Acts.15.31'>Oba aus see däm jeläst haude, freide see sich äwa dän Toospruch <note>Troost</note> .</verse>
        <verse osisID='Acts.15.32'>En Judas en Sielas, dee uck selfst Profeete weare, derjch väl Räde muntade en stoatjte see de Breeda opp.</verse>
        <verse osisID='Acts.15.33'>Oba aus see eene Tietlang doa jewast weare, näme see met Fräd Aufscheet vonne Breeda en jinje tridj no dän, dee ahn jeschetjt haude.</verse>
        <verse osisID='Acts.15.34'>[Sielas oba, bleef doa.]</verse>
        <verse osisID='Acts.15.35'>Oba Paulus en Barnabas bleewe enn Antiochean en leahde en vetjindijde met noch väle aundre daut Harren Wuat.</verse>
        <verse osisID='Acts.15.36'>Oba no eenje Doag säd Paulus too Barnabas: Wie welle nü tridj gohne en no de Breeda seene <note>beseatje</note> enn jiedre Staut, enn de wie daut Harrn Wuat vetjindijt ha, woo et ahn jeit.</verse>
        <verse osisID='Acts.15.37'>Barnabas wull uck Jehaun, Markus jenant, met näme.</verse>
        <verse osisID='Acts.15.38'>Paulus oba hilt daut fe rajcht, däm nijch met too näme, dee ahn en Pamfilean velohte haud en nijch met jegohne wea tom Woatj.</verse>
        <verse osisID='Acts.15.39'>Daut jeef eene Vebettaniss, soo daut see sich von eenaunda trannde, en Barnabas neem Markus met en säajeld auf no Tsiepern.</verse>
        <verse osisID='Acts.15.40'>Oba Paulus wäld sich Sielas en jintj üt, vonne Breeda däm Harren siene Jnod äwajäft.</verse>
        <verse osisID='Acts.15.41'>Oba hee derjchreisd Sierean en Tsilietsean en stoatjt dee Jemeende.</verse>
      </chapter>
      <chapter osisID='Acts.16'>
        <verse osisID='Acts.16.1'>Hee tjeem oba uck no Derbe en Listra. En tjitj, doa wea een Jinja, met Nome Timotäus, een Sän vonne Judesche jleewje Frü, oba Griejcheschen Voda;</verse>
        <verse osisID='Acts.16.2'>dee een goodet Zeijniss haud <note>tjreajch</note> vonne Breeda enn Listra en Iekoonean.</verse>
        <verse osisID='Acts.16.3'>Paulus wull, daut disa met am ütjintj <note>met jintj</note> en beschneet am wäajen de Jude, dee enn jane Jäajend weare, dan see wisste aula, daut sien Voda Griejche wea.</verse>
        <verse osisID='Acts.16.4'>Oba aus see de Städa derjchreisde, äwajeewe see ahn de Väaschreft too hole, de vonne Apostel en Ellteste enn Jerusalem beschloote weare.</verse>
        <verse osisID='Acts.16.5'>De Jemeendes worde jestoatjt em Gloowe en vemeade sich aune Zohl aule Dach.</verse>
        <verse osisID='Acts.16.6'>Oba see jinje derjch Frigean en galatsea Laund, jehindat vom heiljen Jeist, daut Wuat enn Asean too saje <note>prädje</note> ;</verse>
        <verse osisID='Acts.16.7'>aus see oba bett Misean tjeeme, vesochte see, no Bitienean too reise, en de Jeist Jesu leet ahn nijch.</verse>
        <verse osisID='Acts.16.8'>Oba aus see bie Misean vebie jegohne weare, jinje see rauf no Troohas.</verse>
        <verse osisID='Acts.16.9'>En enne Nacht sach Paulus een Jesejcht: Een matsedoonescha Maun stund en bedd am en säd: Kohmt äwa no Matsedoonean en halpt ons!</verse>
        <verse osisID='Acts.16.10'>Oba aus hee daut Jesejcht jeseehne haud, socht wie fuats no Matsedoonean too reise, wie nehme aun, daut Gott ons beroope haft, ahn de froohe Botschoft too vetjindje.</verse>
        <verse osisID='Acts.16.11'>Oba von Troohas fuah wie auf en tjeeme jlitj too no Samotratsean, en aum näajsten Dach no Niapolis,</verse>
        <verse osisID='Acts.16.12'>en von doa no Filippie, de easchte Staut, de doa enn däm Deel von Matsedoonean es, eene Kolonie. Oba enn diese Staut bleewe wie eenje Doag. ,</verse>
        <verse osisID='Acts.16.13'>En aum Saubat Dach jinje wie derjch de Puat erüt nom <note>aum</note> Fluss, wua wie dochte, daut doa eene Jebäds Städ es, en wie sade ons dohl en räde too <note>met</note> de Frües, dee toop jekohme weare.</verse>
        <verse osisID='Acts.16.14'>En eene Frü met Nome Liedia, eene Purpur <note>root - bleiwet Tseijch</note> Haundelsfrü üt de Staut Tiatiera, veäat Gott, head too, en de Harr muak äa Hoat opp, en see jeef acht opp daut, waut von Paulus jeräd word.</verse>
        <verse osisID='Acts.16.15'>Oba aus see sich haud taufe lohte en äa Hüs, bedd see en säd: Wann jie jeuadeelt ha, daut etj aum Harrn jleewijch sie, dan kohmt enn mien Hüs enenn en blieft hia. En see kroagd ons.</verse>
        <verse osisID='Acts.16.16'>Oba daut passead, aus wie no de Jebäds Städ jinje, daut eene Sklowin de eenen Woasaja Jeist haud ons bejeajend, dee derjch Woasaje äare Harren väl Jewenn ennbrocht.</verse>
        <verse osisID='Acts.16.17'>Dise tjeem Paulus en ons hinjaraun, schreajch en säd: Dise Mensche send Tjnajchte Gottes, däm Hejchsten, dee vetjindje jünt däm Wajch too Radinj.</verse>
        <verse osisID='Acts.16.18'>Dit oba deed see väl Doag. Oba Paulus wea bedretjt, dreid sich nom Jeist omm en säd: Etj befäl die em Nome Jesus Tjristus, von äa üttofoare! En hee fua enn de selje Stund üt.</verse>
        <verse osisID='Acts.16.19'>Oba aus äare Harren sache, daut de Hopninj fe äarem Jewenn ütjefoare wea, jreepe see Paulus en Sielas en schlapte ahn oppem Moatjtplautz verre Bowaschte.</verse>
        <verse osisID='Acts.16.20'>En feade ahn de Staut'Rejchta väa en säde: Dise Mensche, de Jude send, vesate <note>brinje</note> onse Staut enn Oppräjung,</verse>
        <verse osisID='Acts.16.21'>en vetjindje Sitte, dee ons nijch erlaubt send auntonehme en üttoeewe, doa wie Reema send.</verse>
        <verse osisID='Acts.16.22'>En fuats stund de Menj jäajen ahn opp, en de Staut Rejchta reete ahn de Tjleeda rauf en befoole, ahn met Wäde too schlohne.</verse>
        <verse osisID='Acts.16.23'>En aus see ahn väl Schläaj jejeeft haude, schmeete see ahn emm Jefentjniss, en befoole däm Jefentjniss Wajchta, ahn sejcha too bewache.</verse>
        <verse osisID='Acts.16.24'>Disa, de disen Befäl jetjräaje haud, schmeet ahn emm bennaschten Jefentjniss en schloot äare Feet faust emm <note>aum</note> Klotts aun.</verse>
        <verse osisID='Acts.16.25'>Oba meddel enne Nacht bäde Paulus en Sielas en lowde enn Leeda Gott; en de Jefangne horjchte ahn too.</verse>
        <verse osisID='Acts.16.26'>Oba platzlijch jeefet een Eadbäben, soo daut de Grunt Mia vom Jefentjniss jescheddat word, en aule Däare worde platzlijch opjemoakt, en aulem äare Spaunsel <note>Tjäde</note> leesde sich.</verse>
        <verse osisID='Acts.16.27'>Oba aus de Jefentjniss Wajchta, ütem Schlop, opp wuak en de Jefentjniss Däare op sach, trock hee daut Schweat en wull sich ommbrinje, wiel hee docht, daut de Jefangne wajch jerant weare.</verse>
        <verse osisID='Acts.16.28'>Oba Paulus roopt met ne lüde Stemm en säd: Doo die nuscht Böset aun, dan wie send aula hia.</verse>
        <verse osisID='Acts.16.29'>Hee oba fodad een Fiastock en sprung enenn; en word zettrijch en hee voll ver Paulus en Sielas dohl.</verse>
        <verse osisID='Acts.16.30'>En hee fead ahn rüt en säd: Harren, waut mott etj doone, doamet etj jerad woa?</verse>
        <verse osisID='Acts.16.31'>See oba säde: Jleew aun däm Harrn Jesus, en dü woascht jerad woare, en dien Hüs.</verse>
        <verse osisID='Acts.16.32'>En see räde daut Harren Wuat too am en aule enn sienem Hüs.</verse>
        <verse osisID='Acts.16.33'>En hee neem ahn enn jane Stund enne Nacht no sich en wosch ahn vonne Schläaj auf; en leet sich taufe, hee en de Sienje.</verse>
        <verse osisID='Acts.16.34'>En hee fead ahn ennopp emm Hüs, en sad ahn eene Mohltiet väa en jübeld met däm gaunsen Hüs daut see aun Gott jleewijch jeworde weare.</verse>
        <verse osisID='Acts.16.35'>Oba ausset Dach jeworde wea, schetjte de Stauts'Rejchta de Jerejchts'Boote en säde: Loht jane Mensche frie.</verse>
        <verse osisID='Acts.16.36'>De Jefentjniss'Wajchta oba säd diese Wead däm Paulus: De Stauts Rejchta ha jeschetjt, daut jie friejelohte woare; aulsoo nü goht rüt enn Fräd.</verse>
        <verse osisID='Acts.16.37'>Oba Paulus säd too ahn: See ha ons, doa wie Reema send, effentlijch ohne too rejchte jeschloage, ha ons emm Jefentjniss jeschmäte, en nu welle see ons heemlijch auf schüwe? Soo nijch; Oba loht ahn selfst kohme en ons rüt feahre.</verse>
        <verse osisID='Acts.16.38'>Oba de Jerejchts'Boote berejcht diese Wead däm Stauts'Rejchta; See ängste sich, aus see jeheat haude, daut dise Reema send.</verse>
        <verse osisID='Acts.16.39'>En see tjeeme en räde ahn met goode Wead too; en see feade ahn rüt en bedde ahn üte Staut wajch too gohne.</verse>
        <verse osisID='Acts.16.40'>Oba aus see ütem Jefentjniss rüt jegohne weare, jinje see no de Liedia; en aus see de Breeda jeseehne haude, treeste see ahn en jinje wajch.</verse>
      </chapter>
      <chapter osisID='Acts.17'>
        <verse osisID='Acts.17.1'>Oba aus see derjch Amfipolis en Apolonia jereisd weare, tjeeme see no Tessalonich, wua eene Jude Sienagog wea.</verse>
        <verse osisID='Acts.17.2'>No siene Jewanheit oba jintj Paulus no ahn enenn en aun dree Saubate räd hee too <note>met</note> ahn opp Grund de Schreft,</verse>
        <verse osisID='Acts.17.3'>openboad en läd ahn dee üt, daut de Jesaulwta <note>Tjristus</note> liede en vonne Doodes oppstohne musst, en daut disa de Jesaulwta es, Jesus, dän etj jünt vetjindje.</verse>
        <verse osisID='Acts.17.4'>En eenje von ahn leete sich äwazeije en schloote sich Paulus en Sielas aun, soo aus eene groote Menj gottesferjchtje Griejche aus uck von de väanähmste Frües nijch weinje.</verse>
        <verse osisID='Acts.17.5'>Oba de Jude worde aufjenstijch en nehme Moatjt Peebel, eenje beese Manna, no sich, en eene aunjehetzte Voltjsmenj fellde de Staut met Orü; en see tjeeme no Jasons sien Hüs en sochte ahn, omm ahn däm Voltj väa too feahre.</verse>
        <verse osisID='Acts.17.6'>Oba aus see ahn nijch funge, schlapte see Jason en eenje Breeda verre Stauts Bowaschte, en schreaje: Diese, dee de bewohnte Ead enn Orü jebrocht ha, send uck hiahäa jekohme,</verse>
        <verse osisID='Acts.17.7'>dee haft Jason oppjenohme; en dise aula haundle jäajen däm Tjeisa siene Veordnung, en see saje, daut een aundra Tjeenijch es - Jesus.</verse>
        <verse osisID='Acts.17.8'>See räajde oba de Menj en de Stauts Bowaschte opp, aus see dit heade.</verse>
        <verse osisID='Acts.17.9'>En aus see von Jason en dee äwaje Birjschoft jetjräaje haude, leete see ahn friee.</verse>
        <verse osisID='Acts.17.10'>Oba de Breeda schetjte fuats enn de Nacht Paulus en Sielas wajch no Beräa, dee, aus see aunjekohme weare, enn de Jude Sienagog jinje.</verse>
        <verse osisID='Acts.17.11'>Oba dise weare aunstendja aus dee enn Tessalonich; see weare reed daut Wuat wellijch auntonehme, en jieda Dach de <note>enne</note> Schreft befruage <note>forschte</note> , auf sich daut soo vehilt.</verse>
        <verse osisID='Acts.17.12'>Nü worde väle von ahn jleewijch, en vonne aunjeseehne grijchesche Frües en Manna nijch weinje.</verse>
        <verse osisID='Acts.17.13'>Oba aus de Jude von Tessalonich erfoahre haude, daut uck enn Beräa daut Wuat Gottes von Paulus vetjindijt word, tjeeme see uck doahan vewerrde en räajde daut Voltj opp.</verse>
        <verse osisID='Acts.17.14'>Donn schetjte de Breeda Paulus fuats wajch, omm nom Mäa too gohne. Sielas en Timotäus bleewe doa <note>tridj</note> .</verse>
        <verse osisID='Acts.17.15'>Oba dee met Paulus metjinje, brochte am bett Ateen; en aus see eenen Befäl fe Sielas en Timotäus jetjräaje haude, daut see soo schwind aus mäajlijch no am kohme sulle, reisde see auf.</verse>
        <verse osisID='Acts.17.16'>Oba aus Paulus no ahn enn Ateen lüad, word sien Jeist enn am oppjerejcht, aus hee de Staut voll met Jetta Bilda sach.</verse>
        <verse osisID='Acts.17.17'>Hee räd enne Sienagog met de Jude en dän de Gott veharlijchte, en oppem Moatjtplautz jieda Dach met dee toofallijch doa weare.</verse>
        <verse osisID='Acts.17.18'>Oba uck eenje dee epikurische en stoische Fielosoofen unjahilde sich met am; en eenje säde: Waut well disa Sotkorn Oppläsa <note>Onnjeleada</note> saje? Aundre oba: Hee schient een Vetjindja von framde Jetta too senne, wiel hee Jesus en de Oppstohninj aus froohe Botschoft vetjindijt.</verse>
        <verse osisID='Acts.17.19'>En see nehme am, en leide am oppem Aräopaag en säde: Tje wie erfoahre, waut dise niee Leah es, von de dü rädst?</verse>
        <verse osisID='Acts.17.20'>Dan eenjet Beframdendet brinjst dü ver onse Uhre. Wie welle erfoahre, waut daut senne saul.</verse>
        <verse osisID='Acts.17.21'>Oba de Ateena en de Framde, dee sich doa opphilde, haude fe nuscht aundret Tiet, aus waut Niejet too saje oda too heare.</verse>
        <verse osisID='Acts.17.22'>Oba Paulus stund medden oppem Aräopaag en säd: Manna, Ateena, etj seeh jünt, daut jie onnjeweenlijch gottesferjchtijch send.</verse>
        <verse osisID='Acts.17.23'>Dan aus etj ommhäa jintj en betjitjt jüne Heilijchtüma, fung etj uck eenen Aultoa, aun däm jeschräwe wea: Eenem onnbekauntem Gott. Waut nü, däm jie nijch tjanne, veeare, däm vetjindij etj jünt.</verse>
        <verse osisID='Acts.17.24'>De Gott, dee de Welt jemoakt haft en aules enn äa <note>enne Welt</note> , disa, de Harr emm Himmel en oppe Ead es, wohnt nijch enn Tempels von Henj jemoakt,</verse>
        <verse osisID='Acts.17.25'>en hee woat nijch von Menschehenj bedeent, aus wann hee waut bruckt, hee selfst, aulem Läwe en Odem en aules jeeft.</verse>
        <verse osisID='Acts.17.26'>En hee haft jemoakt, daut von eenem Eensjen aufstaume aule Veltja de Mensche, en wohne oppe gaunse Ead Äwaflejche, en haft de Tiede en fauste Jrenze faustjelajcht en bestemmt äa Wohnjebied,</verse>
        <verse osisID='Acts.17.27'>daut see Gott seatje, auf see am befeele en finje tjenne, doa hee uck nijch wiet von eenem jiedrem von ons es.</verse>
        <verse osisID='Acts.17.28'>Dan enn am läw wie en bewäaj wie ons en send wie, aus uck eenje jüne Dijchta jesajcht ha: „Dann wie send uck sien Jeschlajcht“.</verse>
        <verse osisID='Acts.17.29'>Aulsoo send wie Gottes Jeschlajcht, sull wie nijch meene, daut Gold oda Selwa oda een Steen, eenem Bilt de Konnst en daut äwalaje von eenem Mensch, däm Jettlijchem jlitj es.</verse>
        <verse osisID='Acts.17.30'>De Tiede de Onnweetenss haft Gott äwaseehne, emm Bletj opp Dinje, nü jebeet hee aule Mensche äwaaul ommtodentje <note>Buesse too doone</note> ,</verse>
        <verse osisID='Acts.17.31'>doawäajen, wiel hee eenen Dach faustjesat haft, aun däm hee de bewohnte Ead met Jerajchtijchtjeit derjch eenem Maun rejchte woat, däm hee bestemmt haft, en haft aulem een Bewiess doavon jejäft, haft am vonne Doodes oppstohne lohte.</verse>
        <verse osisID='Acts.17.32'>Oba aus see vonne Doodes Oppstohninj heade, dee eenje spotte, dee aundre säde: Wie welle die doaäwa noch mol heare.</verse>
        <verse osisID='Acts.17.33'>Soo jintj Paulus üt äare Medd wajch.</verse>
        <verse osisID='Acts.17.34'>Oba eenje Manna schloote sich am aun, en worde jleewijch, unja dän uck Dioniesius wea, ütem Aräopaag, en eene Frü met Nome Damaris en aundre met ahn.</verse>
      </chapter>
      <chapter osisID='Acts.18'>
        <verse osisID='Acts.18.1'>Doanoh veleet hee Ateen, en tjeem no Korint.</verse>
        <verse osisID='Acts.18.2'>En aus hee eenen Jud fung, met Nome Akwila, jebuare enn Ponntus, dee ver kortem üt Italien jekohme wea, en Prisila siene Frü, wiel Klaudius befoole haud, daut aule Jude Room velohte sulle, hee jintj no ahn,</verse>
        <verse osisID='Acts.18.3'>en doawäajen, wiel hee daut selwje Hauntwoatj dreew, bleef hee bie ahn en oabeid; see weare Zeltmoaka vom Hauntwoatj.</verse>
        <verse osisID='Acts.18.4'>Oba hee räd jieda Saubat enne Sienagog en socht Jude en Griejche too äwazeije.</verse>
        <verse osisID='Acts.18.5'>Oba aus Sielas en Timotäus von Matsedoonea rauf jekohme weare, word Paulus gauns äwafoddat vom Wuat <note>daut hee prädijd</note> en bezeijd de Jude daut Jesus de Jesaulwta es.</verse>
        <verse osisID='Acts.18.6'>Oba aus see sich doajäjen stalde en lestade, scheddad hee siene Tjleeda üt en säd too ahn: Jün Bloot tjeemt äwa jun Kopp! Etj sie rein; von nu aun woa etj no de Heide gohne.</verse>
        <verse osisID='Acts.18.7'>En hee jintj von doa wajch en tjeem emm Hüs eenem met Nome Titus Jusstus, de Gott veäad <note>aunbäd</note> , däm sien Hüs wea aunjrenzent aune Sienagog.</verse>
        <verse osisID='Acts.18.8'>Oba Krispus, de Sienagog Väastohna, word jleewijch aum Harrn met sienem gaunsem Hüs; en väle vonne Korinta, heade en worde jleewijch, en leete sich taufe.</verse>
        <verse osisID='Acts.18.9'>Oba de Harr räd too Paulus enne Nacht derjch enn Jesejcht: Änjst die nijch, oba räd en sie nijch stell!</verse>
        <verse osisID='Acts.18.10'>Dan etj sie met die, en tjeena saul die toosate, omm die too mishaundle, dan etj ha enn diese Staut een grootet Voltj.</verse>
        <verse osisID='Acts.18.11'>Hee hilt sich een Joa en sass Moonat opp, en leahd unja ahn daut Wuat Gottes.</verse>
        <verse osisID='Acts.18.12'>Oba aus Galio Staut Vewaulta von Achaja wea, hoowe de Jude sich eensennijch jäajen Paulus opp, en feade am ver däm Rejchtastool</verse>
        <verse osisID='Acts.18.13'>en säde: Disa äwaräd de Mensche jäajen daut Jesatz, Gott auntobäde.</verse>
        <verse osisID='Acts.18.14'>Oba aus Paulus daut Mül opmoake wull, säd Galio too de Jude: Wannet eene een Orajcht oda eene beese Haundlung wea, o Jude, met eenem veninftjen Grund haud etj jüne Kloag aunjeheat;</verse>
        <verse osisID='Acts.18.15'>oba wann daut Striedfroage send äwa de Leah en Nomes enn jünem Jesatz, daut jie ha, sell jie selfst tooseehne, dan etj well nijch äwa diese Dinje Rejchta senne.</verse>
        <verse osisID='Acts.18.16'>En hee juag ahn vom Rejchtastool wajch.</verse>
        <verse osisID='Acts.18.17'>Oba aula jreepe Sostenes aun, däm Sienagog Väastohna, en schluage am verrem Rejchtastool; en nuscht von disem lach Galio aum Hoate.</verse>
        <verse osisID='Acts.18.18'>Oba Paulus bleef doa noch väle Doag, hee neem vonne Breeda Aufscheet, en reisd auf no Sierean; en met am Prisila en Akwila, hee leet sich däm Kopp en Kenchräa scheare, dan hee haud een Vespräatjniss.</verse>
        <verse osisID='Acts.18.19'>See tjeeme no Efeesus en jane leet hee doa; oba hee selfst jintj enne Sienagog enenn en räd too <note>met</note> de Jude.</verse>
        <verse osisID='Acts.18.20'>Oba aus see am bedde, äwa länjere Tiet <note>bie ahn</note> too bliewe, hee welijd nijch enn,</verse>
        <verse osisID='Acts.18.21'>oba neem Aufscheet <note>von ahn</note> en säd: Etj kohm wada tridj no jünt, wann Gott well. En hee fuah von Efeesus auf.</verse>
        <verse osisID='Acts.18.22'>En raufjekohme no Sisaräa, jintj hee ennopp en bejreesst de Jemeende en jintj rauf no Antiochean.</verse>
        <verse osisID='Acts.18.23'>En hee bleef doa eene Tiet, hee jintj wajch en derjchreisd no de Reaj daut galatische Laund en Frigean, en stoatjt aule Jinja.</verse>
        <verse osisID='Acts.18.24'>Oba een Jud, met Nome Apollos, enn Auleksaundra jebuare, een gooda Rädna, dee tjraftijch enne Schreft wea, tjeem no Efeesus.</verse>
        <verse osisID='Acts.18.25'>Disa wea em Harrn Wajch unjarejcht, en brennend em Jeist, hee räd en leahd jenau daut <note>aules</note> äwa Jesus, oba hee tjannd bloos de Jehauns Taufe.</verse>
        <verse osisID='Acts.18.26'>En disa fonk aun frie en mootijch enne Sienagog too räde. Oba aus Prisila en Akwila am heade, nehme see am no sich en läde am däm Wajch Gottes jenaua üt.</verse>
        <verse osisID='Acts.18.27'>Oba aus hee no Achaja reise wull, de Breeda schreewe aune Jinja en muntade ahn opp, am frindlijch opptonäme. En aus hee hantjeem, hee holp väl <note>sea</note> dän, dee derjche Jnod jleewijch jeworde weare;</verse>
        <verse osisID='Acts.18.28'>dan tjraftijch en jenslijch wada räd hee de Jude, openboa bewees hee ahn derjch de Schrefte, daut Jesus de Jesaulwta <note>Tjristus</note> es.</verse>
      </chapter>
      <chapter osisID='Acts.19'>
        <verse osisID='Acts.19.1'>Daut passead oba, aus Apollos enn Korint wea, aus Paulus de bowaschte Jäajende derjchreisd haud, en rauf no Efeesus tjeem en funk eenje Jinja</verse>
        <verse osisID='Acts.19.2'>en hee säd too ahn: Ha jie däm heiljen Jeist emfange, aus jie jleewijch worde? Oba see säde too am: Ne, wie ha uck nijch jeheat dautet däm heiljen Jeist jeeft.</verse>
        <verse osisID='Acts.19.3'>En hee säd: Wuarop se jie dan jetauft worde? See oba säde: Oppe Jehauns Taufe.</verse>
        <verse osisID='Acts.19.4'>Oba Paulus säd: Jehaun haft jetauft met eene Taufe tom Ommdentje <note>too Buesse</note> , en säd tom Voltj, daut see aun däm Kohmenden no am jleewe sulle, daut es aun Jesus.</verse>
        <verse osisID='Acts.19.5'>Oba aus see dit heade, leete see sich opp däm Nome - Harrn Jesus taufe;</verse>
        <verse osisID='Acts.19.6'>En aus Paulus ahn de Henj oppjelajcht haud, tjeem de heilje Jeist opp ahn, en see räde met aundre Tunge en räde profeetisch.</verse>
        <verse osisID='Acts.19.7'>Daut weare oba em gaunsen bie twalf Manna.</verse>
        <verse osisID='Acts.19.8'>Hee jintj oba enne Sienagog enenn en räd frie en mootijch äwa dree Moonat, vetjindijd met Äwazeijungs Krauft en räd äwa daut Ritj Gottes.</verse>
        <verse osisID='Acts.19.9'>Oba aus eenje sich vehoade en nijch jleewde, en däm Wajch verre Menj veachte, jintj hee wajch von ahn en sondad de Jinja auf, en hee unjahilt sich jieda Dach enne Tieranus School.</verse>
        <verse osisID='Acts.19.10'>Oba dit hilt äwa twee Joa aun, soo daut aule enn Asean wohnhaufte daut Harrn Wuat heare kunne, Jude aus uck de Griejche.</verse>
        <verse osisID='Acts.19.11'>En gauns onnjeweenlijche <note>Macht oda Wunda</note> Woatje deed Gott derjch Paulus siene Henj,</verse>
        <verse osisID='Acts.19.12'>soo daut soogoa Schweet Dätja oda Schaldäatja von sienem Lief <note>Hut</note> jenohme worde en oppe Kranke läde, en de Krankheite veleete ahn, en de beese Jeista fuahre rüt.</verse>
        <verse osisID='Acts.19.13'>Oba eenje vonne ommhäa reisende Judesche Beschwäara vesochte daut, äwa dee, de beese Jeista haude, däm Harr Jesus sienen Nome auntooroope, enn däm see säde: Etj beschwäa jünt bie däm Jesus, dän Paulus vetjindijt!</verse>
        <verse osisID='Acts.19.14'>Oba doa weare von eenem jewessen Skeewa, eenem Jud, eenem Huagapriesta, säwen Säns, dee dit deede.</verse>
        <verse osisID='Acts.19.15'>De beese Jeist oba auntwuad en säd too ahn: Zwoa, Jesus tjann etj en Paulus tjann etj; jie oba wäa send jie?</verse>
        <verse osisID='Acts.19.16'>En de Mensch, enn däm de beese Jeist wea, sprung ahn aun en word Harr äwa beid en wea machtvoll jäajen ahn, soo daut see noaktijch en voll Wunde üt janem Hüs wajch rande.</verse>
        <verse osisID='Acts.19.17'>Dit word aule Jude aus uck Griejche bekaunt, dee enn Efeesus wohnde; en Angst äwavoll ahn aulen, en däm Harr Jesus sien Nome word hüach jepriese.</verse>
        <verse osisID='Acts.19.18'>En väle vonne jleewijch Jewordne tjeeme, betjannde en berejchte äare Dode.</verse>
        <verse osisID='Acts.19.19'>Oba väle dee, daut too Zaubarie jeheat - jedohne haude, brochte de Bäatja toop en vebrennde dee ver aulem; en see räatjende dän Priess doavon toop, en tjeeme opp feftijch dusent Selwa Stetj.</verse>
        <verse osisID='Acts.19.20'>Soo woss enn Krauft daut Harrn Wuat en wäa mächtijch <note>Stoatj</note> .</verse>
        <verse osisID='Acts.19.21'>Oba aus dit erfellt wea, neem Paulus sich em Jeist väa, aus hee Matsedoonean en Achaja derjch jereist haud, no Jerusalem too reise, en säd: No däm etj doa jewäse sie, mott etj uck Room seene.</verse>
        <verse osisID='Acts.19.22'>Oba hee schetjt twee am Deenende <note>Breeda</note> , Timotäus en Erastus, no Matsedoonean, hee selfst bleef <note>vewield</note> noch eene Tiet lang enn Asean.</verse>
        <verse osisID='Acts.19.23'>Oba omm jane Tiet jeefet eene nijch jerinje Oppräjung äwa däm Wajch <note>de Leah</note> .</verse>
        <verse osisID='Acts.19.24'>Dan een jewessa Demeetrius met Nome, een Selwa Schmett, dee selwane Tempel de Arteemis <note>Diana</note> muak, en veschauft de Tjenstla nijch jerinjem Vedeenst;</verse>
        <verse osisID='Acts.19.25'>en dee, met dise Dinje beschaftijchte Oabeida vesaumld haud, säd hee: Manna, jie weete daut wie derjch dise Beschaftjung ons Woolstaunt es <note>brinjt</note> ;</verse>
        <verse osisID='Acts.19.26'>en jie seene en heare, daut nijch bloos enn Efeesus sonda enn meist gauns Asean, disa Paulus, eene groote Voltjsmenj äwarät en aufjefeat haft, enn däm hee sajcht, dautet nijch Jetta send, dee met Henj jemoakt woare.</verse>
        <verse osisID='Acts.19.27'>Oba nijch bloos, rant ons dit Jeschaft enn Jefoah en enn Veachtung too kohme, sonda uck, de Tempel, de groote Jettin Arteemis fe nuscht jeacht woat en enn Jefoah too senne, soogoa äare Hejcht <note>Aunseehne</note> too veleare, dee gauns Asean en de bewohnte Ead veeare.</verse>
        <verse osisID='Acts.19.28'>Oba aus see dit heade en voll Wutt worde, schreaje see en säde: Groot es de Arteemis de Efeesa!</verse>
        <verse osisID='Acts.19.29'>En de Staut word vonne Vewerrung erfellt; en see stormde eenmootijch en däm Teeauta, en nehme jewaultsom Gajus en Aristarchus de Matsedoonea, Paulus siene Reise'Bejleita, faust.</verse>
        <verse osisID='Acts.19.30'>Oba aus Paulus unjrem Voltj gohne wull, leete de Jinja am nijch.</verse>
        <verse osisID='Acts.19.31'>Oba uck eenje Bowaschte enn Asean, dee am frindlijch jesennt weare, schetjte no am en bedde <note>woarnde</note> am, sich nijch nom Teeauta too bejäwe.</verse>
        <verse osisID='Acts.19.32'>De eene schreajch dit, dee aundre daut; de Vesaumlung wea vewerrt, en dee measchte wisste nijch, towaut see toop jekohme weare.</verse>
        <verse osisID='Acts.19.33'>Oba üte Menj unjarejchte see Auleksaunda, doa de Jude am väa schoowe. Auleksaunda oba bewäajd <note>wong</note> de Haunt, en wull eene veauntwuads Räd ver däm Voltj hoole.</verse>
        <verse osisID='Acts.19.34'>Oba aus see erfoahre haude daut hee een Jud es <note>wea</note> , schreaje see aula met eene Stemm, en see schreaje onnjefäa twee Stund: Groot es de Arteemis de Efeesa!</verse>
        <verse osisID='Acts.19.35'>Aus oba de Stauts Schriewa de Menj berüjd haud, säd hee: Manna, Efeesa, wäa es dan de Mensch, dee nijch tjannt de Staut Efeesus de Tempel Fläaja de groote Arteemis en daut vom Himmel jefollnem Bild es?</verse>
        <verse osisID='Acts.19.36'>Doa dit nü ohne wadaräd es, es daut needijch, daut jie rühijch send, en nuscht Onnbedocht doone.</verse>
        <verse osisID='Acts.19.37'>Dan jie ha dise Manna hiahäa jefeaht, dee wäda Tempelreibasch noch onse Jettin jelastat ha.</verse>
        <verse osisID='Acts.19.38'>Wann nü Demeetrius en de Konnst Haundwoatja met am jäajen irjend eenen eene Striedsach ha, soo woare Jerejchtsdoag jehole, en doa send Stauts'Rejchta; doa selle see sich eenaunda aunkloage.</verse>
        <verse osisID='Acts.19.39'>Oba wann jie waut mea seatje <note>jankat</note> , daut woat enne jesatzlijche Vesaumlung jetjleet woare.</verse>
        <verse osisID='Acts.19.40'>Dan wie send enn Jefoah, wäajen vondoagschen Opproop aunjekloagt too woare, wiel tjeen Grund doafäa <note>oppe Haund</note> es, met däm wie tjenne woare Räatjninj auflaje äwa diesem toopkohme. En aus hee dit jesajcht haud, leet hee de Vesaumlung gohne.</verse>
      </chapter>
      <chapter osisID='Acts.20'>
        <verse osisID='Acts.20.1'>Oba no däm de Onnrüh oppjeheat haud, leet Paulus de Jinja no sich kohme en ahn Moot toojesproake haud, en aus hee Aufscheet jenohme haud, jintj hee wajch, omm no Matsedoonean too reise.</verse>
        <verse osisID='Acts.20.2'>Oba aus hee de Ommjäajend derjch jereist en dän met väl Wead Moot toojesproake haud, tjeem hee no Griejchenlaund.</verse>
        <verse osisID='Acts.20.3'>En hee bleef doa dree Moonat; aus hee no Sierean auffoare wull, word vonne Jude een Aunschlag jäajen am jemoakt, word hee de Meeninj, tridj derjch Matsedoonean too gohne <note>reise</note> .</verse>
        <verse osisID='Acts.20.4'>Oba Sopater, de Sän - Pearus, üt Beräa, foljd <note>jintj met</note> am bett Asean, oba vonne Tessalonicha Aristarchus en Sekunndus en Gajus - von Derbe en Timotäus en Tiechikus en Trofiemus üt Asean.</verse>
        <verse osisID='Acts.20.5'>Oba dise jinje verrop en lüade opp ons enn Troohas;</verse>
        <verse osisID='Acts.20.6'>Oba wie fuare no de Seet Broot Doag von Filippie auf en tjeeme enn fief Doag no ahn enn <note>no</note> Troohas, wua wie säwen Doag bleewe.</verse>
        <verse osisID='Acts.20.7'>Oba aum easchten Dach enne Wäatj, aus wie vesaumld weare, daut Broot too bräatje, räd Paulus met ahn, enn däm hee aum näajchsten Dach aufreise wull; en hee vetrock de Räd bott Meddel enne Nacht.</verse>
        <verse osisID='Acts.20.8'>Doa weare oba väl Laumpe enne Bowastow, wua wie vesaumld weare.</verse>
        <verse osisID='Acts.20.9'>Een junga Maun, met Nome Ejutikus, saut emm Fensta en word von eenem deepen Schlop äwavolle, wäarend Paulus äwa länjere Tiet räd, en äwavolle vom Schlop, voll hee vom dredden Stock rauf en word Doot oppjehowe.</verse>
        <verse osisID='Acts.20.10'>Oba Paulus jintj rauf en voll opp am, en foot am omm, en säd: Siet nijch beorühijcht, dan siene Seel es enn am.</verse>
        <verse osisID='Acts.20.11'>Oba hee jintj nopp en daut Broot jebroake en jejäte haude en eene länjere Tiet bett Zemorjest jeräd haude, en soo jintj hee wajch.</verse>
        <verse osisID='Acts.20.12'>See brochte oba däm jungen Maun läwendijch en worde sea jetreest.</verse>
        <verse osisID='Acts.20.13'>Oba wie jinje verrop oppem Schepp, en fuare auf no Asos, omm Paulus doa opp <note>met</note> too näme; soo haud hee daut aunjeordnet, dan hee selfst wull tofoot gohne.</verse>
        <verse osisID='Acts.20.14'>Oba aus hee met ons en Asos tooptjeem, nehme wie am opp en tjeeme noh Mitileene.</verse>
        <verse osisID='Acts.20.15'>En von doa aufjefoahre, tjeem wie aum näajsten Dach Kjios jäjenäwa, en aum aundren Dach fuah wie äwa no Samos, en dän näajsten Dach tjeem wie no Milet;</verse>
        <verse osisID='Acts.20.16'>dan Paulus haud beschloote, bie Efeesus vebie too foahre, doamet et am nijch passeat, enn Asean de Tiet too vebrinje; dan hee spood sich, wannet am mäajlijch senne sull, aum Pinjstdach enn Jerusalem too senne.</verse>
        <verse osisID='Acts.20.17'>Oba von Milet schetjt hee no Efeesus en leet de Ellteste de Jemeende no sich kohme.</verse>
        <verse osisID='Acts.20.18'>Oba aus see bie am aunjekohme weare, säd hee too ahn: Jie weete, vom easchten Dach aun, aus etj no Asean hantjeem, woo etj bie jünt de gaunse Tiet jewäse sie,</verse>
        <verse osisID='Acts.20.19'>däm Harrn enn aula Deemut deenend en met Trohne en Veseatjunge, dee mie derjch de Aunschläj de Jude wadafoahre <note>passeat</note> send;</verse>
        <verse osisID='Acts.20.20'>woo etj nuscht tridj jehole ha vonne nutzlijche Dinje, soo daut etj et jünt nijch vetjindijt en jünt openboa jeleat ha, en enne Hiesa,</verse>
        <verse osisID='Acts.20.21'>bezeijd de Jude aus uck de Griejche no Gott han ommtodentje <note>Buesse doone</note> en däm Gloowe aun onsem Harrn Jesus.</verse>
        <verse osisID='Acts.20.22'>En nü seeh, etj goh jebunge derjch däm Jeist no Jerusalem, nijch weetend, waut mie doa bejäajne woat,</verse>
        <verse osisID='Acts.20.23'>buta daut de Heilja Jeist mie enn jiedre Staut bezeijt en sajcht, daut Fassle en Bedrenjnis opp mie lüat.</verse>
        <verse osisID='Acts.20.24'>Oba etj laj selfst tjeen Weat opp mien Läwe, omm mien Gank en dän Deenst too vollende, dän etj vom Harrn Jesus emfange ha, too bezeije de froohe Botschoft vonne Jnod Gottes.</verse>
        <verse osisID='Acts.20.25'>En nu seeh, etj weet, daut jie aula, nijch mea mien Jesejcht seene woare, unja dän etj ommhäa jereist sie, en daut Ritj vetjindijd.</verse>
        <verse osisID='Acts.20.26'>Doawäajen bezeij etj jünt vondoagjen Dach, daut etj rein sie vom aula Bloot;</verse>
        <verse osisID='Acts.20.27'>dan etj sie nijch stell jewesse, soo daut etj jünt dän gaunsen Rotschluss Gottes vetjindijt ha.</verse>
        <verse osisID='Acts.20.28'>Jäft acht opp jünt selfst en dee gaunse Head, enn de de Heilja Jeist jünt ennjesat haft aus Oppsejchta, de Jemeende Gottes too weide, dee hee sich derjch daut Bloot von sienem eajnen Sän jekofft haft.</verse>
        <verse osisID='Acts.20.29'>Etj weet, daut no mienem Aufreise bie jünt enndrinje woare jefäadlijche Wilw, dee de Häad nijch schoone.</verse>
        <verse osisID='Acts.20.30'>En von jünt selfst woare Manna oppstohne, dee vedreide Dinje räde, omm de Jinja hinja sich wajch too schlape.</verse>
        <verse osisID='Acts.20.31'>Doawäajen siet woaksaum en jedentjt, daut etj dree Joa lang Nacht en Dach nijch oppjeheat ha, eenen jiedren unja Trone too ermohne.</verse>
        <verse osisID='Acts.20.32'>En nü em Blitj oppe Dinje befäl etj jünt Gott en däm Wuat siena Jnod, däm oppbüe kaun en daut Oawgoot jäwe unja aule Jeheilijchte.</verse>
        <verse osisID='Acts.20.33'>Etj wull tjeenem sien Selwa oda Gold oda Tjleeda habe.</verse>
        <verse osisID='Acts.20.34'>Jie selfst weete, daut fe miene Bederfnise en dee met mie weare, diese Henj jedeent ha.</verse>
        <verse osisID='Acts.20.35'>Enn aulem ha etj jünt jewäse, daut maun soo oabeide en sich de Schwake aunnehme mott en jedentje däm Harrn Jesus siene Wead, daut hee selfst jesajcht haft: Jäwe es seelja aus näme.</verse>
        <verse osisID='Acts.20.36'>En aus hee dit jesajcht haud, tjneed hee sich dohl en bäd met ahn aula.</verse>
        <verse osisID='Acts.20.37'>Oba aula hielde lüd; en see volle Paulus omm däm Hauls en kusste am,</verse>
        <verse osisID='Acts.20.38'>aum meisten betriebt äwa daut Wuat, daut hee jesajcht haud, daut see sien Jesejcht nijch mea seene wudde. En see bejleite am nom Schepp.</verse>
      </chapter>
      <chapter osisID='Acts.21'>
        <verse osisID='Acts.21.1'>Oba ausset passeat wea, ons von ahn loosjeräte haude en daut wie aufjefoahre weare, tjeem wie jlitj too no Kos, en aum näajsten Dach no Rodus en von doa no Patara.</verse>
        <verse osisID='Acts.21.2'>En aus wie een Schepp jefunge haude daut no Feniesean äwa fuah, steaj wie enn en fuahre auf.</verse>
        <verse osisID='Acts.21.3'>Oba aus wie Tsiepern sache en wie daut lintjs lidje leete, fuah wie no Sierean, en wie tjeeme rauf no Tierus, dan doa han sull daut Schepp de Lodinj auflohde.</verse>
        <verse osisID='Acts.21.4'>En aus wie de Jinja jefunge haude, wie bleewe hia säwen Doag; dise säde däm Paulus derjch däm Jeist, hee sull nijch no Jerusalem ennopp gohne.</verse>
        <verse osisID='Acts.21.5'>Oba ausset passead, daut wie de Doag vebrocht haude, jinj wie wajch en reisde wieda; woobie bejleite see ons met Frües en Tjinja bott büta de Staut, en wie tjneede aum Eewa dohl en bäde.</verse>
        <verse osisID='Acts.21.6'>En aus wie von eenaunda Aufscheet jenohme haude, steaj wie emm Schepp, oba jane jinje tridj no Hüs.</verse>
        <verse osisID='Acts.21.7'>Oba aus wie de Foaht beendijcht haude von Tierus, tjeem wie no Petolemäus; en wie bejreesste de Breeda en bleewe eenen Dach bie ahn.</verse>
        <verse osisID='Acts.21.8'>En aum näajsten Dach jintj wie wajch en tjeeme no Sisaräa; en wie jinje enn Filip sien Hüs enenn, däm Eewangelist, dee eena von de Säwen wea, en bleewe bie am.</verse>
        <verse osisID='Acts.21.9'>Oba disa haud veea Dajchta, Junkfrües <note>onnbefriede</note> , dee profeetisch räde.</verse>
        <verse osisID='Acts.21.10'>Aus wie doa mearere Doag bleewe, tjeem een jewessa Profeet rauf, von Judäa, met Nome Agabus.</verse>
        <verse osisID='Acts.21.11'>En hee tjeem no ons en neem Paulus sien Gort en bunk sich siene eajne Feet en Henj en säd: Daut sajcht de Heilja Jeist: Däm Maun, däm disa Gort jeheat, soo woare de Jude am enn Jerusalem binje, en woare am enne Heide äare Henj äwajäwe.</verse>
        <verse osisID='Acts.21.12'>Oba aus wie daut heade, bedd wie drinjent en dee doa aum Uat wohnhaufte, daut hee nijch no Jerusalem noppgohne mucht <note>sull</note> .</verse>
        <verse osisID='Acts.21.13'>Donn auntwuad Paulus: Waut doo jie, hiele en bräatje mien Hoat? Dan etj sie reed, nijch bloos mie binje too lohte, oba uck enn Jerusalem fe däm Harr Jesus sienen Nome too stoawe.</verse>
        <verse osisID='Acts.21.14'>Aus hee sich oba nijch äwaräde leet, berüjd wie ons en säde: Däm Harrn sien Welle passeat!</verse>
        <verse osisID='Acts.21.15'>En no dise Doag aus wie ons reed jemoakt haude, jinj wie ennopp no Jerusalem.</verse>
        <verse osisID='Acts.21.16'>Oba eenje de Jinja, von Sisaräa, jinje met ons, en brochte ons no eenem jewessen Minason üt Tsiepern, eenem oolen Jinja, bie däm wie gaustlijch <note>frindlijch</note> oppjenohme worde.</verse>
        <verse osisID='Acts.21.17'>Oba aus wie enn Jerusalem aunjekohme weare, nehme de Breeda ons jearen opp.</verse>
        <verse osisID='Acts.21.18'>En aum näajsten Dach jintj Paulus met ons no Joakopp enenn, en aule Ellteste tjeeme doahan.</verse>
        <verse osisID='Acts.21.19'>En aus hee ahn bejreesst haud, vetald hee eenzelt aules von däm waut Gott derjch sienen Deenst unja de Heide jedohne haft.</verse>
        <verse osisID='Acts.21.20'>Oba see, aus see daut jeheat haude, priesde <note>veharlijchte</note> Gott, en säde too am: Dü sittst, Brooda, woo väl dusende unja de Jude dee jleewijch jeworde send, en dee aula send iewrijch fe daut Jesatz.</verse>
        <verse osisID='Acts.21.21'>Daut es ahn oba äwa die berejcht worde, daut dü aule Jude, dee unja de Heide send, däm Auffaul von Mooses leahscht en befeelst, daut see de Tjinja nijch beschniede, en nijch no de Jewanheit waundle.</verse>
        <verse osisID='Acts.21.22'>Aulsoo waut es too doone? Emmahan woare see heare daut dü jekohme best.</verse>
        <verse osisID='Acts.21.23'>Daut doo nü, waut wie die saje: Wie ha veea Manna, dee een Vespräatje opp sich ha.</verse>
        <verse osisID='Acts.21.24'>Diese neem no die en loht die met ahn reinje en betohl fe ahn, doamet see sich däm Kopp scheare lohte; en dan woare aula ertjane, daut aun däm, enndäm see äwa die unjarejcht send, nuscht es, oba dü waundelst uck selfst hoolend daut Jesatz.</verse>
        <verse osisID='Acts.21.25'>Oba waut dee jleewijch jewordne Heide betrafft, ha wie schreftlijche Aunwiesung ütgohne lohte en beschloote, daut see sich heede fe däm Jetzesopfa aus uck Bloot en Jestetjten en Onnzucht.</verse>
        <verse osisID='Acts.21.26'>Donn neem Paulus de Manna no sich, en aum näajsten Dach leet hee sich met ahn reinje, en jintj em Tempel enenn, en tjindijd de Erfellung de Reinjunks Doag aun, bott fe eenem jiedrem von ahn daut Opfa jebrocht wea.</verse>
        <verse osisID='Acts.21.27'>Oba aus de säwen Doag meist toenj weare, sache de Jude von Asean am emm Tempel, en brochte de gaunse Voltjsmenj enn oppräjung en läde de Henj aun am,</verse>
        <verse osisID='Acts.21.28'>en schreaje: Jie Manna, Iesraelite, halpt! Dit es de Maun, dee daut Voltj aula äwaaul leaht jäajen daut Jesatz en dise Städ; en doatoo haft hee uck Griejche enn däm Tempel enenn jefeaht en haft disen heiljen Uat veonnreinijcht.</verse>
        <verse osisID='Acts.21.29'>Dan see haude verhea Trofiemus, dän Efeesa, met am enne Staut jeseehne en meende daut Paulus am enn däm Tempel enenn jefeaht haud.</verse>
        <verse osisID='Acts.21.30'>En de gaunse Staut tjeem enn Bewäajung, en daut Voltj rand toop; en jreepe Paulus en schlapte am ütem Tempel rüt, en de Däare worde fuats toojeschlohte.</verse>
        <verse osisID='Acts.21.31'>En aus see am sochte Doot too moake, tjeem de Maldung nom Bowaschten de Schoa, daut gauns Jerusalem enn Opprua jebrocht wea <note>es</note> ;</verse>
        <verse osisID='Acts.21.32'>disa neem fuats Soldote en Hauptmanna met en rand no ahn rauf. Aus see dän Bowaschten en de Soldote sache, heade see opp, Paulus too schlohne.</verse>
        <verse osisID='Acts.21.33'>Donn tjeem de Bowaschta noda, en leet am faustnehme en befool, daut hee jebunge word met twee Tjäde, en fruach, wäa hee es en waut hee jedohne haft.</verse>
        <verse osisID='Acts.21.34'>Dee eene schreaje dit, de aundre daut, enne Menj; oba doa hee wäajen dän Loarm nuscht jenauet erfoahre kunn, befool hee, daut hee enne Kesarme jebrocht word.</verse>
        <verse osisID='Acts.21.35'>Oba aus hee bot oppe Trape tjeem, passead daut, daut hee vonne Soldote jedroagt word wäajen de Jewault de Voltjsmenj;</verse>
        <verse osisID='Acts.21.36'>dan de Voltjsmenj foljd en schreajch: Riemt am wajch!</verse>
        <verse osisID='Acts.21.37'>En aus Paulus sull enne Kesarme enenn jebrocht woare, säd hee tom Bowaschten: Esset mie erlaubt, die waut too froage? Hee oba säd: Kaust dü griejchesch räde?</verse>
        <verse osisID='Acts.21.38'>Best dü dan nijch de Ejipta, dee ver dise Doag een Opprua jemoakt en dee vea düsent Manna Doljchdroagasch enne Wieste rütjefeat haud?</verse>
        <verse osisID='Acts.21.39'>Oba Paulus säd: Etj sie een judescha Maun üt Tarsus enn Tsilietsean, een Birja üt eene nijch onnbediedende Staut; oba etj bedd die, erlaub mie, tom Voltj tooräde.</verse>
        <verse osisID='Acts.21.40'>Oba aus hee daut erlaubt haud, stund Paulus oppe Stoope, en wenjd däm Voltj met de Haunt; oba ausset gauns Stell jeworde wea, räd hee ahn enne hebräische Sproak aun en säd:</verse>
      </chapter>
      <chapter osisID='Acts.22'>
        <verse osisID='Acts.22.1'>Manna, Breeda en Vodasch, heat nü miene Veteidijung ver jünt!</verse>
        <verse osisID='Acts.22.2'>Oba aus see heade, daut hee enn hebräische Sproak too ahn räd, worde see noch rühija. En hee säd:</verse>
        <verse osisID='Acts.22.3'>Etj sie een Judescha Maun, jebuare enn Tarsus enn Tsilietsean, oba groot jeworde enn dise Staut too Feeten Gamaleals, unjarejcht <note>beleat</note> jeneiw nom vodalijchem Jesatz, en een Iewara fe Gott, aus jie aula vondoag send;</verse>
        <verse osisID='Acts.22.4'>dee etj disen Wajch <note>Leah</note> bett tom Doot vefoljt ha, spaund en äwajäw enn Jefentjnisse Manna aus uck Frües,</verse>
        <verse osisID='Acts.22.5'>aus uck de Huagapriesta en dee gaunse Elltesta Rot mie bezeijt, von dän etj uck Breew aune Breeda tjreajch en jintj no Damaskus, omm uck deejanje, dee dort weare, jebunge no Jerusalem too feahre <note>leide</note> , doamet see bestroft worde.</verse>
        <verse osisID='Acts.22.6'>Oba daut passead mie, aus etj reisd en dijcht bie Damaskus wea, daut jäajen Meddach platzlijch omm mie vom Himmel een dachet Lijcht strohld.</verse>
        <verse osisID='Acts.22.7'>En etj voll oppe Ead en head eene Stemm, dee too mie säd: Saul, Saul, waut vefoljst dü mie?</verse>
        <verse osisID='Acts.22.8'>Oba etj auntwuad: Wäa best dü, Harr? En hee säd too mie: Etj sie Jesus, de Natsareena, däm dü vefoljst.</verse>
        <verse osisID='Acts.22.9'>Oba dee met mie weare, sache zwoa daut Lijcht, oba heade de Stemm nijch, dee too mie räd.</verse>
        <verse osisID='Acts.22.10'>En etj säd: Waut saul etj doone, Harr? En de Harr säd too mie: Stoh opp en goh no Damaskus, en doa woat die aules jesajcht woare, waut die too doone veordnet es.</verse>
        <verse osisID='Acts.22.11'>Oba doa etj von janem Lijcht Glaunss nijch seene kunn, word etj von dän, dee met mie weare, aune Haunt jefeaht en tjeem no Damaskus.</verse>
        <verse osisID='Acts.22.12'>Oba een jewessa Ananias, een gottesferjchtja Maun nom Jesatz, dee een goodet Zeijniss haud von aule doa wohnhaufte Jude,</verse>
        <verse osisID='Acts.22.13'>tjeem no mie, tjeem noda en säd too mie: Saul, Brooda, woa wada seenent! En dee selwje Stund kunn etj am seene.</verse>
        <verse osisID='Acts.22.14'>En hee säd: De Gott onsa Vodasch haft die verhäa bestemmt, sienen Welle too ertjane en däm Jerajchten too seene en eenen Roop üt sienem Mül too heare.</verse>
        <verse osisID='Acts.22.15'>Wiel dü woascht een Zeije fe am ver aule Mensche senne von däm, waut dü jeseehne en jeheat hast.</verse>
        <verse osisID='Acts.22.16'>En nü, no waut lüascht dü? Stoh opp, en loht die taufe en loht die diene Sind aufwausche, enn däm dü sienen Nome aunroopst.</verse>
        <verse osisID='Acts.22.17'>Oba daut passead mie, aus etj no Jerusalem tridjjekohme wea en emm Tempel bäd, daut etj enn Entretjung tjeem</verse>
        <verse osisID='Acts.22.18'>en sach, dee too mie säd: Spood die en goh schwind üt Jerusalem erüt, doawäajen, wiel see woare dien Zeijniss äwa mie nijch aunnehme.</verse>
        <verse osisID='Acts.22.19'>En etj säd: Harr, see weete, daut etj dee aun die Jleewende em Jefentjniss schmeet en enn dän Sienagogen schlohne leet;</verse>
        <verse osisID='Acts.22.20'>en aus daut Bloot von dienem Zeije Stefanus vegohte wort, soogoa etj selfst, stund doabie en haud Wooljefaule en bewacht äare Tjleeda, dee am ommbrochte.</verse>
        <verse osisID='Acts.22.21'>En hee säd too mie: Goh, wiel etj well die wiet wajch no de Veltja schetje.</verse>
        <verse osisID='Acts.22.22'>Oba see horjchte am too bott disem Wuat en donn hoowe äare Stemme en säde: Brinjt soonen äwatsied vonne Ead, dan hee doaf nijch aum Läwe bliewe!</verse>
        <verse osisID='Acts.22.23'>Oba aus see schreaje en de Tjleeda wajch schliesade en Stoff enne Loft schmeete,</verse>
        <verse osisID='Acts.22.24'>befool de Bowaschta, daut hee enne Kesarme jebrocht woat en befool, daut hee unja <note>met</note> schläaj sull veheat woare, doamet hee <note>dee Bowaschta</note> ertjant, wäajen waltje Üasoak see soo jäajen am schreaje.</verse>
        <verse osisID='Acts.22.25'>Oba aus see am met de Reemes ütjestratjt haude <note>omm üttopitsche</note> , säd Paulus tom Hauptmaun, dee doabie stund: Esset jünt erlaubt, eenen Maun, dee een Reema es, uck onnveuadeelt, üttopitsche?</verse>
        <verse osisID='Acts.22.26'>Oba ausset de Hauptmaun head, jintj hee nom Bowaschten en berejcht am en säd: Waut hast dü väa too doone? Dan diss Maun es een Reema.</verse>
        <verse osisID='Acts.22.27'>Oba de Bowaschta tjeem en säd too am: Saj mie, best dü een Reema? Oba hee säd: Jo.</verse>
        <verse osisID='Acts.22.28'>De Bowaschta oba auntwuad: Etj ha mie dit Birjarajcht fe eene groote Somm Jeld jekofft <note>betohlt</note> . Oba Paulus säd: Oba etj sie soogoa doarenn jebuare.</verse>
        <verse osisID='Acts.22.29'>Nü fuats jinje von am wajch, dee am veheare sulle; en uck de Bowaschta ängst sich, aus hee erfuah, daut hee een Reema es, en wiel hee am jefasselt haud.</verse>
        <verse osisID='Acts.22.30'>En aum näajsten Dach, doa hee met Sejchaheit erfoahre wull, wuaromm hee vonne Jude aunjekloagt woat, leet hee am loos en befool, daut de Huagapriesta en daut gaunse Huaga Rot toopkohme sull; en hee fead Paulus rauf en stald am ver ahn.</verse>
      </chapter>
      <chapter osisID='Acts.23'>
        <verse osisID='Acts.23.1'>Oba Paulus tjitjt dän Huagen Rot met eenem faustem Blitj aun, en säd: Manna, Breeda, etj ha met aulem gooden Jewesse ver Gott bott diesem Dach mien Läwe jefeaht.</verse>
        <verse osisID='Acts.23.2'>De Huagepriesta Ananias befool dän, dee bie am stunde, am oppem Mül too schlohne.</verse>
        <verse osisID='Acts.23.3'>Donn säd Paulus too am: Gott woat die schlohne, dü aunjewite Waunt! Dü settst doa, en rejchst mie nom Jesatz, en haundelst jäajen däm Jesatz, dü befeelst mie too schlohne?</verse>
        <verse osisID='Acts.23.4'>Oba dee doabie stunde, säde: Veachst dü dän Huagapriesta Gottes?</verse>
        <verse osisID='Acts.23.5'>En Paulus säd: Etj wisst nijch, Breeda, daut hee de Huagapriesta es, dan daut steit jeschräwe: „Dü saust nijch lestalijch räde von eenem Bowaschten üt dienem Voltj.</verse>
        <verse osisID='Acts.23.6'>Oba aus Paulus ertjant haud, dautet eene Grupp vonne Sadutsäa es <note>wea</note> , oba de aundre vonne Farisäa, schreajch hee emm Huagen Rot: Manna, Breeda, etj sie een Farisäa, een Farisäa Sän; wäajen de Hopninj opp de Oppstohninj de Doodes woa etj verrem Jerejcht jestalt.</verse>
        <verse osisID='Acts.23.7'>Oba no däm hee dit jesajcht haud, jeefet eene Spoolinj unja de Farisäa en Sadutsäa, en de Menj deeld sich.</verse>
        <verse osisID='Acts.23.8'>De Sadutsäa opp eene Sied säde, daut jeft tjeene Oppstohninj, noch Enjel, noch Jeist; de Farisäa oppe aundre Sied betjanne beides.</verse>
        <verse osisID='Acts.23.9'>Oba daut jeef een grootet Jeschrejcht, en eenje Schreftjeleade vonne Farisäa Grupp stunde opp en streede en säde: Wie finje aun disem Maun nuscht Beeset; oba wann een Jeist oda een Enjel too am jerät haft ...</verse>
        <verse osisID='Acts.23.10'>En ausset een grootet Opprua jeef, ängst de Bowaschta sich, daut Paulus von ahn vereete wudd, en leet de Soldote <note>Truppe</note> raufkohme en reet am üt äare Medd en enne Kesarme brinje.</verse>
        <verse osisID='Acts.23.11'>En enne näajchste Nacht tjeem de Harr no am en säd: Sie mootijch <note>jetroost</note> ! Dan soo aus dü von mie enn Jerusalem jezeijt hast, soo mottst dü uck enn Room Zeijniss auflaje.</verse>
        <verse osisID='Acts.23.12'>Oba ausset Dach jeworde wea, vebunge de Jude sich met een Schwua, en vespruake, nijch too äte noch too drintje, bott see Paulus ommjebrocht haude.</verse>
        <verse osisID='Acts.23.13'>Doa weare oba mea aus veatijch, dee dise Veschwearung von sich üt jemoakt haude,</verse>
        <verse osisID='Acts.23.14'>dee no de Huagapriesta en Ellteste jinje en säde: Wie ha ons met eenem Fluch veschwuare, nijch too jeneete, bott wie Paulus ommjebrocht ha.</verse>
        <verse osisID='Acts.23.15'>Nü, moakt jie toop met däm Huagen Rot däm Bowaschten daut kundijch, daut hee am no jünt rauffeaht, aus wull jie jeneiw daut äwa am erfoahre; oba wie send reed, eea hee noda tjeemt, am ommtobrinje.</verse>
        <verse osisID='Acts.23.16'>Oba aus Paulus siene Sesta äa Sän von däm Aunschlag jeheat haud, tjeem hee han en jintj enne Kesarme en berejcht daut Paulus.</verse>
        <verse osisID='Acts.23.17'>Oba Paulus roopt no sich eenem vonne Bowaschte en säd: Brinj disem jungen Maun nom Bowaschten, dan hee haft am waut too berejchte.</verse>
        <verse osisID='Acts.23.18'>Dee nehm am met sich en brocht am nom Bowaschten en säd: De Jefangne Paulus roopt mie no sich en bedd, disem jungen Maun no die too feahre, dee haft die waut too saje.</verse>
        <verse osisID='Acts.23.19'>De Bowaschta oba nehm am aune Haunt en jintj met am fe sich auleen en fruach: Waut esset, waut dü mie too berejchte hast?</verse>
        <verse osisID='Acts.23.20'>Hee oba säd: De Jude send äwaeen jekohme, die too bedde, daut dü morje Paulus nom Huagen Rot rauf feahre latst, aus wulle see jeneiwa äwa am erfoahre.</verse>
        <verse osisID='Acts.23.21'>Dü oba, loht die nijch beräde, dan doa lüare opp am mea aus veatijch Manna, dee sich veschwuare ha, nijch too äte noch too drintje, bott see ahn ommjebrocht ha; en nü send see reed en lüare daut dü toosajchst.</verse>
        <verse osisID='Acts.23.22'>De Bowaschta leet däm jungen Maun gohne en befool am: Tjeenem too saje, daut dü dit mie kundjedohne hast.</verse>
        <verse osisID='Acts.23.23'>En aus hee twee vonne Hauptmanna no sich jeroopt haud, säd hee: Moakt twee hundat Soldote reed, doamet see bett Sisaräa tratje, en zäwentijch Rittasch en tweehundat Spiess Manna, vonne dredde Nacht Stund aun.</verse>
        <verse osisID='Acts.23.24'>En daut see Ried Tiere reed stale sulle, doamet see däm Paulus nopp sate en am sejcha no Feeliks, däm Stautsväastohna, too brinje.</verse>
        <verse osisID='Acts.23.25'>En hee schreef eenen Breef, met disem Ennhault:</verse>
        <verse osisID='Acts.23.26'>Klaudius Liesias däm hüachberiemta Stautsväastohna Feeliks, een Gruss.</verse>
        <verse osisID='Acts.23.27'>Disem Maun, vonne Jude jefange jenohme en dee wulle am ommbrinje, etj tjeem han met de Truppe <note>Soldote</note> en hold am doa rüt, en erfuah daut hee een Reema es.</verse>
        <verse osisID='Acts.23.28'>En wull de Üasoak erfoahre, wäajen waut see am aunkloage, etj leet am rauf brinje ver äarem Huagen Rot.</verse>
        <verse osisID='Acts.23.29'>Dan etj funk, daut hee wäajen Stried Froage enn äarem Jesatz aunjekloagt word, oba tjeene Aunkloag de metem Doot oda de Fassle wäat wea.</verse>
        <verse osisID='Acts.23.30'>Doa mie oba een Aunschlag jäajen disem Maun aunjezeijd wort, ha etj am fuats no die jeschetjt en befool uck de Auntjläaja, die too saje, waut see jäajen am väabrinje [Läw wool].</verse>
        <verse osisID='Acts.23.31'>De Soldote nauhme, soo aus ahn befoole wea, dän Paulus en feade am enne Nacht no Antipatrus;</verse>
        <verse osisID='Acts.23.32'>Aum näajchsten Dach leet hee de Ritta met am aufreise en see tjeeme tridj enne Kesarme.</verse>
        <verse osisID='Acts.23.33'>Aus dise no Siseräa jekohme weare, en däm Breef däm Stautsväastohna äwajeft haude, feade see am uck Paulus väa.</verse>
        <verse osisID='Acts.23.34'>Oba aus hee däm Breef jeläst en jefroagt haud, üt woone Prowinns hee es, en erfoahre haud, daut hee üt Tsilietsean es,</verse>
        <verse osisID='Acts.23.35'>säd hee: Etj woa die veheare, wann uck diene Auntjläaja aunjekohme send. En hee befool, daut hee emm Heroodes sien Rejchthus bewacht woat.</verse>
      </chapter>
      <chapter osisID='Acts.24'>
        <verse osisID='Acts.24.1'>En no fief Doag jintj de Huagapriesta Ananias met eenje Ellteste en eenem Aunwault <note>Rädna</note> Tertulus rauf, see muake biem Stautsväastohna äare Aunkloag jäajen Paulus.</verse>
        <verse osisID='Acts.24.2'>Oba aus hee jeroopt word, funk Tertulus aun mett de Aunkloag, en säd: Doa wie väl <note>grooten</note> Fräd derjch diene Väasorj en derjch Vebettaniss fe diesem Voltj erlangt worde send,</verse>
        <verse osisID='Acts.24.3'>en wie ertjane daut aulewäjes en auletiet, hüach jeachta Feeliks, met aula Dankboatjeit.</verse>
        <verse osisID='Acts.24.4'>Oba doamet etj die nijch lenja opphol, bedd etj, daut dü ons Kort enn diene Nosejcht <note>Heeflijchtjeit</note> aunheascht.</verse>
        <verse osisID='Acts.24.5'>Wie ha disem Maun nämlijch aus eene Past jefunge en aus eenen, de Orü aunsteft unja aule Jude oppe bewohnte <note>gaunse</note> Ead, en aus Aunfeahra de Satjt de Natsareena;</verse>
        <verse osisID='Acts.24.6'>dee uck vesocht haft dän Tempel too entheilje <note>veonnreinje</note> , däm wie uck faust jenohme ha [en no onsem Jesatz rejchte welle.</verse>
        <verse osisID='Acts.24.7'>Oba Liesias, de Bowaschta, tjeem doatoo en fead am met groote Jewault üt onse Henj wajch,</verse>
        <verse osisID='Acts.24.8'>en befool siene Auntjläaja, no die too kohme;] von däm dü selfst, äwa daut aules nojeforscht hast, aules erfoahre <note>Vestendniss ha</note> , wuaromm wie am aunkloage.</verse>
        <verse osisID='Acts.24.9'>Oba uck de Jude jreepe aun en säde, daut dit sich soo vehilt.</verse>
        <verse osisID='Acts.24.10'>En Paulus auntwuad, aus de Stautsväastohna am toojewenjd haud too räde: Doa etj weet, daut dü aul väle Joahre Rejchta best äwa dit Voltj, soo veteidje etj miene Sach met goodem Moot,</verse>
        <verse osisID='Acts.24.11'>wiel dü ertjane kaust, dautet nijch mea aus twalf Doag send, aus etj nopp tjeem, omm enn Jerusalem auntobäde.</verse>
        <verse osisID='Acts.24.12'>En see funge mie nijch em Tempel, met eenem striede, oda een Opprua enne Voltjsmenj, nijch enne Sienagoge oda sonstwoo, enne Staut;</verse>
        <verse osisID='Acts.24.13'>äwahaupt tjenne see die nijch bewiese, wua met see mie nü aunkloage.</verse>
        <verse osisID='Acts.24.14'>Oba dit betjann etj die, daut opp däm Wajch, däm see eene Satjt nane, deen etj däm Gott miena Vodasch, enndäm etj aules jleew, waut em Jesatz en enne Profeete jeschräwe steit,</verse>
        <verse osisID='Acts.24.15'>en de Hopninj enn Gott ha, dee uck diese selfst häaje, daut eene Oppstohninj senne woat, soo aus Jerajchte aus uck Onnjerajchte.</verse>
        <verse osisID='Acts.24.16'>Doawäajen jäw etj mie Mäj, een onnveleztet <note>reinet</note> Jewesse aule Tiet ver Gott en Mensche too ha.</verse>
        <verse osisID='Acts.24.17'>Oba no väl Joahre sie etj jekohme, Aulmoose en Opfa fe mien Voltj too brinje,</verse>
        <verse osisID='Acts.24.18'>wuabie see mie jereinijcht emm Tempel funge, nijch met eene Voltjsmenj en nijch met Opprua;</verse>
        <verse osisID='Acts.24.19'>oba eenje Jude üt Asean, dee hia ver die send en mie aunkloage, wann see irjentwaut sulle jäajen mie habe.</verse>
        <verse osisID='Acts.24.20'>Oda diese selle selfst saje, wautver Onnrajcht see aun mie jefunge ha, aus etj verrem Huagen Rot stund,</verse>
        <verse osisID='Acts.24.21'>daut wea wäajen daut eenstje Wuat, daut etj ütroopt, aus etj unja ahn stund: Wäajen de Oppstohninj de Doodes woa etj vondoag von jünt jerejcht.</verse>
        <verse osisID='Acts.24.22'>Oba Feeliks, veschoof de Tiet opp wiedahans, doa hee rajcht jenau dän Wajch <note>Leah</note> tjannd, en säd: Wann Liesias, de Bowaschta, rauftjeemt, woa etj jünen Faul entscheide.</verse>
        <verse osisID='Acts.24.23'>En hee befool dän Hauptmaun, daut hee bewacht woat en am Erleijchtrung too jäwe en tjeenem vonne Sienje too hindre am too deene.</verse>
        <verse osisID='Acts.24.24'>En no eenje Doag tjeem Feeliks met siene Frü Drusila, dee eene Judin wea, en leet Paulus kohme en horjcht am äwa dän Gloowe aun Tjristus Jesus.</verse>
        <verse osisID='Acts.24.25'>Oba aus hee äwa Jerajchtijchtjeit en Enthoole en daut komende Jerejcht räd, word Feeliks voll Angst en auntwuad: Fe nü goh han; oba wann etj eene jenstje Tiet ha, woa etj die no mie roope lohte.</verse>
        <verse osisID='Acts.24.26'>Too däm hopt hee, daut Paulus am Jeld jäwe wudd; doawäajen leet hee am foaken kohme, en räd met am.</verse>
        <verse osisID='Acts.24.27'>Oba aus twee Joa vegohne weare, tjreajch Feeliks dän Portius Festus aus Nofolja; en doa Feeliks sich bie de Jude enn Gonst sate wull, leet hee Paulus jefasselt tridj.</verse>
      </chapter>
      <chapter osisID='Acts.25'>
        <verse osisID='Acts.25.1'>Aus nü Festus enn de Proowins jekohme wea, jintj hee no dree Doag von Sisaräa ennopp no Jerusalem.</verse>
        <verse osisID='Acts.25.2'>En de Huagapriesta en de Easchte vonne Jude muake eene Aunkloag bie am jäajen Paulus en bedde am,</verse>
        <verse osisID='Acts.25.3'>fe sich omm een Jefaule, jäajen am, daut hee am sull no Jerusalem kohme lohte; enn däm see eenen Aunschlag moake wulle, am oppem Wajch ommtobrinje.</verse>
        <verse osisID='Acts.25.4'>Festus auntwuad, daut Paulus woat enn Sisaräa jehole, hee selfst wull em Korten aufreise.</verse>
        <verse osisID='Acts.25.5'>De Machthabende unja jünt, säd hee, loht met rauf gohne, en wann irjent waut orajchtet aun däm Maun es, sell jie am aunkloage.</verse>
        <verse osisID='Acts.25.6'>Oba aus hee nijch mea aus acht oda tien Doag unja ahn vebrocht haud, jintj hee rauf no Sisaräa; en aum näajsten Dach sad hee sich oppem Rejchtastool en befool, daut Paulus väajefeaht word.</verse>
        <verse osisID='Acts.25.7'>Oba aus hee aunjekohme wea, stalde sich de Jude dee von Jerusalem aunjekohme weare omm am en brochte väl schwoare Beschuldjunge väa, dee see nijch bewiese kunne.</verse>
        <verse osisID='Acts.25.8'>wäarend Paulus sich veteidijd: Noch jäajne Jude äa Jesatz, noch jäajen dän Tempel noch jäajen däm Tjeisa ha etj jesindijcht.</verse>
        <verse osisID='Acts.25.9'>Oba Festus, dee de Jude een Jefaule doone wull, auntwuad däm Paulus en säd: West dü no Jerusalem nopp gohne en doa äwa diese Dinje von mie jerejcht woare?</verse>
        <verse osisID='Acts.25.10'>Oba Paulus säd: Etj stoh ver däm Tjeisa sien Rejchtastool, wua etj mott jerejcht woare; de Jude ha etj enn tjeenem Faul Onnrajcht jedohne, soo uck dü sea goot weetst.</verse>
        <verse osisID='Acts.25.11'>Wann etj nü Orajcht jedohne en irjent waut däm Doot vedeenendet begohne ha, etj wäa mie nijch too stoawe; oba wann aun däm <note>doaraun</note> nuscht es, fe waut see mie aunkloage, kaun mie tjeena ahn äwajäwe <note>preissjäwe</note> . Etj beroop mie opp dän Tjeisa.</verse>
        <verse osisID='Acts.25.12'>Dan beräd Festus sich met de Rotsvesaumlung en auntwuad: Oppem Tjeisa hast dü die beroope, nom Tjeisa saust dü gohne.</verse>
        <verse osisID='Acts.25.13'>Oba aus eenje Doag vegohne weare, kaume de Tjeenijch Agrippa en Bernies no Siseräa Festus too bejreesse.</verse>
        <verse osisID='Acts.25.14'>Aus see oba doa eenje Doag vebrocht haude, läd Festus däm Tjeenijch Paulus siene Sach väa en säd: Een Maun es von Feeliks tridj jelohte, een Jefangna,</verse>
        <verse osisID='Acts.25.15'>äwa däm, aus etj en Jerusalem wea, de Huagapriesta en de Ellteste de Jude muuke eene Aunkloag, fodade jäajen am eene Veuadeelung;</verse>
        <verse osisID='Acts.25.16'>etj auntwuad ahn: Daut es bie de Reema nijch Sitte, eenen Mensch üttoleewre, bett de Aunjekloagta nijch ver sich de Vekloaga haft en Jeläajenheit jetjräaje haft sich too veteidje.</verse>
        <verse osisID='Acts.25.17'>Aus see nü hiahäa toop jekohme weare, sad etj mie, ohne opptoschüwe, aum näajsten Dach oppem Rejchtastool en befool, daut de Maun väajefeaht word;</verse>
        <verse osisID='Acts.25.18'>äwa disem, aus de Aunkloaga oppstunde, en see tjeene Beschuldjung von däm väabrochte, met waut etj aun Beeset jeräatjent haud.</verse>
        <verse osisID='Acts.25.19'>Oba see haude eenje Striedfroage äwa äare eajne Relijoon en äwa eenen jewessen jestorwnen Jesus, von däm Paulus sajcht, hee läwt.</verse>
        <verse osisID='Acts.25.20'>Etj oba sie rotloos, betraffs de Unjasätjung äwa diese Dinje, etj säd <note>fruach</note> , auf hee no Jerusalem gohne wull, omm doa wäajen <note>äwa</note> diese Dinje jerejcht too woare.</verse>
        <verse osisID='Acts.25.21'>Oba aus Paulus Beroopung ennjelajcht haud, daut hee jehole woat, bett dee tjeisalijche Maistät sienen Beschluss, befool etj, daut hee jehole woat, bott etj am nom Tjeisa schetje kaun.</verse>
        <verse osisID='Acts.25.22'>Oba Agrippa säd too Festus: Etj wull uck selfst dän Maun heare. Morje, säd hee, saust dü am heare.</verse>
        <verse osisID='Acts.25.23'>Aum näajsten Dach tjeeme Agrippa en Bernies met groote Pracht en de Bowaschte en aunjeseehne Manna de Staut enn däm Toohearasool, en Festus een Befäl jejeeft haud, word Paulus väajefeaht.</verse>
        <verse osisID='Acts.25.24'>En Festus säd: Tjeenijch Agrippa en jie aule Manna, dee hia met ons doabie send, jie seene disem, wäajen däm mie dee gaunse Menj de Jude bedrenjt <note>aunjegohne</note> haft, soo aus enn Jerusalem aus uck hia, en schriee, daut hee nijch mea aum Läwe bliewe doaf.</verse>
        <verse osisID='Acts.25.25'>Oba etj ha faust jestalt, daut hee nuscht vedeenendet dän Doot jedohne haft, oba disa, sich selfst oppem Tjeisa <note>Veeada</note> beroope haft, etj ha beschloote, am too schetje;</verse>
        <verse osisID='Acts.25.26'>äwa däm etj nuscht Jewesset däm Harr too schriewe ha. Doawäajen ha etj am jünt väajefeaht en aum meisten ver die, Tjeenijch Agrippa, doamet, wann de Unjasätjung passeat es, etj weet, waut etj schriewe saul.</verse>
        <verse osisID='Acts.25.27'>Dan mie tjeemt daut onnveninftijch väa, eenen Jefangnen too schetje en nijch uck de Beschuldjung jäajen am auntojäwe.</verse>
      </chapter>
      <chapter osisID='Acts.26'>
        <verse osisID='Acts.26.1'>Oba Agrippa säd too Paulus: Daut es die erlaubt fe die selfst too räde. Doa stratjt Paulus de Haunt üt, en veteidijd sich.</verse>
        <verse osisID='Acts.26.2'>Wäajen aul däm, etj vonne Jude aunjekloagt woa, sie etj jletjlijch mie vondoag, ver die Tjeenijch Agrippa, too veteidje;</verse>
        <verse osisID='Acts.26.3'>ver aulem, wiel dü soo aus aule Judische Sitte aus uck Striedfroage tjannst, doawäajen bedd etj die, mie jeduldijch auntoheare.</verse>
        <verse osisID='Acts.26.4'>Mien Läweswaundel von Jügend aun, von Aunfang aun, unja mienem Voltj enn Jerusalem jewäse es, tjanne aule Jude,</verse>
        <verse osisID='Acts.26.5'>en tjannde mie von fräjoa, wann see daut bezeije welle, daut etj no dee strenjste Rejchtung onsa Relijoon, aus Farisäa jeläft ha.</verse>
        <verse osisID='Acts.26.6'>En nü wäajen de Hopninj, dee von Gott aun onse Vodasch ütjegohnene Vespräatjung, stoh etj hia verrem Jerejcht,</verse>
        <verse osisID='Acts.26.7'>too däm ons twalw staumjet Voltj, aunhoolent Nacht en Dach Gott deenent, hopt hantokohme; wäajen dise Hopninj, woa etj vonne Jude aunjekloagt, o Tjeenijch.</verse>
        <verse osisID='Acts.26.8'>Wuaromm woat daut bie jünt fe onnjleeflijch jeuadeelt, daut Gott Doodes oppwatjt?</verse>
        <verse osisID='Acts.26.9'>Etj jleewd auladinjs enn mie selfst, daut jäajen däm Nome Jesu, dän Natsareena, väl Fiendseeljet too doone,</verse>
        <verse osisID='Acts.26.10'>waut etj uck enn Jerusalem jedohne ha; en väl de Heilje ha etj enn Jefentjnisse ennjeschlohte, enn däm etj de Vollmacht vonne Huagepriesta jetjräaje haud; en wann see ommjebrocht worde, gauf etj veuadeelent miene Stemm doatoo.</verse>
        <verse osisID='Acts.26.11'>En enn aule Sienagoge stroft etj ahn, etj bedwung ahn too lestre; en äwa aule Moot wuttijch äwa ahn, vefoljd ahn soogoa bott enne bütaschte Städa <note>Ütlaund</note> .</verse>
        <verse osisID='Acts.26.12'>En aus etj, doamet beschaftijcht wea, met Vollmacht en Erlaubniss vonne Huagapriesta no Damaskus reisd,</verse>
        <verse osisID='Acts.26.13'>sach etj medden aum Dach oppem Wajch, o Tjeenijch, vom Himmel häa een Lijcht, daut däm Sonnen Glaunss äwatroff, daut mie en dee met mie Reisende ommschiend.</verse>
        <verse osisID='Acts.26.14'>En aus wie aula oppe Ead jefolle weare, head etj eene Stemm enn hebräische Sproak too mie saje: Saul, Saul, waut vefoljst dü mie? Hoat esset fe die, jäajen dän Stachel üttoschlohne.</verse>
        <verse osisID='Acts.26.15'>Oba etj säd: Wäa best dü, Harr? En de Harr säd: Etj sie Jesus, däm dü vefoljst;</verse>
        <verse osisID='Acts.26.16'>Doch stoh opp en stal die opp diene Feet; dan doatoo sie etj die erschiene, die too eenem Deena en eenen Zeije too veordne <note>moake</note> , doa von, waut dü jeseehne hast, aus uck woobie etj die erschiene woa,</verse>
        <verse osisID='Acts.26.17'>die rütnehm üt däm Voltj en üt de Veltja <note>Natsjoone</note> , no dän etj die schetje woa,</verse>
        <verse osisID='Acts.26.18'>äare Uage op too moake, doamet see sich wajchdrehe <note>betjeare</note> vonne Diestaness nom Lijcht en vonne Macht Sotons no Gott, doamet see Vejäwung de Sinde en een Aundeel unja dän Jeheilijchte derjch dän Gloowe aun mie emfange <note>tjriee</note> .</verse>
        <verse osisID='Acts.26.19'>Doahäa, Tjeenijch Agrippa, wea etj nijch onnjehuarsom däm himmlischen Jesejcht,</verse>
        <verse osisID='Acts.26.20'>oba etj vetjindijd easchtens dän enn Damaskus aus uck en enn Jerusalem en enne gaunse Laundschoft von Judäa en de Heide, ommtodentje <note>Buesse too doone</note> en sich no Gott handreie <note>betjeare</note> , en däm see de Buesse weatvolle Woatje doone.</verse>
        <verse osisID='Acts.26.21'>Doawäajen ha mie de Jude em Tempel faustjenohme en vesochte mie ommtobrinje.</verse>
        <verse osisID='Acts.26.22'>Doa mie de Help von Gott, bott nü - disem Dach, erlangt <note>jeholpe</note> haft, stoh etj hia en jäw Zeijniss ver Tjliene en Groote, en saj nuscht büta däm, waut de Profeete en Mooses jesajcht ha, daut passeare wudd,</verse>
        <verse osisID='Acts.26.23'>daut de Jesaulwta <note>Tjristus</note> liede sull, daut hee aus Easchta üte Oppstohninj de Doodes Lijcht vetjindje sull, soo aus däm Voltj soo uck de Heide.</verse>
        <verse osisID='Acts.26.24'>Oba aus hee dit too Veteidijung säd <note>väabrocht</note> , säd Festus met ne lüde Stemm: Dü best von Sennen, Paulus! Daut väle Studäare drift die enn däm Wonsenn.</verse>
        <verse osisID='Acts.26.25'>Oba Paulus säd: Etj sie nijch von Senne, hüachjeachta Festus, oba etj Dentj veninftijch en räd Wead de Woahrheit.</verse>
        <verse osisID='Acts.26.26'>Dan de Tjeenijch haft Tjantniss äwa <note>von</note> diese Dinje, too däm etj uck met friehem Moot räd; dan etj jleew nämlijch nijch, daut am von diese Dinje waut veborje <note>onnbekaunt</note> es, dan dit es nijch enn eenem Wintjel passeat.</verse>
        <verse osisID='Acts.26.27'>Jleefst dü, Tjeenijch Agrippa, de Profeete? Etj weet, daut dü jleefst.</verse>
        <verse osisID='Acts.26.28'>Oba Agrippa säd too Paulus: Em korten errätjst dü, mie derjch Äwaräde een Tjrist too woare.</verse>
        <verse osisID='Acts.26.29'>Oba Paulus säd: Etj mucht too Gott bäde, daut äwa kort oda lang nijch bloos dü, oba uck aule, dee mie vondoag heare, soone woare, aus uck etj sie, buta dise Fassle.</verse>
        <verse osisID='Acts.26.30'>En de Tjeenijch stund opp en de Stautsväastohna en Bernies en dee met ahn saute.</verse>
        <verse osisID='Acts.26.31'>En aus see sich tridj jetrocke haude, räde see too eenaunda en säde: Diss Maun deit nuscht, waut däm Doot oda de Fassle weat wea.</verse>
        <verse osisID='Acts.26.32'>Oba Agrippa säd too Festus: Diss Maun kunn frie jelohte woare, wann hee sich nijch oppem Tjeisa beroope haud.</verse>
      </chapter>
      <chapter osisID='Acts.27'>
        <verse osisID='Acts.27.1'>Oba aus beschlote wea, daut wie no Italien auffoahre sulle, äwajeewe see soo aus Paulus aus uck eenje aundre Jefangne eenem Hauptmaun, met Nome Julius, von de August Schoa.</verse>
        <verse osisID='Acts.27.2'>Oba aus wie een adramietischet Schepp besteaje haude, en väa haude, too säajle no de Uats delengd däm Eewa Aseans, en wie fuahre auf; en doa wea bie ons Aristarchus, een Matsedoonea üt Tessalonich.</verse>
        <verse osisID='Acts.27.3'>En aum aundren Dach läd wie enn Siedoon aun. En Julius behaundeld Paulus frindlijch en erlaubd am, no Frind too gohne, omm äare Väasorj too erlange.</verse>
        <verse osisID='Acts.27.4'>En von doa fuah wie auf en säajelde unja Tsiepern han, wiel de Wint ons entjäjen wea.</verse>
        <verse osisID='Acts.27.5'>En aus wie daut Mäa däm Eewa delenjd Tsilietsean en Pamfilean derjchsäajelt haude, tjeem wie no Mira enn Liesean;</verse>
        <verse osisID='Acts.27.6'>en aus de Hauptmaun doa een auleksaundrischet Schepp jefunge haud, daut no Italien säajeld, leet hee ons doa ennstiee.</verse>
        <verse osisID='Acts.27.7'>Oba aus wie väl Doag langsom jesäajelt en met Mäj jäajen Knidus jekohme wäare, wiel de Wint ons nijch enenn leet, säajeld wie unja Tjreeta han, jäajen Salmoone;</verse>
        <verse osisID='Acts.27.8'>en met Mäj aun äa vebie säajelde, tjeem wie aun eenem Uat, scheena Howe jenant, doa dijchtbie eene Staut Lasea wea.</verse>
        <verse osisID='Acts.27.9'>Aus oba väl Tiet vegohne wea en de Seefoaht jefäadlijch wea, wiel uck daut Fauste vebie wea, ermohnd Paulus,</verse>
        <verse osisID='Acts.27.10'>en säd too ahn: Manna, etj seeh, dautet met Onnheil en väl Velust, nijch bloos de Lodinj en daut Schepp, sonda uck onsem Läwe passeare woat.</verse>
        <verse osisID='Acts.27.11'>Oba de Hauptmaun jleewd däm Stiamaun en däm Schepp Äjendeema mea, aus däm, waut Paulus säd.</verse>
        <verse osisID='Acts.27.12'>Doa oba de Howe tom Äwawintre onnjeäjent wea, de measchte beschloote, von doa auftofoahre, auf see fleijcht kunne no Feeniks jelange en doa äwawintre en eenem Howe von Tjreeta, dee jäajen Siedwaste en no Nuadwaste op es.</verse>
        <verse osisID='Acts.27.13'>Doa oba de Siedwint saunft aunfong too blose, meende see äare Aufsejcht faust enne Haund jetjräaje too ha, hoowe de Anka en fuahre dijcht aun Tjreeta vebie.</verse>
        <verse osisID='Acts.27.14'>No nijch langa Tiet oba erhoow sich von am <note>Tjreeta</note> een Wirbelstorm, jenant Nuadost - Wind.</verse>
        <verse osisID='Acts.27.15'>Doa oba daut Schepp metjeräte word en kunn de Spetz nijch jäajen däm Wint dree, jeef wie opp en leete ons <note>vom Wind</note> driewe.</verse>
        <verse osisID='Acts.27.16'>Oba aus wie bie eene tjliene Insel, jenant Klauda, vebie fuahre, kunn wie met Mäj daut Radungsboot sejcha hoole <note>mächtijch woare</note> .</verse>
        <verse osisID='Acts.27.17'>Daut trocke see nehejcht en bruckte Helpmeddel, omm daut Schepp <note>Boot</note> auntobinje; en haude Angst, enn de Siertus (een flacket Wota met een Saundeewa) veschloage too woare, see leete de Säajel rauf, en see leete sich soo driewe.</verse>
        <verse osisID='Acts.27.18'>Aus wie oba vom Storm room jedräwe worde, musste see aum näajsten Dach, üt Noot, een Deel vonne Woa äwa Buat schmiete;</verse>
        <verse osisID='Acts.27.19'>en aum dredden Dach schmeete see met äjne Henj daut Schepp Jreetschoft äwa Buat.</verse>
        <verse osisID='Acts.27.20'>Oba aus äwa mearere Doag wäda Sonn noch Stearns sich seene leete en een nijch jerinja Storm aunhild, word ons emm äwajen jiedre Hopninj jenohme <note>omm jerat too woare</note> .</verse>
        <verse osisID='Acts.27.21'>En aus eene groote Opptiet - loosijchjteit harscht, doa stund Paulus enn äare Medd opp en säd: O Manna, daut wäa needijch jewäse mie too horjche en nijch von Tjreeta auftofoahre en haude jünt dit Onnheil en dän Velust jespoat.</verse>
        <verse osisID='Acts.27.22'>En nu emm blitj opp de Dinje vemohn etj jünt, gooda Moots too senne, dan tjeen Läwe woat veloare gohne, büta daut Schepp.</verse>
        <verse osisID='Acts.27.23'>Dan een disa Nacht stund een Enjel Gottes bie mie, däm siena etj sie en däm deen,</verse>
        <verse osisID='Acts.27.24'>en säd: Ha nijch Angst, Paulus! Dü mottst ver dän Tjeisa stohne; en seeh, Gott haft die aula jeschentjt, dee met die foahre.</verse>
        <verse osisID='Acts.27.25'>Doaromm siet gooda Moots, Manna, dan vetrüat Gott, dautet soo senne woat, soo ausset mie jesajcht worde es.</verse>
        <verse osisID='Acts.27.26'>Oba wie motte opp eene Insel veschloage woare.</verse>
        <verse osisID='Acts.27.27'>Oba aus de veatiende Nacht jekohme wea, en wie emm adriatischem Mea ommhäa jedräwe worde, medden enne Nacht meende de Seemanna, daut see aun een Laund noda kaume.</verse>
        <verse osisID='Acts.27.28'>En aus see daut Sentjblie rüt jeschmäte haude, funge see twintijch Fodem; en een beet wieda jefoahre weare en wada daut Sentjblie jeschmäte haude, funge see feftien Fodem.</verse>
        <verse osisID='Acts.27.29'>En haude Angst, daut wie irjend wua aune Eewasteena veschloage woare, schmeete see vom Hinjaschepp vea Anka üt en see wenschte dautet Dach woat.</verse>
        <verse osisID='Acts.27.30'>Oba aus de Seemanna sochte daut Schepp too velohte en daut Bieboot rauf emm Mäa jelohte haude met <note>unja</note> de Üträd aus wann see vom Väaschepp de Anka rüt schmiete wulle,</verse>
        <verse osisID='Acts.27.31'>Paulus säd too dän Hauptmaun en de Soldote: Wann dise nijch oppem Schepp bliewe, tjä jie nijch jerat woare.</verse>
        <verse osisID='Acts.27.32'>Donn schneede de Soldote de Strenj von Bieboot auf en leete daut rauf faule.</verse>
        <verse osisID='Acts.27.33'>Oba ausset Dach woare wull, vemohnd Paulus aule, daut see äte sulle, en säd: Vondoag es de veatiende Dach, daut jie ohne eene Mohltiet <note>opp eene Radinj</note> jelüat ha, en nuscht too jünt jenohme ha.</verse>
        <verse osisID='Acts.27.34'>Doawäajen vemohn etj jünt, ne Mohltiet too nehme, dan dit jeheat too jüne Radung; dan tjeena von jünt woat een Hoa vom Kopp veleare.</verse>
        <verse osisID='Acts.27.35'>Oba aus hee dit jesajcht en Broot jenohme haud, dankt hee Gott ver aulem, en aus hee daut jebroake haud, fung hee aun too äte.</verse>
        <verse osisID='Acts.27.36'>Oba aula, mootijch jeworde, nehme uck see selfst Äte <note>Mohltiet</note> too sich.</verse>
        <verse osisID='Acts.27.37'>Wie weare oba em gaunsen twee - hundat - sass - en - zäwentijch Seele oppem Schepp.</verse>
        <verse osisID='Acts.27.38'>Aus see sich oba saut jejäte haude, muake see daut Schepp leijchta, enn däm see daut Jeträajd emm Mea schmeete.</verse>
        <verse osisID='Acts.27.39'>Oba ausset Dach word, ertjande see daut Laund nijch, see bemoatjte <note>sache</note> oba eene Bucht, de een Saundeewa haud, aun däm see beschloote, wann see kunne, daut Schepp doa enenn rane too lohte <note>stiare</note> .</verse>
        <verse osisID='Acts.27.40'>En aus see de Anka loos jemoakt haude, leete see dee em Mea, en muake toojlitj de Strenj de Scheppstia loos en trocke daut veaste Säajel jäajen däm Wind en stiade oppem Saundeewa too.</verse>
        <verse osisID='Acts.27.41'>Oba see tjeeme opp eene, von beid Siede, vom Mäastreem ommspeelde Städ, doa leete see daut Schepp nopprane; en daut Väaschepp haud sich faust jesat en bleef onnbewäajlijch, oba daut Hinjaschepp dreiwd too vebräatje vonne Jewault de Walle.</verse>
        <verse osisID='Acts.27.42'>Oba unjre Soldote kaum een Beschluss toostaund, daut see de Jefangne doot moake sulle, doamet nijch wäa rüt schwamt en wajch rant.</verse>
        <verse osisID='Acts.27.43'>Oba de Hauptmaun, wull Paulus rade, hindad ahn aun äarem Väahabe en befool, daut dee janje de schwame kunne, sich too eascht rauf schmiete en aum Laund gohne sulle;</verse>
        <verse osisID='Acts.27.44'>en dee äwaje, de eene opp Bräda de aundre opp irjent waltje Stetja vom Schepp. En soo passead daut, daut aula aum Laund jerat worde.</verse>
      </chapter>
      <chapter osisID='Acts.28'>
        <verse osisID='Acts.28.1'>Aus wie jerat weare, doa erfuah wie, daut de Insel Malta heet.</verse>
        <verse osisID='Acts.28.2'>En de Einheimische beweese ons onnjeweenlijche Frintlijchtjeit, dan see stetjte een Fia aun, en nehme ons aula no sich wäajen däm Räajen en wäajen de Kold.</verse>
        <verse osisID='Acts.28.3'>Oba aus Paulus eene Menj Struck toop jesaumelt haud en oppem Fia leed, tjeem derjch de Hett eene Natta <note>Schlang</note> rüt en beet sich aun siene Haunt faust.</verse>
        <verse osisID='Acts.28.4'>Aus oba de Einheimische daut Tia aun siene Haund henje sache, säde see toenaunda: Opp jiedem Faul es disa Mensch een Merda, däm ütem Mäa jerat de Rachegottin nijch läwe lat.</verse>
        <verse osisID='Acts.28.5'>Hee nü, scheddad daut Tia auf em Fia enenn en leed nuscht Beeset.</verse>
        <verse osisID='Acts.28.6'>Oba see lüade, daut hee aunschwale oda platzlijch doot ommfaule wudd. Aus see oba eene länjere Tiet lüade en sache daut am nuscht Onnjeweenlijchet passeat, endade see äare Meeninj en säde, hee es een Gott.</verse>
        <verse osisID='Acts.28.7'>Oba enn de Jäajend omm janem Uat, haud de Easchta oppe Insel, met Nome Publius, Laund Goot; dee nauhm ons frindlijch opp en jeef ons fe dree Doag Oppdach.</verse>
        <verse osisID='Acts.28.8'>Oba daut passead, daut Publius sien Voda, von Frostfeeba en Derjchfaul befaule, doa lag. No däm jintj Paulus enenn, en jebäd haud en am de Henj oppjelajcht haud en heeld am.</verse>
        <verse osisID='Acts.28.9'>Aus dit oba passeat wea, tjeeme uck dee äwrije opp de Insel, de Krankheite haude, doatoo en worde jeheelt;</verse>
        <verse osisID='Acts.28.10'>dee ons uck met väl Ea eade, en aus wie auffoahre wulle, jeewe see ons aules, waut wie needijch haude, met.</verse>
        <verse osisID='Acts.28.11'>Oba no dree Moonat fuah wie enn eenem auleksaundrischen Schepp auf, daut opp de Insel äwawintat haud, jenant <note>jetätjent met</note> Dioskuri.</verse>
        <verse osisID='Acts.28.12'>En aus wie no Sierakus tjeeme en doa bleew wie dree Doag.</verse>
        <verse osisID='Acts.28.13'>Von doa, säajeld wie em Boage, en tjeeme no Rejion; en aus no eenem Dach een Siedwint opptjeem, tjeem wie aum tweeden Dach no Puteoli,</verse>
        <verse osisID='Acts.28.14'>wua wie Breeda funge en jebedd worde, säwen Doag bie ahn too bliewe; en soo tjeem wie no Room.</verse>
        <verse osisID='Acts.28.15'>En von doa kaume de Breeda, aus see von ons jeheat haude, ons entjäjen, bott Appie - Forum en Dree Tabeerne, en aus Paulus ahn sach, dankt hee Gott en foot Moot.</verse>
        <verse osisID='Acts.28.16'>Aus wie oba no Room tjeeme, word Paulus erlaubt, met däm Soldot de am bewacht fe sich too bliewe.</verse>
        <verse osisID='Acts.28.17'>Oba no dree Doag passead daut, daut hee de Easchte vonne Jude toop roopt, aus see oba toop jekohme weare, säd hee too ahn: Manna, Breeda, etj ha nuscht Fiendlijchet jäajen daut Voltj oda de Vodasch Sitte jedohne, sie jefange üt Jerusalem enne Henj de Reema äwajeeft worde,</verse>
        <verse osisID='Acts.28.18'>dee mie veheat haude, wulle mie frielohte, wiel tjeene Doodes Uasoak aun mie wea.</verse>
        <verse osisID='Acts.28.19'>Oba aus de Jude doa jäajen räde, wea etj jedwunge, mie oppem Tjeisa too beroope, etj ha nuscht jäajen mien Voltj, irjent waut, too kloage.</verse>
        <verse osisID='Acts.28.20'>Wäajen diese Üasoak ha etj jünt nü hiahäa jeroopt, jünt too seene en met jünt too räde; dan wäajen de Hopninj Iesraels sie etj met diese Tjäd jebunge.</verse>
        <verse osisID='Acts.28.21'>Oba see säde too am: Wie ha äwa die noch eenen Breef von Judäa jetjräaje, es uck tjeena vonne Breeda häajekohme en haft ons äwa die irjent waut Beeset berejcht oda jesajcht.</verse>
        <verse osisID='Acts.28.22'>Oba wie velange von die too heare, waut dü dentjst, dan aulemol äwa diese Satjt de ons bekaunt es, daut see äwaaul met Wead betjampft woat.</verse>
        <verse osisID='Acts.28.23'>Aus see am oba eenen Dach bestemmt haude, tjeeme noch mea no am enne Wohninj, den hee läd üt en bezeijd daut Ritj Gottes en vesocht ahn too äwazeije von Jesus soo aus ütem Jesatz Mooses aus uck de Profeete, von zemorjess bott Owent.</verse>
        <verse osisID='Acts.28.24'>En de eene leete sich äwazeije von däm, waut jesajcht word, de aundre jleewde nijch.</verse>
        <verse osisID='Acts.28.25'>See oba weare sich meteenaunda onneenijch, en trannde sich, no däm aus Paulus een eensjet Wuat säd: Goot haft de Heilja Jeist derjch Jesaja, däm Profeet, too jüne Vodasch jeräd</verse>
        <verse osisID='Acts.28.26'>en jesajcht: „Goh no disem Voltj en saj: Hearent woa jie heare en nijch vestohne, seenent woa jie seene en nijch woanähme.</verse>
        <verse osisID='Acts.28.27'>Dan onnemfindlijch es daut Hoat von disem Voltj jeworde, schwoa ha see met de Uhre jeheat en äare Uage ha see jeschlohte, doamet see nijch seene met de Uage en met de Uhre heare en met däm Hoate vestohne en tridj kohme <note>sich betjeare</note> en etj ahn heele woa“. {Jes.6.9-10}</verse>
        <verse osisID='Acts.28.28'>Soo saul jünt nü kundijch senne, daut dit Heil Gottes word de Heide jeschetjt, see woare uck heare.</verse>
        <verse osisID='Acts.28.29'>[En aus hee dit jesajcht haud, jinje de Jude wajch en haude väl Wuatwatjsel unja sich.]</verse>
        <verse osisID='Acts.28.30'>Oba hee bleef twee gaunse Joa en eene rente Wohninj en hee nehm aule de no am tjeeme opp,</verse>
        <verse osisID='Acts.28.31'>vetjindijd daut Ritj Gottes en leahd daut äwa däm Harrn Jesus Tjristus onnjehindat met aule Friemootijchtjeit.</verse>
      </chapter>
    </div>
    <div type='book' osisID='Rom'>
      <chapter osisID='Rom.1'>
        <verse osisID='Rom.1.1'>Paulus, Tjnajcht Jesus Tjristus, beroopna Apostel, ütjesondat too Vetjindjung de froohe Botschoft Gottes</verse>
        <verse osisID='Rom.1.2'>de hee verhäa vesproake haft derjch siene Profeete enne heilje Schrefte,</verse>
        <verse osisID='Rom.1.3'>von sienem Sän, jekohme ütem Some Dofts däm Fleesch noh,</verse>
        <verse osisID='Rom.1.4'>en tom Sän Gottes enn Macht bestemmt nom Jeist de Heilijchtjeit derjch de Oppstohninj vonne Doodes, Jesus Tjristus onsem Harrn,</verse>
        <verse osisID='Rom.1.5'>derjch däm wie Jnod en Apostelaumt emfange habe tom Jehuarsom emm Gloowe unja aule Veltja fe sienen Nome,</verse>
        <verse osisID='Rom.1.6'>unja dee uck jie send, von Gott Beroopne - Jesu Tjristi;</verse>
        <verse osisID='Rom.1.7'>aun aule Jeleefte von Gott, beroopne Heilje, dee enn Room send; Jnod jünt en Fräd von Gott, onsem Voda, en däm Harr Jesus Tjristus!</verse>
        <verse osisID='Rom.1.8'>Tooeascht, eenmol, dank etj mienem Gott derjch Jesus Tjristus em Blitj fe jünt aula, wiel jun Gloowe enne gaunse Welt vetjindijt woat.</verse>
        <verse osisID='Rom.1.9'>Dan Gott es mien Zeije, däm etj enn mienem Jeist deen, enne Vetjindjung de froohe Botschoft von sienem Sän, woo onnauflässijch etj jünt erwähn,</verse>
        <verse osisID='Rom.1.10'>jiedatiet enn miene Jebäde bedd, auf etj fleijcht, entlijch eenen gooden Wajch nom Welle Gottes jefeaht woa, no jünt too kohme.</verse>
        <verse osisID='Rom.1.11'>Dan etj velang nämlijch, jünt too seene, doamet etj jünt waut vonne jeistlijche Jnodengow metdeel doamet jie jestoatjt woare,</verse>
        <verse osisID='Rom.1.12'>daut es oba, daut etj metjetreest woa unja jünt, derjch dän Gloowe unja eenaunda, von jünt aus uck von mie.</verse>
        <verse osisID='Rom.1.13'>Oba etj well nijch, daut jie daut nijch weete, Breeda, daut etj mie foaken väajenohme haud, no jünt too kohme, doch etj sie vehindat worde bot däm vondoagjen Dach, doamet etj uck unja jünt eenje Frucht habe kunn, aus uck unja dee äwaje Veltja.</verse>
        <verse osisID='Rom.1.14'>Soo aus Griejche aus uck nijch Griejche, Klüake soo aus uck Onnvestendje sie etj een Schuldna.</verse>
        <verse osisID='Rom.1.15'>Soo esset mien Wensch, uck jünt enn Room de froohe Botschoft <note>Evanjeelium</note> too vetjindje.</verse>
        <verse osisID='Rom.1.16'>Dan etj schäm mie nijch de froohe Botschoft, dan eene Krauft Gottes esset too Radung jiedrem Jleewendem, soo aus tooeascht de Jude aus uck de Griejche.</verse>
        <verse osisID='Rom.1.17'>Dan de Jerajchtijchtjeit Gottes, enn äa, woat openboat üt Gloowe tom Gloowe, aus jeschräwe es <note>steit</note> : „Oba de Jerajchta woat üt Gloowe läwe“. {Hab.2,4}</verse>
        <verse osisID='Rom.1.18'>Oba de Oaja Gottes woat vom Himmel openboat äwa aule Gottloosijchtjeit en Onnjerajchtijchtjeit von Mensche, dee de Woahrheit derjch <note>enn</note> Onnjerajchtijchtjeit opphelt <note>rauf dretjt</note> ;</verse>
        <verse osisID='Rom.1.19'>doawäajen, wiel daut von Gott Ertjanboare unja ahn openboa es, dan Gott haft ahn daut openboat,</verse>
        <verse osisID='Rom.1.20'>dan daut Onnsejchtboare aun <note>von</note> am, vonne Erschaufung de Welt, aun dän Erschaufungswoatje ertjant woare, en woat woa jenohme siene eewije Macht en Gottheit, soo daut see ohne Entschuldjunk send;</verse>
        <verse osisID='Rom.1.21'>doawäajen, wiels see, Gott ertjant ha, see am nijch aus Gott veharlijche oda jedankt ha, sonda habe sich enn äare Jedanke enn nijchtje Dinje hanjejäwt, en äa onnvestendjet Hoat vediestat jeworde es;</verse>
        <verse osisID='Rom.1.22'>behaupte daut see Klüak send, see send too Noare jeworde</verse>
        <verse osisID='Rom.1.23'>en see ha de onnvejentjliche Harlijchtjeit Gottes vetüscht, met däm Aufbild de Jestault eenem vejentjlijchem Mensch en von Väajel en Veeabeena en krüpende Tiare.</verse>
        <verse osisID='Rom.1.24'>Doaromm haft Gott ahn hanjejäwt enne Lost äare Hoate, enn Onnreinheit, äare Tjarpa unjaenaunda too Schaunde moake;</verse>
        <verse osisID='Rom.1.25'>dee de Woahrheit Gottes enn Läajes vetüscht ha en däm Erschauften mea Veearung en Deenst <note>Gottesdeenst</note> jebrocht ha aus däm Erschaufa, dee doa jelowt <note>jesäajent</note> es enn Eewijchtjeit. Amen.</verse>
        <verse osisID='Rom.1.26'>Doawäajen haft Gott ahn hanjejäwt enn schentlijche Liedenschoft <note>Schaund, Lost</note> ; dan uck äare Frües ha dän natiadlijchen Vetjäa <note>Jebruck</note> vetüscht met däm onnnatiadlijchen,</verse>
        <verse osisID='Rom.1.27'>en kratjt soo uck de Manna, ha dän natiadlijchen Vetjäa met de Frü velohte, en send jäajen eenaunda brennend enn äare Bejia en Manna met Manna eewe Schaundloosijchtjeit en dän Loon fe äa Vebiestre <note>Errtum</note> aun sich selfst emfange <note>jetjräaje</note> .</verse>
        <verse osisID='Rom.1.28'>En doa see daut nijch fe goot jefunge haude, Gott enne Ertjantnis faust too hole, haft Gott ahn hanjejäwt enn eenen vedreiden Senn, daut nijch Jeziemende too doone;</verse>
        <verse osisID='Rom.1.29'>aunjefellt met aula Onnjerajchtijchtjeit, Schlajchtijchtjeit, Habsucht, Boosheit, voll von Neid, Mordlost, Striedsucht, Oaja-läst, Niedatrajchtijch, Uhreblosa,</verse>
        <verse osisID='Rom.1.30'>Spotta, Gotteshaussa, Jewault driewa, Stoltheit, Prola, ütfinje von Boosheit, Ellre onnjehuarsom,</verse>
        <verse osisID='Rom.1.31'>vestaundloos, trüloos, leefloos, metliedloos;</verse>
        <verse osisID='Rom.1.32'>de Gottes rajchte Uadeel ertjant ha, daut dee, dee soowaut doone, däm Doot weat send, nijch bloos daut doone, oba uck Wooljefaule aun dän ha, dee daut doone.</verse>
      </chapter>
      <chapter osisID='Rom.2'>
        <verse osisID='Rom.2.1'>Doaromm best dü nijch too entschuldje, o Mensch, jiedra dee doa rejcht; den woamet dü dän aundren rejchtst, veuadeelst dü die selfst, den dü, dee dü rejchst, deist daut selje.</verse>
        <verse osisID='Rom.2.2'>Oba wie weete, daut et Jerejcht Gottes no de Woahrheit äwa dee es, dee soowaut doone.</verse>
        <verse osisID='Rom.2.3'>Oba dentjst dü dit, o Mensch, de dü dee rejchst, dee soowaut doone, en deist daut selje, daut dü däm Jerejcht Gottes wajchrane woascht?</verse>
        <verse osisID='Rom.2.4'>Oda veachst dü däm Ritjdom siena Leeftol en Jedult en Langmoot, en nijch weetst, daut de Leeftol Gottes die too Buesse drift?</verse>
        <verse osisID='Rom.2.5'>Oba no dienem hoatnackjchem en dienem onnbuessfoadjem Hoate saumelst dü die selfst Oaja fe däm Dach en de Openboarung däm jerajchtem Jerejcht Gottes,</verse>
        <verse osisID='Rom.2.6'>dee jiedrem vejelte woat no siene Woatje;</verse>
        <verse osisID='Rom.2.7'>de eene nom jeduldjen Ütharre met <note>bie</note> goode Woatje, Harlijchtjeit en Ea en Onnvejentjlijchet seatje, eewijet Läwe;</verse>
        <verse osisID='Rom.2.8'>dee aundre üt Striedsucht en de Woahrheit onnjehuarsom send, de Onnjerajchtijchtjeit oba jehuarsom, Oaja en Jremm.</verse>
        <verse osisID='Rom.2.9'>Bedrenjnis en Angst äwa jiedre Seel eenen Menschen, dee daut Beese vollbrinjt, soo aus eascht de Jude aus uck de Griejche;</verse>
        <verse osisID='Rom.2.10'>oba Harlijchtjeit en Ea en Fräd jiedrem, de daut goode wirtjt, easchtens däm Jude aus uck däm Griejche;</verse>
        <verse osisID='Rom.2.11'>dan doa es tjeen Aunseehne de Persoon bie Gott.</verse>
        <verse osisID='Rom.2.12'>Aule, de ohne Jesatz jesindijcht ha, woare uck ohne Jesatz veloare gohne; en aule de unja däm Jesatz jesindijcht ha, woare derjch däm Jesatz jerejcht woare,</verse>
        <verse osisID='Rom.2.13'>dan nijch dee daut Jesatz heare send jerajcht ver Gott, oba dee daut Jesatz doone <note>hoole</note> woare jerajchtfoadijcht woare.</verse>
        <verse osisID='Rom.2.14'>Dan wann emma de daut Jesatz nijch habe, de Veltja von Natua üt daut Jesatz doone, soo send dise, dee tjeen Jesatz ha, sich selfst een Jesatz,</verse>
        <verse osisID='Rom.2.15'>dise wiese daut Woatj, vom Jesatz jeschräwe, enn äare Hoate, enn däm äa Jewesse Zeijniss auflajcht en äare Jedanke sich unjaenaunda aunkloage oda uck veteidje,</verse>
        <verse osisID='Rom.2.16'>aun däm Dach, wann Gott daut Jeheeme de Mensche rejchte woat, no miene Vetjindjung de froohe Botschoft derjch Tjristus Jesus.</verse>
        <verse osisID='Rom.2.17'>Oba wann dü die Jud nane latst en velatst die oppem Jesatz en riemst <note>prolst</note> die met Gott,</verse>
        <verse osisID='Rom.2.18'>en tjannst dän Welle en uadeelst daut Baste too doone, enn däm dü ütem Jesatz unjarejcht best,</verse>
        <verse osisID='Rom.2.19'>en best äwazeijt, daut dü fe de Blinje een Wajchwiesa best, een Lijcht fe dee, dee em Diestren send,</verse>
        <verse osisID='Rom.2.20'>een Ertratja de Onnvestendje, een Leahra de Onnmindje, dee de Form de Ertjantnis en de Woahrheit em Jesatz ha;</verse>
        <verse osisID='Rom.2.21'>dee dü nü eenen aundren leahscht, dü leahscht die selfst nijch? Dü prädijst, maun saul nijch stäle, dü stälst?</verse>
        <verse osisID='Rom.2.22'>Dü sajchst, maun saul nijch eehebrätje, dü bratjst de Eehe? Dü aufschuest de Jetsebilda, dü bejeist Tempelraup?</verse>
        <verse osisID='Rom.2.23'>Dee dü die däm Jesatz riemst, dü veonneascht Gott derjch de Jesatzes Äwaträdung?</verse>
        <verse osisID='Rom.2.24'>Dan de Nome Gottes woat jünet haulwe unja de Veltja jelastat, aus jeschräwe steit <note>es</note> .</verse>
        <verse osisID='Rom.2.25'>Dan Beschniedunk es von nutze, wann dü daut Jesatz deist, oba wann dü een Jesatzes Äwaträda best, soo es diene Beschniedunk Onnbeschniedunk jeworde.</verse>
        <verse osisID='Rom.2.26'>Wann aulsoo, de Onnbeschnädna de Jesatzes Rajchtsfodrung beacht, woat nijch siene Onnbeschniedunk aus Beschniedunk aunjeräatjent woare,</verse>
        <verse osisID='Rom.2.27'>en rejchte woat de Onnbeschniedunk von Natua, de daut Jesatz erfällt, die, däm derjch dän Büakstow en de Beschniedunk Äwaträda daut Jesatzes best?</verse>
        <verse osisID='Rom.2.28'>Dan nijch dee es een Jud, dee daut aum bütaschten es, noch es de Bütaschte Beschniedunk aum Fleesch Beschniedunk;</verse>
        <verse osisID='Rom.2.29'>oba dee es een Jud, dee daut ennalijch <note>emm vestoaknem</note> es, en Beschniedunk es de em Hoate, em Jeist, nijch nom Büakstow; däm sien Loff nijch von Mensche oba von Gott es <note>tjeemt</note> .</verse>
      </chapter>
      <chapter osisID='Rom.3'>
        <verse osisID='Rom.3.1'>Waut es nü de Väadeel fe däm Jud? Oda waut nutzt de Beschniedunk?</verse>
        <verse osisID='Rom.3.2'>Väl, enn jieda Aunsejcht. Easchtens nämlijch, daut see ha de Ütsproak Gottes aunvetrüt jetjräaje.</verse>
        <verse osisID='Rom.3.3'>Waut dan? Wann eenje onntrü jeworde send, woat fleijcht äare Onntrüe de Trü Gottes too nijcht moake?</verse>
        <verse osisID='Rom.3.4'>Daut mucht nijch passeare! Oba Gott es woahrhauft, oba jieda Mensch een Läajna, aus jeschräwe steit: „Doamet dü aus jerajcht jefunge woascht enn diene Wead, en jewenne woascht, wann dü jerejcht woascht“. {Ps.51,6}</verse>
        <verse osisID='Rom.3.5'>Oba wann onse Onnjerajchtijchtjeit, - Gottes Jerajchtijchtjeit bewiest, waut sell wie saje? Es Gott fleijcht onnjerajcht, en daut Oaja opplajt <note>vehentjt</note> ? (Etj räd no Mensche oat).</verse>
        <verse osisID='Rom.3.6'>Daut mucht nijch passeare! Woo sest kunn Gott de Welt rejchte?</verse>
        <verse osisID='Rom.3.7'>Wann oba de Woahrheit Gottes derjch miene Läajes sich aus äwagroot erwesse haft too siena Veharlijchunk, wuaromm woa etj uck noch aus Sinda jerejcht?</verse>
        <verse osisID='Rom.3.8'>En wuaromm nijch, woo wie velastat <note>vespott</note> woare en aus eenje behaupte, daut wie saje: Loht ons daut Beese doone, doamet daut Goode tjemmt? Äa Vedaumnis Uadeel jerajcht es.</verse>
        <verse osisID='Rom.3.9'>Waut dan? Ha wie eenen Väadeel? Derjchüt nijch; dan wie ha verhäa de Aunschuldjunk erhoowe, daut de Jude aus uck de Griejche aula unja de Sinde send,</verse>
        <verse osisID='Rom.3.10'>aus jeschräwe es: „Doa es nijch een Jerajchta, uck nijch eena;</verse>
        <verse osisID='Rom.3.11'>doa es tjeena, de vestendijch es; doa es tjeena, dee no Gott seatjt.</verse>
        <verse osisID='Rom.3.12'>Aule send wajch jegohne, see send aule toop nutzloos jeworde; doa es tjeena, de Goodet deit <note>eewt</note> , doa es uck nijch eena“. {Ps.14,1-3}</verse>
        <verse osisID='Rom.3.13'>„Äare Tjäl es een opnet Grauf; met äare Tunge bedroage see“. {Ps.5,10} „Schlange Jeft es unja äare Leppe“. {Ps.140,4}</verse>
        <verse osisID='Rom.3.14'>„Äa Mül es voll Fleatje en Bettatjeit“. {Ps.10,7}</verse>
        <verse osisID='Rom.3.15'>„Äare Feet send schwind, tom Bloot vejeete;</verse>
        <verse osisID='Rom.3.16'>Venijchtung <note>Vewiestung</note> en Elend es opp äare Wäaj,</verse>
        <verse osisID='Rom.3.17'>en dän Frädenswajch ha see nijch ertjant“. {Jes.59,7-8}</verse>
        <verse osisID='Rom.3.18'>„Doa es tjeene Ferjcht Gottes ver äare Uage“. {Ps.36,2}</verse>
        <verse osisID='Rom.3.19'>Wie weete oba, daut aules, waut daut Jesatz sajcht, daut räd too dee, dee unja däm Jesatz send, doamet jiedret Mül jestoppt woat en de gaunse Welt ver Gott schuldijch es.</verse>
        <verse osisID='Rom.3.20'>Dan opp Grund von Jesatzes Woatje woat tjeen Fleesch ver am jerajcht jesproake woare; dan derjch Jesatz tjeemt de Sinde Ertjantnis.</verse>
        <verse osisID='Rom.3.21'>Oba nu es, ohne Jesatz, Gottes Jerajchtijchtjeit jeopenboat worde, bezeijt worde vom Jesatz en de Profeete;</verse>
        <verse osisID='Rom.3.22'>Gottes Jerajchtijchtjeit oba derjch Gloowe aun Jesus Tjristus fe aule Jleewende. Dan doa es tjeen Unjascheet,</verse>
        <verse osisID='Rom.3.23'>dan aule ha jesindijcht en errätje nijch de Harlijchtjeit Gottes,</verse>
        <verse osisID='Rom.3.24'>en woare emsonst jerajchtfoadijcht derjch siene Jnod, derjch de Erleesung enn Jesus Tjristus;</verse>
        <verse osisID='Rom.3.25'>däm Gott doajestalt haft aus Jnodensstool <note>Sünopfa</note> {3Mos.16,12-15; Heb.4,16} derjch dän Gloowe aun sien Bloot, tom Bewiess siena Jerajchtijchtjeit, wäajen däm Onnjestroft lohte de verhea passeade <note>begohne</note> Sinde,</verse>
        <verse osisID='Rom.3.26'>unja de Jedult Gottes; tom Bewiess siene Jerajchtijchtjeit enn siene Tiet, daut hee Jerajcht es, en däm rajchtfoadijcht, dee emm Gloowe aun Jesus es.</verse>
        <verse osisID='Rom.3.27'>Wua es dan de Riem? Daut es ütjeschlohte. Derjch waut fe een Jesatz? De Woatje? Nä, oba derjch daut Gloowens Jesatz.</verse>
        <verse osisID='Rom.3.28'>Wie meene nämlijch, daut een Mensch derjch Gloowe jerajchtfoadijcht woat, ohne Jesatzes Woatje.</verse>
        <verse osisID='Rom.3.29'>Oda es Gott bloos de Jude äa Gott? Nijch uck de Heide? Jo, uck de Heide,</verse>
        <verse osisID='Rom.3.30'>wiel daut een eensja Gott es, dee de Beschniedunk üt Gloowe en de Onnbeschniedunk derjch dän Gloowe jerajchtfoadje woat.</verse>
        <verse osisID='Rom.3.31'>Aulsoo moak wie daut Jesatz too nuscht derjch dän Gloowe? Daut mucht nijch passeare! Sonda wie rejchte daut Jesatz opp.</verse>
      </chapter>
      <chapter osisID='Rom.4'>
        <verse osisID='Rom.4.1'>Waut sell wie dan saje, daut Obraum, ons Staumvoda, nom Fleesch jefunge haft?</verse>
        <verse osisID='Rom.4.2'>Dan wann Obraum üt Woatje jerajchtfoadijcht jeworde es, soo haft hee Riem, oba nijch ver Gott.</verse>
        <verse osisID='Rom.4.3'>Waut sajcht oba de Schreft? „Oba Obraum jleewd Gott, en daut wudd am aunjeräatjent aus Jerajchtijchtjeit“. {1Mos.15,6}</verse>
        <verse osisID='Rom.4.4'>Däm oba, dee de Woatje deit, woat de Loon nijch no de Jnod toojeräatjent, sonda no de Schuld.</verse>
        <verse osisID='Rom.4.5'>Däm oba, dee de Woatje nijch deit, oba aun däm jleeft, dee dän Gottloosen rajchtfoadijcht, woat sien Gloowe too Jerajchtijchtjeit aunjeräatjent.</verse>
        <verse osisID='Rom.4.6'>Dan aus uck Doft de Seelijchpreisunk de Mensche ütsajcht, däm Gott de Jerajchtijchtjeit ohne Woatje aunräatjent:</verse>
        <verse osisID='Rom.4.7'>„Seelijch send dee, däm de Jesatzloosijchtjeit vejäft worde es en däm de Sinde toojedatjt send!</verse>
        <verse osisID='Rom.4.8'>Seelijch de Maun, däm de Harr de Sinde nijch aunräatjent“. {Ps.32,1-2}</verse>
        <verse osisID='Rom.4.9'>Diese Seelijchpreisunk nü, es dee bloos fe de Beschniedunk, oda uck fe de Onnbeschniedunk? Wie saje jo, däm Obraum word de Gloowe aus Jerajchtijchtjeit aunjeräatjent.</verse>
        <verse osisID='Rom.4.10'>Woo dan, word hee aunjeräatjent? Aus hee enne Beschniedunk wea oda enne Onnbeschniedunk? Nijch enne Beschniedunk, oba enne Onnbeschniedunk.</verse>
        <verse osisID='Rom.4.11'>Hee tjreajch daut Teatjen de Beschniedunk aus Säjel de Jerajchtijchtjeit derjch Gloowe, enne Onnbeschniedunk, doatoo, daut hee Voda aula Onnbeschnädne Jleewende wea, doamet uck ahn de Jerajchtijchtjeit aunjeräatjent wort;</verse>
        <verse osisID='Rom.4.12'>en Voda, de Beschniedunk, nijch bloos üt de Beschniedunk, sonda uck dän, dee enne Footspua vom Gloowe gohne, dän ons Voda Obraum haud, aus hee onnbeschnäde wea.</verse>
        <verse osisID='Rom.4.13'>Dan nijch derjch daut Jesatz word däm Obraum oda sienem Some daut Vespräatje bekaunt, daut hee de Welt Oawe senne sull, oba derjch Gloowens Jerajchtijchtjeit.</verse>
        <verse osisID='Rom.4.14'>Dan wann dee üt däm Jesatz Oawe send, soo es de Gloowe weatloos <note>too nuscht</note> en de Vespräatjung too nuscht jemoakt.</verse>
        <verse osisID='Rom.4.15'>Dan daut Jesatz bewirtjt Oaja; woa oba tjeen Jesatz es, es uck tjeen Äwaträde.</verse>
        <verse osisID='Rom.4.16'>Doaromm es daut üt Gloowe, omm daut üt Jnod es, doamet de Vespräatjung däm gaunsen Some faust wea, nijch bloos fe dee ütem Jesatz, oba uck fe däm vom Gloowe Obraums, dee onsa aula Voda es,</verse>
        <verse osisID='Rom.4.17'>aus jeschräwe steit: „Etj ha die tom Voda väla Veltja jesat“, {1Mos.17,5} ver däm Gott, däm hee jleewd, dee de Doodes läwendijch moakt en daut nijch Sennende, aus daut Sennende;</verse>
        <verse osisID='Rom.4.18'>disa jäajen Hopninj opp Hopninj jejleewt haud, omm daut hee een Voda väla Veltja woat, no däm, waut jesajcht es <note>wea</note> : „Aulsoo woat dien Some senne“. {1Mos.15,5}</verse>
        <verse osisID='Rom.4.19'>En nijch schwack jeworde em Gloowe, sach hee nijch sienen eajnen, aul aufstoawenden Lief aun, doa hee meist hundat Joa oolt wea, en daut Aufstoawe von Sara äa Muttalief,</verse>
        <verse osisID='Rom.4.20'>oba hee twieweld nijch aun daut Vespräatje Gottes derjch Onngloowe, oba hee word jestoatjt em Gloowe en jeef Gott de Ea,</verse>
        <verse osisID='Rom.4.21'>en gauns äwazeijt doavon, daut, waut Gott vesproake haft, hee uck majchtijch es too doone.</verse>
        <verse osisID='Rom.4.22'>Doaromm esset am uck aus Jerajchtijchtjeit toojeräatjent.</verse>
        <verse osisID='Rom.4.23'>Oba daut wea nijch bloos wäajen am jeschräwe, daut et am toojeräatjent word,</verse>
        <verse osisID='Rom.4.24'>oba uck wäajen ons, dän saul daut aunjeräatjent woare, dän Jleewenden, aun dän, de Jesus onsem Harrn vonne Doodes oppjewatjt haft,</verse>
        <verse osisID='Rom.4.25'>dee hanjejäwt word wäajen onse Äwaträdung <note>Sinde</note> en oppjewatjt word wäajen onse Rajchtfoadijung.</verse>
      </chapter>
      <chapter osisID='Rom.5'>
        <verse osisID='Rom.5.1'>Aulsoo Jerajchtfoadijcht opp Grund vom Gloowe, ha wie Fräd met Gott derjch onsem Harrn Jesus Tjristus,</verse>
        <verse osisID='Rom.5.2'>derjch däm wie uck Toogank jetjräaje ha derjch dän Gloowe aun siene Jnod, enn dee wie stohne, en wie rieme ons wäajen de Hopninj opp de Harlijchtjeit Gottes.</verse>
        <verse osisID='Rom.5.3'>Oba nijch bloos daut, wie rieme ons uck met de Bedrenjnise <note>Triebsaul</note> , daut de Bedrenjnise Jedult bewirtje,</verse>
        <verse osisID='Rom.5.4'>oba de Jedult Erfoahrung, oba de Erfoahrung Hopninj;</verse>
        <verse osisID='Rom.5.5'>oba de Hopninj lat nijch too Schaunde woare, wiel de Leew Gottes es enn onse Hoate ütjegohte derjch dän heiljen Jeist, dee ons jejäft es.</verse>
        <verse osisID='Rom.5.6'>Dan Tjristus es, aus wie noch krauftloos weare, too bestemmte Tiet fe Gottloose jestorwe.</verse>
        <verse osisID='Rom.5.7'>Dan kaum woat wäa fe eenen Jerajchten stoawe; oba fe eenen Gooden woagt fleijcht wäa too stoawe.</verse>
        <verse osisID='Rom.5.8'>Oba Gott bewiest siene Leew ons doaderjch, daut, aus wie noch Sinda weare, Tjristus fe ons jestorwe es.</verse>
        <verse osisID='Rom.5.9'>Aulsoo väl mea, nu jerajchtfoadijcht derjch sien Bloot, woa wie derjch am jerat woare vom Oaja.</verse>
        <verse osisID='Rom.5.10'>Wann nämlijch, wie Fiend weare, send wie vesähnt jeworde met Gott derjch däm Doot von sienem Sän, väl mea woa wie, doa wie vesähnt send, derjch sien Läwe jerad woare.</verse>
        <verse osisID='Rom.5.11'>Oba nijch bloos dit, sonda wie rieme ons uck met Gott derjch onsem Harrn Jesus Tjristus, derjch däm wie nu de Vesähnung jetjräaje ha.</verse>
        <verse osisID='Rom.5.12'>Doaromm, soo aus derjch eenen Mensch de Sind enne Welt enenn jekohme es, en derjch de Sind de Doot, en soo no aule Mensche de Doot derjch jedrunge es, wiel see aule jesindijcht ha;</verse>
        <verse osisID='Rom.5.13'>den bott däm Jesatz wea Sinde enne Welt; oba de Sinde woat nijch aunjeräatjent, wann tjeen Jesatz es.</verse>
        <verse osisID='Rom.5.14'>Oba de Doot harscht von Adam bott Mooses, uck äwa dee nijch jesindijcht haude enne Jlitjheit de Äwaträdung Adams, {Hos.6,7} dee een Väabild vom Tookunftjem es.</verse>
        <verse osisID='Rom.5.15'>Oba nijch aus de Äwaträdung soo uck de Jnodengow, wann nämlijch derjch däm Eenen Äwaträdung de Väle jestorwe send, soo es välmea de Jnod Gottes en de Gow enn Jnod, de derjch eenen Mensch, Jesus Tjristus, opp <note>jäajen</note> de Väle äwastreement jeworde.</verse>
        <verse osisID='Rom.5.16'>En esset nijch aus derjch Eenen, de jesindijcht haft, uck de Gow <note>Jnod</note> ? Dan daut Uadeel wea von eenem too Veuadeelung, oba de Jnodengow von väle Äwaträdunge too Jerajchtfoadjung.</verse>
        <verse osisID='Rom.5.17'>Dan wann derjch de Äwaträdung von Eenem de Doot derjch dän Eenen jeharscht haft, soo woare väl mea dee, dee Äwafluss de Jnod en de Gow de Jerajchtijchtjeit tjriee, em Läwe harsche derjch däm Eenen, Jesus Tjristus;</verse>
        <verse osisID='Rom.5.18'>aulsoo nü, ausset derjch eene Äwaträdunge jäajen aule Mensche too Veuadeelung tjeem, soo uck derjch eene Jerajchtijchtjeit jäajen aule Mensche too Jerajchtfoadjung tom Läwe fead.</verse>
        <verse osisID='Rom.5.19'>Dan soo aus derjch däm eenen Mensch sien Onnjehuarsom dee Väle too Sinda jeworde send, soo woare uck derjch däm Jehuarsom von Eenem de Väle aus Jerajchte hanjestalt woare.</verse>
        <verse osisID='Rom.5.20'>Oba daut Jesatz tjeem doatoo enenn, soo daut de Äwaträdung tooneem, oba woo de Sind toojenohme haft, es de Jnod em Äwafluss enennjekohme,</verse>
        <verse osisID='Rom.5.21'>doamet, soo aus de Sind jeharscht haft emm Doot, soo uck de Jnod harscht derjch Jerajchtijchtjeit tom eewijen Läwe derjch Jesus Tjristus, onsem Harrn.</verse>
      </chapter>
      <chapter osisID='Rom.6'>
        <verse osisID='Rom.6.1'>Waut sell wie dan saje? Sell wie enne Sind bliewe, doamet de Jnod toonehmt?</verse>
        <verse osisID='Rom.6.2'>Daut mucht nijch passeare! Dee wie, dee de Sind jestorwe send, woo sell wie noch enn äa <note>Sind</note> läwe?</verse>
        <verse osisID='Rom.6.3'>Oba weet jie nijch, daut wie aula, dee wie opp Jesus Tjristus jetauft <note>jedeept</note> worde send, opp <note>enn</note> sienem Doot jetauft worde send?</verse>
        <verse osisID='Rom.6.4'>Aulsoo send wie met am begrowt worde derjch de Taufe enn däm <note>oppem</note> Doot, omm daut, soo aus Tjristus vonne Doodje oppjestohne <note>oppjewatjt</note> es derjch de Harlijchtjeit vom Voda, soo uck wie em Niejen Läwe waundle.</verse>
        <verse osisID='Rom.6.5'>Dan wann wie met am eentjemoakt <note>toopjewosse</note> send enn de Änlijchtjeit von sienem Doot, oba dan woa wie daut uck enne Oppstohninj senne,</verse>
        <verse osisID='Rom.6.6'>enn däm wie weete, daut onsa oola Mensch es metjetjrietsijcht worde, doamet de Lief de Sinde woat toonijcht jemoakt, soo daut wie de Sind nijch mea deene.</verse>
        <verse osisID='Rom.6.7'>Dan wäa jestorwe es, es vonne Sind friejesproake.</verse>
        <verse osisID='Rom.6.8'>Oba wann wie met Tjristus jestorwe send, soo jleew wie, daut wie uck met am läwe woare,</verse>
        <verse osisID='Rom.6.9'>doa wie weete, daut Tjristus, vonne Doodes oppjestohne es, nijch mea stoawt; de Doot harscht nijch mea äwa am.</verse>
        <verse osisID='Rom.6.10'>Dan waut sienen Doot betrafft, hee es een fe aulemol de Sinde jestorwe; waut hee oba läwt, läwt hee Gott.</verse>
        <verse osisID='Rom.6.11'>Soo uck jie, hoolt jünt de Sind fe doot, oba läwe fe Gott enn Tjristus Jesus.</verse>
        <verse osisID='Rom.6.12'>Aulsoo, saul de Sind nijch harsche enn jünem stoawlijchen Lief, omm siene Lost too jehorjche;</verse>
        <verse osisID='Rom.6.13'>en stalt uck nijch jüne Jläda de Sinde aus Jreetschoft <note>Woatjzeij</note> de Onnjerajchtijchtjeit; oba stalt jünt selfst Gott doa <note>han</note> aus Läwendje üte <note>vonne</note> Doodje, en jüne Jläda Gott too Jreetschoft de Jerajchtijchtjeit.</verse>
        <verse osisID='Rom.6.14'>Dan de Sind woat nijch äwa jünt harsche, dan jie send nijch unja däm Jesatz, oba unja de Jnod.</verse>
        <verse osisID='Rom.6.15'>Waut dan? Sell wie sindje, wiel wie nijch unja däm Jesatz, oba unja Jnod send? Daut saul nijch passeare!</verse>
        <verse osisID='Rom.6.16'>Weet jie nijch, daut, wäm jie jünt hanjäwe aus Tjnajchts tom Jehuarsom, jie däm siene Tjnajchts send, däm jie jehorjche? Entwäda de Sind tom Doot, oda Jehuarsom too Jerajchtijchtjeit?</verse>
        <verse osisID='Rom.6.17'>Oba Gott sei Dank doa väa, daut jie Tjnajchts de Sinde weare, oba von Hoate jehuarsom jeworde send däm Väabild <note>de Form</note> de Leah, aun wäm jie send äwajeft worde!</verse>
        <verse osisID='Rom.6.18'>Oba friejemoakt von de Sind, en send Deena de Jerajchtijchtjeit jeworde.</verse>
        <verse osisID='Rom.6.19'>Etj räd menschlijch, wäajen de Schwakheit enn jünem Fleesch. Dan soo aus jie jüne Jläda em Deenst de Onnreinijchtjeit en de Jesatzloosijchtjeit jestalt ha, soo stalt nu jüne Jläda em Deenst de Jerajchtijchtjeit too Heilijchtjeit.</verse>
        <verse osisID='Rom.6.20'>Dan aus jie Tjnajchts de Sinde weare, donn wea jie frie vonne Jerajchtijchtjeit.</verse>
        <verse osisID='Rom.6.21'>Waut verre Frucht haud jie donn von de Dinje, äwa dee jie jünt nü schäme? Dan daut Enj von dee es de Doot.</verse>
        <verse osisID='Rom.6.22'>Nü oba, von de Sind friejemoakt en Gott deenend jeworde, ha jie jüne Frucht too Heilijchtjeit, oba aus daut Enj eewijet Läwe.</verse>
        <verse osisID='Rom.6.23'>Dan de Loon de Sind es de Doot, oba de Jnodengow Gottes es eewijet Läwe enn Tjristus Jesus, onsem Harrn.</verse>
      </chapter>
      <chapter osisID='Rom.7'>
        <verse osisID='Rom.7.1'>Oda weet jie nijch, Breeda - dan etj räd too dee, dee daut Jesatz tjanne - dautet Jesatz äwa de Mensche harscht, soo lang hee läft?</verse>
        <verse osisID='Rom.7.2'>Dan de befriede Frü es derjch daut Jesatz aum Maun jebunge, soolang hee läwt; oba wann de Maun jestorwe es, soo es see loosjebunge vom Maunes Jesatz.</verse>
        <verse osisID='Rom.7.3'>Aulsoo nü, wann de Maun läwt, eene Eehebrätjarin jenant, wann see eenem aundren Maun siene woat; oba wann de Maun stoawt, dan es see frie vom Jesatz, soo daut see nijch eene Eehebrätjarin es, wann see eenem aundren Maun siene woat.</verse>
        <verse osisID='Rom.7.4'>Aulsoo, miene Breeda, däm Jesatz doot jeworde derjch dän Lief Tjristus, omm eenem aundren <note>sienen too woare</note> aun too jeheare, däm, dee vonne Doodes Oppjestohne es, doamet wie Gott Frucht brinje.</verse>
        <verse osisID='Rom.7.5'>Dan aus wie em Fleesch weare, wirtjte de Liedenschofte de Sinde, de derjch daut Jesatz send, enn onse Jläda, omm däm Doot Frucht too brinje.</verse>
        <verse osisID='Rom.7.6'>Nu oba send wie vom Jesatz loosjebunge, däm jestorwe, enn däm wie faustjehoole worde, soo daut wie deene enn Niejeit em Jeist en nijch emm oolen Toostaund de Büakstow.</verse>
        <verse osisID='Rom.7.7'>Waut sell wie dan saje? Es daut Jesatz Sind? Daut mucht nijch passeare! Oba de Sind haud etj nijch ertjant, aus bloos derjch Jesatz. Dan vonne Lost haud etj nijch jewisst, wann daut Jesatz nijch jesajcht haud: „Loht die nijch jankre <note>jeleste</note> “.</verse>
        <verse osisID='Rom.7.8'>Oba de Sind, neem derjch daut Jeboot eene Jeläajenheit, bewirtjt enn mie jiedret Velange <note>Lost</note> ; dan ohne Jesatz es de Sind doot.</verse>
        <verse osisID='Rom.7.9'>Oba etj läwd eenst ohne Jesatz; oba aus daut Jesatz tjeem, läwd de Sind opp;</verse>
        <verse osisID='Rom.7.10'>etj oba storw. En daut Jeboot, daut tom Läwe jejäwt es, kratjt dit brinjt mie tom Doot.</verse>
        <verse osisID='Rom.7.11'>Dan de Sind, neem Jeläajenheit derjch daut Jeboot, bedruag mie en brocht mie derjch daut selwje omm.</verse>
        <verse osisID='Rom.7.12'>Aulsoo es daut Jesatz heilijch en daut Jeboot heilijch en jerajcht en goot.</verse>
        <verse osisID='Rom.7.13'>Es aulsoo daut Goode mie tom Doot jeworde? Daut mucht nijch passeare! Oba de Sind, omm daut see aus Sinde erschient <note>väatjemt</note> , enn däm see derjch daut Goode mie däm Doot bewirtjt, doamet de Sind em Äwamoot sindijch woat, derjch daut Jeboot.</verse>
        <verse osisID='Rom.7.14'>Dan wie weete, dautet Jesatz jeistlijch es, oba etj sie fleeschlijch, unja <note>aune</note> de Sind vekofft;</verse>
        <verse osisID='Rom.7.15'>dan waut etj vollbrinj, weet etj nijch; dan nijch, waut etj well, daut doo etj, sonda waut etj hauss, daut doo etj.</verse>
        <verse osisID='Rom.7.16'>Oba wann etj daut, waut etj nijch well doo, stemm etj däm Jesatz too, dautet goot es.</verse>
        <verse osisID='Rom.7.17'>Oba nü vollbrinj nijch mea etj daut selje, oba dee enn mie wohnhaufte Sind.</verse>
        <verse osisID='Rom.7.18'>Dan etj weet, daut enn mie, daut es enn mienem Fleesch, nuscht goodet wohnt; dan daut Welle es bie mie vehaunde, oba daut Vollbrinje vom Gooden jelinjt mie nijch.</verse>
        <verse osisID='Rom.7.19'>Dan daut Goode, daut etj well, doo etj nijch, oba daut Beese, daut etj nijch well, daut doo etj.</verse>
        <verse osisID='Rom.7.20'>Oba wann etj daut, waut etj nijch well doo, soo vollbrinj nijch mea etj daut selje, oba dee enn mie wohnhaufte Sind.</verse>
        <verse osisID='Rom.7.21'>Aulsoo finj etj daut Jesatz fe mie, dee etj daut Goode doone well, dautet Beese bie mie vehaunde es.</verse>
        <verse osisID='Rom.7.22'>Dan etj ha Freid <note>jefaule</note> aun däm Jesatz Gottes nom ennalijchen Mensch;</verse>
        <verse osisID='Rom.7.23'>oba etj seeh enn aundret Jesatz enn miene Jläda, daut däm Jesatz miena Venunft striet doajäjen en mie enn Jefangenschoft brinjt unja daut Jesatz de Sinde, daut enn miene Jläda es.</verse>
        <verse osisID='Rom.7.24'>Etj onnjletjlijcha <note>älendja</note> Mensch! Wäa woat mie rade von <note>üt</note> disem Doodeslief?</verse>
        <verse osisID='Rom.7.25'>Oba etj dank Gott derjch Jesus Tjristus, onsem Harrn! Aulsoo nü deen etj selfst met Venunft däm Jesatz Gottes, met däm Fleesch oba däm Jesatz de Sinde.</verse>
      </chapter>
      <chapter osisID='Rom.8'>
        <verse osisID='Rom.8.1'>Aulsoo es nü tjeene Vedaumnis fe dee enn Tjristus Jesus send.</verse>
        <verse osisID='Rom.8.2'>Dan daut Jeistes Jesatz brinjt mie Läwe enn Tjristus Jesus, haft mie <note>die</note> frie jemoakt von däm Jesatz de Sinde en vom Doot.</verse>
        <verse osisID='Rom.8.3'>Dan daut däm Jesatz Onnmäajlijche, wiel et derjch daut Fleesch Schwak wea, deed Gott, enn däm hee, sienen eajnen Sän enn Jlitjheit vom Fleesch de Sinde en fe de Sind schetjt, de Sind em Fleesch veuadeelt,</verse>
        <verse osisID='Rom.8.4'>doamet de Rajchtsfodrung vom Jesatz erfällt word enn ons, dee nijch nom Fleesch, sonda nom Jeist waundle.</verse>
        <verse osisID='Rom.8.5'>Dan dee, dee nom Fleesch send <note>läwe</note> , senne no daut, waut Fleeschlijch es; dee oba, nom Jeist send <note>läwe</note> , opp daut, waut vom Jeist es.</verse>
        <verse osisID='Rom.8.6'>Dan de Jesennung vom Fleesch es de Doot, de Jesennung vom Jeist oba es Läwe en Fräd;</verse>
        <verse osisID='Rom.8.7'>wiel de Jesennung vom Fleesch es Fiendschauft jäajen Gott, dan dee <note>Jesennung</note> es däm Jesatz Gottes nijch unjadon, dan dee kaun daut uck nijch.</verse>
        <verse osisID='Rom.8.8'>Oba dee em Fleesch send, tjeene Gott nijch jefaule.</verse>
        <verse osisID='Rom.8.9'>Jie oba send nijch em Fleesch, sonda em Jeist, wann aundasch de Jeist Gottes en jünt wohnt. Oba wann wäa Tjristi Jeist nijch haft, dee es nijch von am.</verse>
        <verse osisID='Rom.8.10'>Wann oba Tjristus enn jünt es, soo es de Lief zwoa doot wäajen de Sind, dee Jeist oba es Läwe enn Jerajchtijchtjeit.</verse>
        <verse osisID='Rom.8.11'>Oba wann de Jeist, de Jesus vonne <note>üte</note> Doodes oppjewatjt haft, enn jünt wohnt, soo woat hee, dee Tjristus vonne <note>üte</note> Doodes oppjewatjt haft, uck jüne stoawlijche Liew läwendijch moake derjch sienen enn jünt wohnhauften Jeist.</verse>
        <verse osisID='Rom.8.12'>Aulsoo nü, Breeda, send wie nijch däm Fleesch Schuldna, omm nom Fleesch too läwe,</verse>
        <verse osisID='Rom.8.13'>dan wann jie nom Fleesch läwe, soo woa jie stoawe, oba wann jie derjch dän Jeist de beese Woatje vom Lief dootmoake, woa jie läwe.</verse>
        <verse osisID='Rom.8.14'>Dan aule, dee sich vom Jeist Gottes leide lohte, daut send Säns Gottes.</verse>
        <verse osisID='Rom.8.15'>Dan jie ha nijch eenen Jeist de Tjnajchtschoft jetjräaje, wada enn Angst too läwe, oba eenen Jeist de Sänschoft ha jie jetjräaje, enn däm wie roope: Abba, Voda!</verse>
        <verse osisID='Rom.8.16'>De Jeist selfst zeijt met onsem Jeist, daut wie Tjinja Gottes send.</verse>
        <verse osisID='Rom.8.17'>Oba wann Tjinja, dan uck Oawe; eenasieds Metoawe Tjristi, wann wie aundasch metliede, doamet wie uck met veharlijcht woare.</verse>
        <verse osisID='Rom.8.18'>Etj meen nämlijch, daut de Liede enn diese Tiet nijch weat send, vejlitjt too woare met de tookinftijche Harlijchtjeit, dee aun ons saul openboa woare.</verse>
        <verse osisID='Rom.8.19'>Dan daut Bange <note>jespaunte</note> Lüare de Erschaufung <note>Tjreatua</note> lüat opp daut Openboawoare de Säns Gottes.</verse>
        <verse osisID='Rom.8.20'>De Erschaufung es de Vejentjlijchteit unjadon jeworde, nijch friewellijch, sonda derjch däm, dee äa unjadon jemoakt haft, opp Hopninj,</verse>
        <verse osisID='Rom.8.21'>wiel uck selfst de Erschaufung woat frie jemoakt woare vonne Tjnajchtschoft de Vedoawniss too Frieheit de Harlijchtjeit de Tjinja Gottes.</verse>
        <verse osisID='Rom.8.22'>Dan wie weete, daut de gaunse Erschaufung met sefzt <note>stänt</note> en met enn Weedoag lijcht bett nü.</verse>
        <verse osisID='Rom.8.23'>Oba nijch bloos dee, oba uck wie selfst, dee wie de easchte Gow vom Jeist ha, uck wie selfst sefze enn ons selfst, lüare oppe Sänschoft; de Erleesung von onsem Lief.</verse>
        <verse osisID='Rom.8.24'>Dan opp Hopninj send wie jerat worde. Oba eene Hopninj, dee jeseehne woat, es tjeene Hopninj; dan waut eena sitt, wäa hopt noch doaropp?</verse>
        <verse osisID='Rom.8.25'>Oba wann wie daut hope, waut wie nijch seene, dan lüa wie met Jeduld.</verse>
        <verse osisID='Rom.8.26'>Oba kratjt soo nehmt uck de Jeist sich onse Schwakheit aun; dan wie weete nijch, waut wie bäde selle, ausset sich jeheat, oba de Jeist selfst stijcht beddent fe ons enn, met onnütspräatjenden Sefze.</verse>
        <verse osisID='Rom.8.27'>Oba dee de Hoate erforscht, weet, waut de Jeistes Senn es, dan hee stijcht fe de Heilje enn, no Gottes Welle.</verse>
        <verse osisID='Rom.8.28'>Wie weete oba, daut dän, de Gott leef ha, aules tom Gooden metwirtjt, dee no Gottes Aufsejcht beroope send.</verse>
        <verse osisID='Rom.8.29'>Dan dee hee verhäa üterseehne haft, dee haft hee uck verhäa bestemmt, däm Bild von sienem Sän änlijch too senne, doamet hee de Easchtjebuarna es unja väle Breeda.</verse>
        <verse osisID='Rom.8.30'>Oba dee hee verhäa bestemmt haft, dise haft hee uck beroope; en dee hee beroope haft, dee haft hee uck jerajcht jesproake, oba dee hee jerajcht jesproake haft, dee haft hee uck veharlijcht.</verse>
        <verse osisID='Rom.8.31'>Waut sell wie nü doatoo saje? Wann Gott fe ons es, wäa jäajen ons?</verse>
        <verse osisID='Rom.8.32'>Dee doch soogoa dän eajnen Sän nijch veschoont haft, sonda am fe ons aula hanjeef haft; woo wudd hee ons met am nijch uck aules schentje?</verse>
        <verse osisID='Rom.8.33'>Wäa woat jäajen Gottes Uterwälde ne Aunkloag erhäwe? Gott es de Jerajcht spratjt;</verse>
        <verse osisID='Rom.8.34'>wäa es, dee vedaumt? Tjristus Jesus esset, dee jestorwe, noch mea, dee uck oppjestohne <note>oppjewatjt</note> , dee uck too Rajchte Gottes es, dee uck fe ons ennstijcht.</verse>
        <verse osisID='Rom.8.35'>Wäa woat ons tranne vonne Leew Tjristi? Bedrenjnis oda Angst oda Vefoljung oda Hungaschnoot oda Noaktheit oda Jefoah oda Schweat?</verse>
        <verse osisID='Rom.8.36'>Aus jeschräwe steit: „Dient haulwe woa wie dän gaunsen Dach dootjemoakt; wie send aunjeseehne aus Schlachtschop“. {Ps.44,23}</verse>
        <verse osisID='Rom.8.37'>Oba enn aul diese Dinje droag wie dän Siejch doavon, derjch dän, dee ons jeleeft haft.</verse>
        <verse osisID='Rom.8.38'>Dan etj sie äwazeijt, daut wäda Doot noch Läwe, wäda Enjel noch Macht, wäda Jäajenwoat noch Tookunftjet, noch Jewaulte,</verse>
        <verse osisID='Rom.8.39'>wäda Huag noch Deep, noch irjent een aundret Erschaufte <note>Tjreatua</note> ons tranne tjeene woat vonne Leew Gottes, dee enn Tjristus Jesus es, onsem Harrn.</verse>
      </chapter>
      <chapter osisID='Rom.9'>
        <verse osisID='Rom.9.1'>Etj saj de Woahrheit enn Tjristus, etj läaj nijch, enn däm mien Jewesse met mie Zeijniss em heiljen Jeist jeeft,</verse>
        <verse osisID='Rom.9.2'>daut etj groote Truarijchtjeit ha en nijch opphearende Weedoag ha enn mienem Hoate;</verse>
        <verse osisID='Rom.9.3'>etj wenscht nämlijch, etj selfst von Tjristus vebaunt <note>veflucht</note> too senne fe miene Breeda, miene Vewaundte nom Fleesch;</verse>
        <verse osisID='Rom.9.4'>de Iesraelite send, dän de Sänschoft en de Harlijchtjeit en de Toospruch en de Jesatzjäwung en de Gottesdeenst en daut Vespräatje;</verse>
        <verse osisID='Rom.9.5'>dee de Vodasch send, en üt däm, däm Fleesch no, de Tjristus es, dee äwa aules es, Gott jepriese <note>jelowt</note> enn Eewijchtjeit. Amen.</verse>
        <verse osisID='Rom.9.6'>Oba nijch aus wann daut Wuat fallijch jeworde wea; dan nijch aule, de von Iesrael staume, dee send Iesraelite,</verse>
        <verse osisID='Rom.9.7'>uck nijch, wiel see Some Obraums send, send aule Tjinja, sonda „Enn Iesak woat die een Some jenant woare“. {1Mos.21,12}</verse>
        <verse osisID='Rom.9.8'>Daut es: Nijch de Tjinja vom Fleesch, dee send Tjinja Gottes, oba de Tjinja de Vespräatjung woare aus Some jeräatjent.</verse>
        <verse osisID='Rom.9.9'>Dan daut Wuat de Vespräatjung es: „Om diese Tiet woa etj kohme, en Sara woat eenen Sän ha“. {1Mos.18,10}</verse>
        <verse osisID='Rom.9.10'>Oba nijch bloos dit, oba uck aus Rebeka Schwanga wea von Eenem, von Iesak, onsem Voda,</verse>
        <verse osisID='Rom.9.11'>dan aus daut Poatje noch nijch jebuare weare en noch nijch Goodet oda Beeset jedohne haude, doamet noh de Ütwohl de Rotschluss Gottes blift,</verse>
        <verse osisID='Rom.9.12'>nijch üt Woatje, oba von däm Beroopnen aufhenjijch, word too äa jesajcht: „Dee Elsta woat däm Jinjarin deene“; {1Mos.25,23}</verse>
        <verse osisID='Rom.9.13'>aus jeschräwe es <note>steit</note> : „Joakopp ha etj jeleeft, oba Eesau ha etj jehausst“. {Mal.1,2-3}</verse>
        <verse osisID='Rom.9.14'>Waut sell wie dan saje? Es fleijcht Onnjerajchtijchtjeit bie Gott? Daut mucht nijch passeare!</verse>
        <verse osisID='Rom.9.15'>Dan hee sajcht too Mooses: „Etj woa mie erboarme, wäm etj mie erboarm, en etj woa bemetliede, wäm etj bemetlied“. {2Mos.33,19}</verse>
        <verse osisID='Rom.9.16'>Aulsoo lijcht daut nü nijch aun däm Wellenden, uck nijch aun däm Ranenden, sonda aun däm erboarmenden Gott.</verse>
        <verse osisID='Rom.9.17'>Dan de Schreft sajcht too Faraoo: „Äwens doatoo ha etj die erwatjt, daut etj miene Krauft aun die bewies, en daut mien Nome vetjindijt woat oppe gaunse Ead“. {2Mos.9,16}</verse>
        <verse osisID='Rom.9.18'>Aulsoo nü, wäm hee well, erboarmt hee sich, oba wäm hee well, vehoat hee.</verse>
        <verse osisID='Rom.9.19'>Dü woascht nü too mie saje: Wuaromm es hee dan noch onntofräd <note>schellt hee dan noch</note> ? Dan wäa wadasteit sienen Welle?</verse>
        <verse osisID='Rom.9.20'>O Mensch, wäa best dü dan eajentlijch, dee dü Gott jäjenäwa rädst? Woat fleijcht daut Jemoakte too däm dee daut jemoakt haft saje: Wuaromm hast dü mie soo jemoakt?</verse>
        <verse osisID='Rom.9.21'>Oda haft de Toppstritja nijch Macht äwa däm Leem, üt däm selsjen Leem een Jefäss too Ea en daut aundre too Onnea too moake?</verse>
        <verse osisID='Rom.9.22'>Oba wann Gott, wull sien Oaja wiese en siene Macht toweete doone, met väl Jedult jedroacht haft de Jefässe tom Oaja, dee jemoakt send tom venijchte;</verse>
        <verse osisID='Rom.9.23'>en doamet hee toweete lat dän Ritjdom siena Harlijchtjeit aun de Jefässe de Bejnodijung <note>Erboarme</note> , dee hee verhäa reed jemoakt haft too Harlijchtjeit,...?</verse>
        <verse osisID='Rom.9.24'>Aus diese, haft hee ons uck beroope, nijch bloos üt de Jude, oba uck üt de Heide.</verse>
        <verse osisID='Rom.9.25'>Soo aus hee uck en Hosäa sajcht: „Etj woa Nijch - mien - Voltj mien Voltj nane, en de Nijch - Jeleefte Jeleefte“. {Hos.2,23}</verse>
        <verse osisID='Rom.9.26'>En daut woat passeare, aun däm Uat, wua too ahn jesajcht word: Jie send nijch mien Voltj, doa woare see Säns vom <note>däm</note> läwendjen Gottes jenant woare“. {Hos.1,10}</verse>
        <verse osisID='Rom.9.27'>Oba Jesaja roopt äwa Iesrael üt: „Wäa de Zohl de Säns Iesrael aus de Saunt aum Mäa, bloos de Rest <note>de latzta Deel</note> woare jerad woare.</verse>
        <verse osisID='Rom.9.28'>Dan sien Wuat woat erfällt en vetjartat, soo woat de Harr oppe Ead haundle“. {Jes.10,22-23}</verse>
        <verse osisID='Rom.9.29'>En soo aus Jesaja verhäa jesajcht haft: „Wan nijch de Harr Zeebaot ons Nohkohmeschoft äwajelohte haud, soo wea wie aus Soodom jeworde en aus Gomora wea wie jeworde“. {Jes.1,9}</verse>
        <verse osisID='Rom.9.30'>Waut sell wie dan saje? Daut dee vonne Heide, dee nijch no Jerajchtijchtjeit sträwde, ha Jerajchtijchtjeit erlangt, oba eene Jerajchtijchtjeit, dee üt Gloowe es.</verse>
        <verse osisID='Rom.9.31'>Oba Iesrael, eenem Jesatz de Jerajchtijchtjeit nosträwt, too disem Jesatz nijch jekohme <note>jelangt</note> es.</verse>
        <verse osisID='Rom.9.32'>Wuaromm? Wiel daut nijch üt Gloowe, oba aus üt Woatje passeat. See ha sich jestat aun däm Stolpasteen,</verse>
        <verse osisID='Rom.9.33'>aus jeschräwe steit: „Tjitjt, etj laj enn Zion en Stolpasteen, en eenen Steen tom Oajaniss, en wäa aun am jleeft, woat nijch too Schaunde woare“. {Jes.28,16}</verse>
      </chapter>
      <chapter osisID='Rom.10'>
        <verse osisID='Rom.10.1'>Breeda, de Wensch enn mienem Hoate en miene Bedd fe ahn too Gott es, daut see jerad woare.</verse>
        <verse osisID='Rom.10.2'>Dan etj bezeij ahn, daut see Iewa fe Gott ha, oba nijch no Ertjantnis.</verse>
        <verse osisID='Rom.10.3'>Dan doa see Gottes Jerajchtijchtjeit nijch ertjande en äare eajne Jerajchtijchtjeit häatostale sochte, ha see sich de Jerajchtijchtjeit Gottes nijch hanjejäft <note>unjadone</note> .</verse>
        <verse osisID='Rom.10.4'>Dan Tjristus es daut Jesatzes Enj, jiedrem Jleewenden too Jerajchtijchtjeit.</verse>
        <verse osisID='Rom.10.5'>Mooses beschreef de Jerajchtijchtjeit, de ütem Jesatz es: „Dee Mensch, dee dise Dinje jedohne haft, woat doaderjch läwe“. {3Mos.18,5}</verse>
        <verse osisID='Rom.10.6'>Oba de Jerajchtijchtjeit üt Gloowe sajcht soo: Saj nijch enn dienem Hoate: „Wäa woat enn däm Himmel ennopp stiee?“ Daut es, omm Tjristus rauftohole;</verse>
        <verse osisID='Rom.10.7'>Oda: „Wäa woat erauf stiee enn däm Aufgrund?“ Daut es, omm Tjristus vonne Doodes enopptohole;</verse>
        <verse osisID='Rom.10.8'>Doch waut saje see? „Daut Wuat es dijcht bie die, enn dienem Mül en enn dienem Hoate“; {5Mos.30,12-14} dit es daut Wuat vom Gloowe, daut wie vetjindje,</verse>
        <verse osisID='Rom.10.9'>dan wann dü met dienem Mül Jesus aus Harr betjannst en enn dienem Hoate jleefst, daut Gott am vonne Doodes oppjewatjt haft, woascht dü jerad woare.</verse>
        <verse osisID='Rom.10.10'>Dan met däm Hoate woat jejleewt too Jerajchtijchtjeit, en met däm Mül oba woat betjannt tom Heil <note>Radung</note> .</verse>
        <verse osisID='Rom.10.11'>Dan de Schreft sajcht: „Jiedra, dee aun am jleewt, woat nijch too Schaunde woare“. {Jes.28,16}</verse>
        <verse osisID='Rom.10.12'>Dan doa es tjeen Unjascheet tweschen Jude en Griejche, dan de selja Harr von aulen es Ritj fe aule, dee am aunroope;</verse>
        <verse osisID='Rom.10.13'>„dan jiedra, dee dän Nome vom Harr aunroopt, woat jerad woare“. {Joel 2,32}</verse>
        <verse osisID='Rom.10.14'>Woo säle see däm aunroope, aun däm see nijch jejleewt ha? Oba woo woare see aun dän jleewe, von däm see nijch jeheat ha? Oba woo säle see heare ohne eenen Vetjindja <note>Prädja</note> ?</verse>
        <verse osisID='Rom.10.15'>Oba woo säle see vetjindje, wann see nijch jeschetjt send? Aus jeschräwe steit: „Woo leeflijch send de Feet de Vetjindja, dee daut Goode vetjindje, [dee froohe Botschoft brinjt, de Fräd vetjindijt, de Heil vetjindijt]! {Jes.52,7}</verse>
        <verse osisID='Rom.10.16'>Oba nijch aula send de froohe Botschoft <note>däm Evanjeelium</note> jehuarsom jeworde. Dan Jesaja sajcht: „Harr, wäa haft onsa Vetjindjung jejleewt?“ {Jes.53,1}</verse>
        <verse osisID='Rom.10.17'>Aulsoo tjemmt de Gloowe üt de Vetjindjung <note>Botschoft</note> , oba de Vetjindjung derjch daut Wuat Gottes <note>Tjristus</note> .</verse>
        <verse osisID='Rom.10.18'>Oba etj saj: Ha see fleijcht nijch jeheat? Jo freilijch. „Äa Schaul es oppe gaunse Ead, äwa de gaunse Ead ütjegohne, en äare Wead <note>Räd</note> bett aum Enj de bewohnte Ead“. {Ps.19,5}</verse>
        <verse osisID='Rom.10.19'>Oba etj saj: Haft Iesrael nijch vestohne? Aus easchta säd Mooses: „Etj well jünt tom Aufjenst reize äwa een Nijch-Voltj, äwa een Onnvestendjet Voltj, well etj jünt oajalijch moake“. {5Mos.32,21}</verse>
        <verse osisID='Rom.10.20'>Oba Jesaja woagt daut en sajcht: „Etj sie jefunge worde von dän, dee mie nijch sochte, etj sie openboa jeworde dän, dee nijch no mie fruage”. {Jes.65,1}</verse>
        <verse osisID='Rom.10.21'>Oba betraffs Iesrael sajcht hee: “Dän gaunsen Dach ha etj miene Henj ütjestratjt no eenem onnjehuarsomen en wadaspanstjet <note>wadarädendem</note> Voltj”. {Jes.65,2}</verse>
      </chapter>
      <chapter osisID='Rom.11'>
        <verse osisID='Rom.11.1'>Aulsoo etj saj: Haft Gott sien Voltj vestat? Daut mucht nijch passeare! Dan uck etj sie een Iesraelit üt Obraums Some, vom Staum Benjamien.</verse>
        <verse osisID='Rom.11.2'>Gott haft sien Voltj nijch vestat, daut hee verhäa uterwält haft. Oda weet jie nijch, waut em Elia Buak, de Schreft sajcht? Woo hee jäajen Iesrael Gott aunroopt:</verse>
        <verse osisID='Rom.11.3'>„Harr, dee ha diene Profeete ommjebrocht, diene Altäare ha see aufjeräte <note>ommjebroake</note> , en etj sie auleen äwajebläwe, en see trachte no mienem Läwe“. {1Tjen.19,10.14}</verse>
        <verse osisID='Rom.11.4'>Oba waut sajcht am de jettlijche Auntwuat? „Etj ha mie säwen dusent Maun <note>Manna</note> äwajehoole, dee de Tjnee nijch jeboage ha ver Baal“. {1Tjen. 19,18}</verse>
        <verse osisID='Rom.11.5'>Aulsoo es nü uck too disa Tiet een Rest <note>Deel</note> no Ütwohl de Jnod entstohne <note>jebläwe</note> .</verse>
        <verse osisID='Rom.11.6'>Oba wann derjch Jnod, soo nijch mea üt Woatje; sonst es de Jnod nijch mea Jnod.</verse>
        <verse osisID='Rom.11.7'>Waut dan? Waut well <note>sätjt</note> Iesrael, daut ha see nijch erlangt; oba de Uterwälde ha daut erlangt, oba dee äwaje send vestockt worde,</verse>
        <verse osisID='Rom.11.8'>aus jeschräwe steit: „Gott haft ahn eenen Jeist de Beteibung <note>Schlopsucht</note> jejäwt, Uage, omm nijch too seene, en Uhre, omm nijch too heare, bott oppem vondoagschen Dach“. {Jes.29,10; 5Mos.29,4}</verse>
        <verse osisID='Rom.11.9'>En Doft sajcht: „Äa Desch saul ahn too eene Schlenj woare en tom Fang'Nat en tom Faul'Strang en too Vejeltung!</verse>
        <verse osisID='Rom.11.10'>Vedunkelt selle äare Uage senne, omm nijch too seene, en äa Ridje auletiet bäaje“. {Ps.69,23.24}</verse>
        <verse osisID='Rom.11.11'>Aulsoo etj saj: Send see fleijcht jestolpat, doamet see faule sulle? Daut mucht nijch passeare! Oba derjch äaren Faul es daut Heil de Heide jeworde, omm ahn too Iewasucht too reize.</verse>
        <verse osisID='Rom.11.12'>Oba wann äa Faul de Welt Ritjdom es, en äa Vesaje de Ritjdom de Heide, woo väl mea äare Vollzohl?</verse>
        <verse osisID='Rom.11.13'>Oba etj saj jünt, de Heide: Soo aus etj nü de Heide Apostel sie, ea <note>riem</note> etj mienen Deenst,</verse>
        <verse osisID='Rom.11.14'>auf etj opp irjend eena Oat ahn, dee mien Fleesch <note>Voltj</note> send, too Iewasucht reize en eenje von ahn rade kaun.</verse>
        <verse osisID='Rom.11.15'>Dan wann äare Veschmietung de Vesähnung de Welt es, waut woat daut Aunnäme aundasch senne aus Läwe ütem Doot.</verse>
        <verse osisID='Rom.11.16'>Oba wann daut Easchte Broot heilijch es, soo uck de Däjch; en wann de Wartel heilijch es, soo uck de Asta.</verse>
        <verse osisID='Rom.11.17'>Wann oba eenje, de Asta, ütjebroake worde send, dü oba, een willa Eeljboom Aust weascht, unja ahn ennjeproppt en de Wartel en de Fatijchtjeit <note>Sauft</note> vom Eeljboom metdeelhauft jeworde best,</verse>
        <verse osisID='Rom.11.18'>soo riem <note>puch</note> die nijch jäajen de Asta. Oba wann dü die doajäjen riemst <note>puchst</note> , <note>soo weet</note> , dü drajchst nijch de Wartel, oba de Wartel die.</verse>
        <verse osisID='Rom.11.19'>Dü woascht nü saje: De Asta worde ütjebroake, doamet etj ennjeproppt word.</verse>
        <verse osisID='Rom.11.20'>Goot! See worde ütjebroake wäajen äa Onngloowe; oba dü steist derjch dän Gloowe faust. Sie nijch huagmootijch <note>stolt</note> , oba ferjcht die;</verse>
        <verse osisID='Rom.11.21'>Dan wann Gott de natiadlijche Asta nijch veschoont haft, daut hee fleijcht uck die nijch veschoone woat.</verse>
        <verse osisID='Rom.11.22'>Aulsoo seeh de Leeftol en dän Earnst <note>Strenj</note> Gottes: Strenj jäajen de Jefollne; oba jäajen die de Leeftol Gottes, wann dü enn <note>bie</note> de Leeftol blifst; sest woascht uck dü ütjehackt woare.</verse>
        <verse osisID='Rom.11.23'>Oba jane, wann see nijch emm Onngloowe bliewe, woare ennjeproppt woare; dan Gott es majchtijch ahn wada enntoproppe.</verse>
        <verse osisID='Rom.11.24'>Dan wann dü üt däm von Natua willen Eeljboom aufjehackt <note>rütjehackt</note> en jäajen de Natua enn eenem gooden Eeljboom ennjeproppt jeworde best, woofäl mea woare siene, de natiadlijche Asta, enn äaren eajnen Eeljboom ennjeproppt woare!</verse>
        <verse osisID='Rom.11.25'>Dan etj well nijch, Breeda, daut jünt dit Jeheemniss onnbekaunt es, omm daut jie nijch bie jünt selfst kluak send; daut Vestockung Iesrael tom Deel wadafoahre es, bett de Vollzohl de Heide enenn jegohne <note>es</note> senne woat;</verse>
        <verse osisID='Rom.11.26'>en aulsoo woat gauns Iesrael jerad woare, aus jeschräwe steit: „Daut woat üt Zion de Radenda <note>Rada</note> kohme, hee woat de Gottloosijchtjeit von Joakopp aufwiese <note>aufwenje</note> ;</verse>
        <verse osisID='Rom.11.27'>en dit es fe ahn de Bund von mie, wann etj äare Sinde wajchnähme woa“. {Jes.59,20-21}</verse>
        <verse osisID='Rom.11.28'>Zwoa em Blitj opp de froohe Botschoft send see jünt haulwe Fiend, oba em Blitj oppe Erwälung, - Jeleefte wäajen de Vodasch.</verse>
        <verse osisID='Rom.11.29'>Dan de Jnodengowe en de Beroopung Gottes send onnberoowboa <note>onn wada spräatjlijch</note> .</verse>
        <verse osisID='Rom.11.30'>Dan soo aus jie eenst Gott nijch jehorjcht ha, nü oba met Erboarme beschentjt <note>bejnodijcht</note> jeworde send wäajen däm Onnjehuarsoum disa,</verse>
        <verse osisID='Rom.11.31'>soo send uck dise nü Onnjehuarsoum jewäse, doamet, wäajen jun Erboarme <note>Bejnodijung</note> uck see, nü met Erboarme beschentjt woare.</verse>
        <verse osisID='Rom.11.32'>Dan Gott haft aule en däm Onnjehuarsoum ennjeschlohte, doamet hee sich äwa aule erboarmt.</verse>
        <verse osisID='Rom.11.33'>O Jrensenlooset <note>Aufgrund von</note> Ritjdom, soo aus de Weissheit aus uck de Ertjantnis Gottes! Woo onnerforschlijch send siene Jerejchte en onnütforschlijch <note>onnütspäaboa</note> siene Wäaj!</verse>
        <verse osisID='Rom.11.34'>Dan wäa haft dän Senn vom Harrn ertjant, oda wäa es sien Rotjäwa jewäse? {Jes.40,13-14}</verse>
        <verse osisID='Rom.11.35'>Oda wäa haft am verhäa jejäft, en daut woat am wada vejelt woare? {Hiob 41,2}</verse>
        <verse osisID='Rom.11.36'>Dan von am en derjch am en fe am send aule Dinje; am jeheat <note>es</note> de Ea enn de Eewijchtjeite! Amen.</verse>
      </chapter>
      <chapter osisID='Rom.12'>
        <verse osisID='Rom.12.1'>Aulsoo etj vemohn jünt, Breeda, biem <note>derjch</note> Erboarme Gottes, jüne Liew aus läwendje Opfa doatobrinje <note>hantojäwe</note> , heiljet, Gott wooljefaulnet Opfa, daut es jun veninftja Gottesdeenst.</verse>
        <verse osisID='Rom.12.2'>En pausst jünt Selfst <note>Wäsen</note> nijch diese Welt aun, sonda loht jünt ommjestaulte <note>vewaundle, veendre</note> derjch de Sennes Ernieerung, doatoo, daut jie beuadeele tjenne, waut de goode en wooljefaulje en vollkohmne Welle Gottes es.</verse>
        <verse osisID='Rom.12.3'>Oba etj saj derjch de Jnod, dee mie jejäft word, jiedrem, de unja jünt es, nijch hejcha von sich too dentje, aus sich too dentje jeziemt, oba soo too dentje, daut hee besonne <note>bedocht</note> es, aus Gott jiedrem daut Gloowens'Moht toojedeelt haft.</verse>
        <verse osisID='Rom.12.4'>Dan soo aus wie enn eenem Lief väl Jläda ha, oba de Jläda nijch aule de selje Verejchtung <note>Oppgow</note> ha,</verse>
        <verse osisID='Rom.12.5'>soo send wie, de Väle, een Lief enn Tjristus, em eenselnen oba Jläda von <note>too</note> eenaunda.</verse>
        <verse osisID='Rom.12.6'>Oba wie ha veschiedne Jnodengowe, no de Jnod de ons jejäwt es; daut es Profezeie, nom rejchtjem Vehoole tom Gloowe <note>em Äwaeenstemme met däm Gloowe</note> ;</verse>
        <verse osisID='Rom.12.7'>es et Deenst, soo loht ons em Deenst bliewe; es et, dee doa leaht, enne Leah;</verse>
        <verse osisID='Rom.12.8'>es et, dee doa ermohnt, enn de Ermohnung; dee doa metdeelt, enn Eenfelt <note>Opprejchtijch</note> ; wäa doa väasteit, met Iewa <note>met Fleiss</note> ; dee doa Erboarme eewt, met Freidijchtjeit.</verse>
        <verse osisID='Rom.12.9'>De Leew es onnjeheijchelt. Hausst daut Beese, hoolt faust aum Gooden.</verse>
        <verse osisID='Rom.12.10'>Enne Brooda'Leew siet ennalijch jäajen enaunda Leefhabend, emm Ea beede eena däm aundren veraun gohnent <note>väatratje</note> ,</verse>
        <verse osisID='Rom.12.11'>emm Iewa nijch tridjtratjend, em Jeist brennend, däm Harr deenent.</verse>
        <verse osisID='Rom.12.12'>Enne Hopninj freit jünt; enne Bedrenjnis staundhauft; em Jebäd hoolt aun;</verse>
        <verse osisID='Rom.12.13'>aun de Bedrenjnise de Heilje nehmt Aundeel; eewt Gaust'Frindschauft.</verse>
        <verse osisID='Rom.12.14'>Säajent dee jünt vefolje; säajent, en veflucht <note>vedaumt</note> nijch.</verse>
        <verse osisID='Rom.12.15'>Freit jünt met dän dee sich freie, hielt met de Hielende.</verse>
        <verse osisID='Rom.12.16'>Siet eenes sennes jäajen eenaunda; sennt nijch no <note>opp</note> huage Dinje, sonda hoolt jünt too de Läaje <note>Unjaschte</note> ; siet nijch bie <note>enn</note> jünt selfst kluak.</verse>
        <verse osisID='Rom.12.17'>Vejelt tjennem Beeset met Beesem; siet bedocht opp daut Goode ver aule Mensche.</verse>
        <verse osisID='Rom.12.18'>Wann mäajlijch, soo väl aun jünt lijcht, siet met aule Mensche enn Fräd.</verse>
        <verse osisID='Rom.12.19'>Eewt nijch enn jünt selfst Rache, Jeleefde, sonda jäwt Rüm däm Oaja Gottes; dan daut steit jeschräwe: „De Rache es miene; etj woa vejelte, sajcht de Harr“. {5Mos. 32,35}</verse>
        <verse osisID='Rom.12.20'>Väl mea: „Wan dienen Fient hungat, soo jeef am too äte; wann am darscht, soo jef am too drintje; wann dü dit deist, woascht dü Fia'Kole opp sien Haupt saumle. {Spr.25,21-22}</verse>
        <verse osisID='Rom.12.21'>Loht die nijch vom Beesen betjampfe; sonda betjampf daut Beese met däm Gooden.</verse>
      </chapter>
      <chapter osisID='Rom.13'>
        <verse osisID='Rom.13.1'>Jiedre Seel unjaordnet sich de stautlijche Jewault; dan doa es tjenne stautlijche Jewault <note>Obrijchtjeit</note> , buta <note>bloos</note> von Gott, oba dee doa send, send von Gott ennjesat.</verse>
        <verse osisID='Rom.13.2'>Doahäa wäa sich jäajen de stautlijche Jewault stalt, wadasteit de Ordninj Gottes; oba dee doa wadastohne, woare een Uadeel äwa sich brinje.</verse>
        <verse osisID='Rom.13.3'>Dan de Rejiarende send nijch een Schratj fe daut goode Woatj, sonda fe daut beese. Oba dü wellst die verre stautlijche Jewault nijch ferjchte? Soo eewt daut Goode, en dü woascht von äa jelowt;</verse>
        <verse osisID='Rom.13.4'>dan see es Gottes Deenarin, die tom Gooden. Oba wann dü beeset deist, ferjcht <note>ängst</note> die, dan nijch emsonst drajcht see daut Schweat; dan see es Gottes Deenarin, eene Rejchtarin tom Stroofe fe dän, dee Beeset deit.</verse>
        <verse osisID='Rom.13.5'>Doaromm esset needijch, unjadon too senne, nijch bloos wäajen de Stroof, sonda uck wäajen daut Jewesse.</verse>
        <verse osisID='Rom.13.6'>Dan doawäajen tol jie uck Tacks; dan see send Gottes Deena, dee doamet stendijch beschaftijcht send.</verse>
        <verse osisID='Rom.13.7'>Jäft aulen <note>jiedrem</note> , waut ahn traft: De Tacks, däm de Tacks, de Zoll, däm de Zoll, de Ferjcht däm de Ferjcht, de Ea däm de Ea traft.</verse>
        <verse osisID='Rom.13.8'>Blieft tjeenem waut Schuldijch, aus bloos eenaunda too leewe; dan wäa däm aundren leeft, haft daut Jesatz erfellt.</verse>
        <verse osisID='Rom.13.9'>Dan daut: „Dü saust nijch Eehebrätje, dü saust nijch doot moake <note>ommbrinje</note> , dü saust nijch stäle, loht die nijch velange <note>jankre</note> “, en wann daut een aundret Jeboot jäft <note>es</note> , woat enn disem Wuat toopjefoht: „Dü saust dien Näajchsten leewe aus die selfst“. {3Mos.19,18}</verse>
        <verse osisID='Rom.13.10'>De Leew deit däm Näajchsten nuscht Beeset. Aulsoo es de Leew de Jesatzes Erfellung.</verse>
        <verse osisID='Rom.13.11'>En dit doot, ertjant de Tiet, daut de Stund aul doa es, daut wie <note>jie</note> ütem Schlop oppwatje <note>oppstohne</note> selle; dan nü es onse Radung noda, aus donn, aus wie jleewijch worde <note>tom Gloowe tjeeme</note> .</verse>
        <verse osisID='Rom.13.12'>De Nacht es väajedrenjt, oba de Dach es dijchtbie. Aulsoo, loht ons de Woatje de Diestaness auflaje en de Woatje <note>Jewäare</note> vom Lijcht auntratje <note>aunlaje</note> .</verse>
        <verse osisID='Rom.13.13'>Loht ons aunständijch waundle, aus aum Dach; nijch enn Schmoararie en Drintje, nijch enn Onnzucht en Ütschweifunge, nijch em Stried Aufgonst <note>Iewasucht</note> ,</verse>
        <verse osisID='Rom.13.14'>sonda tratjt dän Harrn Jesus Tjristus aun, en droagt nijch Sorje fe daut Fleesch too Bejia.</verse>
      </chapter>
      <chapter osisID='Rom.14'>
        <verse osisID='Rom.14.1'>Oba dee Schwacke em Gloowe nehmt opp <note>aun</note> , nijch tom Wuat jefajcht äwa Jedanke.</verse>
        <verse osisID='Rom.14.2'>De eena trüt sich, aules tooäte; dee aundra, de schwack es, at Jemies.</verse>
        <verse osisID='Rom.14.3'>Wäa at, veacht däm nijch, dee nijch at; en wäa nijch at, dee at; dan Gott haft am aunjenohme.</verse>
        <verse osisID='Rom.14.4'>Wäa best dü, dee dü, dän eenen framden <note>aundren sienen</note> Deena rejchst? Hee steit oda fällt däm eajnen Harrn. Oba hee woat stohne bliewe, dan de Harr kaun am faust hanstale.</verse>
        <verse osisID='Rom.14.5'>De eena helt eenen Dach ver däm aundren, oba de aundra helt jiedrem Dach jlitj. Een jiedra oba saul enn sienem eajnen Jewesse <note>Senn</note> gauns äwazeijt senne.</verse>
        <verse osisID='Rom.14.6'>Wäa acht jäft opp dän Dach, jäft acht enn däm Harrn. En wäa at, at däm Harrn, dan hee dankt Gott; en wäa nijch at, at däm Harrn nijch, en uck hee dankt Gott.</verse>
        <verse osisID='Rom.14.7'>Dan tjeena, von ons, läft sich selfst, en tjeena stoawt sich selfst.</verse>
        <verse osisID='Rom.14.8'>Dan esset, daut wie läwe, däm Harrn läw wie; esset, daut wie stoawe, wie stoawe däm Harrn. Esset nü, daut wie läwe, esset, daut wie stoawe, soo send wie emm <note>met däm</note> Harrn.</verse>
        <verse osisID='Rom.14.9'>Dan doatoo es Tjristus jestorwe en wada läwendijch jeworde, omm daut hee harscht soo aus äwa de Doodje aus uck äwa de Läwendje.</verse>
        <verse osisID='Rom.14.10'>Dü oba, waut rejchst dü dienen Brooda? Oda uck dü, waut veachst dü dienen Brooda? Jo, wie woare aula verrem Rejchtastool Gottes jestalt woare.</verse>
        <verse osisID='Rom.14.11'>Dan daut steit jeschräwe: „Soo woa etj läw, sajcht de Harr, mie saul <note>woat</note> sich jiedre Tjnee beaje, en jiedre Tung saul <note>woat</note> Gott betjanne <note>preise</note> . {Jes.45,23}</verse>
        <verse osisID='Rom.14.12'>Aulsoo, woat nü een jiedra von ons fe sich selfst Gott Räatjenschoft jäwe.</verse>
        <verse osisID='Rom.14.13'>Aulsoo, loht ons nijch mea eenaunda rejchte, sonda rejcht välmea dit; däm Brooda nijch eenen Aunstoos oda een Oajaniss too jäwe.</verse>
        <verse osisID='Rom.14.14'>Etj weet en sie äwazeijt enn däm Harr Jesus, daut nuscht aun sich selfst onnrein es; bloos däm, dee waut fe onnrein acht, däm esset onnrein.</verse>
        <verse osisID='Rom.14.15'>Oba wann dien Brooda wäajen eene Mohltiet <note>Äte</note> bedretjt woat, soo waundelst dü nijch mea no de Leew. Vedoaw nijch met <note>derjch</note> diene Mohltiet dän, fe dän Tjristus jestorwe es.</verse>
        <verse osisID='Rom.14.16'>Soo saul nü jun Goodet nijch jelastat woare.</verse>
        <verse osisID='Rom.14.17'>Dan daut Ritj Gottes es nijch Äte en Drintje, oba Jerajchtijchtjeit en Fräd en Freid em heiljen Jeist.</verse>
        <verse osisID='Rom.14.18'>Dan wäa enn disem Tjristus deent, es Gott wooljefaulent en bie Mensche aunertjannt.</verse>
        <verse osisID='Rom.14.19'>Aulsoo, loht ons nü däm nosträwe, waut tom Fräden es, en däm, waut tom jäajen - siedjem Oppbü deent.</verse>
        <verse osisID='Rom.14.20'>Vedoaw nijch wäajen eene Mohltiet daut Woatj Gottes. Aules es zwoa rein, oba daut es bees fe däm Mensch, dee met Aunstoos at.</verse>
        <verse osisID='Rom.14.21'>Daut es goot, tjeen Fleesch too äte, noch Wien too drintje, noch waut too doone, aun waut dien Brooda Aunstoos nehmt <note>oda schwak woare kaun</note> .</verse>
        <verse osisID='Rom.14.22'>Hast dü Gloowe? Ha am fe die selfst ver Gott. Seelijch, wäa sich selfst nijch rejcht enn däm, waut hee goot heete kaun <note>waut hee met sienem Jewesse, ver Gott, veeenboare kaun</note> .</verse>
        <verse osisID='Rom.14.23'>Oba wäa twiewelt, wann hee at, es veuadeelt, wiel hee daut nijch üt Gloowe deit. Oba aules, waut nijch üt Gloowe passeat <note>es</note> , es Sind.</verse>
      </chapter>
      <chapter osisID='Rom.15'>
        <verse osisID='Rom.15.1'>Oba wie, de Stoatje, send schuldijch, de Schwackheite de Schwake too droage en nijch ons selfst too jefaule.</verse>
        <verse osisID='Rom.15.2'>En jieda von ons saul jefaule däm Näajsten tom Gooden, too Erbüung.</verse>
        <verse osisID='Rom.15.3'>Dan uck de Tjristus haft nijch sich selfst jefolle, oba aus jeschräwe steit: „Daut Beschempe <note>Beschuldje</note> dee die schelle send opp mie jefolle“. {Ps.69,10}</verse>
        <verse osisID='Rom.15.4'>Dan aules, waut verhäa jeschräwe worde es, es too onse Beleahrung jeschräwe worde, doamet wie derjch de Jedult en derjch dän Troost de Schrefte de Hopninj ha.</verse>
        <verse osisID='Rom.15.5'>Oba de Gott de Jedult en de Ermuntarung <note>Troost</note> mucht jünt jäwe, eenes sennes unjaenaunda too senne, soo aus Tjristus Jesus,</verse>
        <verse osisID='Rom.15.6'>doamet jie eenmootijch met eenem Mül dän Gott en Voda von onsem Harr Jesus Tjristus veharlijche.</verse>
        <verse osisID='Rom.15.7'>Doawäajen nehmt jünt unjaenaunda opp, aus uck Tjristus jünt aunjenohme haft, too Ea Gottes.</verse>
        <verse osisID='Rom.15.8'>Dan etj saj, daut Tjristus een Deena de Beschniedinj <note>de Jude</note> jeworde es omm <note>fe</note> de Woahrheit Gottes welle, omm de Vespräatjunge aun de Vodasch too bestädje;</verse>
        <verse osisID='Rom.15.9'>oba daut de Heide fe de Erboarmunge Gott veharlijche <note>preise</note> , aus jeschräwe steit: „Doawäajen well etj die unja de Heide preise <note>veharlijche</note> , en dienem Nome well etj Loff'Leeda sinje“. {Ps.18,50}</verse>
        <verse osisID='Rom.15.10'>En wieda heetet: „Freit jünt, Heide, met sien Voltj“. {5Mos.32,43}</verse>
        <verse osisID='Rom.15.11'>En wada: „Lofft däm Harr, aule Heide, en am lowe selle aule Veltja!“ {Ps.117,1}</verse>
        <verse osisID='Rom.15.12'>En wieda sajcht Jesaja: „Doa woat senne de Wartel Jsai en dee doa oppsteit, äwa de Heide too harsche, opp däm de Heide hope“. {Jes.11,10}</verse>
        <verse osisID='Rom.15.13'>De Gott de Hopninj oba erfellt jünt met aula Freid en aulem Fräd em Gloowe, daut jie tooritj <note>äwaritj</note> send enn de Hopninj derjch de Krauft vom <note>emm</note> heiljen Jeist.</verse>
        <verse osisID='Rom.15.14'>Oba etj sie äwazeijt, miene Breeda, uck selfst em Blitj opp jünt, daut uck jie selfst voll goodem send, erfellt met aula Ertjantnis en tjenne jünt eenaunda ermohne.</verse>
        <verse osisID='Rom.15.15'>Etj ha oba tom Deel jünt zimlijch driest jeschräwe, omm jünt dentje too halpe, wäajen de Jnod, dee mie von Gott jejeeft es,</verse>
        <verse osisID='Rom.15.16'>omm een Deena Tjristus Jesus fe de Heide too senne, priestalijch deenent aun de froohe Botschoft Gottes, doamet woat de Opfagow de Heide aunjenehm, jeheilijcht derjch däm heiljen Jeist.</verse>
        <verse osisID='Rom.15.17'>Etj ha aulsoo aus dän Riem en Tjristus, enn de Dinje, ver Gott.</verse>
        <verse osisID='Rom.15.18'>Dan etj woa nijch woage, waut von däm too saje, waut Tjristus nijch derjch mie jewirtjt haft tom Jehuarsom de Heide derjch Wuat en Woatj,</verse>
        <verse osisID='Rom.15.19'>enn de Krauft von Teatjen en Wunda, enn de Krauft vom Jeist Gottes, doahäa ha etj von Jerusalem en em Ommtjrees <note>runtomm</note> bott no Illierien de froohe Botschoft von Tjristus voll vetjindijt,</verse>
        <verse osisID='Rom.15.20'>soo oba miene Ea doarenn seatj <note>en mie aulsoo Iewa</note> , de froohe Botschoft too vetjindje, nijch doa, wua Tjristus aul jenant <note>vetjindijt</note> worde es, doamet etj nijch opp eenen framden Grund bü;</verse>
        <verse osisID='Rom.15.21'>sonda aus jeschräwe steit: „Dän nijch von am vetjindijt jeworde es, dee selle seene, en dee nijch jeheat ha, selle vestohne“. {Jes.52,15}</verse>
        <verse osisID='Rom.15.22'>Doawäajen sie etj uck foaken vehindat worde, no jünt too kohme.</verse>
        <verse osisID='Rom.15.23'>Oba nü, doa etj nijch mea Rüm ha enn dise Jäajende en grootet Velange, no jünt too kohme aul väle Joare,</verse>
        <verse osisID='Rom.15.24'>wann etj no Spanien reis...; dan hop etj, oppe derjchreis jünt too seene en von jünt doahan bejleit too woare, wann etj mie aun jünt, eascht mol - tom Deel, erfrescht <note>oda mien Hunga no jünt jestellt</note> ha.</verse>
        <verse osisID='Rom.15.25'>Nü oba reis etj no Jerusalem emm Deenst fe de Heilje.</verse>
        <verse osisID='Rom.15.26'>Dan daut haft Matsedoonean en Achaja fe goot jehole, een Teatjen de Jemeenschoft too veaunstaulte <note>eene Jeld spende</note> , fe de Oame unja de Heilje enn Jerusalem.</verse>
        <verse osisID='Rom.15.27'>Jo, see ha daut fe goot jehole, en zwoa send see äare Schuldna. Dan wann de Heide äare jeistlijche Gowe deelhauft jeworde send, soo send see schuldijch, ahn uck enn däm fleeschlijchem too deene.</verse>
        <verse osisID='Rom.15.28'>Wann etj dit nu erfellt ha en ahn diese Frucht sejcha ennjehändijcht ha, soo well etj äwa jünt no Spanien aufreise.</verse>
        <verse osisID='Rom.15.29'>Oba etj weet, daut, wann etj no jünt kohm, etj jefellt met däm Säajen Tjristus kohme woa.</verse>
        <verse osisID='Rom.15.30'>Oba etj ermohn jünt, Breeda, bie onsem Harrn Jesus Tjristus en derjch de Jeistesleew, met mie tootjampfe emm Jebäd fe mie too Gott,</verse>
        <verse osisID='Rom.15.31'>doamet etj von de Onnjleewje <note>Onnjehuarsome</note> enn Judäa jerad woa, en mien Deenst fe Jerusalem dän Heiljen aunjenäm es;</verse>
        <verse osisID='Rom.15.32'>doamet etj derjch däm Welle Gottes met Freid no jünt kohm en etj met jünt Rüh finj.</verse>
        <verse osisID='Rom.15.33'>Oba de Gott daut Frädens es met jünt aulem! Amen.</verse>
      </chapter>
      <chapter osisID='Rom.16'>
        <verse osisID='Rom.16.1'>Oba etj bedd <note>emfäl</note> jünt Feebe, onse Sesta, dee eene Deenarin de Jemeende enn Kenjchräa es,</verse>
        <verse osisID='Rom.16.2'>daut jie äa em Harr, jeziement de Heilje, oppnäme en äa biestohne, enn de Aunjeläajenheit enn de see <note>wann</note> jünt bruckt; dan uck see selfst es väle eene Väasorjerin <note>Biestohna</note> jewäse, uck fe mie selfst.</verse>
        <verse osisID='Rom.16.3'>Jreest Prisila en Akwila, miene metoabeida em Tjristus Jesus,</verse>
        <verse osisID='Rom.16.4'>dee fe mien Läwe äa Hauls hanjehoole ha, den nijch etj auleen dank, sonda uck aule Jemeendes de Heide,</verse>
        <verse osisID='Rom.16.5'>en de Jemeende enn äarem Hüs. Jreest Epenetus, mienen Jeleeften, dee de Easchta enn Asean fe Tjristus es.</verse>
        <verse osisID='Rom.16.6'>Jreest Marie, dee sich väl fe jünt aufjemäajcht haft.</verse>
        <verse osisID='Rom.16.7'>Jreest Andronikus en Junias, miene Vewaundte en miene Metjefangne, dee unja de Apostel ütjetätjent send, dee uck ver mie enn Tjristus weare.</verse>
        <verse osisID='Rom.16.8'>Jreest Ampliatus, mienen Jeleeften em Harr.</verse>
        <verse osisID='Rom.16.9'>Jreest Urbanus, onsem Metoabeida enn Tjristus, en Stachis, mienem Jeleeften.</verse>
        <verse osisID='Rom.16.10'>Jreest Apeles, dän Beweaten enn Tjristus. Jreest dee em Hüs von Aristobulus.</verse>
        <verse osisID='Rom.16.11'>Jreest Heroodian, mienen Vewaundten. Jreest dee em Hüs von Narsisus, dee em Harrn send.</verse>
        <verse osisID='Rom.16.12'>Jreest Trifena en Trifosa, dee em Harrn oabeide. Jreest Persis, de Jeleefte, dee sich väl aufjemäajcht haft em Harrn.</verse>
        <verse osisID='Rom.16.13'>Jreest Rufus, dän Üterwälten em Harrn, en siene en miene Mutta;</verse>
        <verse osisID='Rom.16.14'>Jreest Asinkritus, Flegon, Hermas, Patrobas, Hermes en de Breeda bie ahn;</verse>
        <verse osisID='Rom.16.15'>Jreest Filologus, en Julia, Nereus en siene Sesta en Olimpas en aul de Heilje bie ahn.</verse>
        <verse osisID='Rom.16.16'>Jreest eenaunda met däm heiljem Kuss. Daut jreese jünt aule Jemeendes Tjristus.</verse>
        <verse osisID='Rom.16.17'>Etj ermohn jünt oba, Breeda, daut jie acht ha opp dee, de Trannunge <note>Spoolinj</note> en Oajaniss aunrejchte, jäajen de Leah, dee jie jeleat ha, en dreit jünt von ahn auf <note>wajch</note> .</verse>
        <verse osisID='Rom.16.18'>Dan soone <note>dee</note> deene nijch onsem Harrn Tjristus, sonda äarem eajnen Buck, en derjch de scheene Räde <note>seete Wead</note> en Schmeijchelräd vefeahre see de Hoats de Eenfeltje.</verse>
        <verse osisID='Rom.16.19'>Dan jun Jehuarsom es no <note>too</note> aule jelangt <note>bekaunt</note> . Aulsoo etj frei mie äwa jünt; oba etj well, daut jie Weis <note>Kluak</note> send tom Gooden, oba eenfeltijch <note>onnvedorwe</note> tom Beesen.</verse>
        <verse osisID='Rom.16.20'>Oba de Gott daut Frädens woat em korten dän Soton unja jüne Feet veklunje. De Jnod von onsem Harrn Jesus Tjristus es met jünt!</verse>
        <verse osisID='Rom.16.21'>Daut jreese jünt Timotäus, mien Metoabeida, en Lusius en Jason en Sosipater, miene Vewaundte.</verse>
        <verse osisID='Rom.16.22'>Etj, Tertius, dee etj däm Breef jeschräwe ha, jrees jünt em Harrn.</verse>
        <verse osisID='Rom.16.23'>Daut jreest jünt Gajus, de Hüsweat von mie en dee gaunse Jemeende. Daut jreese jünt Erastus, de Stauts Vewaulta, en de Brooda Kwartus.</verse>
        <verse osisID='Rom.16.24'>De Jnod von onsem Harrn Jesus Tjristus es met jünt aule! Amen.</verse>
        <verse osisID='Rom.16.25'>Oba däm, dee jünt stoatje kaun no miena Vetjindjung de froohe Botschoft <note>Evanjeelium</note> en de Vetjindjung von Jesus Tjristus, no de Openboarung vom Jeheemniss, {Efe.3,2-11;5,,32; Kol.1,25-27;2,2-3} daut enn de <note>vonne</note> eewije Tiede veheemlijcht <note>veschwäje</note> wea,</verse>
        <verse osisID='Rom.16.26'>nü oba jeopenboat en derjch de profeetische Schrefte, nom Befäl vom eewijen Gott, tom Gloowens Jehuarsom aule Veltja bekaunt jemoakt <note>es</note> ,</verse>
        <verse osisID='Rom.16.27'>däm eenem weisen Gott derjch Jesus Tjristus, am es de Harlijchtjeit enn Eewijchtjeit! Amen.</verse>
      </chapter>
    </div>
    <div type='book' osisID='1Cor'>
      <chapter osisID='1Cor.1'>
        <verse osisID='1Cor.1.1'>Paulus, beroopna Apostel Jesus Tjristus derjch Gottes Welle, en Sostenes, de Brooda,</verse>
        <verse osisID='1Cor.1.2'>aun de Jemeende Gottes, dee enn Korint es, aun de Jeheilijchte enn Tjristus Jesus, de beroopne Heilje, met aule, dee aun jiedrem Uat däm Nome von onsem Harrn Jesus Tjristus aunroope, bie ahn en bie ons.</verse>
        <verse osisID='1Cor.1.3'>Jnod jünt en Fräd von Gott, onsem Voda, en däm Harrn Jesus Tjristus!</verse>
        <verse osisID='1Cor.1.4'>Etj dank mienem Gott aule Tiet em Blitj opp jünt, fe de Jnod Gottes, dee jünt jejäft es enn Tjristus Jesus,</verse>
        <verse osisID='1Cor.1.5'>daut jie enn am enn aulem ritj jeworde send, enn aulem Wuat <note>Räde</note> enn aule Ertjantnis,</verse>
        <verse osisID='1Cor.1.6'>aus daut Zeijniss von Tjristus unja jünt jestoatjt <note>bestädijcht</note> worde es,</verse>
        <verse osisID='1Cor.1.7'>soo daut jie enn <note>aun</note> tjeene Jnodengow Mangel ha, enn däm jie de Openboarung von onsem Harrn Jesus Tjristus lüare,</verse>
        <verse osisID='1Cor.1.8'>dee jünt uck stoatje woat bott aum Enj, daut jie ohne Dodel <note>ohne Aunkloag</note> send aum Dach von onsem Harrn Jesus Tjristus.</verse>
        <verse osisID='1Cor.1.9'>Gott es trü, derjch dän jie beroope worde send enn de <note>too</note> Jemeenschoft met sienem Sän Jesus Tjristus, onsem Harrn.</verse>
        <verse osisID='1Cor.1.10'>Oba etj vemohn jünt, Breeda, derjch dän Nome von onsem Harrn Jesus Tjristus, daut jie aula daut selje räde en nijch Spoolinje unja jünt send, sonda daut jie enn däm selsjen Senn en enn de selje Meeninj voll <note>gauns</note> toopholend <note>eent</note> send.</verse>
        <verse osisID='1Cor.1.11'>Dan daut es mie von jünt jesajcht worde, miene Breeda, derjch de Lied de Kloe, daut Striedijchtjeite unja jünt send.</verse>
        <verse osisID='1Cor.1.12'>Oba etj saj dit, daut jiedra von jünt sajcht: Etj, mienasieds, sie däm Paulus, etj oba däm Appollus, etj oba däm Kefas, etj oba Tjristus siena.</verse>
        <verse osisID='1Cor.1.13'>Es de Tjristus jedeelt? Es fleijcht Paulus fe jünt jetjriezijcht worde, oda send jie opp dän Nome Paulus jetauft worde?</verse>
        <verse osisID='1Cor.1.14'>Etj dank Gott, daut etj tjeenem von jünt jetauft ha, büta Krispus en Gajus,</verse>
        <verse osisID='1Cor.1.15'>omm daut nijch wäa sajcht, daut jie opp mienem Nome jetauft worde send.</verse>
        <verse osisID='1Cor.1.16'>Oba etj ha uck Stefanus sien Hüs jetauft; sest weet etj nijch, auf etj noch aundre jetauft ha.</verse>
        <verse osisID='1Cor.1.17'>Dan Tjristus haft mie nijch jeschetjt too taufe, sonda de froohe Botschoft too vetjindje; nijch enn Räde Weissheit, doamet daut Tjriez Tjristus sennloos jemoakt woat.</verse>
        <verse osisID='1Cor.1.18'>Dan daut Wuat vom Tjriez es dän, dee veloare gohne, Noaheit; ons oba, dee wie jerad woare, esset Gottes Krauft.</verse>
        <verse osisID='1Cor.1.19'>Dan daut steit <note>es</note> jeschräwe: Etj well de Weissheit de Weise venijchte, en de Kluakheit de Kluake well etj wajch doone <note>veschmiete</note> “. {Jes.29,14}</verse>
        <verse osisID='1Cor.1.20'>Wua es een Weisa? Wua een Schreftjeleada? Wua een Wuatfeahra enn diese Welt? Haft nijch Gott de Weissheit de Welt too Noaheit jemoakt?</verse>
        <verse osisID='1Cor.1.21'>Dan wiel enn de Weissheit Gottes de Welt derjch de Weissheit Gott nijch ertjant haft, haft Gott fe goot jefunge, derjch de Noaheit de Vetjindjung de Jleewende too rade;</verse>
        <verse osisID='1Cor.1.22'>dan eenasieds vodre de Jude Teatjen, en aundasieds seatje de Griejche Weissheit;</verse>
        <verse osisID='1Cor.1.23'>oba wie vetjindje Tjristus aus jetjriezijcht, de Jude eenasieds Oajaniss, de Heide aundasieds Noaheit,</verse>
        <verse osisID='1Cor.1.24'>ahn oba, dän Beroopnen, Jude aus uck Griejche, Tjristus, Gottes Krauft en Gottes Weissheit;</verse>
        <verse osisID='1Cor.1.25'>dan daut Onnweise <note>Toorijchte, Schwake</note> Gottes es weisa aus de Mensche, en daut Schwake Gottes es stoatja aus de Mensche.</verse>
        <verse osisID='1Cor.1.26'>Dan seeht jüne Beroopung, Breeda, dautet nijch väl Weise nom Fleesch, nijch väl Majchtje, nijch väl Adelje send;</verse>
        <verse osisID='1Cor.1.27'>sonda daut Onnweise de Welt haft Gott üterwält, doamet hee de Weise beschämt; en daut Schwake de Welt haft Gott üterwält, doamet hee daut Stoatje beschämt <note>too Schaund moakt</note> ;</verse>
        <verse osisID='1Cor.1.28'>en daut Oam jebuarne <note>nijch Adelje</note> de Welt en daut Veacht word haft Gott üterwält, en daut waut nijch es, doamet hee daut, waut doa es, toonijcht moakt,</verse>
        <verse osisID='1Cor.1.29'>doamet sich ver Gott tjeen Fleesch riemt <note>pucht</note> .</verse>
        <verse osisID='1Cor.1.30'>Oba von am häa send jie enn Tjristus Jesus, dee ons es <note>too</note> Weissheit von Gott jeworde en too Jerajchtijchtjeit en Heiljung en Erleesung;</verse>
        <verse osisID='1Cor.1.31'>doamet, aus jeschräwe steit <note>es</note> : „Wäa sich riemt, dee riem sich metem Harrn“. {Jer.9,23-24; Jes.45,25}</verse>
      </chapter>
      <chapter osisID='1Cor.2'>
        <verse osisID='1Cor.2.1'>En aus etj, no jünt tjeem, Breeda, sie nijch jekohme, em äwamoot von Wead <note>Räde</note> oda Weissheit, jünt daut Jeheemniss <note>Zeijniss</note> Gottes too vetjindje.</verse>
        <verse osisID='1Cor.2.2'>Dan etj haud nijch beschlote, waut unja jünt too weete, aus bloos Jesus Tjristus en zwoa dän jetjriezijchten.</verse>
        <verse osisID='1Cor.2.3'>En etj wea bie jünt enn Schwakheit en enn Angst en enn väl Zettre;</verse>
        <verse osisID='1Cor.2.4'>en miene Räd en miene Vetjindjung wea nijch enn äwarädende Weissheits'Wead, sonda emm Bewiese vom Jeist en de Krauft,</verse>
        <verse osisID='1Cor.2.5'>doa met jun Gloowe nijch opp Grund de Weissheit von Mensche es, sonda opp Grund de Krauft Gottes.</verse>
        <verse osisID='1Cor.2.6'>Oba wie räde Weissheit unja dän Vollkohmne <note>Riepe</note> , en zwoa Weissheit nijch disa Welt, uck nijch de Harscha disa Welt, dee venijcht woare,</verse>
        <verse osisID='1Cor.2.7'>sonda wie räde Gottes Weissheit enn eenem Jeheemniss, dee vestoakne, de Gott verhäa bestemmt haft, ver de Eewijchtjeite, too onse Harlijchtjeit;</verse>
        <verse osisID='1Cor.2.8'>dee tjeena von de Harscha disa Welt ertjant haft; dan wann see dee ertjant haude, soo haude see dän Harrn de Harlijchtjeit nijch jetjriezijcht,</verse>
        <verse osisID='1Cor.2.9'>sonda aus jeschräwe steit: „Waut tjeen Uag jeseehne en tjeen Uah jeheat haft en enn tjeen Mensche Hoat jekohme es, waut Gott reed jemoakt <note>jeschaufe</note> haft fe dän, dee am leewe”; {Jes. 64,4}</verse>
        <verse osisID='1Cor.2.10'>oba ons haft Gott daut jeopenboat derjch sienen Jeist, dan de Jeist erforscht aules, uck daut Deepste Gottes.</verse>
        <verse osisID='1Cor.2.11'>Dan wäa vonne Mensche weet, waut emm Mensch es, aus bloos de Jeist de Mensche, dee enn am es? Aulsoo weet uck tjeena, waut enn Gott <note>Gottes</note> es, aus bloos de Jeist Gottes.</verse>
        <verse osisID='1Cor.2.12'>Oba wie ha nijch dän Jeist de Welt emfange, sonda dän Jeist, dee üt Gott es, doamet wie ertjane daut von Gott Jeschentjte <note>om daut wie de Dinje tjanne, de ons von Gott jeschentjt send</note> ;</verse>
        <verse osisID='1Cor.2.13'>dit räd wie uck, nijch enn Wead, jeleat derjch menschlijche Weissheit, sonda enn Wead, jeleat derjch däm Jeist, enn däm wie Jeistlijchet jeistlijch beuadeele <note>vejlitje</note> .</verse>
        <verse osisID='1Cor.2.14'>Oba een natiadlijcha Mensch nehmt nijch aun, waut vom Jeist Gottes es, dan daut es am eene Toorheit <note>Dommheit, Onnsenn</note> , en hee kaun daut nijch ertjane, wiels daut jeistlijch beuadeelt woat;</verse>
        <verse osisID='1Cor.2.15'>oba dee jeistlijcha beuadeelt aules, oba hee selfst woat von tjeenem beuadeelt;</verse>
        <verse osisID='1Cor.2.16'>dan „Wäa haft dän Senn vom Harrn ertjant, dee am beleat?" {Jes.40,13-14} Wie oba ha dän Senn Tjristi.</verse>
      </chapter>
      <chapter osisID='1Cor.3'>
        <verse osisID='1Cor.3.1'>En etj, Breeda, kunn nijch too jünt räde aus too Jeistlijche, sonda aus too Fleeschlijche, aus too Tjinja <note>nijch volljoahrijch</note> enn Tjristus.</verse>
        <verse osisID='1Cor.3.2'>Etj ha jünt Maltj too drintje jejäft, nijch fauste Mohltiet; dan jie kunne dee noch nijch vedroage; jo, jie tjenne uck nü noch nijch,</verse>
        <verse osisID='1Cor.3.3'>dan jie send noch fleeschlijch. Dan doa Iewasucht <note>Neid</note> en Stried unja jünt es, send jie nijch fleeschlijch en waundle no Menschen Oat <note>Wies</note> ?</verse>
        <verse osisID='1Cor.3.4'>Dan wann eena sajcht: Etj sie mienasieds met Paulus; een aundra oba: Etj met Apollos; se jie nijch menschlijch?</verse>
        <verse osisID='1Cor.3.5'>Wäa es dan Apollos, en wäa es Paulus? Deena, derjch dee jie jleewijch jeworde send, en zwoa aus de Harr eenem jiedrem jejäft haft.</verse>
        <verse osisID='1Cor.3.6'>Etj ha jeplaunt, Apollos haft jegohte, oba Gott haft wausse lohte.</verse>
        <verse osisID='1Cor.3.7'>Aulsoo es nijch dee doa plaunt irjent waut, noch dee doa bejit, sonda Gott, dee daut wausse lat <note>jäft</note> .</verse>
        <verse osisID='1Cor.3.8'>Oba dee plaunt en dee bejit, send eent; een jiedra oba woat sienen eajnen Loon tjriee no siene eajne Oabeit.</verse>
        <verse osisID='1Cor.3.9'>Dan wie send Gottes Metoabeida; Gottes Ackalaund, Gottes Büwoatj send jie.</verse>
        <verse osisID='1Cor.3.10'>No de Jnod Gottes, dee mie jejäft es, ha etj aus een weisa Bümeista dän Grunt jelajcht; oba een aundra büt doabowe wieda; oba een jiedra seeh too, woo hee doabowe büt <note>wiedabüt</note> .</verse>
        <verse osisID='1Cor.3.11'>Dan eenen aundren Grunt kaun tjeena laje, buta däm, dee doa jelajcht es, daut <note>dee</note> es Jesus Tjristus.</verse>
        <verse osisID='1Cor.3.12'>Oba wann wäa opp disem Grunt büt Gold, Selwa, weatvolle Steena, Hollt, Hei, Stroo,</verse>
        <verse osisID='1Cor.3.13'>soo woat eenem jiedrem sien Woatj openboa woare, dan de Dach woat daut kloa <note>openboa</note> moake, wiel hee em Fia jeopenboat woat; en wautverret Woatj eenem jiedrem sient es, woat daut Fia erproowe <note>faust stale</note> .</verse>
        <verse osisID='1Cor.3.14'>Wann irjend wäms Woatj bliewe woat, daut hee doabowe jebut haft, soo woat hee Loon emfange;</verse>
        <verse osisID='1Cor.3.15'>wann irjend wäms Woatj vebrenne woat, soo woat hee Schode liede <note>bestrooft woare</note> , oba hee selfst woat jerad woare, doch soo aus derjch Fia.</verse>
        <verse osisID='1Cor.3.16'>Weet jie nijch, daut jie Gottes Tempel send en de Jeist Gottes en jünt wohnt?</verse>
        <verse osisID='1Cor.3.17'>Wann wäa dän Tempel Gottes vedoawt <note>*too grunt rejchte</note> ; dän woat Gott *vedoawe; dan de Tempel Gottes es heilijch, en dee send jie. ,</verse>
        <verse osisID='1Cor.3.18'>Tjeena bedreaj sich selfst. Wann irjentwäa unja jünt meent, weis too senne enn diese Welt, soo woat hee schwaksennijch <note>dwautsch, domm, tom Noa</note> , doamet hee weis woat.</verse>
        <verse osisID='1Cor.3.19'>Dan de Weissheit disa Welt es Noaheit bie Gott; dan daut steit jeschräwe: „Dee de Weise jript enn äare Lest“. {Hiob 5,13}</verse>
        <verse osisID='1Cor.3.20'>En wada: „Dee Harr tjannt de Jedanke de Weise, daut dee iedel <note>nijchtijch, vejäfs</note> send“. {Ps.94,11}</verse>
        <verse osisID='1Cor.3.21'>Doahäa tjeena riem <note>puche</note> sich met Mensche, dan aules es jünt.</verse>
        <verse osisID='1Cor.3.22'>Esset Paulus oda Apollos oda Kefas, esset Welt oda Läwe oda Doot, esset Jäajenwoat oda Tookunftjet; aules es jünt,</verse>
        <verse osisID='1Cor.3.23'>jie oba send Tjristi, Tjristus oba es Gottes.</verse>
      </chapter>
      <chapter osisID='1Cor.4'>
        <verse osisID='1Cor.4.1'>Soo betracht maun ons: Aus Deena Tjristi en Vewaulta de Jeheemnese Gottes.</verse>
        <verse osisID='1Cor.4.2'>Äwajens woat von de Vewaulta velangt, daut eena trü jefunge woat.</verse>
        <verse osisID='1Cor.4.3'>Oba mie esset daut Jerinjste, daut etj von jünt oda von eenem menschlijchen Dach <note>Jerejchtsdach</note> beuadeelt <note>jerejcht</note> woa; jo, etj rejcht mie oba uck selfst nijch.</verse>
        <verse osisID='1Cor.4.4'>Dan etj sie mie selfst nijch bewust, oba nijch doawäajen sie etj jerajcht jesproake, doch dee mie Rejchtende es de Harr.</verse>
        <verse osisID='1Cor.4.5'>Doahäa rejcht nijch verre Tiet, bott de Harr tjemmt, dee uck daut Veborjne de Diestaness aum Lijcht brinje en de Rotschläaj de Hoate openboa moake woat; en dan woat een jiedra sien Loff von Gott woare <note>tjriee</note> .</verse>
        <verse osisID='1Cor.4.6'>Dit oba, Breeda, ha etj opp mie en Apollos jedied omm jünt haulwe <note>wellens</note> , doamet jie daut aun ons leahre, nijch äwa daut rüt too dentje, waut jeschräwe es, doamet jie jünt nijch oppblose <note>stolt woare</note> eena jäajen däm aundren.</verse>
        <verse osisID='1Cor.4.7'>Wäa dan tratjt die väa? En waut hast dü daut dü nijch emfange hast? Oba wann uck dü daut emfange hast, waut riemst dü die, aus wann dü daut nijch emfange hast?</verse>
        <verse osisID='1Cor.4.8'>Jie send aul saut, jie send aul ritj jeworde; ohne ons send jie tom harsche jekohme, en wea jie doch tom harsche jekohme, doamet uck wie met jünt harsche kunne.</verse>
        <verse osisID='1Cor.4.9'>Etj meen nämlijch, daut Gott ons, de Apostel, aus de Latzte hanjestalt haft, aus tom Doot veuadeelte; dan wie send de Welt een Schauspäl jeworde, soo aus fe Enjel aus uck fe Mensche.</verse>
        <verse osisID='1Cor.4.10'>Wie send Noare omm Tjristus welle, jie oba send kluak enn Tjristus; wie Schwak, oba jie Stoatj; jie aunjeseehne, wie oba Ea loos <note>veacht</note> .</verse>
        <verse osisID='1Cor.4.11'>Bott opp dise Stund lied wie Hunga aus Darscht en send noaktijch en woare jeschloage en ha tjeen Tüs <note>erre ommhäa</note></verse>
        <verse osisID='1Cor.4.12'>en wie mäaje ons auf, oabeide met onse eajne Henj. Wie woare jeschellt, wie säajne; wie woare vefoljt, wie hoole üt;</verse>
        <verse osisID='1Cor.4.13'>jelastat, bedd wie [jäwe goode Wead <note>Troost</note> ]; too Sindebatj <note>Dratj</note> fe de Welt send wie jeworde, bett nü een Aufschüm von aule.</verse>
        <verse osisID='1Cor.4.14'>Nijch jünt too beschäme schriew etj dit, sonda etj vemohn jünt aus miene leefste Tjinja.</verse>
        <verse osisID='1Cor.4.15'>Dan wann jie Dusende Zuchtmeista <note>Leahra</note> enn Tjristus haude, soo doch nijch väl Vodasch; dan enn Tjristus Jesus ha etj jünt jezeijt derjch de froohe Botschoft <note>daut Evanjeelium</note> .</verse>
        <verse osisID='1Cor.4.16'>Aulsoo etj ermohn jünt, woat miene Nofolja <note>nämt mie tom Väabild, Biespell</note> !</verse>
        <verse osisID='1Cor.4.17'>Doawäajen ha etj jünt Timotäus jeschetjt, daut es mien jeleefta en diara Sän em Harrn; dee woat jünt dentje halpe aun miene Wäaj enn Tjristus Jesus, aus etj äwaaul enn jiedre Jemeende leah.</verse>
        <verse osisID='1Cor.4.18'>Eenje oba send oppjeblost <note>*ennjebilt</note> , aus wann etj nijch no jünt kohme wudd. ,</verse>
        <verse osisID='1Cor.4.19'>Oba etj woa boolt no jünt kohme, wann de Harr well, en woa ertjane, nijch daut Wuat dee *oppjeblosde, sonda de Krauft; ,</verse>
        <verse osisID='1Cor.4.20'>dan daut Ritj Gottes besteit nijch emm Wuat, sonda enn Krauft.</verse>
        <verse osisID='1Cor.4.21'>Waut well jie? Saul etj met däm Stok no jünt kohme, oda enn Leew en em Jeist de Saunftmoot?</verse>
      </chapter>
      <chapter osisID='1Cor.5'>
        <verse osisID='1Cor.5.1'>Äwahaupt heat maun bie <note>unja</note> jünt von Onnzucht <note>*Hurarie</note> , zwoa sonne *Onnzucht, dee nijch eenmol bie <note>unja</note> de Heide väatjemt; daut eena sienem Voda siene Frü haft.,</verse>
        <verse osisID='1Cor.5.2'>En jie send oppjeblost en jie send nijch välmea trüarijch jeworde, doamet dee, de dise Dod begohne haft, üt jüne Medd wajch jenohme wudd.</verse>
        <verse osisID='1Cor.5.3'>Dan etj, zwoa met däm Lief nijch doabie, oba met däm Jeist doabie, ha aul aus doabie jewesse jerejcht, däm, dee dit jedohne <note>veeewt</note> haft,</verse>
        <verse osisID='1Cor.5.4'>em Nome von onsem Harrn Jesus Tjristus wann jie en mienem Jeist met de Krauft von onsem Harrn Jesus vesaumlt send,</verse>
        <verse osisID='1Cor.5.5'>dän Betroffnen däm Soton too äwajäwe omm daut Fleesch too vedoawe, doamet de Jeist jerat woat aum Dach vom Harrn Jesus.</verse>
        <verse osisID='1Cor.5.6'>Jun Riem es nijch goot. Weet jie nijch, daut een weinijch Süadäjch dän gaunsen Däjch derjchsüat?</verse>
        <verse osisID='1Cor.5.7'>Fäajcht dän oolen Süadäjch üt, doamet jie een nieja Däjch send, dan jie send onnjesüat. Dan ons Passalaum, Tjristus, es jeopfat worde.</verse>
        <verse osisID='1Cor.5.8'>Doahäa loht ons fiare, nijch met oolem Süadäjch en nijch met däm Süadäjch de Boosheit <note>Onnjerajchtijchtjeit</note> en Schlajchtijchtjeit, sonda met onnjesüadem Broot de Reinheit en Woahrheit.</verse>
        <verse osisID='1Cor.5.9'>Etj ha jünt enn däm Breef jeschräwe, nijch met Huara Ommgang too habe;</verse>
        <verse osisID='1Cor.5.10'>äwahaupt nijch met de Huara disa Welt oda dän Habsuchtje <note>**Jeltjierijch</note> en Reiba <note>***Plindra</note> oda Jetsedeena, sonst musst jie üte Welt erüt gohne. ,</verse>
        <verse osisID='1Cor.5.11'>Oba nu ha etj jünt jeschräwe, tjeenen Ommgang too habe, wann wäa, de Brooda jenant woat, een Huara es, oda een **Habsuchtja oda en Jetsedeena oda een Lestra oda een Suppa oda een ***Reiba, met soonem sell jie nijch toop äte. ,</verse>
        <verse osisID='1Cor.5.12'>Dan waut ha etj too rejchte, dee bute send? Jie, rejcht jie nijch, dee benne send?</verse>
        <verse osisID='1Cor.5.13'>Oba dee bute send, rejcht Gott; doht dän Beesen von jünt selfst erüt.</verse>
      </chapter>
      <chapter osisID='1Cor.6'>
        <verse osisID='1Cor.6.1'>Doaf wäa unja jünt, dee eene Sach jäajen dän aundren haft, rejchte ver dän Onnjerajchten en nijch ver de Heilje?</verse>
        <verse osisID='1Cor.6.2'>Oda weet jie nijch, daut de Heilje de Welt rejchte woare? En wann derjch jünt de Welt jerejcht woat, send jie onnfähijch <note>nijch emmstaund</note> , äwa de jerinjste Dinje too rejchte?</verse>
        <verse osisID='1Cor.6.3'>Weet jie nijch, daut wie Enjel rejchte woare? Gauns stell too senne vonne Dinje enn disem Läwe.</verse>
        <verse osisID='1Cor.6.4'>Wann jie nü äwa Dinje enn disem Läwe too rejchte ha, soo sat <note>doot</note> diese doatoo, de jerinj jeachtet send enn de Jemeende.</verse>
        <verse osisID='1Cor.6.5'>Tom Beschäme saj etj jünt. Aulsoo es unja <note>bie</note> jünt uck tjeen Weisa, dee tweschen siene Breeda unjascheede kaun?</verse>
        <verse osisID='1Cor.6.6'>Sonda doa rejcht Brooda met Brooda, en daut ver Onnjleewje!</verse>
        <verse osisID='1Cor.6.7'>Daut es äwahaupt aul een Fäla aun <note>fe</note> jünt, daut jie jerejchts Vehaundlunk meteenaunda ha. Wuaromm loht jie jünt nijch leewa Onnrajcht doone? Wuaromm loht jie jünt nijch leewa beroowe?</verse>
        <verse osisID='1Cor.6.8'>Oba jie doone onnrajcht en *beroowe, en daut aun Breeda!,</verse>
        <verse osisID='1Cor.6.9'>Oda weet jie nijch, daut Onnjerajchte daut Gottes Ritj nijch oawe woare? Errt jünt nijch! Daut Huara, noch Jetsedeena, noch Eehebrätja, noch Lost driewende, noch met däm eajnem Jeschlajcht Huararie driewe <note>Manna met Manna</note> ,</verse>
        <verse osisID='1Cor.6.10'>noch Deew, noch Habsuchtje, nijch Suppa, nijch Lestra, nijch Reiba <note>Plindra</note> woare daut Ritj Gottes oawe.</verse>
        <verse osisID='1Cor.6.11'>En soone send eenje, von jünt, jewäse; oba jie send aufjewosche, oba jie send jeheilijcht, oba jie send jerajchtfoadijcht worde en däm Nome vom Harrn Jesus Tjristus en derjch dän Jeist von onsem Gott.</verse>
        <verse osisID='1Cor.6.12'>Aules es mie erlaubt, oba nijch aules es nutzlijch. Aules es mie erlaubt, oba etj well mie von tjeenem beharsche lohte.</verse>
        <verse osisID='1Cor.6.13'>De Mohltiet fe dän Buck, en de Buck fe de Mohltiet; oba Gott woat soo aus dise aus jane toonijcht moake. Oba de Lief es nijch fe de Huararie, sonda fe däm Harrn, en de Harr fe dän Lief.</verse>
        <verse osisID='1Cor.6.14'>Oba Gott haft soo aus däm Harrn oppjewatjt, aus hee uck ons oppwatje woat derjch siene Krauft.</verse>
        <verse osisID='1Cor.6.15'>Weet jie nijch, daut jüne Liew Jläda Tjristi send? Saul etj dan de Jläda Tjristi näme en too Jläda eene Hua moake? Daut mucht nijch passeare!</verse>
        <verse osisID='1Cor.6.16'>Oda weet jie nijch, daut, wäa de Hua aunhenjt, een Lief met äa es? „Dan daut woare“, sajcht hee, „dee twee een <note>too eenem</note> Fleesch senne“. {1Mos.2,24}</verse>
        <verse osisID='1Cor.6.17'>Oba wäa däm Harrn aunhenjt, es een Jeist met am.</verse>
        <verse osisID='1Cor.6.18'>Rant vonne Huararie! Jiedre Sind, dee een Mensch deit, es büta däm Lief; oba wäa Hurarie drift, sindijcht jäajen sienem eajnen Lief.</verse>
        <verse osisID='1Cor.6.19'>Oda weet jie nijch, daut jun Lief de Tempel vom heiljen Jeist es, dee enn jünt wohnt, dän jie von Gott ha, en daut jie nijch jüne selfst send?</verse>
        <verse osisID='1Cor.6.20'>Dan jie send fe eenen Priess jekofft worde; aulsoo veharlijcht Gott enn <note>met</note> jünem Lief.</verse>
      </chapter>
      <chapter osisID='1Cor.7'>
        <verse osisID='1Cor.7.1'>Waut oba daut betrafft, wua von jie mie jeschräwe ha, soo esset goot fe eenen Maun, eene Frü nijch too bereare.</verse>
        <verse osisID='1Cor.7.2'>Oba omm de Huararie welle ha een jiedra siene eajne Frü, en eene jiedre ha äaren eajnen Maun.</verse>
        <verse osisID='1Cor.7.3'>De Maun leiste de Frü de schuldje Flijcht, kratjt soo oba uck de Frü däm Maun.</verse>
        <verse osisID='1Cor.7.4'>De Frü haft nijch Macht äwa äarem eajnen Tjarpa, sonda de Maun, kratjt soo oba haft de Maun nijch Macht äwa sienen eajnen Tjarpa, sonda de Frü.</verse>
        <verse osisID='1Cor.7.5'>Tratjt jünt nijch von eenaunda tridj, daut es dan buta no Äwaeenkohme eene Tietlang, doamet jie Tiet ha fe daut Jebäd; en dan kohmt wada toop, omm daut de Soton jünt nijch veseatjt wäajen jüne Onnenthoolsaumtjeit.</verse>
        <verse osisID='1Cor.7.6'>Oba dit saj etj aus Äwaeenkohme, nijch aus Befäl.</verse>
        <verse osisID='1Cor.7.7'>Etj well <note>wensch</note> oba, daut aule Mensche weare aus uck etj; oba jiedra haft siene eajne Jnodengow von Gott, de eena soo, de aundra soo <note>aundasch</note> .</verse>
        <verse osisID='1Cor.7.8'>Oba etj saj dän nijch Befriede en de Wätfrües: Daut es goot fe ahn, wann see bliewe aus uck etj.</verse>
        <verse osisID='1Cor.7.9'>Oba wann see sich nijch enthoole tjenne, selle see sich befriehe, dan daut es bäta too befriehe, aus vom Fia <note>enne Lost</note> vebrennt <note>too</note> woare.</verse>
        <verse osisID='1Cor.7.10'>Oba de Befriede befäl nijch etj, sonda de Harr, daut eene Frü sich nijch vom Maun trannt,</verse>
        <verse osisID='1Cor.7.11'>oba wann see sich doch jetrannt haft, soo saul see onnbefriet bliewe, oda veeenijcht sich met däm Maun, en daut een Maun siene Frü nijch entlat.</verse>
        <verse osisID='1Cor.7.12'>Oba dee äwaje saj etj, nijch de Harr: Wann een Broode eene onnjleewje Frü haft, en diese wellijcht enn, bie am too wohne, soo saul hee äa nijch wajch schetje.</verse>
        <verse osisID='1Cor.7.13'>En eene Frü, dee eenen onnjleewjen Maun haft, en hee wellijcht enn, bie äa too wohne, soo saul see dän Maun nijch wajch schetje.</verse>
        <verse osisID='1Cor.7.14'>Dan de onnjleewje Maun es jeheilijcht derjch de Frü; en de onnjleewje Frü es jeheilijcht derjch dän Brooda; jo, sonst weare jüne Tjinja onnrein, oba nü send see heilijch.</verse>
        <verse osisID='1Cor.7.15'>Oba wann de Onnjleewja sich trannt, soo trannt hee sich. De Brooda oda Sesta es enn soonem Faul nijch vesklowt jebunge; välmea enn Fräd haft Gott ons beroope.</verse>
        <verse osisID='1Cor.7.16'>Dan waut weetst dü, Frü, auf dü dän Maun rade woascht? Oda waut weetst dü, Maun, auf dü de Frü rade woascht?</verse>
        <verse osisID='1Cor.7.17'>Doch soo aus de Harr eenem jiedrem toojedeelt haft, soo aus Gott eenem jiedrem beroope haft; en soo ordne etj enn aule Jemeendes aun.</verse>
        <verse osisID='1Cor.7.18'>Es wäa beschnäde beroope worde, hee saul nijch de Väahut väa tratje; es wäa enn de Väahut beroope worde, soo loht hee sich nijch beschniede.</verse>
        <verse osisID='1Cor.7.19'>De Beschniedunk es nuscht, en de Onnbeschniedunk es nuscht, sonda daut Hoole de Jeboote Gottes.</verse>
        <verse osisID='1Cor.7.20'>Een jiedra bliew enn de Beroopung, enn dee hee es beroope worde.</verse>
        <verse osisID='1Cor.7.21'>Best dü aus Sklow beroope worde, die saul nuscht doaraun lidje; oba wann dü uck Frie woare kaunst, soo benutz daut välmea.</verse>
        <verse osisID='1Cor.7.22'>Dan dee aus Sklowe em Harr Beroopna es een Friejelohtna vom Harrn; kratjt soo es dee aus Fria Beroopna een Sklowe Tjristi.</verse>
        <verse osisID='1Cor.7.23'>Jie send omm eenen Priess jekofft worde, woat nijch Sklowe von Mensche.</verse>
        <verse osisID='1Cor.7.24'>Een jiedra, wuaren hee es beroope worde, Breeda, enn däm bliew hee ver Gott.</verse>
        <verse osisID='1Cor.7.25'>Waut oba de Junkfrües betrafft, soo ha etj tjeen Jeboot vom Harrn; oba etj jäw eene Meeninj, aus vom Harrn met Erboarme Beschentjta <note>bejnodijchta</note> , trü too senne.</verse>
        <verse osisID='1Cor.7.26'>Aulsoo etj meen, daut dit goot es wäajen de emmverüt stohnende Noht, daut et eenem Mensch goot es, aulsoo too senne.</verse>
        <verse osisID='1Cor.7.27'>Best dü aun eene Frü jebunge, soo seatj nijch ne Leesung <note>äa loos too woare</note> ; best dü jeleest <note>frie</note> von eene Frü, soo seatj tjeene <note>nijch eene</note> Frü.</verse>
        <verse osisID='1Cor.7.28'>Oba wann dü die doch befriest, soo hast dü nijch jesindijcht; en wann de Junkfrü sich befriet, soo haft see nijch jesindijcht; oba dee <note>soone</note> woare Triebsaul em Fleesch habe; oba etj schoon jünt.</verse>
        <verse osisID='1Cor.7.29'>Oba dit saj etj, Breeda: de Tiet es bejrenst <note>vetjartat</note> . Äwajens daut uck dee, de Frües ha, senne, aus haude see tjeene,</verse>
        <verse osisID='1Cor.7.30'>en de Hielende aus nijch Hielende, en dee sich Freiende aus sich nijch Freiende, en de Tjeepende aus nijch Behoolende,</verse>
        <verse osisID='1Cor.7.31'>en dee de Welt brucke <note>nutze</note> aus nijch brucke <note>nutze</note> ; dan de Jestault disa Welt vejeit.</verse>
        <verse osisID='1Cor.7.32'>Oba etj well, daut jie ohne Sorje send. De Onnbefriede es fe de Dinje daut Harrn besorjcht, woo hee däm Harrn jefaule kaun <note>*mucht</note> ; ,</verse>
        <verse osisID='1Cor.7.33'>oba de Befrieda es fe <note>omm</note> de Dinje de Welt besorjcht, woo hee de Frü jefaule *kaun. ,</verse>
        <verse osisID='1Cor.7.34'>Daut es een Unjascheet tweschen de Frü en de Junkfrü. De Onnbefriede es omm de Dinje daut Harrn besorjcht, omm daut see heilijch es, soo aus aum Lief aus uck aum Jeist; oba de Befriede es fe de Dinje de Welt besorjcht, woo see däm Maun jefaule *kaun. ,</verse>
        <verse osisID='1Cor.7.35'>Oba dit saj etj too jünem eajnem Nutze; doamet etj jünt nijch eene Schlenj äwaschmiet, sonda tom Aunstaund en tom onnjedeeldem Aunhenje aun däm Harrn.</verse>
        <verse osisID='1Cor.7.36'>Oba wann wäa dentjt, nijch rajcht too haundle aun <note>met</note> siene Junkfrü, wann hee enn de volle Krauft es, en daut mott aulsoo senne, soo doo hee, waut hee well; hee sindijcht nijch; see selle sich befriehe.</verse>
        <verse osisID='1Cor.7.37'>Oba wäa enn sienem Hoate faust steit, en nijch Noot haft, oba Macht haft äwa dän eajnen Welle en dit em eajnen Hoat beschloote haft, siene Junkfrü too bewoare, hee woat goot doone.</verse>
        <verse osisID='1Cor.7.38'>Aulsoo, wäa sich befriet, deit goot; en wäa sich nijch befriet, woat bäta doone.</verse>
        <verse osisID='1Cor.7.39'>Eene Frü es jebunge, soo lange Tiet äa Maun läwt; oba wann de Maun ennjeschlope <note>jestorwe</note> es, soo es see frie, sich too befriee, met wäm see well, dautet auleen em Harrn passeat.</verse>
        <verse osisID='1Cor.7.40'>Oba Jletjseelijch es see, wann see soo blift, no miena Meeninj; oba etj dentj, daut uck etj dän Jeist Gottes ha.</verse>
      </chapter>
      <chapter osisID='1Cor.8'>
        <verse osisID='1Cor.8.1'>Oba waut de Jetzesopfa betrafft, soo weet wie - dan wie aula ha Ertjantnis; de Ertjantnis moakt Stolt, oba Leew büt opp.</verse>
        <verse osisID='1Cor.8.2'>Wann wäa dentjt, hee waut weet, soo haft hee noch nijch ertjant, aus daut needijch es too ertjane;</verse>
        <verse osisID='1Cor.8.3'>oba wann wäa Gott leeft, dee es von am ertjant,</verse>
        <verse osisID='1Cor.8.4'>waut aulsoo daut Äte däm Jetzesopfa Fleesch betrafft, soo weet wie, daut een Jetsebild enne Welt nuscht es, en daut tjeen Gott es, büta eenem.</verse>
        <verse osisID='1Cor.8.5'>Dan selfst wann soo jenante Jetta send, esset em Himmel oda oppe Ead, - jo, woo daut väl Jetta en väl Harren jäwt,</verse>
        <verse osisID='1Cor.8.6'>doch fe ons es een Gott, de Voda, von däm aules tjemmt, en wie fe am, en een Harr, Jesus Tjrist, derjch däm aules es, en wie derjch am.</verse>
        <verse osisID='1Cor.8.7'>Oba nijch enn aule es de Ertjantnis, sonda atelje äte, wäajen daut Jewesse <note>Jewanheit</note> , daut see bott nü aun dän Jetze ha, aus Jetzesopfa Fleesch äte [daut Fleesch], en äa Jewesse, doa daut schwak es, woat befletjt <note>veonnreinijcht</note> .</verse>
        <verse osisID='1Cor.8.8'>Oba de Mohltiet woat ons nijch Gott nodabrinje; noch, wann wie nijch äte, ha wie een Nodeel, noch send wie, wann wie äte, ha wie een Väadeel.</verse>
        <verse osisID='1Cor.8.9'>Oba seeht too, daut nijch fleijcht diese jüne Frieheit tom Aunstoos verre Schwake woat.</verse>
        <verse osisID='1Cor.8.10'>Dan wann wäa die, dee dü Ertjantnis hast, em Jetzetempel aum Desch lidje sitt, woat nijch sien Jewesse, dee doa schwak es, erbüt woare, de Jetzesopfa [Fleesch] too äte?</verse>
        <verse osisID='1Cor.8.11'>En derjch diene Ertjantnis tjeemt de Schwacka omm, de Brooda, omm däm sien welle Tjristus jestorwe es.</verse>
        <verse osisID='1Cor.8.12'>Oba wann jie, aulsoo jäajen de Breeda sindje en äa schwaket Jewesse velatse, soo sindij jie jäajen Tjristus.</verse>
        <verse osisID='1Cor.8.13'>Doaromm, wann eene Mohltiet mienem Brooda tom sindje vefeat <note>*veleid</note> , soo well etj fe emma <note>eewijch</note> tjeen Fleesch äte, doamet etj mienem Brooda nijch tom sindje *vefea. ,</verse>
      </chapter>
      <chapter osisID='1Cor.9'>
        <verse osisID='1Cor.9.1'>Sie etj nijch frie? Sie etj nijch een Apostel? Ha etj nijch Jesus, onsem Harrn, jeseehne? Send jie nijch mien Woatj em Harrn?</verse>
        <verse osisID='1Cor.9.2'>Wann etj fe aundre nijch een Apostel sie, soo sie etj daut doch fe jünt; dan daut Säajel von mienem Apostelaumt send jie emm Harrn.</verse>
        <verse osisID='1Cor.9.3'>Miene Veteidijung dän jäajen äwa, dee mie Rejchte, es dit:</verse>
        <verse osisID='1Cor.9.4'>Ha wie dan nijch daut Rajcht too äte en too drintje?</verse>
        <verse osisID='1Cor.9.5'>Ha wie dan nijch daut Rajcht, eene Sesta aus Frü met tofeahre, aus uck dee aundre Apostel en de Breeda vom Harrn en Kefas?</verse>
        <verse osisID='1Cor.9.6'>Oda ha auleen etj en Barnabas nijch daut Rajcht, nijch too oabeide?</verse>
        <verse osisID='1Cor.9.7'>Wäa jeit em Tjrijch opp eajne Koste? Wäa plaunt een Wiengoade en at nijch von siene Frucht? Oda wäa weid eene Häad en at nijch von de Maltj vonne Häad?</verse>
        <verse osisID='1Cor.9.8'>Räd etj dit no Mensche Oat, oda sajcht nijch uck daut Jesatz daut?</verse>
        <verse osisID='1Cor.9.9'>Dan enn däm Jesatz Mooses steit jeschräwe: „Dü saust däm Oss, dee doa drascht, nijch dän Mülkorf aunlaje“. {5Mos.25,4} Es Gott fleijcht fe de Osse besorjcht?</verse>
        <verse osisID='1Cor.9.10'>Oda sajcht hee nijch unja aule Omstende onnstwäje? Dan daut es omm onnstwäje jeschräwe, daut wäa pläjcht enn Hopninj pläje saul, en dee drascht enn Hopninj drascht, omm doavon deelhauft too woare.</verse>
        <verse osisID='1Cor.9.11'>Wann wie uck daut Jeistlijche jeseit ha, esset een Grootet, wann wie jun Fleeschlijchet arnte?</verse>
        <verse osisID='1Cor.9.12'>Wann aundre dit Rajcht aun jünt deelhauft send, nijch välmea wie? Oba wie ha dit Rajcht nijch jebruckt, sonda wie vedroage aules, omm daut wie de froohe Botschoft von Tjristus tjeen Hindaniss tooreede.</verse>
        <verse osisID='1Cor.9.13'>Weet jie nijch, daut dee, dee heiljen Deenst verejchte, daut ütem Tempel äte, dee sich met däm Aultoa Deenst beschaftje, met däm Aultoa deele?</verse>
        <verse osisID='1Cor.9.14'>Aulsoo haft uck de Harr dän, dee de froohe Botschoft vetjindje, aunjeordnet, von de froohe Botschoft too läwe.</verse>
        <verse osisID='1Cor.9.15'>Oba etj ha von tjeene dise Mäajlijchtjeite Jebruck jemoakt. Oba etj ha dit nijch jeschräwe, doamet, soo met mie vefoahre woat; dan daut wea fe mie bäta too stoawe, aus daut wäa mienen Riem <note>*Vedeenst - Aunseehne</note> toonijcht moake sull. ,</verse>
        <verse osisID='1Cor.9.16'>Dan wann etj de froohe Botschoft vetjindje, soo ha etj tjeen *Riem, dan een Dwank lijcht opp mie; dan wee mie, wann etj de froohe Botschoft nijch vetjindje. ,</verse>
        <verse osisID='1Cor.9.17'>Dan wann etj dit friewellijch doo, soo ha etj Loon, oba wann onnfriewellijch <note>jedwunge</note> , een Hüshaulta Aumt es mie aunvetrüt.</verse>
        <verse osisID='1Cor.9.18'>Waut es dan mien Loon? Daut etj, de froohe Botschoft vetjindje, de froohe Botschoft kostfrie moak, soo daut etj mien Rajcht aun de froohe Botschoft nijch bruck.</verse>
        <verse osisID='1Cor.9.19'>Dan wann etj von aulen frie sie, ha etj mie aulen tom Sklowe jemoakt, omm daut etj soo väl aus mäajlijch jewenn.</verse>
        <verse osisID='1Cor.9.20'>En etj sie de Jude jeworde aus een Jud, omm daut etj de Jude jewenn; dän, dee unja Jesatz send, aus unja Jesatz, aus wann etj selfst nijch unja Jesatz sie, omm daut etj dee, dee unja däm Jesatz send, jewenn;</verse>
        <verse osisID='1Cor.9.21'>dän Jesatzloosen aus een Jesatzloosa, etj sie nijch ohne daut Jesatz Gottes, sonda unja däm Jesatz Tjristi, doamet etj de Jesatzloose jewenn.</verse>
        <verse osisID='1Cor.9.22'>Etj sie dän Schwacken een Schwacka jeworde, doamet etj de Schwake jewenn. Etj sie aulem aules jeworde, doamet etj opp disa Oat eenje rad.</verse>
        <verse osisID='1Cor.9.23'>Oba etj doo aules wäajen de froohe Botschoft, doamet etj aun äa Deelhaba woa <note>woare kaun</note> .</verse>
        <verse osisID='1Cor.9.24'>Weet jie nijch, daut dee enne Ranbohn rane, zwoa aula rane, oba eena dän Priess erlangt? Soo rant, doamet jie am erlange.</verse>
        <verse osisID='1Cor.9.25'>Oba jiedra, de tjampft, enthelt sich enn aulem; jane friewellijch, doamet see eenen vejentjlijchen Kraunz erlange, oba wie eenen onnvejentjlichen.</verse>
        <verse osisID='1Cor.9.26'>Etj ran doahäa aulsoo, nijch aus emm Onnjewesse; etj tjampf soo, nijch aus eena, dee de Loft schleit;</verse>
        <verse osisID='1Cor.9.27'>sonda etj kasteei <note>enn Tjnajchtschoft hoole</note> mienen Lief en moak am deenstboa, doamet etj nijch fleijcht, fe aundre Herold <note>jeprädijcht ha, oda Väabild</note> jewäse sie, etj selfst veschmäte woa.</verse>
      </chapter>
      <chapter osisID='1Cor.10'>
        <verse osisID='1Cor.10.1'>Oba etj well nijch, daut jie et nijch weete, Breeda, daut onse Vodasch aule unja de Woltj weare en aule derjchem Mäa jegohne send,</verse>
        <verse osisID='1Cor.10.2'>en aule opp Mooses jetauft worde send enne Woltje en em Mäa,</verse>
        <verse osisID='1Cor.10.3'>en aule dee selje jeistlijche Mohltiet aute,</verse>
        <verse osisID='1Cor.10.4'>en aule däm selsjen jeistlijchen Drunk drunke; dan see drunke üt dän jeistlijchen Steen, dee ahn foljd, oba de Steen wea Tjristus.</verse>
        <verse osisID='1Cor.10.5'>Oba aun de meiste von ahn haud Gott tjeen Wooljefaule, dan see worde enne Wiest dohl jestratjt <note>tjeeme omm</note> .</verse>
        <verse osisID='1Cor.10.6'>Oba diese Dinje send too <note>aus</note> Väabilda fe ons jeworde, daut wie nijch sulle no beese Dinje lost <note>*jefaule</note> ha, soo aus jane *lost haude.,</verse>
        <verse osisID='1Cor.10.7'>Woat uck nijch Jetsedeena, soo aus eenje von ahn, aus jeschräwe steit: Daut Voltj sad sich dohl, too äte en too drintje, en see stunde opp, omm too späle“. {2Mos.32,6}</verse>
        <verse osisID='1Cor.10.8'>En loht ons nijch Huararie driewe, aus eenje von ahn Huararie dreewe, en daut volle aun eenem Dach dree - en - twintijch dusent.</verse>
        <verse osisID='1Cor.10.9'>En loht ons nijch Tjristus veseatje, aus eenje von ahn am vesocht ha en vonne Schlange ommtjeeme.</verse>
        <verse osisID='1Cor.10.10'>Murrt uck nijch, soo aus eenje von ahn jemurrt ha, en see tjeeme vom Vedoawa omm. {4Mos.14,2.36}</verse>
        <verse osisID='1Cor.10.11'>Oba aul dit passead <note>met</note> jane aus Väabilda, oba daut es jeschräwe omm <note>tom</note> ons too woarne, too dän daut Enj de Welt Tiede jekohme send <note>es</note> .</verse>
        <verse osisID='1Cor.10.12'>Doahäa, wäa sich dentjt too stohne, seeh too, daut hee nijch fällt.</verse>
        <verse osisID='1Cor.10.13'>Tjeene Veseatjung haft jünt jejräpe <note>beschaftijcht</note> , aus bloos eene menschlijche; oba Gott es trü, dee nijch toolohte woat, daut jie äwa jun Vemäje vesocht woare, sonda met de Veseatjung uck een Enj schaufe woat, soo daut jie dee vedroage tjenne.</verse>
        <verse osisID='1Cor.10.14'>Doaromm miene Jeleefte, rant vom Jetsedeenst.</verse>
        <verse osisID='1Cor.10.15'>Etj räd aus too Vestendje <note>Kluake</note> ; beuadeelt jie, waut etj saj.</verse>
        <verse osisID='1Cor.10.16'>De Tjeljch de Säajnung, dän wie säajne, es dee <note>hee</note> nijch de Jemeenschoft met däm Bloot Tjristus? Daut Broot, daut wie bräatje, esset nijch de Jemeenschoft met däm Lief Tjristus?</verse>
        <verse osisID='1Cor.10.17'>Dan <note>wiel</note> een Broot, een Lief send wie, de Väle, dan wie aule ha <note>näme</note> deel aun däm eenen Broot.</verse>
        <verse osisID='1Cor.10.18'>Tjitjt opp <note>aun</note> Iesrael nom Fleesch. Send nijch dee, de Opfa äte, Deelhaba <note>enn Jemeenschoft</note> met däm Aultoa?</verse>
        <verse osisID='1Cor.10.19'>Waut saj etj dan <note>nü</note> ? Dautet Jetzeopfa'Fleesch waut es? Oda daut een Jetzebild waut es?</verse>
        <verse osisID='1Cor.10.20'>Nä, välmea daut, waut see [de Natsjoone] opfre, see de Demone opfre en nijch Gott. Oba etj well nijch, daut jie Jemeenschoft ha <note>kohme woare</note> met de Demone.</verse>
        <verse osisID='1Cor.10.21'>Jie tjenne nijch däm Harrn Tjeljch drintje en de Demone Tjeljch; jie tjenne nijch aum Harrn Desch deel ha en aum Desch de Demone.</verse>
        <verse osisID='1Cor.10.22'>Oda moak wie däm Harrn aufgonstijch <note>iewrijch</note> ? {5Mos.32,16.21} Send wie stoatja aus hee?</verse>
        <verse osisID='1Cor.10.23'>Aules es erlaubt, oba nijch aules nutzt; aules es erlaubt, oba nijch aules büt opp.</verse>
        <verse osisID='1Cor.10.24'>Tjeena seatj daut Sienje, sonda <note>däm aundren sient</note> daut et aundren.</verse>
        <verse osisID='1Cor.10.25'>Aules, waut oppem Fleeschmoatjt vekofft woat, ät, ohne too unjaseatje wäajen daut Jewesse.</verse>
        <verse osisID='1Cor.10.26'>Dan „de Ead es däm Harrn en äare Felle <note>aules waut doabowe es</note> “. {Ps.24,1}</verse>
        <verse osisID='1Cor.10.27'>Oba wann wäa vonne Onnjleewje jünt ennlohde, en jie welle hangohne, soo ät aules, waut jünt väajesat woat, ohne too unjaseatje omm daut Jewessens haulwe.</verse>
        <verse osisID='1Cor.10.28'>Oba wann wäa too jünt sajcht: Dit es Jetzeopfa'Fleesch, soo ät nijch, omm janem sient haulwe, dee daut sajcht <note>aunkloagt</note> , en omm daut Jewesse haulwe,</verse>
        <verse osisID='1Cor.10.29'>oba daut Jewesse, saj etj, nijch dien eajnet, sonda von däm aundren; dan wuaromm woat miene Frieheit von eenem aundren sien Jewesse jerejcht?</verse>
        <verse osisID='1Cor.10.30'>Wann etj met Dank deel ha <note>met ät</note> , wuaromm woa etj jelastat fe daut, fe waut etj dank?</verse>
        <verse osisID='1Cor.10.31'>Auf jie nü äte oda drintje oda irjent waut doone, doot aules too Ea Gottes.</verse>
        <verse osisID='1Cor.10.32'>Siet ohne Aunstoos, soo aus fe Jude aus Griejche, en fe de Jemeende Gottes;</verse>
        <verse osisID='1Cor.10.33'>soo aus uck etj mie enn aule Dinje aulen tom Jefaule läw, enndäm etj nijch mienen Nutze seatj, sonda dän de Väle, doamet see jerad woare.</verse>
      </chapter>
      <chapter osisID='1Cor.11'>
        <verse osisID='1Cor.11.1'>Woat miene Nofolja <note>nämt mie tom Väabild, Biespell</note> , aus uck etj Tjristus.</verse>
        <verse osisID='1Cor.11.2'>Oba etj low jünt, daut jie enn aule Dinje aun mie dentje en de Äwaleewrung <note>dee Leah</note> fausthoole, soo aus etj dee jünt jejeeft ha.</verse>
        <verse osisID='1Cor.11.3'>Oba etj well, daut jie weete, daut de Tjristus daut Haupt von eenem jiedrem Maun es, de Frü äa Haupt oba de Maun, oba daut Haupt Tjristi es Gott.</verse>
        <verse osisID='1Cor.11.4'>Jiedra Maun, dee bäde oda profeetisch räd <note>*prädijt</note> , enn däm hee irjend waut oppem Haupt <note>Kopp bedatjt</note> haft, beschämt sien Haupt.,</verse>
        <verse osisID='1Cor.11.5'>Oba jiedre Frü, dee bäde oda *profeetisch räd met onnbedatjtem Haupt, beschämt äa Haupt; dan daut es een en daut selje, aus wann see jeschoare wea.,</verse>
        <verse osisID='1Cor.11.6'>Aulsoo, wann eene Frü nijch bedatjt es, soo loht <note>woat</note> äa uck daut Hoa aufschniede; oba wann daut fe eene Frü ne schaund es, daut äa de Hoa aufjeschnäde oda see jeschoare woat, soo saul see sich bedatje.</verse>
        <verse osisID='1Cor.11.7'>Dan de Maun oba saul nijch daut Haupt bedatje, doa hee Gottes Bilt en Harlijchtjeit es; oba de Frü es däm Maun siene Harlijchtjeit.</verse>
        <verse osisID='1Cor.11.8'>Dan de Maun es nijch vonne Frü, sonda de Frü vom Maun;</verse>
        <verse osisID='1Cor.11.9'>dan de Maun word uck nijch wäajen de Frü jeschaufe, sonda de Frü wäajen <note>fe</note> däm Maun.</verse>
        <verse osisID='1Cor.11.10'>Doawäajen saul de Frü eene Macht oppem Haupt ha, omm de Enjel haulwe.</verse>
        <verse osisID='1Cor.11.11'>Dannoch es de Frü ohne däm Maun, noch de Maun ohne de Frü emm Harrn.</verse>
        <verse osisID='1Cor.11.12'>Dan soo aus de Frü vom Maun es, soo es uck de Maun derjch de Frü; oba aules es von Gott.</verse>
        <verse osisID='1Cor.11.13'>Uadeelt bie jünt selfst: Jeziemt sich daut, daut eene Frü onnbedatjt too Gott bät?</verse>
        <verse osisID='1Cor.11.14'>Oda leaht jünt nijch uck selfst de Natua, daut, wann een Maun langet Hoa haft, daut eene Onnea fe am es?</verse>
        <verse osisID='1Cor.11.15'>Oba wann eene Frü langet Hoa haft, daut eene Ea fe äa es? Dan daut Hoa es äa stots een Schleia jejäft.</verse>
        <verse osisID='1Cor.11.16'>Oba wann wäa meent, rajcht haberisch <note>zentjisch</note> too senne, soo ha wie nijch soone Jewanheit, uck nijch de Jemeendes Gottes.</verse>
        <verse osisID='1Cor.11.17'>Oba enn däm etj dit väaschriew, low etj nijch, daut jie nijch tom Bätrem, sonda tom Schlajchtrem toop kohme.</verse>
        <verse osisID='1Cor.11.18'>Dan easchtens, wann jie aus Jemeende toop kohme, hea etj, daut Spoolinje unja jünt send, en tom Deel jleew etj daut.</verse>
        <verse osisID='1Cor.11.19'>Dan doa motte uck Parteie unja jünt senne, omm daut de Väabildlijche <note>Jerajchtfoadje</note> unja jünt openboa woare.</verse>
        <verse osisID='1Cor.11.20'>Wann jie nü aun eenem Uat toop kohme, soo es daut nijch daut Harrn Mohl too äte.</verse>
        <verse osisID='1Cor.11.21'>Dan een jiedra neemt biem Äte verhäa sien eajnet Mohl, en de eena es hungrijch, de aundra es bedrunke.</verse>
        <verse osisID='1Cor.11.22'>Ha jie dan nijch Hiesa, omm too äte en too drintje? Oda veacht jie de Jemeende Gottes en beschäme dee, dee nuscht ha? Waut saul etj jünt saje? Saul etj jünt lowe? Enn disem low etj jünt nijch.</verse>
        <verse osisID='1Cor.11.23'>Dan etj ha vom Harrn emfange, waut etj jünt äwajäft ha, daut de Harr Jesus enn de Nacht, enn dee hee ütjeleewat wort, Broot neem,</verse>
        <verse osisID='1Cor.11.24'>en aus hee jedankt haud, daut bruak en säd: Dit es mien Lief, dee fe jünt es; dit doot too mienem Jedajchtniss.</verse>
        <verse osisID='1Cor.11.25'>Kratjt soo uck dän Tjeljch nom Mohl en säd: Disa Tjeljch es de niee Bunt enn mienem Bloot; dit doot, soo foaken jie drintje, too mienem Jedajchtniss.</verse>
        <verse osisID='1Cor.11.26'>Dan soo foaken jie dit Broot äte en dän Tjeljch drintje, vetjindij jie dän Doot vom Harrn, bott hee tjemmt.</verse>
        <verse osisID='1Cor.11.27'>Doahäa, wäa nijch weatvoll <note>weatloos</note> daut Broot at oda dän Tjeljch vom Harrn drintjt, woat schuldijch senne aum Lief en aum Bloot vom Harrn.</verse>
        <verse osisID='1Cor.11.28'>Oba de Mensch saul sich selfst proowe, en aulsoo at hee von däm Broot en drintjt von däm Tjeljch.</verse>
        <verse osisID='1Cor.11.29'>Dan wäa nijch weatvoll at en drintjt, at en drintjt sich selfst tom Jerejcht, enndäm hee dän Lief nijch rajcht beuadeelt.</verse>
        <verse osisID='1Cor.11.30'>Doawäajen send unja jünt väl Schwacke en Kranke, en een goodet Deel schlope <note>send ennjeschlope</note> .</verse>
        <verse osisID='1Cor.11.31'>Oba wann wie ons selfst rejchtijch beuadeele, soo wudd wie nijch jerejcht woare.</verse>
        <verse osisID='1Cor.11.32'>Oba wann wie vom Harrn jerejcht woare, soo woa wie jestroft, doamet wie nijch met de Welt veuadeelt woare.</verse>
        <verse osisID='1Cor.11.33'>Doahäa, miene Breeda, wann jie toop kohme, omm too äte, soo wacht opp eenaunda.</verse>
        <verse osisID='1Cor.11.34'>Wann wäm hungat, dee at tüss, doamet jie nijch tom Jerejcht toop kohme. Oba daut äwaje well etj aunordne, sooboolt etj kohm.</verse>
      </chapter>
      <chapter osisID='1Cor.12'>
        <verse osisID='1Cor.12.1'>Oba betraffs de jeistlijche Gowe, Breeda, well etj nijch, daut jie enn Onntjantniss send.</verse>
        <verse osisID='1Cor.12.2'>Jie weete, daut jie, aus Heide weare, daut jie emma wada no de stomme Jetzebilda hanjeräte worde, soo aus jie jeleid worde.</verse>
        <verse osisID='1Cor.12.3'>Doawäajen, doo etj jünt bekaunt, daut tjeena, emm Jeist Gottes räde deit, sajcht: Veflucht es Jesus! En tjeena kaun saje: Harr Jesus! Aus bloos emm heiljen Jeist.</verse>
        <verse osisID='1Cor.12.4'>Oba daut send Unjascheede von Jnodengowe, oba de selwja Jeist;</verse>
        <verse osisID='1Cor.12.5'>en daut send Unjascheede von Deenste, en de selwja Harr;</verse>
        <verse osisID='1Cor.12.6'>en daut send Unjascheede von Krauft wirtjunge, oba dee selwje Gott, dee aules enn aulem wirtjt.</verse>
        <verse osisID='1Cor.12.7'>Oba eenem jiedrem woat de Openboarung det Jeistes tom Nutze jejäft.</verse>
        <verse osisID='1Cor.12.8'>Däm eenem woat derjch däm Jeist daut Wuat de Weissheit jejäft, eenem aundrem oba daut Wuat de Ertjantnis no däm selwjen Jeist;</verse>
        <verse osisID='1Cor.12.9'>eenem aundrem Gloowe enn däm selwjen Jeist, eenem aundrem oba Jnodengowe tom Heele enn däm selwjen Jeist,</verse>
        <verse osisID='1Cor.12.10'>eenem aundrem oba Wunda too wirtje, eenem aundrem oba Profezeiung, eenem aundrem oba Jeista too unjascheede; eenem aundrem Oate von Sproake, eenem aundrem oba de Sproake <note>*Tunge</note> üttolaje. ,</verse>
        <verse osisID='1Cor.12.11'>Oba aul dit wirtjt een en de selwja Jeist, deelt eenem jiedrem too, aus hee well.</verse>
        <verse osisID='1Cor.12.12'>Dan soo aus daut Lief eent es en väl Jläda haft, oba aule Jläda aum Lief, wann doa uck väl send, een Lief send; soo uck Tjristus.</verse>
        <verse osisID='1Cor.12.13'>Dan wie send aula derjch eenem Jeist too eenem Lief jetauft worde, auf Jude oda Griejche, auf Sklowe oda Frie, en send aula met eenem Jeist jedrentjt worde.</verse>
        <verse osisID='1Cor.12.14'>Dan uck de Lief es nijch een Jlett, sonda väle.</verse>
        <verse osisID='1Cor.12.15'>Wann de Foot saje wudd: Wiel etj nijch ne Haunt sie, soo sie etj nijch vom Lief; es hee doawäajen nijch vom Lief?</verse>
        <verse osisID='1Cor.12.16'>En wann daut Oah saje wudd: Wiel etj nijch een Uag sie, sie etj nijch vom Lief; esset doawäajen nijch vom Lief?</verse>
        <verse osisID='1Cor.12.17'>Wann de gaunse Lief Uag wea, wua wea daut Jehea? Wann gauns Jehea, wua de Jeruchs Senn?</verse>
        <verse osisID='1Cor.12.18'>Oba nü haft Gott de Jläda jesat <note>enjerejcht</note> , en jiedret von ahn aum Lief, aus hee wull.</verse>
        <verse osisID='1Cor.12.19'>Oba wann aula een Jlett weare, wua wea de Lief?</verse>
        <verse osisID='1Cor.12.20'>Nü oba send zwoa väl Jläda, oba een Lief.</verse>
        <verse osisID='1Cor.12.21'>Oba daut Uag kaun nijch too de Haunt saje: Etj bruck die nijch; oda wada daut Haupt too de Feet: Etj bruck jünt nijch;</verse>
        <verse osisID='1Cor.12.22'>sonda välmea de Jläda aum Lief, de schiene schwak too senne, send needijch;</verse>
        <verse osisID='1Cor.12.23'>en dee wie miene weinja needje em Lief too senne, diese ommjäw wie met groote Ea; en onse nijch aunständje ha sooväl mea Wool'Aunstaund;</verse>
        <verse osisID='1Cor.12.24'>oba onse Wool'Aunstaundje brucke daut nijch. Oba Gott haft daut Lief toop jefeaht, enndäm hee däm Schwacken <note>benodeeljen</note> mea Ea jejäft haft,</verse>
        <verse osisID='1Cor.12.25'>doamet tjeene Spoolinj emm Lief es, sonda de Jläda fe eenaunda sulle besorjcht senne.</verse>
        <verse osisID='1Cor.12.26'>En wann een Jlett litt, liede aule Jläda; oba wann een Jlett jeéat woat, freie sich aule Jläda met.</verse>
        <verse osisID='1Cor.12.27'>Oba jie send Tjristi Lief, en Jläda aus Deel aunjeseehne.</verse>
        <verse osisID='1Cor.12.28'>En Gott haft eenje enne Jemeende ennjesat; easchtens Apostel, tweedens Profeete, dreddens Leahra, dan Wunda'Kraufte, dan Jnodengowe de Heelung, tom Halpe, Leitende <note>Vewaulta</note> , Oate von *Sproake. ,</verse>
        <verse osisID='1Cor.12.29'>Send fleijcht aula Apostel? Aula Profeete? Aula Leahra? Ha aula Wunda'Krauft?</verse>
        <verse osisID='1Cor.12.30'>Ha aula de Jnodengow de <note>too</note> Heelung? Räde aula enn *Sproake? Laje fleijcht aula üt <note>de Sproake äwasate</note> ? ,</verse>
        <verse osisID='1Cor.12.31'>Oba iewat <note>velangt</note> omm jratre Jnodengowe; en etj wies jünt eenen noch vetraflijchen <note>Äwamoot bätrem</note> Wajch.</verse>
      </chapter>
      <chapter osisID='1Cor.13'>
        <verse osisID='1Cor.13.1'>Wann etj met de Sproake <note>Tunge</note> de Mensche en de Enjel räd, oba nijch Leew ha, soo sie etj een tjlinjendet Koppa <note>Messintj</note> jeworde oda eene tjlinjende Zimmbel.</verse>
        <verse osisID='1Cor.13.2'>En wann etj profeetische Rädegow ha en aule Jeheemnese en aule Ertjantnise weet, en wann etj aulen Gloowe ha, soo daut etj Boaj vesate kunn, oba nijch Leew ha, soo sie etj nuscht.</verse>
        <verse osisID='1Cor.13.3'>En wann etj aul mien Hab en Goot aus Kollatjte jäw, en wann etj mien Lief hanjäw, doamet etj mie rieme kunn, <note>omm daut etj vebrennt woa</note> , oba nijch Leew ha, soo esset mie nijch tom nutze.</verse>
        <verse osisID='1Cor.13.4'>De Leew es langmootijch, de Leew es leeftolijch; de Leew es nijch neidisch; de Leew prolt <note>pucht</note> nijch, see blost sich nijch opp,</verse>
        <verse osisID='1Cor.13.5'>see es nijch onnaunstendich, see seatjt nijch daut Äaje, see lat sich nijch reize <note>vebettre</note> , see räatjent daut Beese nijch aun,</verse>
        <verse osisID='1Cor.13.6'>see freit sich nijch äwa de Onnjerajchtijchtjeit, oba see freit sich met de Woahrheit,</verse>
        <verse osisID='1Cor.13.7'>see vedrajcht aules, see jleeft aules, see hopt aules, see duldet aules.</verse>
        <verse osisID='1Cor.13.8'>De Leew vejeit niemols; send daut oba profeetische Räde, dee woare wajch jedohne <note>*toonijcht jemoakt</note> woare; send daut Sproake <note>Tungeräde</note> , see woare oppheare; esset Ertjantnis, see woare *wajch jedohne woare.,</verse>
        <verse osisID='1Cor.13.9'>Dan wie ertjane stetjwiess, en wie profezeie stetjwiess;</verse>
        <verse osisID='1Cor.13.10'>oba wann daut Vollkohmne jekohme senne woat, soo woat daut, waut stetjwiess es, *wajch jenohme woare. ,</verse>
        <verse osisID='1Cor.13.11'>Aus etj een Tjint wea, räd etj aus een Tjint, docht aus een Tjint, uadeeld aus een Tjint; aus etj een Maun wort, deed etj wajch, waut tjindisch wea.</verse>
        <verse osisID='1Cor.13.12'>Dan wie seene nü derjch eenen Späjel, enn eenem Rotsel <note>onndietlijch</note> , oba dan von Aunjesejcht too Aunjesejcht. Nü ertjan etj stetjwiess, oba dan woa etj ertjane, soo aus uck etj ertjant worde sie.</verse>
        <verse osisID='1Cor.13.13'>Oba nü blift Gloowe, Hopninj, Leew, dise dree; oba de jratste unja <note>von</note> dise es de Leew.</verse>
      </chapter>
      <chapter osisID='1Cor.14'>
        <verse osisID='1Cor.14.1'>Streewt no de Leew; oba iewat omm de jeistlijche Gowe, oba välmea, daut jie profeetisch räde.</verse>
        <verse osisID='1Cor.14.2'>Dan wäa enn eene Sproak <note>*Tunge</note> räd, räd nijch too Mensche, sonda too Gott; dan tjeena vesteit <note>heat</note> daut, oba emm <note>derjch däm</note> Jeist räd hee Jeheemnese.,</verse>
        <verse osisID='1Cor.14.3'>Oba wäa profeetisch räd, räd too de Mensche tom Oppbüe en Ermohnung en tom Troost.</verse>
        <verse osisID='1Cor.14.4'>Wäa enn eene *Sproak räd, erbüt sich selfst opp; oba wäa profeetisch räd büt de Jemeende opp.,</verse>
        <verse osisID='1Cor.14.5'>Oba etj well, daut jie aula enn Sproake <note>**met aundre Tunge</note> räde, oba välmea, daut jie profeetisch räde. Oba wäa profeetisch räd, es jrata, aus wäa enn **Sproake räd, büta wann hee ütlajt, doamet de Jemeende Erbüung tjrijcht <note>erbüt woat</note> .,</verse>
        <verse osisID='1Cor.14.6'>Oba nü, Breeda, wann etj no jünt kohm en enn **Sproake räd, waut woa etj jünt nutze, wann etj nijch too jünt räd, entwäda enn Openboarung oda enn Ertjantnis oda enn Profezeiung oda enne Leah?,</verse>
        <verse osisID='1Cor.14.7'>Doch uck de doodje Dinje, dee eenen Toon von sich jäwe, auf ne Fleet oda Hoap, wann see de Teen tjeenen Unjascheet jäwe, woo woat maun ertjane, waut jeblost oda jespält woat?</verse>
        <verse osisID='1Cor.14.8'>Dan wann uck de Trompeet eenen onndietlijchen Toon jeeft, wäa woat sich tom Kaumf reed moake?</verse>
        <verse osisID='1Cor.14.9'>Soo uck jie, wann jie derjch de *Sproak nijch eene dietlijche Räd <note>von jünt</note> jäwe, woo woat maun weete, waut jeräd woat? Dan jie woare enne Loft <note>Wind</note> enenn räde. ,</verse>
        <verse osisID='1Cor.14.10'>Daut jeeft fleijcht soo en soo väle Oate von Stemme <note>***Sproake</note> enne Welt, en tjeene Oat es ohne bestemmten Toon. ,</verse>
        <verse osisID='1Cor.14.11'>Aulsoo wann etj de Bediedinj <note>Macht</note> de ***Stemme nijch weet <note>tjann</note> , soo woa etj däm Rädna een Ütlenda senne, en de Rädna fe mie een Ütlenda. ,</verse>
        <verse osisID='1Cor.14.12'>Soo uck jie, doa jie omm jeistlijche Gowe iewrijch send, soo seatjt, daut jie äwavoll send too Erbüung de Jemeende.</verse>
        <verse osisID='1Cor.14.13'>Doawäajen, wäa enn eene *Sproak räd, bäd daut hee daut ütlaje kaun. ,</verse>
        <verse osisID='1Cor.14.14'>Dan wann etj enn eene aundre *Sproak bäd, soo bäd mien Jeist, oba mien Vestaund es fruchtloos. ,</verse>
        <verse osisID='1Cor.14.15'>Aulsoo waut esset? Etj well met däm Jeist bäde, oba etj well uck met däm Vestaund bäde; etj well em Jeist sinje, oba etj well uck met däm Vestaund sinje.</verse>
        <verse osisID='1Cor.14.16'>Dan wann dü enn däm Jeist preise woascht, woo saul dee, dee dän Plautz vom Onnjeleaden <note>Eenfeltjen</note> ennnehmt, daut Amen saje too dien Dankjebäd, doa hee nijch weet, waut dü sajchst?</verse>
        <verse osisID='1Cor.14.17'>Dan dü sajchst zwoa daut Dankjebäd goot, oba de aundra woat nijch erbüt.</verse>
        <verse osisID='1Cor.14.18'>Etj dank Gott, etj räd mea enn **Sproake aus jie aula. ,</verse>
        <verse osisID='1Cor.14.19'>Oba enne Jemeende well etj leewa fief Wead räde met mienem Vestaund, doamet etj uck aundre unjarejchte doo, aus tien dusent Wead enn eene aundre *Sproak. ,</verse>
        <verse osisID='1Cor.14.20'>Breeda, woat nijch Tjinja em Vestaund <note>Dentje, Senn</note> , sonda enn Boosheit <note>Schlajchtijchtjeit</note> siet Tjinja, oba emm Dentje siet <note>woat</note> riep <note>Vollkohmne</note> .</verse>
        <verse osisID='1Cor.14.21'>Em Jesatz steitet <note>es</note> jeschräwe: „Etj well enn aundre **Sproake en derjch aundre Leppe too disem Voltj räde, en uck soo woare see nijch opp mie heare, sajcht de Harr“. {Jes.28,11-12} ,</verse>
        <verse osisID='1Cor.14.22'>Doahäa send de aundre **Sproake too eenem Teatjen, nijch dän Jleewjen, sonda dän Onnjleewjen; oba daut profeetische Räd nijch fe de Onnjleewje, sonda fe de Jleewje. ,</verse>
        <verse osisID='1Cor.14.23'>Wann aulsoo de gaunse Jemeende aun eenem Uat toop tjeemt en aule enn aundre **Sproake räde, en doa kohme Onnweetende oda Onnjleewje enenn, woare see nijch saje, daut jie von Senne send? ,</verse>
        <verse osisID='1Cor.14.24'>Oba wann aula profeetisch räde, en irjend een Onnjleewja oda Onnweetenda enenn tjemmt, soo woat hee von aule äwazeijt, von aule beuadeelt;</verse>
        <verse osisID='1Cor.14.25'>daut Vestoakne enn sienem Hoate waut openboa, en soo, opp sien Aunjesejcht faule, woat hee Gott aunbäde en woat vetjindje, daut Gott wertjlijch unja jünt es.</verse>
        <verse osisID='1Cor.14.26'>Aulsoo waut es, Breeda? Wann jie toop kohme, soo haft een jiedra [von jünt] eenen Psalm, haft eene Leah, haft eene Openboarung, haft eene *Sproak, haft eene Ütlajung; aules passeat too Erbüung. ,</verse>
        <verse osisID='1Cor.14.27'>En wann wäa enn eene *Sproak räd, soo saul daut twee oda hejchstens dree en hinjaeenaunda, en eena laj üt <note>äwasat</note> . ,</verse>
        <verse osisID='1Cor.14.28'>Oba wann doa tjeen Ütlaja es, soo saul hee enn de Jemeende stell senne, oba hee räd too sich selfst en too Gott.</verse>
        <verse osisID='1Cor.14.29'>Oba Profeete selle twee oda dree räde, en dee aundre selle uadeele.</verse>
        <verse osisID='1Cor.14.30'>Oba wann eenem aundrem, dee doa set, eene Openboarung toojedeelt woat, soo saul de easchta stell senne.</verse>
        <verse osisID='1Cor.14.31'>Dan jie tjenne eena nom aundren aula profeetisch räde, doamet aule leahre en aule ermohnt <note>jetreest</note> woare.</verse>
        <verse osisID='1Cor.14.32'>En de Jeista de Profeete send de Profeete unjadon.</verse>
        <verse osisID='1Cor.14.33'>Dan Gott es nijch een Gott de Onnordninj, sonda daut Frädens. Aus enn aule Jemeendes de Heilje,</verse>
        <verse osisID='1Cor.14.34'>jüne Frües selle enne Jemeendes <note>Vesaumlunge</note> stell senne; dan daut es ahn nijch erlaubt too räde, sonda see selle unjadon senne, soo aus uck daut Jesatz sajcht.</verse>
        <verse osisID='1Cor.14.35'>Oba wann see waut leahre welle, soo selle see tüs äare eajne Manna froage; dan daut es eene Schaund fe eene Frü, enn de Jemeende too räde.</verse>
        <verse osisID='1Cor.14.36'>Oda es daut Wuat von jünt ütjegohne? Oda es daut too jünt auleen jekohme?</verse>
        <verse osisID='1Cor.14.37'>Wann wäa meent, een Profeet too senne oda jeistlijch Begowta, soo saul hee ertjane, waut etj jünt schriew, dautet een Jeboot vom Harrn es.</verse>
        <verse osisID='1Cor.14.38'>Oba wann wäa onnweetiss es <note>daut nijch aunertjannt</note> , soo saul hee onnweetiss senne <note>woat hee nijch aunertjannt</note> .</verse>
        <verse osisID='1Cor.14.39'>Doahäa, miene Breeda, siet iewrijch omm profeetisch too Räde, en hindat nijch, daut Räde enn **Sproake. ,</verse>
        <verse osisID='1Cor.14.40'>Oba aules passeat aunstendijch en enn Ordninj.</verse>
      </chapter>
      <chapter osisID='1Cor.15'>
        <verse osisID='1Cor.15.1'>Oba etj moak jünt bekaunt, Breeda, de froohe Botschoft, de etj jünt vetjindijt ha, de jie uck aunjenohme ha, enn dee jie uck stohne,</verse>
        <verse osisID='1Cor.15.2'>derjch dee jie uck jerat woare, wann jie aun däm Wuat faust hoole, daut etj jünt vetjindijt ha, büta däm, daut jie vejäfs jejleewt ha.</verse>
        <verse osisID='1Cor.15.3'>Dan etj ha jünt daut eascht äwajäwt, waut etj uck jetjräaje ha; daut Tjristus fe onse Sinde jestorwe es, no de Schrefte;</verse>
        <verse osisID='1Cor.15.4'>en daut hee begroft wort, en daut hee oppjestohne es aum dredden Dach, no de Schrefte;</verse>
        <verse osisID='1Cor.15.5'>en daut hee sich Kefas jeweese haft, dan de Twalw.</verse>
        <verse osisID='1Cor.15.6'>Dan es hee jeseehne worde von mea aus fief hundat Breeda opp eenmol, von dän de measchte bott nü läwe <note>äwajebläwe</note> , oba eenje send enjeschlope.</verse>
        <verse osisID='1Cor.15.7'>Dan es hee von Joakopp jeseehne worde, dan aul de Apostel;</verse>
        <verse osisID='1Cor.15.8'>oba tolatst von aule, aus eene väljeburt, leet hee sich uck von mie seene.</verse>
        <verse osisID='1Cor.15.9'>Dan etj sie de jerinjsta de Apostel, dee etj nijch weat sie, een Apostel jenant too woare, doawäajen, wiel etj de Jemeende Gottes vefoljd ha.</verse>
        <verse osisID='1Cor.15.10'>Oba derjch de Gottes Jnod sie etj, waut etj sie; en siene Jnod mie jäjenäwa es nijch vejäfs jewäse, sonda etj ha mie väl mea aufjemäajcht <note>jeoabeit</note> aus see aula; oba nijch etj, sonda de Jnod Gottes, dee met mie es <note>wea</note> .</verse>
        <verse osisID='1Cor.15.11'>Aulsoo auf etj, auf <note>oda</note> jane, soo vetjindij wie, en soo send jie jleewijch jeworde.</verse>
        <verse osisID='1Cor.15.12'>Oba wann Tjristus vetjindijt woat, daut hee vonne Doodes oppjestohne es, woo saje eenje unja jünt, dautet tjeene Oppstohninj de Doodes jeeft <note>es</note> ?</verse>
        <verse osisID='1Cor.15.13'>Wann daut oba tjeene Oppstohninj de Doodes jeeft <note>es</note> , soo es uck Tjristus nijch oppjestohne;</verse>
        <verse osisID='1Cor.15.14'>Oba wann Tjristus nijch oppjestohne es, aulsoo es uck onse Vetjindjung vejäfs, vejäfs uck jun Gloowe.</verse>
        <verse osisID='1Cor.15.15'>Oba wie woare uck aus faulsche Zeije Gottes erfunge, wiel wie jäajen Gott jezeijt ha, daut hee Tjristus oppjewatjt haft, däm hee nijch oppjewatjt haft, wann aundasch doch de Doodes nijch oppstohne.</verse>
        <verse osisID='1Cor.15.16'>Dan wann Doodes nijch oppstohne, soo es uck Tjristus nijch oppjestohne.</verse>
        <verse osisID='1Cor.15.17'>Oba wann Tjristus nijch oppjestohne es, soo es jun Gloowe iedel <note>nutzloos</note> ; jie send noch enn jüne Sinde.</verse>
        <verse osisID='1Cor.15.18'>Aulsoo send uck de Entschlopne enn Tjristus veloare.</verse>
        <verse osisID='1Cor.15.19'>Wann wie auleen enn disem Läwe opp Tjristus Hopninj ha, soo send wie dee elendste von aule Mensche.</verse>
        <verse osisID='1Cor.15.20'>Nü oba es Tjristus vonne Doodes oppjestohne, aus Easchta <note>easchte Frucht</note> vonne Entschlopne;</verse>
        <verse osisID='1Cor.15.21'>wiel nämlijch derjch eenen Mensch de Doot jekohme es, soo uck derjch eenem Mensch de Oppstohninj de Doodes.</verse>
        <verse osisID='1Cor.15.22'>Dan soo aus enn Adam aule stoawe, soo woare uck enn Tjristus aula läwendijch jemoakt woare.</verse>
        <verse osisID='1Cor.15.23'>Oba een jiedra enn siene <note>dee</note> eajne Ordninj; aus Easchta, Tjristus; dan dee däm Tjristus aunjeheare <note>siene send</note> , bie sienem Aunkohme <note>Wadakohme</note> ;</verse>
        <verse osisID='1Cor.15.24'>dan daut Enj, wann hee daut Ritj däm Gott en Voda äwajeeft, wann hee woat wajch jedohne ha aule Harschoft en jiedre Macht <note>Jewault</note> en Krauft.</verse>
        <verse osisID='1Cor.15.25'>Dan hee mott harsche, bott hee aule Fiend unja siene Feet jelajcht haft.</verse>
        <verse osisID='1Cor.15.26'>De latsta Fient, de wajch jedohne woat, es de Doot.</verse>
        <verse osisID='1Cor.15.27'>„Dan aules haft hee siene Feet unja jeschmäte <note>*unjadone</note> “ {Ps.8.7}. Oba wann hee sajcht, daut aules *unjadon es, soo esset openboa, daut de Ütnohme es, dee am aules unjadone haft. ,</verse>
        <verse osisID='1Cor.15.28'>Oba wann am aules *unjadon es <note>senne woat</note> , dan woat uck de Sän selfst däm *unjadon senne, dee am aules *unjadone haft, omm daut Gott aules enn aulem es. ,</verse>
        <verse osisID='1Cor.15.29'>Dan waut woare dee doone, dee sich fe de Doodje taufe leete, wann äwahaupt de Doodje nijch oppstohne? Wuaromm lohte see sich fe dee taufe?</verse>
        <verse osisID='1Cor.15.30'>Wuaromm send uck wie jiedre Stund enn Jefoah?</verse>
        <verse osisID='1Cor.15.31'>Jieda Dach stoaw etj, bie jünem Riem, Breeda, dän etj ha enn Tjristus Jesus, onsem Harrn.</verse>
        <verse osisID='1Cor.15.32'>Wann etj, no Menscheoat enn Efeesus met wille Tiare jetjampft ha, waut nutzt mie daut, wann Doodje nijch oppstohne? „Loht ons äte en drintje, dan morje stoaw wie“. {Jes.22.13}</verse>
        <verse osisID='1Cor.15.33'>Loht jünt nijch veleide: Daut schlajchte Jesallschoft vedoawt goode Sitte.</verse>
        <verse osisID='1Cor.15.34'>Woat rajchtschaufen nijchta en sindijcht nijch, dan eenje ha <note>send enn</note> Onntjantniss <note>äwa Gott</note> Gottes; too juna Beschämung saj etj daut.</verse>
        <verse osisID='1Cor.15.35'>Oba eenje woare saje: Woo woare de Doodje oppstohne? En met waut fe eenem Lief kohme see?</verse>
        <verse osisID='1Cor.15.36'>Noa! Waut dü seist, woat nijch läwendijch, wann daut nijch stoawt.</verse>
        <verse osisID='1Cor.15.37'>En waut dü seist, dü seist nijch däm Lief, dee woare saul, sonda een noaktjet Sotkorn, tom Biespell, von Weit oda von irjent eenem aundrem Sot.</verse>
        <verse osisID='1Cor.15.38'>Oba Gott jeeft am een Lief, soo aus hee daut wull, en een jiedrem Sot sienen eajnen Lief.</verse>
        <verse osisID='1Cor.15.39'>Nijch aulet Fleesch es daut selje Fleesch; sonda een aundret es daut de Mensche, en een aundret Fleesch daut <note>vom</note> Veeh, oba een aundret Fleesch von de Väajel, een aundret oba de Fesch.</verse>
        <verse osisID='1Cor.15.40'>En daut jeeft himmlische Tjarpa en irdische Tjarpa. Oba een aundra es de Glaunss, de himmlische, een aundra oba de irdische;</verse>
        <verse osisID='1Cor.15.41'>een aundra es de Glaunss de Sonn, en een aundra es de Glaunss de Mond, en een aundra de Glaunss de Stearns; dan Stearn von Stearn unjascheede sich em Glaunss.</verse>
        <verse osisID='1Cor.15.42'>Soo uck de Oppstohninj de Doodes. Jeseit woat enn Vewesung, daut woat oppstohne enn Onnvewesung.</verse>
        <verse osisID='1Cor.15.43'>Jeseit woat enn Onnea, daut steit enn Harlijchtjeit opp; jeseit woat enn Schwakheit, daut steit enn Krauft opp;</verse>
        <verse osisID='1Cor.15.44'>jeseit woat een irdischa Lief, daut steit een jeistlijcha Lief opp. Wannet eenen irdischen Lief jeeft, soo jeeftet uck eenen jeistlijchen.</verse>
        <verse osisID='1Cor.15.45'>Soo aus uck jeschräwe steit: „Dee easchta Mensch, Adam, wea eene läwendje Seel“; {1Mos.2,7} dee latsta Adam een läwendijch moakenda Jeist.</verse>
        <verse osisID='1Cor.15.46'>Oba nijch too eascht wea daut Jeistlijche, sonda daut Natiadlijche, dan daut Jeistlijche.</verse>
        <verse osisID='1Cor.15.47'>De easchta Mensch es vonne Ead, von Stoff; de tweeda Mensch vom Himmel.</verse>
        <verse osisID='1Cor.15.48'>Woo de Irdischa jeschaufe es, soo send uck de Irdische jeschaufe; en soo aus <note>woo</note> de Himmlischa jeschaufe es, soo send uck de Himmlische jeschaufe.</verse>
        <verse osisID='1Cor.15.49'>En soo aus wie daut Bilt vom Irdische jedroagt ha, soo woa wie uck daut Bilt vom Himmlischen droage.</verse>
        <verse osisID='1Cor.15.50'>Oba dit saj etj, Breeda, daut Fleesch en Bloot daut Ritj Gottes nijch oawe tjenne, uck nijch de Vejentjlijchtjeit de Onnvejentjlichtjeit oawt.</verse>
        <verse osisID='1Cor.15.51'>Tjitjt, etj saj jünt een Jeheemniss: Wie woare nijch aula ennschlope, oba wie woare aula vewaundelt woare,</verse>
        <verse osisID='1Cor.15.52'>enn eenem Nü, enn eenem Uagebletj, bie de latste Poosaun; dan woatet poosaune, en de Doodje woare oppstohne onnveweslich <note>onnvejentjlich</note> , en wie woare vewaundelt woare.</verse>
        <verse osisID='1Cor.15.53'>Dan dit Vejentjliche <note>Vewesliche</note> mott Onnvejentjlichtjeit <note>Onnveweslichtjeit</note> auntratje, en dit Stoawliche Onnstoawlichtjeit auntratje.</verse>
        <verse osisID='1Cor.15.54'>Oba wann dit Vejentjlijche daut Onnvejentjlichtjeit auntratjt en dit Stoawliche Onnstoawlichtjeit auntratjt, dan woat daut Wuat erfällt woare, daut jeschräwe steit: „Veschlunge es de Doot emm Siejch“. {Jes. 25,8}</verse>
        <verse osisID='1Cor.15.55'>Wua es, o Doot, dien Siejch? Wua es, o Doot, dien Stachel? {Hos.13,14}</verse>
        <verse osisID='1Cor.15.56'>Oba de Stachel vom Doot es de Sind, oba de Krauft von de Sind daut Jesatz.</verse>
        <verse osisID='1Cor.15.57'>Oba Gott sie Dankt, dee ons dän Siejch jäft derjch onsem Harrn Jesus Tjristus.</verse>
        <verse osisID='1Cor.15.58'>Doahäa, miene jeleewte Breeda, siet faust, onnbewäajcht, nämt aulatiet too emm Woatj daut Harrn, doa jie weete, daut jüne Mäj nijch vejäfs emm Harrn es.</verse>
      </chapter>
      <chapter osisID='1Cor.16'>
        <verse osisID='1Cor.16.1'>Oba waut de Jeldsaumlung <note>Kollatjte</note> fe de Heilje betrafft; soo aus etj de Jemeendes enn Galatien aunjeordnet ha, soo doot uck jie.</verse>
        <verse osisID='1Cor.16.2'>Aun jiedrem easchten Wäatje'Dach laj enn jiedra von jünt bie sich auntsied <note>tridjlaje</note> en saumelt, waut emma hee emmstaund es, doamet nijch, wann etj kohm, eascht dan eene Jeldsaumlung jemoakt woat.</verse>
        <verse osisID='1Cor.16.3'>Oba wann etj aunjekohme sie, soo well <note>woa</note> etj dee, dee jie fe däj hoole, met Breew schetje, daut see jüne Gow no Jerusalem hanbrinje.</verse>
        <verse osisID='1Cor.16.4'>Wann daut oba de Sach weat es, daut uck etj hanreis, selle see met mie reise.</verse>
        <verse osisID='1Cor.16.5'>Oba etj woa no jünt kohme, wann etj Matsedoonean derjch jereist ha, dan etj reis derjch Matsedoonean.</verse>
        <verse osisID='1Cor.16.6'>Oba fleijcht woa etj bie jünt bliewe oda uck äwawintre, doamet jie mie bejleite, wuahan etj reise woa;</verse>
        <verse osisID='1Cor.16.7'>dan etj well jünt nü nijch oppe Derjchreis seene, dan etj hop, eene Tiet bie jünt too bliewe, wann de Harr daut erlaubt.</verse>
        <verse osisID='1Cor.16.8'>Oba etj woa bott Pinjste enn Efeesus bliewe,</verse>
        <verse osisID='1Cor.16.9'>dan eene Däa es mie opjedohne, eene groote en wirtjsaume, en doa send väl Wadastohnende <note>Jäajna</note> .</verse>
        <verse osisID='1Cor.16.10'>Oba wann Timotäus tjemmt, soo seeht too, daut hee ohne Angst sich bie jünt befinje kaun; dan hee wirtjt aum Woatj daut Harrn, aus uck etj.</verse>
        <verse osisID='1Cor.16.11'>Aulsoo tjeena saul am veachte. Oba bejleit am välmea enn Fräd, doamet hee no mie tjeemt; dan etj lüa opp am met de Breeda.</verse>
        <verse osisID='1Cor.16.12'>Oba waut däm Brooda Apollos betrafft, soo ha etj am välmol jebedd <note>toojeräd</note> , daut hee met de Breeda no jünt kohme sull <note>tjeemt</note> ; doch hee wea derjchüt nijch wellijch, nü tookohme, oba hee woat kohme, wann hee de Jeläajenheit finjt.</verse>
        <verse osisID='1Cor.16.13'>Woakt, stoht faust em Gloowe, siet männlijch <note>maunhauft</note> , woat <note>siet</note> stoatj!</verse>
        <verse osisID='1Cor.16.14'>Aules bie <note>von</note> jünt passeat <note>saul jedohne woare</note> enn Leew.</verse>
        <verse osisID='1Cor.16.15'>Etj ermohn jünt oba, Breeda: Jie tjanne daut Hüs von Stefanus, dautet de Easchte Frucht von Achaja es, en daut see sich selfst de Heilje tom Deenst jestalt ha;</verse>
        <verse osisID='1Cor.16.16'>daut uck jie jünt soone unjaordne en jiedrem, Metwirtjendem en sich Aufmäjendem.</verse>
        <verse osisID='1Cor.16.17'>Etj freid mie oba äwa de Aunwesenheit von Stefanus en Fortunatus en Achaikus, wiel dise ha oppjefellt, waut jünt fäld.</verse>
        <verse osisID='1Cor.16.18'>Dan see ha mienen en jünen Jeist erfrescht <note>oppjemuntat</note> ; aulsoo ertjant soone Oabeida aun.</verse>
        <verse osisID='1Cor.16.19'>Daut jreese jünt de Jemeendes enn Asean. Daut jreese jünt välmol em Harrn Akwila en Prisila, met de Jemeende enn äarem Hüs.</verse>
        <verse osisID='1Cor.16.20'>Aule Breeda lohte jünt jreese. Jreest eenaunda met däm heiljen Kuss.</verse>
        <verse osisID='1Cor.16.21'>De Gruss, met miene, Paulus, Haund.</verse>
        <verse osisID='1Cor.16.22'>Wann wäa däm Harrn [Jesus TJristus] nijch leef haft, dee es veflucht! Maranata! <note>dee Harr tjeemt</note></verse>
        <verse osisID='1Cor.16.23'>De Jnod vom Harrn Jesus [Tjristus] es met jünt!</verse>
        <verse osisID='1Cor.16.24'>Miene Leew es met jünt aulem enn Tjristus Jesus! [Amen]</verse>
      </chapter>
    </div>
    <div type='book' osisID='2Cor'>
      <chapter osisID='2Cor.1'>
        <verse osisID='2Cor.1.1'>Paulus, Apostel Tjristus Jesus derjch Gottes Welle, en Timotäus, de Brooda, aun de Jemeende Gottes, dee enn Korint es, met aule Heilje, dee enn gauns Achaja send:</verse>
        <verse osisID='2Cor.1.2'>Jnod jünt en Fräd von Gott, onsem Voda, en däm Harrn Jesus Tjristus!</verse>
        <verse osisID='2Cor.1.3'>Jesäajent <note>Jelofft</note> es de Gott en Voda von onsem Harrn Jesus Tjristus, de Voda de Erboarmunge en Gott von aulem Troost,</verse>
        <verse osisID='2Cor.1.4'>dee ons treestet enn aula Bedrenjnise, omm daut wie dee treeste tjenne, dee enn aulahaunt Bedrenjnise send, derjch dän Troost, met däm wie selfst von Gott jetreestet woare;</verse>
        <verse osisID='2Cor.1.5'>dan woo äwaritj <note>*mea aus väl</note> vehaunde send de Liede Tjristi bie <note>äwa</note> ons, soo es uck derjch Tjristus fe ons *äwaritj de Troost vehaunde.,</verse>
        <verse osisID='2Cor.1.6'>Oba auf wie bedrenjt woare, soo passeat daut too jünem Troost en Heil, daut woat bewirtjt em Troost, em jeduldjen Vedroage, de selje Liede, de uck wie liede,</verse>
        <verse osisID='2Cor.1.7'>en onse Hopninj fe jünt es faust, wie weete, daut jie deelhauft send enn de Liede soo uck emm Troost.</verse>
        <verse osisID='2Cor.1.8'>Dan wie welle nijch, daut jie enn Onntjantniss send, Breeda, äwa onse Bedrenjnise de enn Asean passeade, daut emm Äwamoot äwa Vemäje wie bedretjt worde, soo daut wie soogoa aum Läwe vetwiewelde.</verse>
        <verse osisID='2Cor.1.9'>Jo, soogoa wie selfst haude daut Doodesüadeel enn ons selfst jehaut, doamet wie nijch opp ons selfst vetrüe, sonda opp <note>däm</note> Gott, dee de Doodes oppwatjt,</verse>
        <verse osisID='2Cor.1.10'>disa, ons von soo eenem grootem Doot jerat haft en rade woat, opp däm wie de Hopninj jesat ha, daut hee ons uck noch <note>wiedahan</note> rade woat;</verse>
        <verse osisID='2Cor.1.11'>enn däm uck jie derjch daut Jebäd fe ons metwirtje, doamet von väle Persoone fe dee ons jeschentjte Jnodengow derjch väle, fe ons, jedankt woat.</verse>
        <verse osisID='2Cor.1.12'>Dan onsa Riem <note>**Puche</note> es dit: Daut Zeijnis von onsem Jewesse, daut wie enn Eenfelt en Reinheit <note>Opprejchtijchtjeit</note> Gottes, nijch enn fleeschlijche Weissheit, sonda enn de Jnod Gottes send wie jewaundelt, enn de Welt, oba besonda bie jünt. ,</verse>
        <verse osisID='2Cor.1.13'>Dan wie schriewe jünt nuscht aundret, aus waut jie läse oda uck vestohne; oba etj hop, daut jie daut bett aum Enj vestohne woare,</verse>
        <verse osisID='2Cor.1.14'>soo aus jie uck ons tom Deel vestohne ha, daut wie jun **Riem send, soo aus uck jie onsa send aun däm Dach von onsem Harrn Jesus. ,</verse>
        <verse osisID='2Cor.1.15'>En enn disem Vetrüe wull etj verhäa no jünt kohme, doamet jie eene tweede Jnod haude,</verse>
        <verse osisID='2Cor.1.16'>en bie jünt derjch no Matsedoonean reise, en wada von Matsedoonean no jünt kohme en von jünt no Judäa bejleit woare.</verse>
        <verse osisID='2Cor.1.17'>Aulsoo dit wull etj, ha etj dan de Leijchtfoadijchtjeit jebruckt? Oda beschlüt etj waut, beschlüt etj nom Fleesch, soo daut bie mie daut Jo - jo en daut Nä - nä es <note>wea</note> ?</verse>
        <verse osisID='2Cor.1.18'>Oba Gott es Trü, daut ons Wuat aun jünt nijch Jo en Nä es.</verse>
        <verse osisID='2Cor.1.19'>Dan de Sän Gottes, Jesus Tjristus, dee bie jünt derjch ons vetjindijt worde es, derjch mie en Silwanus <note>Sielas; {Ap.J.18,1.5}</note> en Timotäus, word nijch Jo en Nä, sonda daut Jo es enn am passeat <note>vewertjlijcht</note> .</verse>
        <verse osisID='2Cor.1.20'>Dan soo väle Vespräatjunge Gottes daut jäft, enn am es daut Jo, doawäajen uck derjch am daut Amen, Gott tom Ea derjch ons.</verse>
        <verse osisID='2Cor.1.21'>Oba dee ons met jünt faust vebinjt enn Tjristus en ons jesaulwt haft, es Gott,</verse>
        <verse osisID='2Cor.1.22'>dee ons uck bestampelt <note>vesijelt</note> haft en haft ons däm Faund <note>dee Auntolinj</note> vom Jeist enn onse Hoate jejäft.</verse>
        <verse osisID='2Cor.1.23'>Oba etj roop Gott aun aus <note>tom</note> Zeij jäajen miene Seel, daut etj, omm jünt too schoone, noch nijch no Korint jekohme sie.</verse>
        <verse osisID='2Cor.1.24'>Nijch daut wie äwa jünen Gloowe harsche, sonda wie send Metoabeida aun jüne Freid; dan jie stohne emm Gloowe.</verse>
      </chapter>
      <chapter osisID='2Cor.2'>
        <verse osisID='2Cor.2.1'>Oba etj ha dit fe <note>bie</note> mie beschloote, nijch wada enn Truarijchtjeit no jünt too kohme.</verse>
        <verse osisID='2Cor.2.2'>Dan wann etj jünt trüarijch moak, wäa esset, dee mie frooh moakt, wann nijch dee, dee derjch mie trüarijch jemoakt woat?</verse>
        <verse osisID='2Cor.2.3'>En etj ha dit nü [junt] jeschräwe, omm daut etj nijch, wann etj kohm, von dän Trüarijchtjeit ha, äwa dee etj mie freie sull; enn däm etj jünt aula vetrüe, daut miene Freid dee jüne aula Freid es.</verse>
        <verse osisID='2Cor.2.4'>Dan üt väl Bedrenjnis en Hoate'Angst schriew etj jünt met <note>unja</note> väl Trone, nijch doamet jie trüarijch woare, sonda doamet jie de Leew ertjane, dee etj gauns besonda too jünt ha.</verse>
        <verse osisID='2Cor.2.5'>Oba wann wäa trüarijch jemoakt haft, nijch mie haft hee trüarijch jemoakt, sonda tom Deel, doamet etj, jünt aula, nijch too väl Onnjemack moak.</verse>
        <verse osisID='2Cor.2.6'>Jenuach es fe däm Betroffnen dise Strof, dee von dän measchte es,</verse>
        <verse osisID='2Cor.2.7'>soo daut jie em Jäjendeel väl mea vejäwe en ermuntre <note>treeste</note> selle, doamet dee nijch fleijcht derjch de äwagroote Trüarijchtjeit veschlunge woat.</verse>
        <verse osisID='2Cor.2.8'>Doaromm vemohn etj jünt, Leew jäajen am too eewe.</verse>
        <verse osisID='2Cor.2.9'>Dan doatoo ha etj uck jeschräwe, omm daut etj jüne Proow ertjan, auf jie enn aulem jehuarsom send.</verse>
        <verse osisID='2Cor.2.10'>Oba wäm jie waut vejäwe, däm vejäw uck etj; dan uck etj, waut etj vejäft ha, wann etj waut vejäft ha, ha etj jünet haulwe vejäft em Aunjesejcht Tjristi,</verse>
        <verse osisID='2Cor.2.11'>doamet wie nijch vom Soton äwalest woare; dan siene Jedanke send ons nijch onnbekaunt.</verse>
        <verse osisID='2Cor.2.12'>Aus etj oba no Troohas kaum too Vetjindjung de froohe Botschoft von Tjristus en mie eene Däa em Harrn opjemoakt wea <note>word</note> ,</verse>
        <verse osisID='2Cor.2.13'>haud etj tjeene Rüh enn mienem Jeist, wiel etj Titus, nijch fung, mienen Brooda, sonda nauhm Aufscheet von ahn en jintj wajch no Matsedoonean.</verse>
        <verse osisID='2Cor.2.14'>Oba Gott sie Dank, dee ons auletiet enn Siejchfoaht ommhäa feaht enn Tjristus en däm Jeruch von siene Ertjantnis aun jiedrem Uat derjch ons openboat.</verse>
        <verse osisID='2Cor.2.15'>Dan wie send Gott een Wooljeruch Tjristi enn dän, dee jerat woare, en unja dän, dee veloare gohne;</verse>
        <verse osisID='2Cor.2.16'>dän eenen een Jeruch vom Doot tom Doot, dän aundren een Jeruch vom Läwe tom Läwe. En wäa es doatoo fähijch?</verse>
        <verse osisID='2Cor.2.17'>Dan wie send nijch aus dee väle, dee daut Wuat Gottes vefaulsche, sonda üt Opprejchtijchtjeit <note>nijch vefaulscht</note> , sonda aus üt Gott, ver Gott, räd wie enn Tjristus.</verse>
      </chapter>
      <chapter osisID='2Cor.3'>
        <verse osisID='2Cor.3.1'>Fang wie wada aun, ons selfst too emfäle <note>*lowe, preise</note> ? Oda bruck wie fleijcht, aus atelje, emfälungs Breew aun jünt oda von jünt?,</verse>
        <verse osisID='2Cor.3.2'>Jie send ons Breef, enenn jeschräwe enn onse Hoate, jetjannt en jeläst von aule Mensche;</verse>
        <verse osisID='2Cor.3.3'>dee jie openboa jeworde, daut jie een Breef Tjristi send, aunjefoadijcht derjch ons em Deenst, nijch met Tint jeschräwe, sonda met däm Jeist vom läwendjen Gott, nijch opp steenane Tofle, sonda opp fleeschne Tofle emm Hoat.</verse>
        <verse osisID='2Cor.3.4'>Oba soon Vetrüe ha wie derjch Tjristus too Gott;</verse>
        <verse osisID='2Cor.3.5'>nijch daut wie von ons selfst fähijch send, waut too dentje, aus üt ons selfst, sonda onse fähijchtjeit es von Gott,</verse>
        <verse osisID='2Cor.3.6'>dee ons fähijch jemoakt haft too <note>aus</note> Deena emm niejen Bunt, nijch no de Büakstow, sonda nom Jeist. Dan de Büakstow moakt Doot, oba de Jeist moakt läwendijch.</verse>
        <verse osisID='2Cor.3.7'>Wann oba de Deenst de tom Doot feaht, met Büakstowe enn <note>opp</note> Steena jehackt, passead enne Harlijchtjeit, soo daut de Säns Iesrael daut Aunjesejcht Mooses nijch auntjitje kunne {2Mos.34,29-35} wäajen däm Glauns aun <note>opp</note> sienem Aunjesejcht dee vejentjlijch wea,</verse>
        <verse osisID='2Cor.3.8'>woo woat nijch välmea de Deenst emm Jeist enne Harlijchtjeit senne?</verse>
        <verse osisID='2Cor.3.9'>Dan wann de Deenst de Veuadeelung Harlijchtjeit es, välmea äwaritj es de Deenst de Jerajchtijchtjeit aun Harlijchtjeit.</verse>
        <verse osisID='2Cor.3.10'>Dan uck daut Veharlijchte es enn disem Faul nijch veharlijcht, wäajen de äwaaul groote Harlijchtjeit.</verse>
        <verse osisID='2Cor.3.11'>Dan wann daut Vejentjlijche derjch Harlijchtjeit strohld, woo välmea woat daut Bliewende enn Harlijchtjeit bliewe!</verse>
        <verse osisID='2Cor.3.12'>Aulsoo ha wie soone Hopninj, soo bruck wie väl frieen Moot,</verse>
        <verse osisID='2Cor.3.13'>en doo wie nijch soo aus Mooses, dee eene Datj opp sien Aunjesejcht läd, doamet de Säns Iesrael nijch aunseehne sulle opp daut Enj daut Vegohnende <note>wajch jedohne sull</note> .</verse>
        <verse osisID='2Cor.3.14'>Oba äare Jedanke send vehoat <note>vestockt</note> worde, dan bott tom <note>dän</note> vondoagschen Dach blift biem läse daut oole Bunt <note>Tastament</note> de selje Datj nijch opjedatjt, wiel dee bloos enn Tjristus wajch jenohme woat.</verse>
        <verse osisID='2Cor.3.15'>Oba bott vondoag, soo foaken Mooses väajeläst woat, lijcht eene Datj opp äarem Hoate.</verse>
        <verse osisID='2Cor.3.16'>Oba sooboolt dee <note>Iesrael</note> sich nom Harrn ommdreie <note>betjeare</note> woat, woat de Datj wajch jenohme.</verse>
        <verse osisID='2Cor.3.17'>Oba de Harr es de Jeist; woo oba de Jeist vom Harrn es, doa es Frieheit.</verse>
        <verse osisID='2Cor.3.18'>Oba wie aula, met opjedatjtem Aunjesejcht de Harlijchtjeit vom Harrn seehne, aus enn eenem Späjel tjitje <note>seehnent</note> , enn daut selje Bild vewaundelt woare, von Harlijchtjeit too Harlijchtjeit, aus vom Harrn, däm Jeist.</verse>
      </chapter>
      <chapter osisID='2Cor.4'>
        <verse osisID='2Cor.4.1'>Doawäajen, doa wie disen Deenst ha, wiel wie met Erboarme beschentjt worde send, woa wie nijch mootloos;</verse>
        <verse osisID='2Cor.4.2'>sonda wie ha de veheemlijchte Dinje de Schaund aufjesajcht, enndäm wie nijch enn Hinjaläst waundle, en daut Wuat Gottes nijch vefaulsche, sonda derjch de Openboarung de Woahrheit ons jiedrem Jewesse de Mensche ver Gott emfäle.</verse>
        <verse osisID='2Cor.4.3'>Oba wann jünt onse froohe Botschoft vedatjt es, soo esset dän vedatjt, dee veloare gohne,</verse>
        <verse osisID='2Cor.4.4'>bie <note>enn</note> dän de Gott disa Welt de Jedanke, dee Onnjleewje, veblend haft, doamet ahn nijch ütstrohld de Lijchtglaunss vonne froohe Botschoft von de Harlijchtjeit Tjristi, dee daut Bild Gottes es.</verse>
        <verse osisID='2Cor.4.5'>Dan wie vetjindje nijch ons selfst, sonda Jesus Tjristus aus Harr, oba ons selfst aus jüne Deena omm Jesus haulwe <note>*welle</note> .,</verse>
        <verse osisID='2Cor.4.6'>Dan Gott, dee doa säd; üte Diestaness saul Lijcht dache, dee esset, dee enn onse Hoate jedacht haft tom Lijchtglaunss de Ertjantnis de Harlijchtjeit Gottes emm Aunjesejcht Jesus Tjristus.</verse>
        <verse osisID='2Cor.4.7'>Oba wie ha disen Schats en eadne Jefässa, doamet daut Äwamoht de Krauft Gottes es en nijch von <note>üt</note> ons.</verse>
        <verse osisID='2Cor.4.8'>Enn aulem bedrenjt, oba worde nijch enne Enj jedräwe; twiewelde, oba nijch vetwiewelt;</verse>
        <verse osisID='2Cor.4.9'>woare vefoljt, oba worde nijch velohte; worde hanjeschmäte, oba worde nijch venijcht <note>tjeeme nijch omm</note> ;</verse>
        <verse osisID='2Cor.4.10'>auletiet daut Stoawe Jesus aum Lief erommdroage, doamet uck daut Läwe Jesus aun onsem Lief openboa woat.</verse>
        <verse osisID='2Cor.4.11'>Dan wie, dee wie läwe, woare emma däm Doot äwajäft omm Jesus *haulwe, doamet uck daut Läwe Jesus aun onsem stoawlijchem Fleesch openboa woat. ,</verse>
        <verse osisID='2Cor.4.12'>Doahäa es de Doot enn ons wirtjsaum, oba daut Läwe enn jünt.</verse>
        <verse osisID='2Cor.4.13'>Oba doa wie däm seljen Jeist von däm Gloowe ha, soo ausset jeschräwe steit: „Etj ha jejleewt, doawäajen ha etj jerät", {Ps.116,10} soo jleew uck wie, doawäajen räd wie uck,</verse>
        <verse osisID='2Cor.4.14'>enndäm wie weete, daut dee, dee däm Harrn Jesus oppjewatjt haft, uck ons met Jesus oppwatje woat en met jünt doastale <note>hanstale</note> woat;</verse>
        <verse osisID='2Cor.4.15'>dan aules passeat jünet *haulwe, doamet de Jnod, toojenohme haft, derjch dee noch jratre Zohl von Jleewje, dän Dank äwaritj <note>mea aus väl</note> moake too Ea Gottes. ,</verse>
        <verse osisID='2Cor.4.16'>Doawäajen woa wie nijch mootloos; sonda wann uck onsa natiadlijcha <note>bütaschta</note> Mensch venijcht woat, soo woat doch de ennalijcha Mensch Dach fe Dach niee jemoakt.</verse>
        <verse osisID='2Cor.4.17'>Dan daut jäajenwoatje Leijchte onsa Bedrenjnis bewirtjt fe ons emm Äwamoht tom Äwamoht een eewijet Jewijcht von Harlijchtjeit,</verse>
        <verse osisID='2Cor.4.18'>wann wie nijch auntjitje, waut maun sitt, sonda daut, waut maun nijch sitt; dan waut too seene es, es fe eene Tietlang, oba daut nijch too seene es, es eewijch.</verse>
      </chapter>
      <chapter osisID='2Cor.5'>
        <verse osisID='2Cor.5.1'>Dan wie weete, daut, wann ons irdischet Hüs, daut Zelt aufjebroake woat, wie eenen Bü von Gott ha, een Hüs, nijch met Henj jemoakt, een eewijet, enn de Himmel.</verse>
        <verse osisID='2Cor.5.2'>Dan uck enn disem sefz wie, bange ons, met onse Wohninj, dee ütem Himmel es, äwatjleed too woare;</verse>
        <verse osisID='2Cor.5.3'>soo daut, [uk dit ütjetrocke ha], wann wie uck aunjetrocke send, nijch noaktijch jefunge woare.</verse>
        <verse osisID='2Cor.5.4'>Dan uck wie, dee wie emm Zelt send, sefze bedretjt, wiel wie nijch ütjetrocke, sonda muchte äwatjleed woare, doamet daut Stoawlijche veschlunge woat vom Läwe.</verse>
        <verse osisID='2Cor.5.5'>Oba dee ons doatoo reed jemoakt haft, es Gott, dee ons däm Jeist aus Auntolinj jejäft haft.</verse>
        <verse osisID='2Cor.5.6'>Aulsoo send wie auletiet mootijch en weete, daut, soo lang wie emm Lief send, wie wiet wajch vom Harrn von Tüs send;</verse>
        <verse osisID='2Cor.5.7'>dan wie waundle emm Gloowe, nijch emm seene;</verse>
        <verse osisID='2Cor.5.8'>oba wie send mootijch en muchte leewa, ütem Lief ütwaundre en tüssijch biem Harrn senne.</verse>
        <verse osisID='2Cor.5.9'>Doawäajen seatj wie uck onse Ea doarenn, auf wie tüssijch oda framd send, am wooljefaulijch too senne.</verse>
        <verse osisID='2Cor.5.10'>Dan wie motte aula ver däm Rejchtastool Tjristi openboa woare, doamet een jiedra emfangt, waut hee enn däm Lief jedohne haft, auf Goodet oda Schlajchtet.</verse>
        <verse osisID='2Cor.5.11'>Aulsoo, wie tjanne de Ferjcht ver däm Harrn, soo seatj wie Mensche too äwaräde, oba Gott send wie openboat jeworde; oba etj hop, uck enn jünem Jewesse openboa jeworde too senne.</verse>
        <verse osisID='2Cor.5.12'>Wie emfäle ons selfst jünt nijch wada, sonda jäwe jünt Jeläajenheit tom Riem, omm onnstwäje, doamet jie däm ha bie dän, dee sich nom Aunseehne <note>em Aunjesejcht</note> rieme en nijch em <note>nom</note> Hoate.</verse>
        <verse osisID='2Cor.5.13'>Dan daut es, daut wie üta ons send, dan fe Gott; esset daut wie veninftijch <note>bie Vestaund</note> send, dan esset fe jünt.</verse>
        <verse osisID='2Cor.5.14'>Dan de Leew Tjristi drift ons, enn däm wie jeuadeelt ha, daut eena fe aule jestorwe es, aulsoo, aula jestorwe <note>weare</note> send.</verse>
        <verse osisID='2Cor.5.15'>En fe aule es hee jestorwe, doamet dee doa Läwe, nijch mea sich selfst läwe, sonda däm, dee fe ahn jestorwe es en oppjestohne es.</verse>
        <verse osisID='2Cor.5.16'>Doahäa, tjann wie von nü aun tjeenem nom Fleesch; wann wie uck Tjristus nom Fleesch jetjannt ha, soo tjann wie am nü doch nijch mea soo.</verse>
        <verse osisID='2Cor.5.17'>Doahäa, wann wea enn Tjristus es, doa es eene niee Erschaufung; daut Oole es vegohne, tjitj, aules es niee jeworde.</verse>
        <verse osisID='2Cor.5.18'>Oba aules von däm Gott, dee ons met sich vesähnt haft derjch Tjristus en haft ons däm Deenst de Vesähnung jejäft;</verse>
        <verse osisID='2Cor.5.19'>ausset fauststeit, daut Gott enn Tjristus wea, de Welt met sich selfst vesähnt, ahn äare Vefeelunge <note>Sinde</note> nijch aunräatjent, en haft enn ons oppjerejcht daut Wuat de Vesähnung.</verse>
        <verse osisID='2Cor.5.20'>Aulsoo, send wie jeschetjte fe Tjristus, aus wann Gott derjch ons vemohnt; wie bedde aun Tjristus siene Städ: {Gal.3,13} Loht jünt met Gott vesähne!</verse>
        <verse osisID='2Cor.5.21'>Dan, dee de Sind nijch tjannd, haft hee fe ons too Sind jemoakt, doamet wie Gottes Jerajchtijchtjeit enn am worde.</verse>
      </chapter>
      <chapter osisID='2Cor.6'>
        <verse osisID='2Cor.6.1'>Oba aus Metoabeida vemohn wie jünt, daut jie de Jnod Gottes nijch emsonst aunjenohme ha.</verse>
        <verse osisID='2Cor.6.2'>Dan hee sajcht: „Too ne aunjenäme Tiet ha etj die erheat, en aum Dach de Radinj ha etj die jeholpe". {Jes.49,8} Tjitj, nü es dee aunjenäme Tiet, tjitj, nü es de Dach de Radung;</verse>
        <verse osisID='2Cor.6.3'>wie jäwe tjeenem eenen Aunstoos, doamet de Deenst nijch veheent <note>vespott</note> woat,</verse>
        <verse osisID='2Cor.6.4'>sonda enn aulem ons bewiese <note>emfäle</note> aus Gottes Deena, enn väl Jedult, enn Bedrenjnise, enn Nootloag, emm Liede,</verse>
        <verse osisID='2Cor.6.5'>bie Schläaj, enn Jefentjnisse, enn Opprua, enn Mäje, enn schloploose Nachte, emm Fauste,</verse>
        <verse osisID='2Cor.6.6'>enn Reinheit, enn Ertjantnis, enn Jedult, enn Leeftolijchtjeit, em heiljen Jeist, enn onnjeheijchelde Leew;</verse>
        <verse osisID='2Cor.6.7'>em Wuat de Woahrheit, enn de Krauft Gottes, derjch de Jewäare de Jerajchtijchtjeit enn de Rajchte en Lintje;</verse>
        <verse osisID='2Cor.6.8'>enn Ea en Schaund, enn beeset Noräde en goode Noräd, aus Vefeahra en doch Woahrhaufte;</verse>
        <verse osisID='2Cor.6.9'>aus Onnbekaunde en doch Aunertjante; aus Stoawende, en tjitj, wie läwe; aus Jestorwne en worde doch nijch Doot jemoakt;</verse>
        <verse osisID='2Cor.6.10'>aus Betriebte, oba emma sich Freiende; aus Oame <note>Prachasch</note> , oba väle ritj muake, aus nijch Habende en doch aules Besettende.</verse>
        <verse osisID='2Cor.6.11'>Ons Mül es too jünt op, jie Korinta, ons Hoat es wiet op.</verse>
        <verse osisID='2Cor.6.12'>Jie send nijch beenjt enn ons, oba jie send beenjt enn jüne Hoate.</verse>
        <verse osisID='2Cor.6.13'>Oba too de seljen Vejeltung, aus too Tjinja räd etj, woat uck jie wiet.</verse>
        <verse osisID='2Cor.6.14'>Siet nijch unja eenem framden Joch met Onnjleewje. {3Mos.19,19; 5Mos.22,10} Dan waut fe eene Jemeenschoft haft Jerajchtijchtjeit en Jesatzloosijchtjeit? Oda waut fe eene Jemeenschoft Lijcht en Diestaness?</verse>
        <verse osisID='2Cor.6.15'>En waut fe een Äwaeenstemme Tjristus met Belial? Oda waut fe een Aundeel haft een Jleewenda met eenem Onnjleewjen?</verse>
        <verse osisID='2Cor.6.16'>En waut fe een vedroage tweschen däm Tempel Gottes met Jetzebilda? Dan jie <note>wie</note> send de Tempel vom läwendjen Gott, soo aus Gott jesajcht haft: „Etj well unja ahn wohne en unja ahn well etj waundle, en etj well <note>woa</note> äa Gott senne, en see selle <note>woare</note> mien Voltj senne. {3Mos.26,11-12}</verse>
        <verse osisID='2Cor.6.17'>Doawäajen goht rüt üt äare Medd en sondat jünt auf, sajcht de Harr, en reat Onnreinet nijch aun, en etj well <note>woa</note> jünt aunnäme;</verse>
        <verse osisID='2Cor.6.18'>en etj well <note>woa</note> jun <note>junt tom</note> Voda senne, en jie selle <note>woare</note> miene Säns en Dajchta senne, sajcht de Harr, de Aulmajchtja. {Jes.52,11}</verse>
      </chapter>
      <chapter osisID='2Cor.7'>
        <verse osisID='2Cor.7.1'>Aulsoo, doa wie dise Vespräatjunge ha, Jeleefte, loht ons reinje von jiedre fleeschlijche Befletjung en daut Jeistes, enn däm wie de Heilijchtjeit vollende enne Ferjcht Gottes.</verse>
        <verse osisID='2Cor.7.2'>Nämt ons opp; wie ha tjeenem Onnrajcht jedohne, wie ha tjeenem vedorwe, wie ha tjeenem beväadeelt.</verse>
        <verse osisID='2Cor.7.3'>Nijch tom Veuadeele saj etj daut; dan etj ha verhäa jesajcht, daut jie enn onse Hoate send, omm met too stoawe en met too läwe.</verse>
        <verse osisID='2Cor.7.4'>Groot es miene friemootijchtjeit jünt jäajen äwa, groot es mien Riem <note>*puche</note> jünthaulwe; etj sie met Troost erfellt, etj sie äwafelt von Freid enn aula onse Bedrenjnis.,</verse>
        <verse osisID='2Cor.7.5'>Dan uck, aus wie no Matsedoonean jekohme weare, haud ons Fleesch tjeene Rüh, sonda wie worde enn aulem bedrenjt; von büte üt Kaumf <note>Stried</note> , ennalijch Angst <note>Sorje</note> .</verse>
        <verse osisID='2Cor.7.6'>Oba dee de Jerinje treestet, es Gott, treestet ons derjch daut Aunkohme von Tietus.</verse>
        <verse osisID='2Cor.7.7'>Oba nijch bloos derjch sien Aunkohme, sonda uck derjch dän Troost, derjch däm hee bie jünt jetreest jeworde wea, hee berejcht ons jun Bange, jun Trüa, jun Iewa fe mie, soo daut etj mie noch mea jefreit ha.</verse>
        <verse osisID='2Cor.7.8'>Dan wann etj uck jünt derjch däm Breef betriebt ha, soo bedüa etj daut nijch, wann uck etj daut bedüa; dan etj seeh, daut jan Breef, wann uck bloos fe eene Tiet, jünt betriebt haft.</verse>
        <verse osisID='2Cor.7.9'>Nu frei etj mie, nijch daut jie send betriebt jeworde, sonda daut jie tom Ommdentje <note>*Buesse</note> send betriebt worde, dan jie send no Gottes Welle betriebt worde, soo daut jie tjeenen Schode von ons haude. ,</verse>
        <verse osisID='2Cor.7.10'>Dan de Betriebnis no Gottes Welle bewirtjt *Ommdentje too Radinj; oba de Betriebnis de Welt bewirtjt dän Doot. ,</verse>
        <verse osisID='2Cor.7.11'>Dan tjitjt, äwens dit, daut jie send no Gottes Welle betriebt worde, wooväl Bemäahjung haft daut bie jünt bewirtjt! Soogoa Veteidijung <note>Veauntwuadunk</note> , soogoa Onnwelle, soogoa Angst, soogoa Banga, soogoa Iewa, soogoa Bestrofung <note>Rache</note> . Enn aulem ha jie jünt bewäse, daut jie aun de Sach rein send.</verse>
        <verse osisID='2Cor.7.12'>Aulsoo, wann etj jünt uck jeschräwe ha, soo passead daut nijch omm däm Beleidja <note>de onnrajcht jedohne haft</note> , noch omm däm Beleidijten <note>onnjerajcht Behaundelden</note> welle, sonda doawäajen, daut jüne Bemäahjung openboa woat, fe onst bie jünt ver Gott.</verse>
        <verse osisID='2Cor.7.13'>Doawäajen send wie jetroost; oba välmea frei wie ons bie onsem Troost äwa de Freid von <note>det</note> Tietus, daut sien Jeist es derjch jünt aula ertjwitjt <note>oppjefrescht</note> worde.</verse>
        <verse osisID='2Cor.7.14'>Dan wann etj am irjentwaut äwa jünt jeriemt <note>jepucht</note> ha, soo sie etj nijch beschämt worde; sonda aus wie aules enn Woahrheit too jünt jerät ha, soo uck ons *Rieme ver Tietus, es Woahrheit jeworde; ,</verse>
        <verse osisID='2Cor.7.15'>uck sien Hoat es besondasch too <note>no</note> jünt jeneijcht, enn däm hee aun jünem aulem Jehuarsom dentjt, aus jie am met Ferjcht en Zettre oppjenohme ha.</verse>
        <verse osisID='2Cor.7.16'>Etj frei mie, daut etj mie enn aulem, opp jünt, velohte kaun.</verse>
      </chapter>
      <chapter osisID='2Cor.8'>
        <verse osisID='2Cor.8.1'>Oba wie doone jünt kund <note>bekaunt moake</note> , Breeda, de Jnod Gottes, dee enn de Jemeendes Matsedooneans jejäft worde es,</verse>
        <verse osisID='2Cor.8.2'>daut bie väl Erproowung derjch Bedrenjnis daut Äwamoht äara Freid en äare deepe Oamheit äwastreement es emm Ritjdom äara friejäwijchtjeit.</verse>
        <verse osisID='2Cor.8.3'>Dan no Vemäje, etj bezeij daut, en äwa Vemäje friewellijch,</verse>
        <verse osisID='2Cor.8.4'>met väl Tooräde ons omm de Gonst <note>Jnod</note> en daut Deelnäme aum Deenst fe de Heilje bedde.</verse>
        <verse osisID='2Cor.8.5'>En nijch aus wie hopte, sonda sich selfst jäwe see too eascht däm Harrn en ons derjch Gottes Welle,</verse>
        <verse osisID='2Cor.8.6'>soo daut wie Tietus toojeräd ha, soo aus hee verhäa aunjefonge haud, soo uck bie jünt uck disem Leewesdeenst <note>*Jnod</note> toenj brinje sull <note>mucht</note> .,</verse>
        <verse osisID='2Cor.8.7'>Oba soo aus jie enn aulem äwastreement send, emm Gloowe en Räde <note>Wuat</note> en Ertjantnis en aulem Iewa en enn jüne Leew too ons, daut jie enn disem *Leewesdeenst äwastreement send.,</verse>
        <verse osisID='2Cor.8.8'>Nijch aus een Befäl saj etj dit, oba wäajen däm Iewa de aundre, en enn däm etj jüne ajchte Leew oppe Proow stal.</verse>
        <verse osisID='2Cor.8.9'>Dan jie tjanne de Jnod von onsem Harrn Jesus Tjristus, daut hee, doa hee Ritj wea, omm jünthaulwe oam word, doamet jie derjch siene Oamheit Ritj woare.</verse>
        <verse osisID='2Cor.8.10'>En etj jäw enn disem eene Meeninj; dan dit nutzt jünt, dee jie nijch bloos daut Doone, sonda uck daut Welle verhäa, aul toojoah, aunjefange ha.</verse>
        <verse osisID='2Cor.8.11'>Oba nü vollbrinjt uck daut Doone, doamet, soo aus daut reedsenne vom Welle, aulsoo uck daut Vollbrinje, no däm, waut jie ha.</verse>
        <verse osisID='2Cor.8.12'>Wann daut reedsenne doa es, soo es eena aunjenäm no däm hee haft, en nijch no däm hee nijch haft.</verse>
        <verse osisID='2Cor.8.13'>Dan nijch omm daut aundre Rü <note>leijchta</note> ha, oba jie Bedrenjnis, sonda ütjlitjent;</verse>
        <verse osisID='2Cor.8.14'>enn dise Tiet deent jun Äwafluss fe dän Mangel jana, omm daut uck jan Äwafluss fe jünem Mangel deent, doamet een Ütjlitj entsteit;</verse>
        <verse osisID='2Cor.8.15'>ausset jeschräwe steit: „Wäa väl saumeld, haud nijch Äwafluss, en wäa weinijch saumeld, haud nijch Mangel". {2Mos.16,18}</verse>
        <verse osisID='2Cor.8.16'>Oba Gott sie Dankt, dee dän selwjen Iewa fe jünt enn daut Hoat von Tietus jejeeft haft;</verse>
        <verse osisID='2Cor.8.17'>dan hee neem zwoa daut Tooräde aun, oba wiel hee sea iewrijch wea, es hee friewellijch no jünt jereist.</verse>
        <verse osisID='2Cor.8.18'>Oba wie ha däm Brooda met am jeschetjt, dee jelowt woat bie de Vetjindjung de froohe Botschoft derjch aule Jemeendes.</verse>
        <verse osisID='2Cor.8.19'>Nijch bloos daut, sonda hee es uck von de Jemeende jewält worde too onsem Reisebejleita met diese Leewesgow, dee von ons bedeent woat too Ea däm Harrn selfst en aus Bewies von onsem Wellijchsenne,</verse>
        <verse osisID='2Cor.8.20'>enn däm wie dit vehindre, daut ons nijch wäa iebel noräd, wäajen diese ritje Gow, dee von ons bedeent woat;</verse>
        <verse osisID='2Cor.8.21'>dan wie send fe daut bedocht, waut eaboa es, nijch auleen ver däm Harrn, sonda uck verre Mensche.</verse>
        <verse osisID='2Cor.8.22'>Oba wie ha onsem Brooda met ahn jeschetjt, däm wie foaken enn väle Dinje erproowt ha, daut hee iewrijch es, nü oba noch väl iewaja derjch daut groote Vetrüe, too jünt.</verse>
        <verse osisID='2Cor.8.23'>Esset, waut Tietus betrafft, hee es mien Jenosse en betraffs jünt mien Metoabeida; send daut onse Breeda, see send Jeschetjte de Jemeende, ne Ea Tjristi.</verse>
        <verse osisID='2Cor.8.24'>Aulsoo, bewiest nü ahn jäjenäwa, aunjesejchts <note>ver</note> de Jemeende, en bewiest jüne Leew en onsem Riem äwa jünt.</verse>
      </chapter>
      <chapter osisID='2Cor.9'>
        <verse osisID='2Cor.9.1'>Dan waut däm Deenst fe de Heilje betrafft, soo esset fe mie onnneedijch, jünt too schriewe.</verse>
        <verse osisID='2Cor.9.2'>Dan etj tjann jüne Wellijchtjeit, met dee etj mie jünthaulwe dän Matsedoonean jäjenäwa riem, daut Achaja aul toojoah reed jewäse es; en jun Iewa haft väle aundre aunjespornt.</verse>
        <verse osisID='2Cor.9.3'>Oba etj ha de Breeda jeschetjt, doamet nijch ons Rieme äwa jünt enn disem Deel emsonst wea, omm daut jie, aus etj säd, reed send,</verse>
        <verse osisID='2Cor.9.4'>doamet nijch fleijcht, wann de Matsedoonea met mie kohme en jünt nijch reed finje, wie beschämt woare, doamet etj nijch saj, jie, send enn diese Loag.</verse>
        <verse osisID='2Cor.9.5'>Aulsoo hilt etj daut fe needijch, de Breeda too vemohne, daut see no jünt verrop reisde en verhäa reed too moake, jünen verhäa vesproaknen Säajen, doamet dee reed es, aus een Säajen, en nijch aus eene Jietsgow.</verse>
        <verse osisID='2Cor.9.6'>Oba dit saj etj: Wäa spoasaum seit, woat uck spoasaum arnte, en wäa säajensritj seit, woat uck säajensritj arnte.</verse>
        <verse osisID='2Cor.9.7'>Enn jiedra, woo hee sich enn sienem Hoate väajenohme haft, nijch üt Truarijchtjeit oda Dwank, dan eenen frindlijchen Jäwa haft Gott leef.</verse>
        <verse osisID='2Cor.9.8'>Oba daut kaun Gott, jiedre Jnod enn jünt tom Äwafluss brinje, doamet, jie enn aulem auletiet jenüach Ütkohme ha en äwaritj send too jiedrem goodem Woatj;</verse>
        <verse osisID='2Cor.9.9'>aus jeschräwe steit: „Hee haft ütjestreit, hee haft de Oame jejäft; siene Jerajchtijchtjeit blift enn Eewijchtjeit". {Ps.112,9}</verse>
        <verse osisID='2Cor.9.10'>Oba dee däm Seimaun daut Sot hanrätje en Broot tom Äte, woat jünt Sot hanrätje en vemeare en woat wausse lohte de Frucht juna Jerajchtijchtjeit,</verse>
        <verse osisID='2Cor.9.11'>enn däm jie enn aulem ritj jeworde send too aula Friejäwijchtjeit, dee derjch ons, Gott, Dankboatjeit bewirtjt.</verse>
        <verse osisID='2Cor.9.12'>Dan de Besorjnis omm disen Deenst es nijch bloos eene Erfellung aun Mangel de Heilje, sonda es uck aus äwaritj derjch väl Dank aun <note>jäjenäwa</note> Gott;</verse>
        <verse osisID='2Cor.9.13'>enn däm see derjch de Bewearug enn disem Deenst Gott veharlijche wäajen de Unjaordninj enn jünem Betjantniss too de froohe Botschoft von Tjristus en wäajen de Friejäwijchtjeit emm Aundeelnäme fe ahn en fe aula;</verse>
        <verse osisID='2Cor.9.14'>woobie uck see em Jebäd fe jünt, dee sich no jünt bange, wäajen dee äwaritje Jnod Gottes aun jünt.</verse>
        <verse osisID='2Cor.9.15'>Gott sie Dank fe siene onnütspräatjende Gow.</verse>
      </chapter>
      <chapter osisID='2Cor.10'>
        <verse osisID='2Cor.10.1'>Oba etj selfst, Paulus, ermohn jünt derjch de Saunftmoot en Jedult Tjristi, dee etj unja <note>bie</note> jünt zwoa Deemütijch sie, oba mootijch <note>*brow</note> wann etj nijch bie jünt sie.,</verse>
        <verse osisID='2Cor.10.2'>Oba etj bedd, daut etj bie jünt nijch *mootijch senne mott emm Vetrüe, met dee etj em Senn ha, jäajen jewesse Lied *mootijch too senne, dee ons em Senn ha aus nom Fleesch Waundlende.,</verse>
        <verse osisID='2Cor.10.3'>Dan wann wie em Fleesch waundle, soo tjampf wie nijch nom Fleesch;</verse>
        <verse osisID='2Cor.10.4'>Dan de Jewäare enn onsem Kaumf send nijch fleeschlijch, sonda machtvoll fe <note>enn</note> Gott tom dohlbrätje von Fastinje en Jedanke Hiesa ommbrätje,</verse>
        <verse osisID='2Cor.10.5'>en jiedret hüage Jebied <note>Hüs</note> daut sich jäajen de Ertjantnis Gottes opphäwt, en jiedren Jedanke jefange näme unja <note>enn</note> dän Jehuarsom jäajen Tjristus,</verse>
        <verse osisID='2Cor.10.6'>en reed stohne, aulem Onnjehuarsom too strofe, wann jun Jehuarsom erfellt senne woat.</verse>
        <verse osisID='2Cor.10.7'>Tjitj jie opp daut, waut verre Uage es? Wann wäa sich selfst tootrüt, daut hee Tjristus es, soo dentj hee dit wada mol bie sich selfst, daut, soo aus hee Tjristus siena es, soo uck wie.</verse>
        <verse osisID='2Cor.10.8'>Dan wann uck etj mie een bät mea äwa onse Vollmacht rieme wull, de ons de Harr tom Oppbüe en nijch tom Vedoawniss von jünt jejäwt haft, soo woa etj nijch too Schaunde woare,</verse>
        <verse osisID='2Cor.10.9'>omm dautet nijch schient, aus wull etj jünt derjch de Breew Angst moake.</verse>
        <verse osisID='2Cor.10.10'>Dan de Breew zwoa, sajcht hee <note>eena</note> , send jewijchtich <note>schwoa</note> en krauftvoll, oba de Jäajenwoat em Lief <note>tjarpalijch</note> schwak, en de Räd es mangelhauft <note>nuscht weat</note> .</verse>
        <verse osisID='2Cor.10.11'>Dit bedentj dee soo Dentjende, daut, wann wie em Wuat derjch Breew nijch doabie send, wie uck soone biem doabie senne enne Dod senne woare.</verse>
        <verse osisID='2Cor.10.12'>Dan wie woage nijch, ons selfst met jewesse unja dän jlitj toostale oda too vejlitje, dee sich selfst emfäle; oba dee, enndäm see sich aun sich selfst mäte en sich met sich selfst vejlitje, send nijch vestendijch.</verse>
        <verse osisID='2Cor.10.13'>Oba wie welle ons nijch butamote rieme, sonda nom Moht vom Mohtstock, dän Gott ons aus Moht toojedeelt haft, uck bett no jünt too kohme.</verse>
        <verse osisID='2Cor.10.14'>Dan wie selfst stratje ons nijch too wiet üt, aus wann wie nijch no jünt kohme, dan wie send uck bett jünt jekohme met de froohe Botschoft von Tjristus,</verse>
        <verse osisID='2Cor.10.15'>enn däm wie ons nijch em Mohtloose rieme met framde Mäj <note>Oabeit</note> , oba Hopninj ha, wann jun Gloowe enn jünt wausst, jrata too woare no onsem Mot, nom hejchsten Mot,</verse>
        <verse osisID='2Cor.10.16'>omm de froohe Botschoft wieda äwa jünt lidjende Lenda <note>Jäajende</note> too vetjindje, en nijch no eenem framden Mohtbaunt <note>framde Oabeit</note> , fe daut waut aul reed wea, ons too rieme.</verse>
        <verse osisID='2Cor.10.17'>„Oba wäa sich riemt, riem sich enn däm Harrn". {Jes.9.24}</verse>
        <verse osisID='2Cor.10.18'>Dan nijch dee sich selfst emfält, dee esset weat, sonda dee, däm de Harr emfält.</verse>
      </chapter>
      <chapter osisID='2Cor.11'>
        <verse osisID='2Cor.11.1'>Etj wull, jie muchte een beet Noaheit von mie vedroage; oba jo, jie vedroage mie uck.</verse>
        <verse osisID='2Cor.11.2'>Dan etj sie iewrijch omm jünt met Gottes Iewa; dan etj ha jünt eenem eensjen Maun oppjebohde <note>aunvetrüt</note> , omm jünt aus eene reine Jungfrü Tjristus väatostalle <note>too brinje</note> . {Ef.5,26-27}</verse>
        <verse osisID='2Cor.11.3'>Oba etj ha Angst, daut fleijcht, aus de Schlang Eefa derjch äare Lest veleid <note>vefead</note> , soo worde uck jüne Jedanke vedorwe en wajchjefeat von de Eenfelt <note>Onnschuld</note> en de Reinheit Tjristus jäjenäwa.</verse>
        <verse osisID='2Cor.11.4'>Dan wann dee, dee doa tjeemt, eenen aundren Jesus vetjindijcht, däm wie nijch vetjindijcht ha, oda ha jie eenen aundren Jeist jetjräaje, däm jie nijch jetjräaje ha, oda eene aundre froohe Botschoft, dee jie nijch aunjenohme ha, daut vedroag jie goot.</verse>
        <verse osisID='2Cor.11.5'>Dan etj meen freilijch, daut etj enn nuscht tridj jebläwe sie hinja dän äwagrooten <note>äwamässjen, faulschen</note> Apostel.</verse>
        <verse osisID='2Cor.11.6'>Oba wann etj uck een onnjeleada emm Räde sie, soo doch nijch enne Ertjantnis; sonda enn aule Dinje send wie jünt enn aulem openboa jeworde.</verse>
        <verse osisID='2Cor.11.7'>Oda ha etj eene Sind begohne, enn däm etj mie selfst läajch hool, doamet jie erhoowe woare, wiel etj jünt de froohe Botschoft emsonst vetjindijt ha?</verse>
        <verse osisID='2Cor.11.8'>Aundre Jemeendes ha etj beroowt, enn däm etj Loon neem omm jünt too deene.</verse>
        <verse osisID='2Cor.11.9'>En aus etj bie jünt wea en enn Noot tjeem, ha etj tjeenem belaustijt, dan mien Mangel druage de Breeda, dee von Matsedoonean tjeeme; en etj hilt mie enn aulem, jünt nijch ne Laust too senne, en woa mie bewoare.</verse>
        <verse osisID='2Cor.11.10'>Daut es de Woahrheit Tjristi enn mie, daut disa Riem nijch woat, von mie, tom Schweije jebrocht woare enn de Jäajend von Achaja.</verse>
        <verse osisID='2Cor.11.11'>Wäajen waut? Wiel etj jünt nijch leef ha? Gott weetet.</verse>
        <verse osisID='2Cor.11.12'>Waut etj oba doo, woa etj uck doone, doamet etj dän de Jeläajenheit aufschnied, dee eene Jeläajenheit welle, daut enn däm, enn däm see sich rieme, jefunge woare aus uck wie.</verse>
        <verse osisID='2Cor.11.13'>Dan soone send faulsche Apostel, bedroagarische Oabeida, dee sich enn äare Jestault von Apostel Tjristi vewaundle.</verse>
        <verse osisID='2Cor.11.14'>En daut es tjeen Wunda, dan selfst de Soton vewaundelt sich enn siene Jestault enn eenem Enjel vom Lijcht;</verse>
        <verse osisID='2Cor.11.15'>daut es aulsoo nuscht Besondret, wann uck siene Deena sich enn äare Jestault vewaundle aus Deena de Jerajchtijchtjeit, dän äa Enj woat no äare Woatje senne.</verse>
        <verse osisID='2Cor.11.16'>Noch eenmol saj etj: Tjeena saul jleewe daut etj een Noa sie; wann oba nijch, soo nämt mie doch aus eenen Noa opp, doamet uck etj mie een bät riem.</verse>
        <verse osisID='2Cor.11.17'>Waut etj räd, räd etj nijch soo aus vom Harrn, sonda aus enn Noaheit, enn diese Loag <note>emm Toovetrüe</note> tom Rieme.</verse>
        <verse osisID='2Cor.11.18'>Doa väle sich nom Fleesch rieme, well uck etj mie rieme.</verse>
        <verse osisID='2Cor.11.19'>Jie vedroage jearn de Noare, doa jie veninftijch <note>kluak</note> send.</verse>
        <verse osisID='2Cor.11.20'>Dan jie vedroage daut, wann jünt wäa vesklowt, wann jünt wäa oppfrat, wann jünt wäa Schlenje stalt, wann sich wäa äwahäwt, wann jünt wäa em Jesejcht schleit.</verse>
        <verse osisID='2Cor.11.21'>Too miene Schaund saj etj dit, soo ausset fauststeit, daut wie doatoo schwak jewesse send. Oba wuabie irjend wäa driest es, etj räd enn Noaheit, sie uck etj driest.</verse>
        <verse osisID='2Cor.11.22'>Send see Hebräa? Etj uck. Send see Iesraelite? Etj uck. Send see Obraums Some? Etj uck.</verse>
        <verse osisID='2Cor.11.23'>Send see Deena Tjristi? Etj räd onnsennijch, etj sie et mea. Enn Mäj väl mea, väl mea enn Jefentjnisse, enn Schläaj äwamoht, foaken enn Doodesnoot <note>Doodesjefoa</note> .</verse>
        <verse osisID='2Cor.11.24'>Vonne Jude ha etj fief mol veatijch Heiw jetjräaje weinja eenen. {5Mos.25,3}</verse>
        <verse osisID='2Cor.11.25'>Dreemol sie etj met Wäde <note>Statja</note> jeschloage worde, eenmol sie etj jesteenijcht worde, dreemol ha etj Scheppbruch jeläde, eene Nacht en een Dach ha etj em deepen Mäa toojebrocht;</verse>
        <verse osisID='2Cor.11.26'>foaken opp reise, enn Jefoahre oppe Flusse, enn Jefoahre von Reibasch, enn Jefoahre von mienem Voltj, enn Jefoahre von Heide, enn Jefoahre enne Staut, enn Jefoahre enne Wieste, enn Jefoahre oppem Mäa, enn Jefoahre unja faulsche Breeda,</verse>
        <verse osisID='2Cor.11.27'>enn Mäj en Schwiarijchtjeite, enn Schloploosijchtjeit, enn Hunga en Darscht, foaken em Fauste, enn Kold en ohne Tjleeda;</verse>
        <verse osisID='2Cor.11.28'>büta däm, waut bütajeweenlijch es, noch daut, waut jieda Dach opp <note>aun</note> mie aundrinjt; de Sorje omm aule Jemeendes.</verse>
        <verse osisID='2Cor.11.29'>Wäa es Schwak, en etj sie nijch Schwak? Wäa woat too Sinde veleet, en etj stoh nijch enn Flaume?</verse>
        <verse osisID='2Cor.11.30'>Wannet jeriemt <note>jepucht</note> senne mott, soo well etj mie doamet rieme, waut miene Schwakheit betrafft.</verse>
        <verse osisID='2Cor.11.31'>De Gott en Voda vom Harrn Jesus weet, dee jepriese es enn Eewijchtjeit, daut etj nijch läj.</verse>
        <verse osisID='2Cor.11.32'>Enn Damaskus leet de Stauthoola vom Tjeenijch Aretus de Staut de Damaskusa bewache, omm mie faust toonäme,</verse>
        <verse osisID='2Cor.11.33'>en etj word enn eenem Korf derjch een Fensta aune Mia <note>Waund</note> rauf jelohte en etj enttjeem siene Henj.</verse>
      </chapter>
      <chapter osisID='2Cor.12'>
        <verse osisID='2Cor.12.1'>Woahrhauft, nutzt mie daut rieme nuscht; oba etj well opp <note>too</note> Jesejchta en Openboarunge vom <note>det</note> Harrn kohme.</verse>
        <verse osisID='2Cor.12.2'>Etj weet von eenen Mensch enn Tjristus, ver veatien Joa, auf emm Lief, weet etj nijch, auf bütrem Lief, weet etj nijch; Gott weet daut, daut de Betroffna bott däm dredden Himmel entdretjt wort.</verse>
        <verse osisID='2Cor.12.3'>En etj weet von däm betroffnen Mensch, auf emm Lief, oda bütrem Lief, daut weet etj nijch, Gott weet daut,</verse>
        <verse osisID='2Cor.12.4'>daut hee entdretjt word emm Paradiess en head onnütspräatjlijche Wead, dee eenem Mensch nijch erlaubt send too saje.</verse>
        <verse osisID='2Cor.12.5'>Emm Blitj opp däm <note>soo Beschaufnen</note> woa etj mie rieme, oba emm Blitj opp mie selfst - well etj mie nijch rieme, aus bloos met miene Schwakheite.</verse>
        <verse osisID='2Cor.12.6'>Dan wann etj mie rieme well, wudd <note>woa</note> etj nijch een Noa senne, dan etj woa de Woahrheit saje. Oba etj enthool mie doaäwa, doamet nijch wäa mea <note>hejcha</note> von mie dentjt, aus waut hee aun mie sitt, oda waut hee von mie heat.</verse>
        <verse osisID='2Cor.12.7'>En omm daut etj mie derjch dän Äwamoht de Openboarunge nijch äwahäw, word mie een Stachel fe daut Fleesch jejäft, een Enjel Sotons, doamet hee mie met Füste schlohne sull, doamet etj mie nijch äwahäw.</verse>
        <verse osisID='2Cor.12.8'>Doawäajen <note>emm Blitj doaropp</note> ha etj däm Harr dree mol aunjeroope, daut hee von mie auflohte mucht.</verse>
        <verse osisID='2Cor.12.9'>En hee haud too mie jesajcht: Miene Jnod jenäjt die, dan miene <note>dee</note> Krauft woat enn Schwakheit vollbrocht <note>toenj jebrocht</note> . Aulsoo, sea jearn woa <note>well</note> etj mie met miene Schwakheite noch mea rieme, doamet de Krauft Tjristi bie <note>äwa</note> mie wohnt.</verse>
        <verse osisID='2Cor.12.10'>Doawäajen ha etj Wooljefaule aun Schwakheite, aun Mishaundlunge, aun Noot, aun Vefoljung en Bedrenjnise fe Tjristus; dan wann etj schwak sie, dan sie etj stoatj.</verse>
        <verse osisID='2Cor.12.11'>Etj sie een Noa jeworde; jie ha mie doatoo jedwunge. Dan etj haud sullt von jünt emfält woare, dan enn nuscht stund etj hinja de hejchste Apostel <note>Äwaapostel</note> , wann etj uck nuscht sie.</verse>
        <verse osisID='2Cor.12.12'>Zwoa send de Teatjen von eenem Apostel unja jünt enn aula Jedult jewirtjt worde, derjch Teatjens soo aus uck Wunda en Machtwoatje.</verse>
        <verse osisID='2Cor.12.13'>Dan waut esset, enndäm jie dee aundre Jemeendes em Nodeel jewäse send, wann nijch, daut etj selfst jünt nijch too Laust jewesse sie? Vejäft mie dit Onnrajcht.</verse>
        <verse osisID='2Cor.12.14'>Tjitjt, dit dredde Mol sie etj reed, no jünt too kohme, en etj woa nijch too Laust faule, dan etj seatj nijch daut Junje, sonda jünt. Dan de Tjinja selle nijch fe de Ellre Schatse saumle, sonda de Ellre fe de Tjinja.</verse>
        <verse osisID='2Cor.12.15'>Oba etj woa sea jearen aules hanjäwe en etj woa mie fe jüne Seele oppopfre, wann etj jünt mea <note>en hejchrem Moot</note> leef ha, saul etj dan weinja jeleeft woare?</verse>
        <verse osisID='2Cor.12.16'>Doch soo esset, etj ha jünt nijch belaustijt; wiel etj schneiw sie, ha etj jünt met Lest jejräpe.</verse>
        <verse osisID='2Cor.12.17'>Ha etj jünt fleijcht derjch eenem von dän äwa'väadeelt <note>*ütjenutst</note> , dee etj no jünt jeschetjt ha? ,</verse>
        <verse osisID='2Cor.12.18'>Etj ha Tietus jebedd en schetjt däm Brooda met am met; haft fleijcht Tietus jünt *äwa'väadeelt? Send wie nijch enn däm seljen Jeist jewaundelt? Nijch enn dee selje Footstaupe? ,</verse>
        <verse osisID='2Cor.12.19'>Aul länjst jleew jie, daut wie ons bie jünt veteidje. Wie räde ver Gott enn Tjristus, oba aules, Jeleefte, fe <note>too</note> jüne Oppbüung.</verse>
        <verse osisID='2Cor.12.20'>Dan etj ängst mie, daut, wann etj kohm, etj jünt nijch soo finj, aus etj well, en daut etj von jünt aus eena jefunge woa, aus jie nijch welle, daut fleijcht Stried, Aufgonst, Oaja, Zank, Beleidjung, Plüdarie, Oppjebloost, Onnrühe vehaunde senne;</verse>
        <verse osisID='2Cor.12.21'>daut, wann etj wada kohm, mien Gott mie jünthaulwe deemütijcht, en etj äwa väle trüare mott, dee verhea jesindijcht en nijch ommjedocht <note>Buesse jedohne</note> ha wäajen <note>äwa</note> de Onnreinheit en Huararie en Onnzucht, dee see jedräwe ha.</verse>
      </chapter>
      <chapter osisID='2Cor.13'>
        <verse osisID='2Cor.13.1'>Dit dredde Mol kohm etj no jünt: Üt twee oda dree Zeije Mül <note>Ütsaje</note> woat jiedre Sach bestädijcht woare. {5Mos.19,15}</verse>
        <verse osisID='2Cor.13.2'>Etj ha verhäa jesajcht en saj em verüt, aus wie daut tweede Mol aunwesend en nü aufwesend, dän, dee verhäa jesindijcht ha, en aule aundre, daut, wann etj wada kohm, woa etj nijch schoone.</verse>
        <verse osisID='2Cor.13.3'>Doa jie eenen Bewies seatje, daut Tjristus enn mie räd, dee jünt jäjenäwa nijch Schwak es, sonda tjraftijch unja jünt;</verse>
        <verse osisID='2Cor.13.4'>dan uck hee word üt Schwakheit jetjriezijcht, oba hee läft derjch <note>üt</note> de Macht Gottes, dan uck wie send Schwak enn am, oba wie woare met am läwe derjch <note>üt</note> de Macht Gottes jünt jäjenäwa,</verse>
        <verse osisID='2Cor.13.5'>soo stalt jünt oppe Proow, auf jie em Gloowe send, unjasätjt jünt selfst, oda ertjan jie jünt selfst nijch, daut Jesus Tjristus enn jünt es? Esset dan, daut jie fleijcht onnbeweat <note>*onnajcht</note> send.,</verse>
        <verse osisID='2Cor.13.6'>Oba etj hop, daut jie ertjane woare, daut wie nijch *onnbeweat send.,</verse>
        <verse osisID='2Cor.13.7'>Oba wie bäde too Gott, daut jie nuscht Beeset doone woare, doamet wie nijch beweat <note>ajcht</note> schiene <note>ütseehne</note> , sonda doamet jie daut Goode doone, oba wie aus *Onnbeweate send.,</verse>
        <verse osisID='2Cor.13.8'>Dan wie tjenne nuscht jäajen de Woahrheit doone, sonda fe de Woahrheit.</verse>
        <verse osisID='2Cor.13.9'>Dan wie freie ons, wann wie Schwak send, jie oba Stoatj send; omm dit bedd wie uck, omm daut jie jünt Trajchtfinje.</verse>
        <verse osisID='2Cor.13.10'>Doawäajen schriew etj dit - soolang etj nijch bie jünt sie, doamet wann etj bie jünt sie nijch Strenj vefoahre mott, no de Vollmacht, dee de Harr mie jejäft haft tom Oppbüe en nijch tom aufbräatje <note>dohlbrätje</note> .</verse>
        <verse osisID='2Cor.13.11'>Emm äwajen, Breeda, freit jünt, loht jünt trajchthalpe <note>trajcht brinje</note> , loht jünt vemohne, siet eenes Sennes, hoolt Fräd, en dee Gott de Leew en daut Frädens woat met jünt senne.</verse>
        <verse osisID='2Cor.13.12'>Jreest jünt unjaenaunda met däm heiljen Kuss. Aul de Heilje lohte jünt jreese.</verse>
        <verse osisID='2Cor.13.13'>De Jnod vom Harrn Jesus Tjristus en de Leew Gottes en de Jemeenschauft metem Heiljen Jeist es met jünt aulem!</verse>
      </chapter>
    </div>
    <div type='book' osisID='Gal'>
      <chapter osisID='Gal.1'>
        <verse osisID='Gal.1.1'>Paulus, Apostel, nijch von Mensche, uck nijch derjch eenen Mensch, sonda derjch Jesus Tjristus en Gott, däm Voda, dee am von <note>üt</note> de Doodes oppjewatjt haft,</verse>
        <verse osisID='Gal.1.2'>en aule Breeda, dee bie mie send, aun de Jemeende von Galatien:</verse>
        <verse osisID='Gal.1.3'>Jnod jünt en Fräd von Gott, däm Voda, en onsem Harr Jesus Tjristus,</verse>
        <verse osisID='Gal.1.4'>dee sich selfst fe onse Sinde hanjejäwt haft, doamet hee ons erüt nehmt üt diese <note>de jäajenwoatje</note> beese Welt, nom Welle von onsem Gott en Voda,</verse>
        <verse osisID='Gal.1.5'>däm de Ea enn de Eewijchtjeit de Eewijchtjeite! Amen.</verse>
        <verse osisID='Gal.1.6'>Etj wunda mie, daut jie soo schwind von däm, dee jünt enn <note>derjch</note> de Jnod Tjristi beroope haft, too eene aundre froohe Botschoft aufdreie,</verse>
        <verse osisID='Gal.1.7'>dee tjeene aundre es; sonda daut send <note>jeeft</note> eenje Lied, dee jünt vewerre en de froohe Botschoft von Tjristus vedreie welle.</verse>
        <verse osisID='Gal.1.8'>Oba wann uck wie, oda een Enjel vom Himmel, jünt woat aus de froohe Botschoft vetjindje, büta däm, waut wie jünt vetjindijt ha; dee es veflucht.</verse>
        <verse osisID='Gal.1.9'>Aus wie verhäa jesajcht ha, soo saj etj uck nü wada: Wann irjend wäa jünt de froohe Botschoft vetjindijt, büte däm, waut jie emfange ha, dee es veflucht.</verse>
        <verse osisID='Gal.1.10'>Seatj etj dan nü de Mensche toofräd too stale, oda Gott? Oda seatj etj Mensche too jefaule? Wann etj noch Mensche jefaule wudd, soo wea etj nijch Tjristi Tjnajcht.</verse>
        <verse osisID='Gal.1.11'>Oba etj moak jünt bekaunt, Breeda, daut de froohe Botschoft, dee etj vetjindijt ha, daut dee nijch no Mensche Oat es.</verse>
        <verse osisID='Gal.1.12'>Dan etj ha dee uck nijch von eenem Mensch jetjräaje, en etj wudd nijch beleat, sonda derjch eene Openboarung von Jesus Tjristus.</verse>
        <verse osisID='Gal.1.13'>Jo, jie ha von mienem Waundel eenst em Judentüm jeheat, daut etj de Jemeende Gottes äwa aule Moht vefoljd, omm dee too venijchte,</verse>
        <verse osisID='Gal.1.14'>en enn däm Judentüm tooneem äwa väle Mienesjlitjen enn mienem Jeschlajcht, enn däm etj een groota <note>emm äwamoot</note> Iewara fe miene vodalijche Sitte <note>Äwaleewrunge</note> wea.</verse>
        <verse osisID='Gal.1.15'>Oba ausset Gott, fe goot hild, dee mie vom <note>von miene</note> Mutta Lief aun ütjesondat <note>uterwält</note> en derjch siene Jnod beroope haft,</verse>
        <verse osisID='Gal.1.16'>sienen Sän enn mie too openboare, doamet etj am, aus de froohe Botschoft, unja de Veltja vetjindje, futs, jintj etj nijch met Fleesch en Bloot em Rot,</verse>
        <verse osisID='Gal.1.17'>en jintj uck nijch enopp no Jerusalem no dän, dee ver mie Apostel weare, sonda etj jintj wajch no Arabean en tjeem wada tridj no Damaskus.</verse>
        <verse osisID='Gal.1.18'>Donn, no dree Joa, jintj etj enopp no Jerusalem, omm Kefas tjanne too leahre, en etj bleef feftien Doag bie am.</verse>
        <verse osisID='Gal.1.19'>Oba etj sach tjeenem aundren vonne <note>dee</note> Apostel, büta Joakopp, däm Brooda vom Harrn.</verse>
        <verse osisID='Gal.1.20'>Oba waut etj jünt schriew, tjitj, ver Gott! Etj läj nijch.</verse>
        <verse osisID='Gal.1.21'>Donn jintj etj enn de Jäajend von Sierean en Tsilietsean.</verse>
        <verse osisID='Gal.1.22'>Oba etj wea de Jemeende enn Judäa, dee enn Tjristus send, vom Aunjesejcht onnbekaunt;</verse>
        <verse osisID='Gal.1.23'>oba see haude bloos jeheat: Dee, dee ons eens vefoljd, vetjindijt nü aus froohe Botschoft däm Gloowe, dän hee eenst veniele <note>venijchte</note> wull.</verse>
        <verse osisID='Gal.1.24'>En see veharlijchte Gott aun <note>opp</note> mie.</verse>
      </chapter>
      <chapter osisID='Gal.2'>
        <verse osisID='Gal.2.1'>Doaropp, no veatien Joa, jintj etj wada enopp no Jerusalem met Barnabas en neem uck Tietus met.</verse>
        <verse osisID='Gal.2.2'>Oba etj jintj enopp derjch eene Openboarung en läd ahn de froohe Botschoft väa, dee etj unjre Veltja vetjindijd, oba besonda dän Aunjeseehne, auf etj nijch vejäfs ran oda jerant wea;</verse>
        <verse osisID='Gal.2.3'>oba nijch eenmol Tietus, dee bie mie wea, dee een Griejche wea, word nijch jedwunge, sich beschniede too lohte;</verse>
        <verse osisID='Gal.2.4'>oba wäajen dee ennjeschlitjte faulsche Breeda, dee heemlijch enenn jekohme weare, omm onse Frieheit üttofinje, dee wie enn Tjristus Jesus ha, doamet see ons vesklowe <note>enn tjnajchtschoft brinje</note> kunne;</verse>
        <verse osisID='Gal.2.5'>dän wie uck nijch fe eene Stund derjch Unjaordninj nojejäwt ha, doamet de Woahrheit, de froohe Botschoft, bie jünt blift.</verse>
        <verse osisID='Gal.2.6'>Oba von dän, de Aunjeseehne schiene, wautemma see uck weare, daut moakt tjeen Unjascheet fe mie, Gott sitt <note>nehmt</note> tjeene Mensche Persoon aun, - dan mie ha de Aunjeseehne nuscht doatoo opperlajcht;</verse>
        <verse osisID='Gal.2.7'>oba emm Jäjendeel, aus see jeseehne haude, daut mie de froohe Botschoft aun de Onnbeschnädne <note>Heide</note> aunvetrüt es <note>wea</note> , soo aus Peeta aun de Beschniedinj <note>*Jude</note> ;,</verse>
        <verse osisID='Gal.2.8'>dan dee, dee enn Peeta, fe daut Apostelaumt de *Beschniedinj jewirtjt haft, haft sich uck mie fe de Heide wirtjsaum bewäse,,</verse>
        <verse osisID='Gal.2.9'>en aus see de Jnod ertjant haude, dee mie jejäwt es, jeewe Joakopp en Kefas en Jehaun, dee aus Stendasch <note>Ellteste, Väaschte</note> aunjeseehne worde, mie en Barnabas de Rajchte <note>Haunt</note> de Jemeenschoft, doamet wie unja de Heide, oba see unja de *Beschniedinj gohne sulle; ,</verse>
        <verse osisID='Gal.2.10'>bloos daut wie de Oame jedentje sulle, däm etj mie uck flietijch bewäse ha, aulsoo too doone.</verse>
        <verse osisID='Gal.2.11'>Oba aus Kefas no Antiochean jekohme wea, wadastund etj am em Aunjesejcht, wiel hee aunjekloagt <note>jerejcht</note> wea.</verse>
        <verse osisID='Gal.2.12'>Dan ver däm, eenje von Joakopp jekohme weare, haud hee met de Heide <note>Heidetjriste</note> toop jejäte; oba aus see jekohme weare, trock hee sich tridj en sondad sich auf, wiel hee sich fe dee üte *Beschniedinj enjst. ,</verse>
        <verse osisID='Gal.2.13'>En met am heijchelde uck de äwaje Jude, soo daut uck Barnabas derjch äa Heijchle sich metriete leet.</verse>
        <verse osisID='Gal.2.14'>Oba aus etj sach, daut see nijch rajcht no de Woahrheit, von de froohe Botschoft, waundle, säd etj too Kefas ver aulem: Wann dü, dee dü een Jud best, heidnisch en nijch judesch läfst, woo bedwinjst dü de Heide judesch too läwe?</verse>
        <verse osisID='Gal.2.15'>Wie send von Natua Jude en nijch Sinda üt de Heide,</verse>
        <verse osisID='Gal.2.16'>oba wisste, daut de Mensch nijch üt Jesatzeswoatje jerajcht jesproake woat, sonda bloos derjch dän Gloowe aun Jesus Tjristus, uck wie ha aun Jesus Tjristus jejleewt, omm daut wie üt Gloowe aun Tjristus jerajchtfoadijcht worde, en nijch üt Jesatzeswoatje, wiel üt Jesatzeswoatje tjeen Fleesch jerajchtfoadijcht woare woat.</verse>
        <verse osisID='Gal.2.17'>Oba wann wie, enn däm wie enn Tjristus seatje jerajchtfoadijcht too woare, uck selfst aus Sinda send jefunge worde, es dan Tjristus een Deena de Sinde? Daut mucht nijch passeare!</verse>
        <verse osisID='Gal.2.18'>Dan wann etj daut, waut etj dohljeräte ha, wada oppbü, soo stal etj mie selfst aus Äwaträda han.</verse>
        <verse osisID='Gal.2.19'>Dan etj sie derjch daut Jesatz däm Jesatz jestorwe, doamet etj fe Gott läw; etj sie met Tjristus jetjriezijcht worde,</verse>
        <verse osisID='Gal.2.20'>etj läw, oba nijch mea etj <note>oba nijch mea läw etj</note> , oba Tjristus läft enn mie; oba waut etj nü emm Fleesch läw, läw etj derjch <note>emm</note> Gloowe, derjch däm, aun däm Sän Gottes, dee mie jeleeft en sich selfst fe mie hanjejäft haft.</verse>
        <verse osisID='Gal.2.21'>Etj moak de Jnod Gottes nijch onnjeltijch; dan wann Jerajchtijchtjeit derjch daut Jesatz tjemmt, dan es Tjristus emsonst jestorwe.</verse>
      </chapter>
      <chapter osisID='Gal.3'>
        <verse osisID='Gal.3.1'>O onnvestendje Galata, wäa haft jünt bezaubat, dän Jesus Tjristus, aus unja jünt jetjriezijcht, ver jüne Uage jemolt word?</verse>
        <verse osisID='Gal.3.2'>Bloos dit well etj von jünt erfoahre: Ha jie dän Jeist üt Jesatzeswoatje jetjräaje, oda üt de Botschoft vom Gloowe?</verse>
        <verse osisID='Gal.3.3'>Se jie soo onnvestendijch? Em Jeist ha jie aunjefonge, well jie nü em Fleesch toenj brinje <note>vollende</note> ?</verse>
        <verse osisID='Gal.3.4'>Ha jie soo väl <note>grootet</note> vejäfs jeläde <note>erfoahre</note> ? Wann aundasch daut uck vejäfs es?</verse>
        <verse osisID='Gal.3.5'>Dee jünt nü dän Jeist jeeft <note>hanrätjt</note> en Wundawoatje unja jünt wirtjt, es daut üt Jesatzeswoatje oda üt de Krauft, ütem <note>derjch</note> Gloowe?</verse>
        <verse osisID='Gal.3.6'>Soo aus Obraum Gott jleewd, en daut word am aus <note>too</note> Jerajchtijchtjeit aunjeräatjent. {1Mos.15,6}</verse>
        <verse osisID='Gal.3.7'>Aulsoo ertjant, daut dee üt Gloowe send <note>läwe</note> , send Obraums Säns.</verse>
        <verse osisID='Gal.3.8'>Oba de Schreft, haft väajeseehne, daut Gott de Veltja üt Gloowe jerajchtfoadje wudd, vetjindijd däm Obraum de froohe Botschoft verhäa: „Enn die woare aule Veltja jesäajent woare“. {1Mos.12,3}</verse>
        <verse osisID='Gal.3.9'>Doahäa, dee üt Gloowe läwe <note>send</note> , woare jesäajent met däm jleewjem Obraum.</verse>
        <verse osisID='Gal.3.10'>Dan aule, dee üt Jesatzeswoatje send, send unja däm Fluch; dan daut steit jeschräwe: „Veflucht es jiedra, dee nijch blift bie <note>enn</note> aulem, waut em Büak daut Jesatzes jeschräwe es, omm daut too doone“. {5Mos.27,26}</verse>
        <verse osisID='Gal.3.11'>Oba daut derjch däm Jesatz tjeena ver Gott jerajcht jesproake woat, es openboa, dan „dee Jerajchta woat üt Gloowe läwe“. {Hab.2,4}</verse>
        <verse osisID='Gal.3.12'>Oba daut Jesatz es nijch üt Gloowe, sonda: „Wäa diese Dinje jedohne haft, woat doaderjch läwe“. {3Mos.18,5}</verse>
        <verse osisID='Gal.3.13'>Tjristus haft ons loosjekofft von däm Fluch daut Jesatzes, enn däm hee een Fluch fe ons jeworde es, dan daut steit jeschräwe: “Veflucht es jiedra, dee aum Holt hengt!“ {5Mos.21,23}</verse>
        <verse osisID='Gal.3.14'>doamet de Säajen Obraums enn Tjristus Jesus no de Veltja tjeemt, doamet wie de Vespräatjung vom Jeist tjriee derjch däm Gloowe.</verse>
        <verse osisID='Gal.3.15'>Breeda, etj räd no Mensche Oat; selfst een Menschen Tastament, daut bestädijcht es, ertjläart tjeena fe onnjeltijch oda deit waut doatoo.</verse>
        <verse osisID='Gal.3.16'>Oba däm Obraum weare <note>send</note> de Vespräatjunge toojesajcht en sienem Some. Daut heet nijch: „En däm Some“, aus von väle, sonda aus von eenem: „En dienem Some“, {1Mos.22,18} de Tjristus es.</verse>
        <verse osisID='Gal.3.17'>Oba dit saj etj: Een Tastament rajchttjraftijch von Gott jemoakt, moakt daut veea hundat en dartijch Joa doanoh jekohmne Jesatz nijch onnjeltijch, omm de Vespräatjunge opptohäwe.</verse>
        <verse osisID='Gal.3.18'>Dan wann daut Oawgoot ütem Jesatz es, soo tjemmt daut nijch mea üte Vespräatjung; oba Gott haft daut Obraum derjch eene Vespräatjung jeschentjt.</verse>
        <verse osisID='Gal.3.19'>Aulsoo, waut saul daut Jesatz? Wäajen de Äwaträdunge es daut doatoo jedohne worde, bott de Some tjeem, däm de Vespräatjung es jejäwt worde, aunjeordnet derjch Enjel enn de Haund von eenem Vemeddla.</verse>
        <verse osisID='Gal.3.20'>Oba een Vemeddla es nijch Vemeddla von eenem; oba Gott es eena.</verse>
        <verse osisID='Gal.3.21'>Es dan daut Jesatz jäajen de Vespräatjunge Gottes? Daut mucht nijch passeare! Dan wann een Jesatz wea jejäft worde, daut läwendijch moake kunn, dan wea de Jerajchtijchtjeit wertjlijch üt däm Jesatz.</verse>
        <verse osisID='Gal.3.22'>Oba de Schreft haft aules unja de Sinde ennjeschlohte, doamet de Vespräatjung üt Gloowe aun Jesus Tjristus dän jejäft wort, dee doa jleewe.</verse>
        <verse osisID='Gal.3.23'>Oba ver däm de Gloowe tjeem, worde wie unja däm Jesatz bewoat, ennjeschlohte opp däm Gloowe han, dee jeopenboat sull woare.</verse>
        <verse osisID='Gal.3.24'>Aulsoo, es daut Jesatz ons Oppaussa jeworde bott too Tjristus, doamet wie üt Gloowe kunne jerajcht jesproake woare.</verse>
        <verse osisID='Gal.3.25'>Oba doa de Gloowe jekohme es, send wie nijch mea unja eenem Oppaussa;</verse>
        <verse osisID='Gal.3.26'>dan jie aula send Säns Gottes derjch dän Gloowe enn <note>aun</note> Tjristus Jesus.</verse>
        <verse osisID='Gal.3.27'>Dan aula, dee jie opp Tjristus send jetauft worde, ha Tjristus aunjetrocke.</verse>
        <verse osisID='Gal.3.28'>Doa es nijch Jude noch Griejche, doa es nijch Sklowe noch Friea, doa es nijch Maun oda Frü; dan jie aula send eent enn Tjristus Jesus.</verse>
        <verse osisID='Gal.3.29'>Oba wann jie Tjristi send, soo send jie Obraums Some en no de Vespräatjung Oawe.</verse>
      </chapter>
      <chapter osisID='Gal.4'>
        <verse osisID='Gal.4.1'>Oba etj saj, solang de Oaw onnmindijch <note>nijch oolt jenüach</note> es, unjascheed hee sich met nuscht von eenem Sklowe, wann hee uck Harr äwa aules es;</verse>
        <verse osisID='Gal.4.2'>sonda hee es unja Väaminda en Vewaulta bott dee vom Voda verhäa bestemmte Tiet.</verse>
        <verse osisID='Gal.4.3'>Soo uck wie, aus wie onnmindijch weare, wea wie vesklowt unja de Räajel de Welt;</verse>
        <verse osisID='Gal.4.4'>oba aus dee bestemmde Tiet jekohme wea, schetjt Gott sienen Sän, jebuare von eene Frü, unjrem Jesatz jestalt,</verse>
        <verse osisID='Gal.4.5'>doamet hee dee, dee unjrem Jesatz weare, looskofft, doamet wie de Sänschoft emfange.</verse>
        <verse osisID='Gal.4.6'>Oba wiel jie Säns send, haft Gott däm Jeist von sienem Sän enn onse Hoate jeschetjt, dee doa roopt: Abba, Voda!</verse>
        <verse osisID='Gal.4.7'>Doahäa, best dü nijch mea een Sklowe, sonda - Sän; oba wann Sän, dan uck Oaw derjch Gott.</verse>
        <verse osisID='Gal.4.8'>Oba donn zwoa, aus jie Gott nijch tjannde, deend jie dän, dee von Natua nijch Jetta send; {2Chron.13,9}</verse>
        <verse osisID='Gal.4.9'>nü oba, doa jie Gott ertjant ha, oba väl mea von Gott ertjant send, woo dree jie jünt wada tridj no dee schwake en oamseelje Räajel, dän jie wada vom nieem deene welle?</verse>
        <verse osisID='Gal.4.10'>Jie beobachte Doag en Moonate en Fasttiede en Joare.</verse>
        <verse osisID='Gal.4.11'>Etj enjst mie omm jünt, daut etj mie fleijcht emmsonst fe jünt aufjemäajcht ha.</verse>
        <verse osisID='Gal.4.12'>Siet aus etj, dan <note>wiel</note> uck etj sie aus jie, Breeda, etj bedd jünt; jie ha mie tjeen Onnrajcht jedohne.</verse>
        <verse osisID='Gal.4.13'>Oba jie weete, daut etj enn fleeschlijche Schwakheit jünt easchtens de froohe Botschoft vetjindijt ha;</verse>
        <verse osisID='Gal.4.14'>en miene Veseatjung fe jünt enn mienem Fleesch, ha jie nijch veacht noch aufjewäse, sonda aus eenen Enjel Gottes ha jie mie oppjenohme, aus Tjristus Jesus.</verse>
        <verse osisID='Gal.4.15'>Wua es dan jüne Jletjseelijchtjeit? Dan etj bezeij jünt, daut jie, wann mäajlijch, jüne Uage ütjeräte en mie dee jejäft haude.</verse>
        <verse osisID='Gal.4.16'>Sie etj doahäa jun Fient jeworde, wiel etj jünt de Woahrheit saj?</verse>
        <verse osisID='Gal.4.17'>See iewre omm jünt, nijch opp gooda Oat, sonda welle jünt ütschlüte (vonne Jemeenschoft met de Apostel), doamet jie omm ahn iewre.</verse>
        <verse osisID='Gal.4.18'>Oba daut es goot, jiedatiet emm Gooden too iewre, en nijch bloos, wann etj bie jünt sie.</verse>
        <verse osisID='Gal.4.19'>Miene Tjinja, omm dee etj wada Jeburtswee ha, bott Tjristus enn jünt Jestault aunnämt;</verse>
        <verse osisID='Gal.4.20'>oba etj wull, nü bie jünt senne en miene Stemm veendre, wiel etj jünthaulwe rotloos sie.</verse>
        <verse osisID='Gal.4.21'>Sajcht mie, dee jie unjrem Jesatz senne welle, hea jie daut Jesatz nijch?</verse>
        <verse osisID='Gal.4.22'>Dan daut steit jeschräwe, daut Obraum twee Säns haud, eenen vonne Tjäatjsche <note>*Deenstmäatje</note> en eenen vonne Frie; ,</verse>
        <verse osisID='Gal.4.23'>Oba dee von de *Tjäatjsche wea nom Fleesch jebuare, dee aundra vonne Frie derjch de Krauft de Vespräatjung, ,</verse>
        <verse osisID='Gal.4.24'>dit es sennbiltlijch jeräd: Dan diese <note>Frües</note> bediede twee Ordninje Gottes; dee eene von däm Boajch Sinaie, daut Tjnajchtschoft too Welt brinjt, de Hagar es.</verse>
        <verse osisID='Gal.4.25'>Oba daut <note>Wuat</note> Hagar es de Boajch Sinaie enn Arabean, oba daut bediet däm vondoagschen Jerusalem, dan see läwt met äare Tjinja enn Tjnajchtschoft;</verse>
        <verse osisID='Gal.4.26'>oba daut bowaschte Jerusalem es <note>dee Friee</note> frie, dee onse Mutta es.</verse>
        <verse osisID='Gal.4.27'>Dan daut steit jeschräwe: „Sie frooh, dü Onnfruchtboare, dee dü nijch jebuare hast; bräatj üt enn Jubel en schriee <note>roop lüd</note> , dee dü nijch Jeburtswee hast! Dan de Tjinja de Eensaume send ritja aun Zohl aus dee, dee dän Maun haft“. {Jes.54,1}</verse>
        <verse osisID='Gal.4.28'>Jie oba, Breeda, siet gauns soo aus Isaak, Tjinja de Vespräatjung.</verse>
        <verse osisID='Gal.4.29'>Oba soo aus donn emol dee nom Fleesch jebuarna vefoljd däm nom Jeist jebuarnen, soo uck nü.</verse>
        <verse osisID='Gal.4.30'>Oba waut sajcht de Schreft: „Driew de *Tjäatjsche en äaren Sän rüt; dan de Sän von de *Tjäatjsche saul nijch oawe met däm Sän de Friee“. {1Mos.21,10} ,</verse>
        <verse osisID='Gal.4.31'>Doawäajen, Breeda, wie send nijch Tjinja von de *Tjäatjsche, sonda von de Friee. ,</verse>
      </chapter>
      <chapter osisID='Gal.5'>
        <verse osisID='Gal.5.1'>Fe de Frieheit haft Tjristus ons frie jemoakt; aulsoo stoht en loht jünt nijch wade met <note>unja</note> däm Joch de Tjnajchtschoft belauste <note>opplaje</note> .</verse>
        <verse osisID='Gal.5.2'>Tjitjt, etj, Paulus, saj jünt, daut, wann jie jünt beschniede lohte, Tjristus jünt nuscht nutze woat.</verse>
        <verse osisID='Gal.5.3'>Oba etj bezeij wada jiedrem Mensch, dee sich beschniede lat, daut hee schuldijch es, daut gaunse Jesatz too erfelle.</verse>
        <verse osisID='Gal.5.4'>Jie send loosjebunge <note>jetrannt</note> von Tjristus, dee jie derjch daut Jesatz welle jerajchtfoadijcht woare; jie send üt de Jnod jefolle.</verse>
        <verse osisID='Gal.5.5'>Oba wie lüare derjch däm Jeist üt Gloowe de Hopninj opp <note>de</note> Jerajchtijchtjeit.</verse>
        <verse osisID='Gal.5.6'>Dan enn Tjristus Jesus jelt nijch Beschniedinj noch Onnbeschnäde, sonda Gloowe, dee derjch de Leew wirtjsaum woat.</verse>
        <verse osisID='Gal.5.7'>Jie rande goot; wäa haft jünt jehindat <note>oppjehoole</note> , de Woahrheit nijch too jehorjche?</verse>
        <verse osisID='Gal.5.8'>Daut Äwaräde doatoo tjemmt nijch von däm, dee jünt beroope haft.</verse>
        <verse osisID='Gal.5.9'>Een bät <note>weinijch</note> Süadäjch derjchsüat däm gaunsen Däjch.</verse>
        <verse osisID='Gal.5.10'>Etj ha Vetrüe too <note>opp</note> jünt em Harrn, daut jie nijch aundasch dentje woare; oba dee jünt vewerrt woat daut Uadeel droage motte, wäa uck emma hee es.</verse>
        <verse osisID='Gal.5.11'>Oba etj, Breeda, wann etj noch de Beschniedunk vetjindij, wuaromm woa etj dan noch vefoljd? Doamet es daut Oajaniss vom Tjriez too nuscht jemoakt.</verse>
        <verse osisID='Gal.5.12'>Etj mucht, daut uck dee sich entmaunne <note>beschniede, veschniede</note> lohte, dee jünt opphetze <note>oppstauntijch moake</note> .</verse>
        <verse osisID='Gal.5.13'>Oba jie send too Frieheit beroope worde, Breeda; moakt bloos nijch de Frieheit too Jeläajenheit fe daut Fleesch, sonda derjch de Leew deent eenaunda.</verse>
        <verse osisID='Gal.5.14'>Dan daut gaunse Jesatz es enn eenem Wuat erfellt, enn däm: „Dü saust dien Näajsten leewe aus die selfst“. {3Mos.19,18}</verse>
        <verse osisID='Gal.5.15'>Oba wann jie jünt unjaenaunda biete en oppfräte, dan seeht too, daut jie nijch vonenaunda oppjefräte woare.</verse>
        <verse osisID='Gal.5.16'>Oba etj saj: Waundelt em Jeist, en jie woare de Fleescheslost nijch ütfelle <note>vollbrinje</note> .</verse>
        <verse osisID='Gal.5.17'>Dan daut Fleesch sträwt jäajen däm Jeist, oba de Jeist jäajen daut Fleesch; diese lidje <note>send</note> meteenaunda emm Stried, soo daut jie nijch daut waut jie welle doone tjenne.</verse>
        <verse osisID='Gal.5.18'>Oba wann jie vom Jeist jeleid woare, soo send jie nijch unja däm Jesatz.</verse>
        <verse osisID='Gal.5.19'>Oba openboa send de Woatje vom Fleesch, dee doa send: Huararie, Onnreinheit, Ütschweife,</verse>
        <verse osisID='Gal.5.20'>Jetsedeenst, Zaubarie, Fienschauft, Striet, Aufgonst, Wutt, Zänkisch, Spoolinje, Onneenijchtjeit,</verse>
        <verse osisID='Gal.5.21'>Neidisch, Drintja, Frätasch, en soowaut mea, von dän etj jünt em verüt saj, soo aus etj uck verhäa jesajcht ha, daut dee soowaut doone, daut Ritj Gottes nijch oawe woare.</verse>
        <verse osisID='Gal.5.22'>Oba de Frucht vom Jeist es Leew, Freid, Fräd, Jedult, Frintlijchtjeit, Gootsdoone, Trü senne,</verse>
        <verse osisID='Gal.5.23'>Saunftmoot, Enthoolung; jäajen soone jäftet tjeen Jesatz.</verse>
        <verse osisID='Gal.5.24'>Oba de Tjristus [Jesus] aunjeheare, ha daut Fleesch jetjriezijcht met de Liedenschofte en Bejia <note>Loste</note> .</verse>
        <verse osisID='Gal.5.25'>Wann wie derjch <note>üt</note> däm Jeist läwe, dan loht ons uck derjch <note>üt</note> däm Jeist waundle.</verse>
        <verse osisID='Gal.5.26'>Loht ons nijch voll iedel Riemsucht <note>Easucht</note> senne, eenaunda rütfodre, eenaunda beneide.</verse>
      </chapter>
      <chapter osisID='Gal.6'>
        <verse osisID='Gal.6.1'>Breeda! Wann uck een Mensch von <note>enn</note> eene Äwaträdung aunjetroffe woat, soo brinjt jie, de Jeistlijche, soonem eenen wada trajcht em Jeist de Saunftmoot, enn däm dü achtjeefst <note>opppausst</note> opp die selfst, daut nijch uck dü vesocht woascht.</verse>
        <verse osisID='Gal.6.2'>Droagt eena däm aundren siene Laust, en soo woa jie daut Jesatz Tjristi erfelle.</verse>
        <verse osisID='Gal.6.3'>Dan wann wäa meent, waut too senne, doa hee doch nuscht es, soo bedrajt hee sich selfst.</verse>
        <verse osisID='Gal.6.4'>Oba een jiedra unjaseatj sien eajnet Woatj, en dan woat hee aun sich auleen en nijch aun aundre Riem <note>Ea</note> ha;</verse>
        <verse osisID='Gal.6.5'>Dan een jiedra woat siene eajne Laust droage.</verse>
        <verse osisID='Gal.6.6'>Oba wäa emm Wuat unjarejcht woat, deel von aulem Goodem <note>Hab en Goot</note> däm met, dee am unjarejchte deit.</verse>
        <verse osisID='Gal.6.7'>Errt jünt nijch, Gott lat sich nijch spotte! Dan waut de <note>een</note> Mensch seit, daut woat hee uck arnte.</verse>
        <verse osisID='Gal.6.8'>Dan wäa fe <note>opp</note> sien eajnet Fleesch seit, woat vom Fleesch Vedoawniss arnte; oba wäa fe däm Jeist seit, woat von däm Jeist eewijet Läwe arnte.</verse>
        <verse osisID='Gal.6.9'>Oba loht ons em Gootsdoone nijch meed woare, dan too siena Tiet woa wie arnte, wann wie nijch oppjeleest <note>meed, oppjäwe</note> woare.</verse>
        <verse osisID='Gal.6.10'>Aulsoo nü, soo aus wie Jeläajenheit ha, loht ons daut Goode wirtje jäajen aule, oba aum meiste aun de Eajne <note>Jeschwista</note> emm Gloowe.</verse>
        <verse osisID='Gal.6.11'>Tjitjt, waut fe eenen langen Breef <note>groote Büakstowe</note> etj jünt jeschräwe ha, met miene eajne Haunt.</verse>
        <verse osisID='Gal.6.12'>Aule, dee em Fleesch een goodet Aunseehne habe welle, dee bedwinje jünt, beschniede too lohte, bloos doamet see omm daut Tjriez Tjristi welle nijch vefoljt woare.</verse>
        <verse osisID='Gal.6.13'>Dan nijch eenmol see, dee beschnäde send, hoole selfst daut Jesatz nijch, sonda see welle, daut jie jünt beschniede lohte, doamet see sich wäajen <note>äwa</note> jun Fleesch rieme tjenne.</verse>
        <verse osisID='Gal.6.14'>Oba mucht mie daut nijch passeare, mie too rieme, aus bloos met däm <note>daut</note> Tjriez von onsem Harrn Jesus Tjristus, derjch daut mie de Welt jetjriezijcht es en etj de Welt.</verse>
        <verse osisID='Gal.6.15'>Dan noch Beschniedunk noch Onnbeschnäde es waut, sonda eene niee Erschaufung <note>Tjreatua</note> .</verse>
        <verse osisID='Gal.6.16'>En aule, dee no diesem Mohtstock <note>Räajel</note> waundle woare, - Fräd äwa ahn en Erboarme, en äwa daut Iesrael Gottes!</verse>
        <verse osisID='Gal.6.17'>Äwajens moakt mie tjeena Mäj, dan etj droag de Mohlteatjen Jesus aun mienem Lief.</verse>
        <verse osisID='Gal.6.18'>De Jnod von onsem Harrn Jesus Tjristus es met jünem Jeist, Breeda! Amen.</verse>
      </chapter>
    </div>
    <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>Paulus, Apostel Tjristus Jesus derjch dän Welle Gottes, aun de Heilje dee enn Efeesus send, en Jleewje enn <note>aun</note> Tjristus Jesus:</verse>
        <verse osisID='Eph.1.2'>Jnod jünt en Fräd von Gott, onsem Voda, en däm Harr Jesus Tjristus.</verse>
        <verse osisID='Eph.1.3'>Jesäajent es de Gott en Voda von onsem Harrn Jesus Tjristus, dee ons jesäajent haft met aulem jeistlijchen Säajen enn dee himmlische Welt <note>*Uate</note> derjch Tjristus,,</verse>
        <verse osisID='Eph.1.4'>aus hee ons ütjewält haft enn am ver Gruntlajung de Welt, omm daut wie heilijch en dodelloos <note>schultloos</note> senne ver am enn Leew;</verse>
        <verse osisID='Eph.1.5'>en ons verhäa bestemmt haft tom aunnäme de Sänschoft derjch Jesus Tjristus fe sich selfst nom Wooljefaule von sienem Welle,</verse>
        <verse osisID='Eph.1.6'>tom lowe <note>*priese</note> de Harlijchtjeit siene Jnod, met dee hee ons bejnodijcht haft enn däm Jeleeften,,</verse>
        <verse osisID='Eph.1.7'>enn disem <note>däm</note> wie de Erleesung ha derjch sien Bloot, de Vejäwung de Äwaträdunge, nom Ritjdom siene Jnod,</verse>
        <verse osisID='Eph.1.8'>dee hee haft äwaritje opp ons äwastreeme lohte enn aula Weissheit en Ennsejcht,</verse>
        <verse osisID='Eph.1.9'>haft ons bekaunt jemoakt daut Jeheemniss von sienem Welle, no sienem Wooljefaule <note>goodem Rotschluss</note> , däm hee sich väajenohme haud bie sich</verse>
        <verse osisID='Eph.1.10'>em Blitj oppem Heilsplon fe dee erfellung de Tiede <note>fe de Vewaultung de Vollheit de Tiede</note> ; aules <note>unja een Haupt</note> toop toobrinje enn Tjristus, daut enn de Himmels en daut opp de Ead es, enn am,</verse>
        <verse osisID='Eph.1.11'>en däm wie uck aus een Oawgoot erlangt ha, dee wie verhäa bestemmt send no däm siene Aufsejcht, dee aules wirtjt no däm Rotschluss von sienem Welle,</verse>
        <verse osisID='Eph.1.12'>doamet wie tom *lowe siena Harlijchtjeit send, dee wie verhäa opp dän Tjristus jehopt ha; ,</verse>
        <verse osisID='Eph.1.13'>enn däm uck jie, daut Wuat de Woahrheit jeheat ha, de froohe Botschoft von jüne Radung, enn däm uck jie, no däm jie jejleewt ha, vesäjelt send worde met däm heiljen Jeist de Vespräatjung,</verse>
        <verse osisID='Eph.1.14'>dee es de Auntolinj opp <note>fe</note> ons Oawgoot, fe de Erleesung daut Äjendooms, too Ea <note>Loff</note> siena Harlijchtjeit.</verse>
        <verse osisID='Eph.1.15'>Doawäajen uck etj, no däm etj jeheat ha von däm Gloowe aun däm Harrn Jesus, dee enn jünt es, en von de Leew, dee jie too aule Heilje ha,</verse>
        <verse osisID='Eph.1.16'>hea nijch opp, fe jünt too danke, jedentj jünt enn miene Jebäda,</verse>
        <verse osisID='Eph.1.17'>doamet de Gott von onsem Harrn Jesus Tjristus, de Voda de Harlijchtjeit, jünt jeeft dän Jeist de Weissheit en Openboarung enn de Ertjantnis siena selfst <note>von am</note> ,</verse>
        <verse osisID='Eph.1.18'>doamet jie, Lijcht fe de Uage von <note>enn</note> jünem Hoat ha, weete, waut de Hopninj siena Beroopung es, en waut de Ritjdom de Harlijchtjeit von sienem Oawe enn de Heilje es,</verse>
        <verse osisID='Eph.1.19'>en waut siene äwaaulem Groote Krauft aun ons, Jleewende, no de Wirtjung siena stoatje Krauft <note>Macht</note> ,</verse>
        <verse osisID='Eph.1.20'>diese haft hee wirtjsaum woare lohte aun Tjristus, enn däm hee am von <note>üt</note> de Doodes oppwatjt; en sad am too siena Rajchte enn de himmlische *Welt, ,</verse>
        <verse osisID='Eph.1.21'>huag äwa jiedre Obrijchtjeit en Jewault en Macht en Harschoft en jiedren Nome, dee jenant woat, nijch bloos enn diese Welt, sonda uck enn de tookunftje,</verse>
        <verse osisID='Eph.1.22'>en haft aules unja siene Feet unjajeordnet en am aus Haupt äwa aules de Jemeende jejeeft,</verse>
        <verse osisID='Eph.1.23'>dee sien Lief es, de Vollheit doavon, dee aules enn aulem erfellt.</verse>
      </chapter>
      <chapter osisID='Eph.2'>
        <verse osisID='Eph.2.1'>Uck jünt, dee jie doot weare enn <note>derjch</note> jüne Äwaträdunge en Sinde,</verse>
        <verse osisID='Eph.2.2'>enn dee jie eenst waundelde no de Tiet disa Welt, no däm Harscha de Jewault de Loft, däm Jeist, dee nu wirtjt enn de Säns de onnjehuarsom send;</verse>
        <verse osisID='Eph.2.3'>unja dän uck wie eenst aula onsem Ommgank haude enn onse Fleescheslost, enn däm wie dän Welle vom Fleesch en Jedanke deede en von Natua Tjinja von Oajaniss weare, aus uck dee äwaje <note>aundre</note> .</verse>
        <verse osisID='Eph.2.4'>Oba Gott, dee ritj es aun Erboarme, wäajen siene groote Leew, met dee hee ons jeleeft haft,</verse>
        <verse osisID='Eph.2.5'>aus uck wie enn de Äwaträdunge doot weare, haft ons met Tjristus läwendijch jemoakt, derjch Jnod send wie jerat -</verse>
        <verse osisID='Eph.2.6'>en haft ons met oppjewatjt en met hanjesat enn de Himmlische Uats enn Tjristus Jesus,</verse>
        <verse osisID='Eph.2.7'>doamet hee enn dee komende Tiede dän äwatraflijch grooten Ritjdom siene Jnod derjch <note>enn</note> Goots jäajen ons bewees enn Tjristus Jesus.</verse>
        <verse osisID='Eph.2.8'>Dan derjch Jnod send jie jerad, derjch dän Gloowe; en dit nijch üt jünt, Gottes Gow es daut;</verse>
        <verse osisID='Eph.2.9'>nijch üt Woatje, doamet sich tjeena riemt <note>pucht</note> .</verse>
        <verse osisID='Eph.2.10'>Dan wie send sien Erschaufung'Woatj, erschaufe enn Tjristus Jesus too goode Woatje, de Gott em verüt reed jemoakt haft, doamet wie enn ahn waundle.</verse>
        <verse osisID='Eph.2.11'>Doawäajen dentjt doa aun, daut jie, eenst de Heide nom Fleesch, dee soo jenante Onnbeschnädne jenant worde von de soo jenante Beschnädne, dee aum <note>emm</note> Fleesch met Henj jemoakte,</verse>
        <verse osisID='Eph.2.12'>daut jie too jana Tiet ohne Tjristus weare, framd däm Birjarajcht Iesraels, en Framde däm Bunt de Vespräatjung, haude tjeene Hopninj, en ohne Gott enne Welt.</verse>
        <verse osisID='Eph.2.13'>Oba nü, enn Tjristus Jesus, send jie, dee jie eenst wiet auf weare, derjch daut Bloot Tjristi dijchtbie jebrocht worde.</verse>
        <verse osisID='Eph.2.14'>Dan hee es onse Fräd, dee de beid too eenem jemoakt haft, en haft de Meddelwaunt vom Tün aufjebroake,</verse>
        <verse osisID='Eph.2.15'>enn däm hee enn sienem Fleesch de Fiendschauft, daut Jesatz de Jeboote enn Väaschrefte, wajch jedohne haft, omm daut hee dee twee, en Fräd muak, enn sich selfst - too eenem nieen Menschen schauft,</verse>
        <verse osisID='Eph.2.16'>en vesähnt dee beid enn eenem Lief met Gott derjch daut Tjriez, no däm hee doaderjch de Fienschauft doot jemoakt haft.</verse>
        <verse osisID='Eph.2.17'>En hee tjeem en vetjindijd Fräd, jünt, dän Wieden, en Fräd dän Nohsten.</verse>
        <verse osisID='Eph.2.18'>Dan derjch am ha wie beid dän Toogank enn eenem Jeist tom Voda.</verse>
        <verse osisID='Eph.2.19'>Aulsoo, send jie nü nijch mea Framde en ohne Birjarajcht, sonda jie send Metbirja de Heilje, en Hüseajne Gottes,</verse>
        <verse osisID='Eph.2.20'>oppjebüt opp de Gruntloag de Apostel en Profeete, wuabie Jesus Tjristus selfst Atjsteen es,</verse>
        <verse osisID='Eph.2.21'>enn däm de gaunse Bü, word toopjestalt, wausst too eenem heiljen Tempel emm Harrn,</verse>
        <verse osisID='Eph.2.22'>enn däm uck jie met ennjebüt woare too eene Wohninj Gottes emm Jeist.</verse>
      </chapter>
      <chapter osisID='Eph.3'>
        <verse osisID='Eph.3.1'>Doawäaje sie etj, Paulus, de Jefangna Tjristus Jesus fe jünt Heide -</verse>
        <verse osisID='Eph.3.2'>wann jie aundasch jeheat ha von de Vewaultung de Jnod Gottes, dee mie fe jünt jejäft es,</verse>
        <verse osisID='Eph.3.3'>daut mie derjch eene Openboarung daut Jeheemniss es bekaunt jemoakt worde, aus etj verhäa em korten jeschräwe ha,</verse>
        <verse osisID='Eph.3.4'>aun däm jie biem läse ertjane miene Ennsejcht enn daut Jeheemniss Tjristi,</verse>
        <verse osisID='Eph.3.5'>daut enn aundre Jeschlajchta de Säns de Mensche nijch bekaunt jemoakt wort, ausset nü jeopenboat worde es siene heilje Apostel en Profeete derjch däm Jeist;</verse>
        <verse osisID='Eph.3.6'>daut de Heide Metoawe send en Metjlieda en metdeel ha aun de Vespräatjung enn Tjristus Jesus derjch de froohe Botschoft,</verse>
        <verse osisID='Eph.3.7'>dän äa Deena etj jeworde sie no de Gow de Jnod Gottes, dee mie jejäft es nom Wirtje von siene Krauft.</verse>
        <verse osisID='Eph.3.8'>Mie, däm aula jerinjsten von aule Heilje, es dise Jnod jejäft worde, unja de Heide dän onndentjboaren Ritjdom Tjristi too vetjindje,</verse>
        <verse osisID='Eph.3.9'>en aulem kloa too moake, waut de Vewaultung de Jeheemnese es, daut vonne Eewijchtjeit häa vestoake wea enn Gott, dee aules jeschaufe haft;</verse>
        <verse osisID='Eph.3.10'>doamet nü de Machthabende en de Jewaulte enn dän himmlische Uate derjch de Jemeende metjedeelt woat dee välsiedje Weissheit Gottes,</verse>
        <verse osisID='Eph.3.11'>nom eewijen Väanehme, dän hee ütjefeat haft enn Jesus Tjristus, onsem Harrn;</verse>
        <verse osisID='Eph.3.12'>enn däm wie daut froohe Toovetrüe ha en däm Toogang em Vetrüe derjch dän Gloowe aun am.</verse>
        <verse osisID='Eph.3.13'>Doawäajen bedd etj, nijch too vezoage bie miene Bedrenjnise fe jünt, dee jüne Ea es <note>send</note> .</verse>
        <verse osisID='Eph.3.14'>Doawäajen beaj etj miene Tjneee ver däm Voda [onsem Harrn Jesus Tjristus],</verse>
        <verse osisID='Eph.3.15'>no däm jiedre Vodaschoft enne Himmels en oppe Ead jenant woat,</verse>
        <verse osisID='Eph.3.16'>daut hee jünt jeeft, nom Ritjdom siena Harlijchtjeit met Krauft jestoatjt too woare derjch sienem Jeist aum ennalijchen Mensch;</verse>
        <verse osisID='Eph.3.17'>daut Tjristus derjch dän Gloowe enn jüne Hoate wohnt, enn däm jie enne Leew jewartelt en jejrind send,</verse>
        <verse osisID='Eph.3.18'>doamet jie emmstaund send, too bejriepe met aule Heilje, waut de Breed en Lenj en Huag en Deep es,</verse>
        <verse osisID='Eph.3.19'>en too ertjane dee de Ertjantnis äwatroffne Leew Tjristi, doamet jie erfällt woare - han too de gaunse Vollheit Gottes.</verse>
        <verse osisID='Eph.3.20'>Oba däm, dee äwa aules doone kaun, äwa aule Moht mea, aus wie bedde oda vestohne, no de Krauft, dee enn ons wirtjt,</verse>
        <verse osisID='Eph.3.21'>am es de Ea enn de Jemeende en enn Tjristus Jesus, opp aule Jeschlajchta de Eewijchtjeit de Eewijchtjeite! Amen.</verse>
      </chapter>
      <chapter osisID='Eph.4'>
        <verse osisID='Eph.4.1'>Aulsoo etj vemohn jünt, de Jefangna em Harrn, daut jie nom weat de Beroopung waundle, met dee jie send beroope worde,</verse>
        <verse osisID='Eph.4.2'>met aula Deemut en Saunftmoot, met Langmoot, vedroagt eenaunda enn Leew,</verse>
        <verse osisID='Eph.4.3'>bemäjt jünt, de Eenheit em Jeist too bewoare enn <note>derjch</note> däm Bunt enn <note>met</note> Fräd.</verse>
        <verse osisID='Eph.4.4'>Doa es een Lief en een Jeist, aus jie uck send beroope worde enn eene Hopninj juna Beroopung.</verse>
        <verse osisID='Eph.4.5'>Een Harr, een Gloowe, eene Taufe,</verse>
        <verse osisID='Eph.4.6'>een Gott en Voda aula, dee äwa aule en derjch aule en enn aule es.</verse>
        <verse osisID='Eph.4.7'>Oba jiedrem eenem von ons es de Jnod jejäft worde nom Moht de Gow Tjristi.</verse>
        <verse osisID='Eph.4.8'>Doawäajen heet daut: „Enn de Hejcht enopp jefoahre, hee haft de Jefangenschoft jefange jefeaht <note>jenohme</note> en haft de Mensche Gowe jejäft“. {Ps.68,19}</verse>
        <verse osisID='Eph.4.9'>Oba daut Wuat: Hee es enopp jestäje, waut esset aundasch, aus daut hee uck erauf jestäje es enn dee unjaschte Deele <note>Uats</note> de Ead?</verse>
        <verse osisID='Eph.4.10'>Dee erauf jestäje es, es dee selja, dee uck enopp jestäje es äwa aule Himmel, doamet hee aules fellt <note>erfellt</note> [daut Weltall].</verse>
        <verse osisID='Eph.4.11'>En hee haft de eene ennjesat <note>jejeeft</note> aus Apostel en aundre aus Profeete en aundre aus Evanjeliste en aundre aus Hoads en Leahra,</verse>
        <verse osisID='Eph.4.12'>too de Vollmoht de Heilje, fe daut Woatj em Deenst, too Erbüung vom Lief <note>dee Jemeende</note> Tjristi,</verse>
        <verse osisID='Eph.4.13'>bott wie aula kohme too Eenheit em Gloowe en de Ertjantnis vom Sän Gottes, too eenem vollkohmnen Maun, tom Moht däm vollen Ella de Vollheit Tjristi,</verse>
        <verse osisID='Eph.4.14'>doamet wie nijch mea onnmindijch send, dee han en häa jedräwe woare von däm Wint de Leah, derjch daut faulsche Späl de Mensche, derjch Lest tom Errtum vefeahre;</verse>
        <verse osisID='Eph.4.15'>oba woahrhauft <note>opprejchtijch</note> enne Leew senne, loht ons enn aulem hanwausse no <note>too</note> am han, dee daut Haupt es, de Tjristus,</verse>
        <verse osisID='Eph.4.16'>von däm üt de gaunse Lief, toop jebrocht en vebunge es, derjch jiedret Jelentj <note>Baunt</note> tom <note>omm too</note> Unjastette, no däm Moht de Wirtjsaumtjeit enn jiedrem eenselnen Deel, daut Wausse vom Lief vollbrinjt too sienem eajnem oppbüe enn Leew.</verse>
        <verse osisID='Eph.4.17'>Aulsoo dit saj en bezeij etj emm Harrn, daut jie nijch mea waundle selle, aus uck de Heide waundle, enn Nutzloosijchtjeit äares Sennes,</verse>
        <verse osisID='Eph.4.18'>send vebiestat <note>vedunkelt</note> emm Dentje, framd jeworde däm Läwe Gottes wäajen däm Onnweete, daut enn ahn es, wäajen de Vestockung <note>vehoade</note> äara Hoate,</verse>
        <verse osisID='Eph.4.19'>dee, stomp jeworde, sich däm Ütschweife äwajäwt ha, aule Onnreinet met Habjiea üteewe.</verse>
        <verse osisID='Eph.4.20'>Oba jie ha Tjristus nijch soo tjanne jeleat,</verse>
        <verse osisID='Eph.4.21'>wann jie aundasch von am jeheat ha en enn am send jeleat worde, aus de Woahrheit enn Jesus es,</verse>
        <verse osisID='Eph.4.22'>daut jie, waut eenst däm fräjoahschen Waundel betrafft, aufjelajcht ha däm oolen Mensch, dee no de vefeahrasche <note>bedroagarische</note> Lost vedorwe woat,</verse>
        <verse osisID='Eph.4.23'>oba nie jemoakt worde aum <note>enn däm</note> Jeist von jünem Senn,</verse>
        <verse osisID='Eph.4.24'>en däm nieen Mensch auntratje selle, dee no Gott erschaufe es enn woahrhauftje Jerajchtijchtjeit en Heilijchtjeit.</verse>
        <verse osisID='Eph.4.25'>Doawäajen, doa jie de Läajnisse aufjelajcht ha, räd de Woahrheit, een jiedra met sienem Näajsten, dan wie send Jläda von <note>unjaeenaunda</note> eenaunda.</verse>
        <verse osisID='Eph.4.26'>Emm Oaja, sindijcht nijch. De Sonn loht nijch unja gohne äwa jünem Oaja,</verse>
        <verse osisID='Eph.4.27'>en jäft däm Diewel nijch Plautz.</verse>
        <verse osisID='Eph.4.28'>Wäa jestohle haft, stäle nijch mea, sonda oabeid välmea en wirtj met siene eajne Henj daut Goode, doamet hee däm Liedenden waut met todeele haft.</verse>
        <verse osisID='Eph.4.29'>Tjeen schlajchtet Wuat saul üt jünem Mül gohne, sonda daut goot es too needje Erbüung, doamet daut dän Jnod <note>Säajen</note> brinjt, dee daut heare.</verse>
        <verse osisID='Eph.4.30'>En betriebt nijch däm heiljen Jeist Gottes, derjch däm jie vesäjelt worde send aum Dach de Erleesung.</verse>
        <verse osisID='Eph.4.31'>Aule Bettatjeit en Oaja en Wutt en Jeschrejcht en Lestrung saul von jünt wajch jenohme, met aula Boosheit.</verse>
        <verse osisID='Eph.4.32'>Oba siet jäajen eenaunda gootmeenent, metliedent <note>leeftolijch</note> , eenaunda vejäwt <note>*vezeihe</note> , aus uck Gott enn Tjristus jünt *vejäwt haft. ,</verse>
      </chapter>
      <chapter osisID='Eph.5'>
        <verse osisID='Eph.5.1'>Aulsoo siet Nofolja <note>nämt mie tom - Väabild,- Biespell</note> Gottes, aus jeleefte Tjinja,</verse>
        <verse osisID='Eph.5.2'>en waundelt enne Leew, aus uck Tjristus ons jeleeft haft en sich selfst fe ons han jejäwt haft aus Gow en Opfa, Gott too eenem Duft von Wooljeruch.</verse>
        <verse osisID='Eph.5.3'>Oba Huararie en aule Onnreinheit oda Habsucht saul nijch eenmol unja jünt jenant woare, ausset de Heilje jeziemt;</verse>
        <verse osisID='Eph.5.4'>uck Schendlijchtjeit en onnneedjet Jeräd oda leijchtfoadje Witse, dee sich nijch jezieme, sonda välmea Danke.</verse>
        <verse osisID='Eph.5.5'>Dan dit weet en ertjant, daut tjeen Huara oda Onnreina oda Habsuchtja, dee een Jetsedeena es, een Oawgoot haft emm Ritj Tjristi en Gottes.</verse>
        <verse osisID='Eph.5.6'>Tjeena teische <note>vefeat</note> jünt met ladje Wead, dan wäajen dise Dinje tjemmt de Oaja Gottes äwa dee onnjehuarsome Säns.</verse>
        <verse osisID='Eph.5.7'>Aulsoo siet nijch äare Deelnäma.</verse>
        <verse osisID='Eph.5.8'>Dan jie weare eenst Diestaness, oba nü send jie Lijcht em Harrn; waundelt aus Tjinja vom <note>üt däm</note> Lijcht,</verse>
        <verse osisID='Eph.5.9'>dan de Frucht vom Lijcht besteit enn aulem Goodem, en Jerajchtijchtjeit en Woahrheit,</verse>
        <verse osisID='Eph.5.10'>aulsoo forscht no, waut däm Harr wooljefaulijch es.</verse>
        <verse osisID='Eph.5.11'>En hat nijch Jemeenschoft met dee onnfruchtboare Woatje de Diestaness, oba välmea datjt dee op;</verse>
        <verse osisID='Eph.5.12'>dan daut <note>waut</note> heemlijch von ahn jedohne woat, es uck schendlijch bloos too saje <note>doavon too räde</note> .</verse>
        <verse osisID='Eph.5.13'>Oba aules, waut opjedatjt woat vom Lijcht, woat openboat.</verse>
        <verse osisID='Eph.5.14'>Doaromm sajcht hee: Watj opp, dee dü schlapst, en stoh opp vonne Doodes, en de Tjristus woat die dache <note>Lijcht jäwe</note> !</verse>
        <verse osisID='Eph.5.15'>Aulsoo, seeht jeneiw too, woo jie waundle, nijch aus Onnweise, sonda aus Weise,</verse>
        <verse osisID='Eph.5.16'>nutzt de Tiet üt, dan de Doag send bees.</verse>
        <verse osisID='Eph.5.17'>Doawäajen siet nijch onnvestendijch, sonda bejriept, waut de Welle vom Harrn es.</verse>
        <verse osisID='Eph.5.18'>En berauscht jünt nijch met Wien, enn däm Ütschweife es, sonda woat met däm Jeist jefellt,</verse>
        <verse osisID='Eph.5.19'>en räd tooenaunda enn <note>met</note> Psalme en Loff'Leeda en jeistlijche Leeda, sinjt en spält däm Harrn enn jünem Hoate,</verse>
        <verse osisID='Eph.5.20'>en sajcht emma fe aules Dank, däm Gott en Voda em Nome von onsem Harrn Jesus Tjristus,</verse>
        <verse osisID='Eph.5.21'>siet eenaunda unjadon enn de Ferjcht Tjristi.</verse>
        <verse osisID='Eph.5.22'>Jie Frües, [siet unjadon] jüne eajne Manna, aus däm Harrn.</verse>
        <verse osisID='Eph.5.23'>Wiel de Maun es daut Haupt de Frü, aus uck Tjristus daut Haupt de Jemeende es; hee es de Rada <note>Heilaund</note> von däm Lief.</verse>
        <verse osisID='Eph.5.24'>Oba soo aus de Jemeende Tjristus unjadon es, soo uck de Frües äare <note>dee</note> Manna enn aulem.</verse>
        <verse osisID='Eph.5.25'>Jie Manna, leeft jüne <note>dee</note> Frües, soo aus uck Tjristus de Jemeende jeleeft en sich selfst fe äa hanjejäwt haft,</verse>
        <verse osisID='Eph.5.26'>doamet hee dee heilijcht, dee reinijcht derjch daut Wotabod emm Wuat,</verse>
        <verse osisID='Eph.5.27'>doamet hee sich selfst de Jemeende veharlijcht doastalt, dee nijch eene Plack oda een Runzel oda irjend eenen Fäla haft, sonda daut see heilijch en fälafrie es.</verse>
        <verse osisID='Eph.5.28'>Soo send uck de Manna schuldijch, äare Frües too leewe aus äa eajnet Liew <note>Tjarpa</note> . Wäa siene Frü leeft, leeft sich selfst.</verse>
        <verse osisID='Eph.5.29'>Dan tjeena haft jeemols sien eajnet Fleesch jehausst, sonda hee pfläajt en näart <note>woamt</note> daut, soo aus uck Tjristus de Jemeende.</verse>
        <verse osisID='Eph.5.30'>Dan wie send Jläda von sienem Lief.</verse>
        <verse osisID='Eph.5.31'>„Doawäajen woat een Maun däm <note>sienen</note> Voda en de <note>siene</note> Mutta velohte en woat siene Frü aunhenje, en dee twee woare <note>too eenem</note> een Fleesch senne“. {1Mos.2,24}</verse>
        <verse osisID='Eph.5.32'>Dit Jeheemniss es groot; oba etj died daut opp Tjristus en opp de Jemeende.</verse>
        <verse osisID='Eph.5.33'>Aulemol uck jie, en zwoa een jiedra, leef siene Frü aus sich selfst; oba de Frü ferjcht <note>ea</note> däm Maun.</verse>
      </chapter>
      <chapter osisID='Eph.6'>
        <verse osisID='Eph.6.1'>Jie, Tjinja, jehorjcht jüne Ellre em Harrn, dan daut es rajcht.</verse>
        <verse osisID='Eph.6.2'>„Ea dienen Voda en diene Mutta“, daut es daut easchte Jeboot met Vespräatjung,</verse>
        <verse osisID='Eph.6.3'>„doamet daut die wooljeit en dü oppe Ead lang läwst“. {2Mos.20,12; 5Mos.5,16}</verse>
        <verse osisID='Eph.6.4'>En jie Vodasch, reizt jüne Tjinja nijch tom Oaja, sonda tratjt dee opp enn Jehuarsom <note>Strenj</note> en Vemoninj emm Harrn.</verse>
        <verse osisID='Eph.6.5'>Jie, Sklowe, jehorjcht jüne Harren nom Fleesch met Ferjcht en Zettre, enn jünem Eenfeltjen Hoat, aus däm Tjristus;</verse>
        <verse osisID='Eph.6.6'>nijch met <note>enn</note> Uage deenende, aus Mensche too jefaule seatjende, sonda aus Sklowe Tjristi, de däm Welle Gottes von Hoate doone,</verse>
        <verse osisID='Eph.6.7'>deent met goodem Welle, aus däm Harrn, en nijch Mensche,</verse>
        <verse osisID='Eph.6.8'>doa jie weete, daut jiedra, wann hee waut Goodet deit, hee daut emfange woat vom Harrn, es hee Sklowe oda Fria.</verse>
        <verse osisID='Eph.6.9'>En jie Harren, doot daut selje jäajen ahn en doot nijch droohe, doa jie weete, daut soo aus äa uck jun Harr enn de Himmel es, en bie am tjeen aunseehne de Persoon es.</verse>
        <verse osisID='Eph.6.10'>Äwajens, Breeda, woat stoatj emm Harrn en enn de Krauft siene Macht.</verse>
        <verse osisID='Eph.6.11'>Tratjt aun daut gaunse Tjrijchs'Jescherr Gottes, doatoo, daut jie stohne tjenne jäajen de lästje Aunschläj vom Diewel.</verse>
        <verse osisID='Eph.6.12'>Dan ons Kaumf es nijch jäajen Bloot en Fleesch, sonda jäajen de Machthaba <note>Harscha</note> , jäajen Jewaultje, jäajen de Weltharscha disa Diestaness, jäajen de Jeista de Boosheit enn dee himmlische Uate <note>Welte</note> .</verse>
        <verse osisID='Eph.6.13'>Doawäajen nämt daut gaunse Tjrijchs'Jescherr Gottes, doamet jie wadastohne tjenne aum beesen Dach - en, nom Siejch daut Feld behoole tjenne.</verse>
        <verse osisID='Eph.6.14'>Aulsoo stoht, jüne Hofte ommgortet <note>ommjebunge</note> met Woahrheit, en aunjetrocke daut Brostschilt de Jerajchtijchtjeit,</verse>
        <verse osisID='Eph.6.15'>en Schooh aune Feet met Reedwellijchteit, fe de vetjindjung de froohe Botschoft,</verse>
        <verse osisID='Eph.6.16'>bie aul däm oppjenohme ha daut Schilt vom Gloowe, met däm jie emmstaund senne woare, aule jläjendje Feilasch vom Beesa <note>Diewel</note> üttolasche.</verse>
        <verse osisID='Eph.6.17'>Nämt dän Helm de Radinj <note>Heil</note> en daut Schweat daut Jeistes, daut es Gottes Wuat;</verse>
        <verse osisID='Eph.6.18'>too jieda Tiet bäd met aulem Jebäd en Bedde emm Jeist, en doatoo woakt enn aulem Aunhole en Bedde fe aule Heilje,</verse>
        <verse osisID='Eph.6.19'>en fe mie, doamet mie biem Mül opmoake daut Wuat jejäwt woat, omm frie en mootijch daut Jeheemniss de froohe Botschoft bekaunt too moake,</verse>
        <verse osisID='Eph.6.20'>fe dee etj een Jeschetjta enn Tjäde sie, doamet etj enn däm seljen frie en mootijch räd, aus etj räde saul.</verse>
        <verse osisID='Eph.6.21'>Oba doamet uck jie miene Ommstende weete, waut etj doo, soo woat Tiechikus, dee leewa Brooda een trüa Deena em Harrn, jünt aules metdeele,</verse>
        <verse osisID='Eph.6.22'>däm etj nü doawäajen no jünt jeschetjt ha, doamet jie erfoahre, woo daut omm ons steit, en daut hee jüne Hoate treestet.</verse>
        <verse osisID='Eph.6.23'>Fräd es met de Breeda en Leew met Gloowe von Gott, däm Voda, en däm Harrn Jesus Tjristus!</verse>
        <verse osisID='Eph.6.24'>De Jnod es met aulen, dee onsem Harrn Jesus Tjristus leewe enn Onnvejentjlijchtjeit.</verse>
      </chapter>
    </div>
    <div type='book' osisID='Phil'>
      <chapter osisID='Phil.1'>
        <verse osisID='Phil.1.1'>Paulus en Timotäus, Tjnajchts Jesus Tjristus, aun aule Heilje enn Tjristus Jesus, dee enn Filippie send, met de Oppseena <note>Leitende</note> en Deena <note>Diakoone</note> ;</verse>
        <verse osisID='Phil.1.2'>Jnod met jünt en Fräd von Gott, onsem Voda, en däm Harrn Jesus Tjristus!</verse>
        <verse osisID='Phil.1.3'>Etj dank mienem Gott bie jiedrem erwähne aun jünt,</verse>
        <verse osisID='Phil.1.4'>jiedatiet enn jiedrem miena Jebäde, enn däm etj fe jünt aula daut Jebäd met Freid doo,</verse>
        <verse osisID='Phil.1.5'>wäajen jünem Deelnäme aune froohe Botschoft vom easchten Dach bott nü,</verse>
        <verse osisID='Phil.1.6'>enn däm etj kratjt enn disem goodet toovetrüe ha, daut dee, dee een goodet Woatj enn jünt aunjefonge haft, daut toenj brinje woat bott aun däm Dach Jesu Tjristi;</verse>
        <verse osisID='Phil.1.7'>dan daut es fe mie rajcht, dit von jünt aula too dentje, doawäajen, wiel etj jünt em Hoate ha, soo aus enn miene Fassle aus uck bie de Veteidijung en Bestädjung de froohe Botschoft, dee jie aula aun miene Jnod deelnähme.</verse>
        <verse osisID='Phil.1.8'>Dan Gott es mien Zeije, woo etj mie no jünt aula bang met däm Hoate <note>von Hoate enne Leew</note> Tjristi Jesus.</verse>
        <verse osisID='Phil.1.9'>En doaromm bäd etj, daut jüne Leew noch mea en mea toonehmt aun Ertjantnis en aule Ennsejcht,</verse>
        <verse osisID='Phil.1.10'>doamet jie daut proowe muchte, waut daut Baste es, doamet jie woahrhauft en ohne aunstoos send aun däm Dach Tjristi,</verse>
        <verse osisID='Phil.1.11'>jefellt met de Frucht de Jerajchtijchtjeit, dee derjch Jesus Tjristus es, too Harlijchtjeit en tom Loff <note>Preis</note> Gottes.</verse>
        <verse osisID='Phil.1.12'>Oba etj well, daut jie weete, Breeda, daut miene Omstende mea jedeent ha de froohe Botschoft veraun too driewe,</verse>
        <verse osisID='Phil.1.13'>soo daut miene Fassle enn Tjristus openboa jeworde send enn de gaunse Jäajend en bie aule aundre,</verse>
        <verse osisID='Phil.1.14'>en daut dee measchte de Breeda em Harrn, mea Vetrüe jewonne ha, derjch miene Fassle, omm soo mea woage, angstloos daut Wuat too räde.</verse>
        <verse osisID='Phil.1.15'>Eenje zwoa vetjindje Tjristus uck üt Neid en Striedsucht, oba eenje uck üt goodem Welle.</verse>
        <verse osisID='Phil.1.16'>De eene üt Leew, enn däm see weete, daut etj too Veteidijung de froohe Botschoft ennjesat sie;</verse>
        <verse osisID='Phil.1.17'>de aundre üt Striedsucht vetjindje Tjristus nijch *woarhauft, enn däm see miene Fassle Bedrenjnis <note>Triebsaul</note> too erwatje <note>toodoone</note> jedentje. ,</verse>
        <verse osisID='Phil.1.18'>Waut dan? Woat doch opp aula Oat, esset tom Schien oda enn Woahrheit, Tjristus vetjindijt, en doaäwa frei etj mie, jo, etj woa mie uck freie;</verse>
        <verse osisID='Phil.1.19'>dan etj weet, daut dit mie too Radinj ütschlohne woat derjch jun Jebäd en derjch Unjastettung vom Jeist Jesu Tjristi,</verse>
        <verse osisID='Phil.1.20'>no mienem faustem <note>bestendjen</note> Lüare en Hopninj, daut etj enn nuscht woa beschämt woare, sonda gauns Openboa, aus emma, soo uck nü woat Tjristus groot jemoakt aun mienem Lief, esset derjch Leewe oda derjch Doot.</verse>
        <verse osisID='Phil.1.21'>Dan fe mie es daut Läwe Tjristus, en daut Stoawe Jewenn.</verse>
        <verse osisID='Phil.1.22'>Oba wann daut Läwe em Fleesch, wann dit fe mie Frucht de Oabeit es; dan weet etj nijch, waut etj wehle saul.</verse>
        <verse osisID='Phil.1.23'>Oba etj woa von beid bedrenjt, enn däm etj Lost ha, wajch too gohne <note>stoawe</note> en bie Tjristus too senne, dan daut es wiet bäta;</verse>
        <verse osisID='Phil.1.24'>oba daut Vebliewe em Fleesch es jünet haulwe needja.</verse>
        <verse osisID='Phil.1.25'>En disem Vetrüe weet etj, daut etj bliewe en met en bie jünt aula bliewe woa too jüne Fodrung en Freid em Gloowe,</verse>
        <verse osisID='Phil.1.26'>doamet jun Rieme äwaritj es enn Tjristus Jesus derjch mie, derjch mien Wadakohme no jünt.</verse>
        <verse osisID='Phil.1.27'>Feaht jun Läwe bloos weatvoll de froohe Botschoft von Tjristus, doamet, es et, daut etj kohm en jünt see, oda wajch bliew, etj von jünt hea, daut jie fauststohne enn eenem Jeist, enn däm jie met eene Seel <note>eenmootijch</note> mettjampfe fe däm Gloowe aun de froohe Botschoft,</verse>
        <verse osisID='Phil.1.28'>en jünt met nuscht ennenjste lohte von de Jäajna; waut fe ahn een Bewies vom Vedoawniss es, oba jüne Radinj <note>Seelijchtjeit</note> , en daut von Gott.</verse>
        <verse osisID='Phil.1.29'>Dan jünt es daut jeschentjt worde fe Tjristus, nijch bloos aun am too jleewe, sonda uck fe am too liede,</verse>
        <verse osisID='Phil.1.30'>doa jie dän selwjen Kaumf ha, dän jie aun mie jeseehne en nü von mie heare.</verse>
      </chapter>
      <chapter osisID='Phil.2'>
        <verse osisID='Phil.2.1'>Aulsoo, wann daut irjent eene Ermohnung enn Tjristus jeeft, wann irjent een Troost de Leew, wann irjent eene Jemeenschoft em Jeist, wann irjent een Jaumahoat en Erboarme,</verse>
        <verse osisID='Phil.2.2'>moakt miene Freid vollkohme, doamet jie daut selje dentje, de selje Leew ha, eenmootijch, eenes Sennes,</verse>
        <verse osisID='Phil.2.3'>nuscht enn Striedsucht en nijch enn iedle Riemsucht, sonda enn de Deemut eena däm aundren hejcha achte aus sich selfst;</verse>
        <verse osisID='Phil.2.4'>een jiedra nijch opp daut Sienje <note>Eajne</note> tjitjt, sonda een jiedra uck opp daut de aundre.</verse>
        <verse osisID='Phil.2.5'>Dan dise Jesennung saul enn <note>unja</note> jünt senne, dee uck enn Tjristus Jesus wea,</verse>
        <verse osisID='Phil.2.6'>dee, doa hee enne Jestault Gottes wea, daut nijch fe eenen Raup jehole haft, Gott jlitj too senne,</verse>
        <verse osisID='Phil.2.7'>sonda sich selfst too nuscht muak en Tjnajchts Jestault aunnehm, enn däm hee enn Jlitjheit de Mensche jeworde es,</verse>
        <verse osisID='Phil.2.8'>en enn siene Jestault aus een Mensch jefunge, sich selfst läajch hilt, enn däm hee jehuarsom wea bett tom Doot, en zwoa tom Doot aum Tjriez.</verse>
        <verse osisID='Phil.2.9'>Doawäajen haft Gott am uck äwa aule Moht erhoowe en am dän Nome jeschentjt, dee äwa jiedren Nome es,</verse>
        <verse osisID='Phil.2.10'>doamet enn däm Nome Jesus jiedret Tjnee sich beaje saul, de Himmlische en de Irdische en de Unjairdische,</verse>
        <verse osisID='Phil.2.11'>en jiedre Tung betjanne saul, daut Jesus Tjristus Harr es, too Ea Gottes, en däm Voda.</verse>
        <verse osisID='Phil.2.12'>Doahäa, miene Leefste, soo aus jie auletiet jehuarsom jewäse send, nijch bloos aus enn miene Aunwesenheit, sonda nü välmea enn miena Aufwesenheit, bewirtjt jüne eajne Seelijchtjeit met Ferjcht en Zettre;</verse>
        <verse osisID='Phil.2.13'>dan Gott esset, dee enn jünt wirtjt soo aus daut Welle aus uck daut Wirtjsaum senne, no sienem Wooljefaule.</verse>
        <verse osisID='Phil.2.14'>Doot aules ohne Jemurr en ohne Bedentje,</verse>
        <verse osisID='Phil.2.15'>doamet jie onndodelijch en luta <note>eenfach, rein</note> send, makelloose Tjinja Gottes, medden unja eenem vetjeadem en vedreidem Jeschlajcht, unja dän jie schiene aus Stearns <note>Lijchta</note> enne Welt,</verse>
        <verse osisID='Phil.2.16'>daut Wuat det Läwens fausthoole, tom Riem fe mie opp dän Dach Tjristi, daut etj nijch emsonst jerant sie, en mie nijch emsonst aufjemäajcht ha.</verse>
        <verse osisID='Phil.2.17'>Oba wann etj uck, <note>aus Schlachtopfa äwa daut Opfa en däm Deenst</note> , jeopfat woa, biem Opfa, en biem priestalijchem Deenst fe jünem Gloowe, soo frei etj mie en frei mie met jünt aulem.</verse>
        <verse osisID='Phil.2.18'>Oba kratjt soo freit uck jie jünt en freit jünt met mie.</verse>
        <verse osisID='Phil.2.19'>Oba etj hop em Harrn Jesus, Timotäus boolt no jünt too schetje, doamet uck etj jetreest <note>gooden Moots</note> sie, wann etj waut äwa jünt erfoahre ha.</verse>
        <verse osisID='Phil.2.20'>Dan etj ha tjeene jlitj jesennte, dee von Hoate <note>opprejchtijch</note> fe <note>äwa</note> daut junje besorjcht senne woat;</verse>
        <verse osisID='Phil.2.21'>dan see aula seatje daut Äaje, nijch daut, waut Jesus Tjristus es.</verse>
        <verse osisID='Phil.2.22'>Oba jie tjanne siene Hangow, daut hee, aus een Tjind däm Voda, met mie jedeent haft fe de froohe Botschoft.</verse>
        <verse osisID='Phil.2.23'>Aulsoo disem hop etj fuats too schetje, wann etj woa jeseehne ha, woo daut omm mie steit.</verse>
        <verse osisID='Phil.2.24'>Oba etj vetrüe em Harrn, daut uck etj selfst boolt kohme woa.</verse>
        <verse osisID='Phil.2.25'>Oba etj ha daut fe needijch jehole, Epafrodietus, mienem Brooda en Metoabeida en Mettjampfa, oba jünem Aufjeschetjten <note>Jeschetjtem</note> en Deena mienem Nootliede [jäajen mienem Mangel], no jünt too schetje;</verse>
        <verse osisID='Phil.2.26'>doa hee sich no jünt aulem bangd, en enn Orü wea, doawäajen, wiel jie jeheat haude, daut hee krank wea.</verse>
        <verse osisID='Phil.2.27'>Dan hee wea uck krank, aum Doot dijcht bie, oba Gott erboarmd sich äwa am, oba nijch bloos äwa am, sonda uck äwa mie, doamet etj nijch Trüarijchtjeit opp Trüarijchtjeit haud.</verse>
        <verse osisID='Phil.2.28'>Aulsoo, omm soo schwinda ha etj am jeschetjt, doamet jie, wann jie am seene, wada frooh woare, en etj weinja betriebt sie.</verse>
        <verse osisID='Phil.2.29'>Aulsoo, nehmt am met aula Freid em Harrn opp en hoolt soone enn Ea;</verse>
        <verse osisID='Phil.2.30'>wiel wäajen daut Woatj Tjristi es hee däm Doot dijcht bie jekohme, enn däm hee sien Läwe woagd, <note>oppem Späl sad</note> , doamet hee dän Mangel enn jünem Deenst fe mie ütfelld.</verse>
      </chapter>
      <chapter osisID='Phil.3'>
        <verse osisID='Phil.3.1'>Em äwajens, miene Breeda, freit jünt em Harrn! Jünt daut selje too schriewe, es mie nijch vedrisslijch, fe jünt esset sejcha.</verse>
        <verse osisID='Phil.3.2'>Seeht de Hunj aun, seeht de beese Oabeida aun, seeht de Veschniedung aun.</verse>
        <verse osisID='Phil.3.3'>Dan wie send de Beschniedunk, dee em Jeist Gottes Gottesdeenst hoole en sich <note>ons</note> Rieme met Jesus Tjristus en nijch opp daut Fleesch vetrüe;</verse>
        <verse osisID='Phil.3.4'>auf wool uck etj opp Fleesch vetrüe ha. Wann irjent een aundra sich dentjt, oppem Fleesch too vetrüe, etj noch mea;</verse>
        <verse osisID='Phil.3.5'>etj sie aum achten Dach beschnäde, üt däm Voltj Iesrael, vom Staum Benjamien, een Hebräa von Hebräa; nom Jesatz een Farisäa;</verse>
        <verse osisID='Phil.3.6'>no däm Iewa een Vefolja de Jemeende, no de Jerajchtijchtjeit em Jesatz dodelloos <note>fälafrie</note> jeworde.</verse>
        <verse osisID='Phil.3.7'>Oba waut uck emma mie Jewensst wea, daut ha etj omm Tjristus haulwe fe Schode jehole;</verse>
        <verse osisID='Phil.3.8'>jo, woahrhauft, etj acht uck aules fe Schode wäajen de äwatroffne Ertjantnis Tjristus Jesus, mienem Harrn, omm dän sient haulwe etj aules veloare ha en etj daut fe Dratj hool, doamet etj Tjristus jewenn,</verse>
        <verse osisID='Phil.3.9'>en enn am erfunge woa, enn däm etj nijch miene eajne Jerajchtijchtjeit ha, dee üt däm Jesatz es, sonda dee derjch däm Gloowe aun Tjristus es, de Jerajchtijchtjeit üt Gott derjch däm Gloowe;</verse>
        <verse osisID='Phil.3.10'>omm am too ertjane en de Krauft von sienem Oppstohne en daut Deel habe aun siene Liede, enn däm etj sienem Doot jlitj jestalt woa,</verse>
        <verse osisID='Phil.3.11'>auf etj fleijcht too Oppstohninj von <note>üt</note> de Doodje jelange woa <note>mucht</note> .</verse>
        <verse osisID='Phil.3.12'>Nijch daut etj daut aul bejräpe ha oda aul vollkohme sie; oba etj joag <note>sträw</note> däm no, auf etj daut uck jejräpe tjriee, enndäm etj uck von Tjristus Jesus jejräpe <note>jepackt</note> sie.</verse>
        <verse osisID='Phil.3.13'>Breeda, etj hool mie selfst nijch doafäa, daut jepackt too ha; oba eent doo etj: Vejätend daut hinja mie lidjende, en stratj mie no däm üt, waut ver mie es,</verse>
        <verse osisID='Phil.3.14'>en etj joag no däm Ziel, han nom Kaumfpriess de Beloohninj Gottes no bowe enn Tjristus Jesus.</verse>
        <verse osisID='Phil.3.15'>Wie aula, dee vollkohme send, well wie soo jesennt senne <note>dentje</note> ; en wann jie irjent woo aundasch dentje, woat Gott jünt dit uck openboare.</verse>
        <verse osisID='Phil.3.16'>Doch wuatoo wie jelangt send, enn däm seljen loht ons waundle.</verse>
        <verse osisID='Phil.3.17'>Siet aula toop miene Nofolja, Breeda, en tjitjt opp dee, dee soo waundle, aus jie ons aus Väabild ha.</verse>
        <verse osisID='Phil.3.18'>Dan väle waundle, von dee etj foaken too jünt jeräd ha, oba nü uck met Hiele saj, daut see Fiend vom Tjriez Tjristi send;</verse>
        <verse osisID='Phil.3.19'>dän äa Enj Vedoawniss <note>Vedaumnis</note> es, äa Gott de Buk es, en äare Ea enn äare Schaund besteit, dee daut Irdische dentje <note>emm Senn ha</note> .</verse>
        <verse osisID='Phil.3.20'>Oba onse Heimat <note>Birjarajcht</note> es enn däm Himmel, von wuahäa wie uck aus Rada <note>Heilaunt</note> dän Harrn Jesus Tjristus lüare,</verse>
        <verse osisID='Phil.3.21'>de onsem oamseeljen Lief ommjestaulte woat too jlitj Formlijchtjeit met sienem Lief de Harlijchtjeit, no de wirtjsaume Krauft, met dee hee kaun, uck aule Dinje sich too unjaordne.</verse>
      </chapter>
      <chapter osisID='Phil.4'>
        <verse osisID='Phil.4.1'>Doahäa, von mie jeleewte Breeda, no dee etj mie bang, miene Freid en miene Kroon, stoht faust emm Harrn, Jeleefte!</verse>
        <verse osisID='Phil.4.2'>De Efodia ermohn etj, en de Sintiche ermohn etj, eenes Sennes em Harrn too senne.</verse>
        <verse osisID='Phil.4.3'>Jo, etj bedd uck die, mien trüa Metoabeida, nehm die ahn aun, dee bie de Vetjindjung de froohe Botschoft met mie toop jetjampft ha, soo aus met Klement en miene aundre Metoabeida, dän äare Nomes em Läwesbuak send.</verse>
        <verse osisID='Phil.4.4'>Freit jünt em Harrn jieda <note>aule</note> Tiet! Noch eenmol well etj saje: Freit jünt!</verse>
        <verse osisID='Phil.4.5'>Loht jüne Lindijchtjeit <note>Mildheit</note> aule Mensche bekaunt woare; de Harr es dijcht bie!</verse>
        <verse osisID='Phil.4.6'>Sorjt nijch, sonda enn aulem loht em Jebäd en em Bedde met Dank saje jüne aunlidje <note>Noot</note> ver Gott bekaunt woare;</verse>
        <verse osisID='Phil.4.7'>en de Fräd Gottes, dee aulen Vestaund äwastijcht, woat jüne Hoate en jüne Jedanke bewoare enn Tjristus Jesus.</verse>
        <verse osisID='Phil.4.8'>Äwajens, Breeda, aules waut woa, aules waut eaboa, aules waut jerajcht, aules waut rein, aules waut leeftolijch, aules waut sich goot aunheat, wann irjend eene Eajenschoft en wann irjend een Lowe es, daut bedentjt!</verse>
        <verse osisID='Phil.4.9'>Waut jie uck jeleat ha en äwanohme ha en jeheat ha en jeseehne ha aun mie, daut doot, en de Gott det Frädens woat met jünt senne.</verse>
        <verse osisID='Phil.4.10'>Oba etj ha mie sea em Harrn jefreit, daut jie entlijch eenmol wada oppjeläwt send, fe mie too sorje <note>aun mie too dentje</note> ; doaraun jie uck emma jedocht ha, oba jie haude tjeene Jeläajenheit.</verse>
        <verse osisID='Phil.4.11'>Nijch daut etj dit üt Bederfniss saj, dan etj ha jeleat, enn de Ommstende etj sie, toofräd too senne.</verse>
        <verse osisID='Phil.4.12'>Etj weet <note>kaun</note> soo aus oarm too senne, etj weet uck Äwafluss too ha; enn aulem en enn aulem sie etj jeeewt <note>ennjeweit</note> , soo aus saut too senne aus uck too hungre, soo aus Äwafluss too habe aus uck Mangel too liede.</verse>
        <verse osisID='Phil.4.13'>Etj kaun aules derjch däm, dee mie stoatj moakt.</verse>
        <verse osisID='Phil.4.14'>Doch scheen ha jie jehaundelt, daut jie aun miene Bedrenjnise deel jenohme ha.</verse>
        <verse osisID='Phil.4.15'>Oba daut weete uck jie, Filippa, daut aum Aunfang de Vetjindjung de froohe Botschoft, aus etj wea von Matsedoonea wajch jegohne, tjeene Jemeende met mie Jemeenschoft jehaut haft, enne Räatjninj aum Ennnähme <note>Jäwe</note> en Ütjäwe <note>Nähme</note> , wann nijch jie aulen.</verse>
        <verse osisID='Phil.4.16'>Dan uck enn Tessalonich ha jie mie eenmol en tweemol fe mienem Jebruck jeschetjt.</verse>
        <verse osisID='Phil.4.17'>Nijch daut etj daut Jeschentj seatj, sonda etj seatj de Frucht, dee doa wausst enne Räatjninj fe jünt.</verse>
        <verse osisID='Phil.4.18'>Oba etj ha aules jetjräaje en ha Äwafluss; etj ha enn Vollheit <note>von aulem</note> , doa etj von Epafrodietus daut von jünt Jeschetjte jetjräaje ha, een scheenritjenda Duft, een aunjenämet Opfa, Gott wooljefaulijch.</verse>
        <verse osisID='Phil.4.19'>Oba mien Gott woat aulen jünen Mangel erfelle no sienem Ritjdom enn Harlijchtjeit enn Tjristus Jesus.</verse>
        <verse osisID='Phil.4.20'>Oba onsem Gott en Voda es de Ea enn de Eewijchtjeit de Eewijchtjeite! Amen.</verse>
        <verse osisID='Phil.4.21'>Jreest jiedren Heiljen enn Tjristus Jesus. Daut lohte jünt jreese de Breeda, dee bie mie send.</verse>
        <verse osisID='Phil.4.22'>Daut jreese jünt aule Heilje, aum measchten oba dee ütem Tjeisa sien Hüs.</verse>
        <verse osisID='Phil.4.23'>De Jnod vom Harrn Jesus Tjristus es met jünem Jeist! Amen.</verse>
      </chapter>
    </div>
    <div type='book' osisID='Col'>
      <chapter osisID='Col.1'>
        <verse osisID='Col.1.1'>Paulus, Apostel Tjristus Jesus derjch dän Welle Gottes, en Timotäus, de Brooda,</verse>
        <verse osisID='Col.1.2'>aun dee heilje en jleewje Breeda enn Tjristus, de enn Kolosse send: Jnod jünt en Fräd von Gott, onsem Voda.</verse>
        <verse osisID='Col.1.3'>Wie danke Gott, däm Voda von onsem Harrn Jesus Tjristus auletiet, enn däm wie fe jünt bäde,</verse>
        <verse osisID='Col.1.4'>doa wie jeheat ha von jünem Gloowe enn Tjristus Jesus en von de Leew, dee jie too aule Heilje ha,</verse>
        <verse osisID='Col.1.5'>wäajen de Hopninj, dee fe jünt oppbewoat es emm Himmel, von dee jie verhäa jeheat ha em Wuat de Woahrheit de froohe Botschoft,</verse>
        <verse osisID='Col.1.6'>no jünt jekohme, aus uck enn de gaunse Welt es, en es fruchtbrinjent en wausst, aus uck bie jünt, von dän Dach aun, doa jie dee jeheat ha en de Jnod Gottes enn Woahrheit ertjant ha,</verse>
        <verse osisID='Col.1.7'>soo aus jie von Epafras jeleat ha, onsem leefsten Mettjnajcht, dee een trüa Deena Tjristi, fe jünt, es,</verse>
        <verse osisID='Col.1.8'>dee uck ons jüne Leew em Jeist bekaunt jemoakt haft.</verse>
        <verse osisID='Col.1.9'>Doawäajen heare uck wie nijch opp, von däm Dach aun, doa wie daut jeheat habe, fe jünt too bäde en too bedde, daut jie erfellt woare met de Ertjantnis von sienem Welle enn aula Weissheit en jeistlijche Ennsejcht <note>Vestaund</note> ,</verse>
        <verse osisID='Col.1.10'>omm wirdijch däm Harrn too waundle too aulem Wooljefaule, enn jiedrem goodem woatj fruchtbrinjent, en wausse enn de Ertjantnis Gottes,</verse>
        <verse osisID='Col.1.11'>enn aula Krauft jestoatjt no de Macht siene Harlijchtjeit, too aula Jedult en met Freid hannäme,</verse>
        <verse osisID='Col.1.12'>siet däm Voda dankboa, de ons <note>junt</note> paussent jemoakt haft tom Aundeel aum Oawgoot de Heilje em Lijcht,</verse>
        <verse osisID='Col.1.13'>dee ons jerat haft üte Macht de Diestaness en haft ons vesat enn daut Ritj vom Sän siene Leew,</verse>
        <verse osisID='Col.1.14'>enn däm wie de Erleesung <note>Radung</note> ha, de Vejäwung <note>Vezeihung</note> de Sinde;</verse>
        <verse osisID='Col.1.15'>disa es daut Bild Gottes daut onnsijchtboa es, de Easchtjebuarna aula Erschaufung <note>Tjreatua</note> .</verse>
        <verse osisID='Col.1.16'>Wiel derjch am word <note>es</note> aules jeschaufe, aules enn de Himmel en oppe Ead, daut Sejchtboare en daut Onnsejchtboare, send daut Troone oda Harschofte oda Rejiarunge oda Jewaultje; aules es derjch am en fe am jeschaufe.</verse>
        <verse osisID='Col.1.17'>En hee es fe aulem, en aules besteit enn am.</verse>
        <verse osisID='Col.1.18'>En hee es daut Haupt vom Lief, de Jemeende, disa es de Aunfank, de Easchtjebuarna üt de Doodes, doamet hee enn aulem dän easchten Plautz haft;</verse>
        <verse osisID='Col.1.19'>wiel dee gaunse Vollheit [Gott] enn am fe goot jehole haft, enn am too wohne</verse>
        <verse osisID='Col.1.20'>en derjch am aule Dinje met sich <note>no am han</note> too vesähne, enndäm hee Fräd jemoakt haft derjch daut <note>sien</note> Bloot aun sienem <note>aum</note> Tjriez, derjch am, esset oppe Ead oda esset enne Himmels.</verse>
        <verse osisID='Col.1.21'>Uck jünt, dee jie eenst Framd en Fiend no de Jesennung weare enn beese Woatje,</verse>
        <verse osisID='Col.1.22'>oba nü haft hee vesähnt enn sienen fleeschlijchen Lief derjch däm Doot, omm jünt heilijch en schultloos en strofloos ver sich hantostale,</verse>
        <verse osisID='Col.1.23'>wann jie aundasch enn däm Gloowe jejrindet en faust bliewe en jünt nijch aufbewäaje <note>wajchjedrenjt</note> woare von de Hopninj de froohe Botschoft, dee jie jeheat ha, vetjindijcht enne gaunse Erschaufung, dee unjrem Himmel es, dee äa Deena etj, Paulus, jeworde sie.</verse>
        <verse osisID='Col.1.24'>Nü frei etj mie enn däm Liede fe jünt en fell Stalveträdung üt enn mienem Fleesch, dee aun de Bedrenjnise Tjristi fe sien Lief väle, daut es de Jemeende,</verse>
        <verse osisID='Col.1.25'>dee äa Deena etj jeworde sie no de Vewaultung <note>Oppdrach</note> Gottes, dee mie fe jünt jejäft es, daut Wuat Gottes too vollende;</verse>
        <verse osisID='Col.1.26'>daut Jeheemniss, daut von de Eewijchtjeite en vonne Jeschlajchta häa veborje wea, oba nü esset siene Heilje jeopenboat worde,</verse>
        <verse osisID='Col.1.27'>dän Gott bekaunt moake wull, daut de Ritjdom de Harlijchtjeit von disem Jeheemniss es unja de Veltja, daut es Tjristus unja jünt, de Hopninj opp de Harlijchtjeit;</verse>
        <verse osisID='Col.1.28'>dän wie vetjindje, enn däm wie jiedrem Mensch ermohne en jiedrem Mensch leahre enn aula Weissheit, doamet wie jiedrem Mensch vollkohme enn Tjristus doastale;</verse>
        <verse osisID='Col.1.29'>doafäa etj mie uck bemäj, tjampf no siene wirtjsaume Krauft, dee enn mie wirtjt enn Krauft.</verse>
      </chapter>
      <chapter osisID='Col.2'>
        <verse osisID='Col.2.1'>Etj well nämlijch, daut jie weete, wautverm grooten Kaumf etj fe jünt ha en dee enn Laodizäa en aule, dee mien Jesejcht em Fleesch nijch jeseehne ha,</verse>
        <verse osisID='Col.2.2'>doamet äare Hoate jetreest woare, toopjehole <note>toopjeschlohte</note> enn Leew en too aulem Ritjdom de Jewessheit de Ennsejcht, too Ertjantnis de Jeheemnese Gottes, daut es Tjristus,</verse>
        <verse osisID='Col.2.3'>enn däm send aule Schatse de Weissheit en Ertjantnis veborje.</verse>
        <verse osisID='Col.2.4'>Dit saj etj, doamet jünt tjeena bedreajt met äwarädende Konst <note>met schmeijchleresche Wead</note> .</verse>
        <verse osisID='Col.2.5'>Dan wann etj uck nom Fleesch nijch bie jünt sie, soo sie etj doch em <note>metem</note> Jeist bie jünt, mie freit daut en seeh jüne Ordninj en jüne Faustijchtjeit <note>faust hoole</note> em Gloowe aun Tjristus.</verse>
        <verse osisID='Col.2.6'>Aulsoo, aus jie Tjristus Jesus, dän Harrn, aunjenohme ha, soo waundelt uck enn am,</verse>
        <verse osisID='Col.2.7'>jewartelt en oppjebüt enn am en faust jeworde em Gloowe, soo aus jie send jeleat worde, äwaflissijch em Dank saje <note>dankboa senne</note> .</verse>
        <verse osisID='Col.2.8'>Seeht too, daut nijch wea es, dee jünt aus Raup wajch feaht derjch de Weltwissenschoft <note>Filosoofie</note> en derjch ladjem teische, no Äwaleewrung von Mensche, no de Dinje de Welt <note>*weltlijche Dinje</note> , en nijch no Tjristus.,</verse>
        <verse osisID='Col.2.9'>Dan enn am wohnt de gaunse Vollheit de Gottheit tjarpalijch;</verse>
        <verse osisID='Col.2.10'>en jie send enn am erfellt, dee daut Haupt von jiedre Harschoft en Jewault es;</verse>
        <verse osisID='Col.2.11'>enn disem send jie uck beschnäde worde nijch met eene von Henj jemoakte Beschniedinj, derjch daut auflaje vom fleeschlijchen Lief, enn de Beschniedinj Tjristi;</verse>
        <verse osisID='Col.2.12'>met am begroft derjch de Taufe <note>Deepe</note> , derjch disem send jie uck met oppjewatjt worde derjch dän Gloowe aun de wirtjsaume Krauft Gottes, dee am vonne Doodje oppjewatjt haft.</verse>
        <verse osisID='Col.2.13'>Uck jünt, aus jie doot weare enn de Äwaträdunge en Onnbeschnäde enn jünem Fleesch, haft hee jünt <note>ons</note> met am läwendijch jemoakt, enn däm hee ons aule Äwaträdunge vezeit <note>vejäft</note> haft;</verse>
        <verse osisID='Col.2.14'>en haft ütjelascht de Schuld Hauntschreft <note>Schuldbreef</note> dee jäajen ons wea, de derjch de Väaschrefte jäajen ons wea, en dee haft hee üte Medd wajch jenohme, enn däm hee dee aun daut Tjriez noageld;</verse>
        <verse osisID='Col.2.15'>aus hee de Harschofte en de Jewaultje ütjetrocke haud, stald hee dee noaktijch enne Effentlijchtjeit, enn däm hee derjch daut selje äwa ahn een Triumf <note>Siejch</note> hilt.</verse>
        <verse osisID='Col.2.16'>Aulsoo, rejcht jünt tjeena wäajen Mohltiet oda wäajen Drintje, oda wäajen <note>betraffs</note> een Fast oda Nielijcht <note>Niemon</note> oda Saubate,</verse>
        <verse osisID='Col.2.17'>dee een Schaute de tookunftje Dinje send, oba de Lief es Tjristi.</verse>
        <verse osisID='Col.2.18'>Tjeena saul jünt omm däm Kaumfpriess brinje, dee sienen eajnen Welle deit, enn Deemut en veeat de Enjel, enn däm hee enn Dinje ennjeit, de hee nijch jeseehne haft, grundloos oppjebloost von sienem fleeschlijchem Senn,</verse>
        <verse osisID='Col.2.19'>en nijch faust helt aum Haupt, von <note>üt</note> däm de gaunse Lief, derjch de Jelentja en Säne unjastett en toop jehole woare, wausst enn däm wausse Gottes.</verse>
        <verse osisID='Col.2.20'>Wann jie met Tjristus von de *Dinje de Welt jestorwe send, wuaromm loht jie jünt Väaschrefte opplaje, aus läw jie noch enn de Welt? ,</verse>
        <verse osisID='Col.2.21'>Foot nijch aun en schmatj nijch en rea nijch aun!</verse>
        <verse osisID='Col.2.22'>Waut aules derjch dän Jebruck tom Venijchte bestemmt es, no däm Jeboot en Leah de Mensche,</verse>
        <verse osisID='Col.2.23'>waut esset, dee zwoa dän Roop <note>Schien</note> von Weissheit ha, derjch selfst jemoaktem Gottesdeenst en enn Deemut, schoonungsloos en hoat jäajen dän <note>äa</note> Lief send, oba nijch enn irjend eene Ea, too Befrädjung vom Fleesch.</verse>
      </chapter>
      <chapter osisID='Col.3'>
        <verse osisID='Col.3.1'>Aulsoo, wann jie met Tjristus send oppjewatjt worde, soo seatjt, waut bowe es, wua Tjristus es, settend too Rajchte Gottes.</verse>
        <verse osisID='Col.3.2'>Tracht no däm, waut bowe es, nijch no däm, waut oppe Ead es;</verse>
        <verse osisID='Col.3.3'>dan jie send jestorwe, en jun Läwe es vestoake <note>vewoat</note> met Tjristus enn Gott.</verse>
        <verse osisID='Col.3.4'>Wann Tjristus, ons <note>jun</note> Läwe, openboa woat, dan woa uck jie met am openboa woare enn Harlijchtjeit.</verse>
        <verse osisID='Col.3.5'>Aulsoo, hoolt jüne Jläda em doot, de oppe Ead send: Huararie, Onnreinheit, Liedenschoft, beeset Velange en Habsucht, de Jetsedeenst send;</verse>
        <verse osisID='Col.3.6'>wäajen de Lausta tjemmt de Oaja Gottes äwa de onnjehuarsome Säns;</verse>
        <verse osisID='Col.3.7'>unja diese uck jie eenst jewaundelt send <note>ha</note> , aus jie enn diese Dinje <note>Jläda</note> läwde.</verse>
        <verse osisID='Col.3.8'>Oba nü lajcht uck jie daut aules auf: Oaja, Wutt, Boosheit, Lestre, onnaunstendje Räd üt jünem Mül.</verse>
        <verse osisID='Col.3.9'>Beleajt eenaunda nijch, doa jie däm oolen Mensch met siene Haundlunge ütjetrocke ha,</verse>
        <verse osisID='Col.3.10'>en dän nieen aunjetrocke ha, dee nije jemoakt woat too Ertjantnis no däm Bilt, von däm, dee am jeschaufe haft,</verse>
        <verse osisID='Col.3.11'>wua nijch Griejche oda Jud es, Beschniedunk en Onnbeschnäde, Barbor, Skiete, Sklow, Fria, sonda Tjristus aules en enn aulem.</verse>
        <verse osisID='Col.3.12'>Aulsoo, tratjt aun, aus von Gott üterwälte Heilje en Jeleefte; een Erboarme von Hoate, Frintlijchtjeit, Deemut, Saunftmoot, Langmoot,</verse>
        <verse osisID='Col.3.13'>vedroagt eenaunda en vejäft <note>*vezeit</note> eenaunda, wann eena ne Kloag haft jäajen däm aundren; aus uck de Harr [Tjristus] jünt *vejäft haft, soo uck jie. ,</verse>
        <verse osisID='Col.3.14'>Oba too aul däm de Leew, dee daut Baunt de Vollkohmenheit es.</verse>
        <verse osisID='Col.3.15'>En de Fräd Tjristus rejeat <note>bestemmt</note> enn jüne Hoate, too däm jie uck send beroope worde enn eenem Lief; en siet dankboa.</verse>
        <verse osisID='Col.3.16'>Loht daut Wuat Tjristi ritjlijch unja jünt wohne, enn aula Weissheit beleat en ermohnt jünt unjaenaunda met Psalme, Loff'Jesang en jeistlijche Leeda, sinjt Gott enn Jnod <note>emm Jeist de Jnod</note> enn jüne Hoate.</verse>
        <verse osisID='Col.3.17'>En aules, wautemma jie doone, enn Wuat oda enn Woatj, aules doot em Nome vom Harrn Jesus, dankt Gott, däm Voda, derjch am.</verse>
        <verse osisID='Col.3.18'>Jie Frües, unjaordnet jünt <note>june</note> de Manna, ausset sich em Harrn jeziemt.</verse>
        <verse osisID='Col.3.19'>Jie Manna, leeft <note>june</note> de Frües, en siet nijch betta jäajen ahn.</verse>
        <verse osisID='Col.3.20'>Jie Tjinja, jehorjcht jüne Ellre enn aulem, dan dit es däm Harrn wooljefaulent.</verse>
        <verse osisID='Col.3.21'>Jie Vodasch, reizt <note>oajat</note> jüne Tjinja nijch, doamet see nijch mootloos woare.</verse>
        <verse osisID='Col.3.22'>Jie Sklowe, jehorjcht enn aulem jüne Harren nom Fleesch, nijch met Uage deenend, aus seatjende Mensche too jefaule, sonda met eenfeltjem Hoate, däm Harrn ferjchte.</verse>
        <verse osisID='Col.3.23'>Waut jie doone, doht <note>wirtjt</note> daut von Hoate aus fe däm Harrn, en nijch fe Mensche,</verse>
        <verse osisID='Col.3.24'>dan jie weete, daut jie vom Harrn de Vejeltung aus Oawgoot tjriee woare; däm Harrn Jesus deent.</verse>
        <verse osisID='Col.3.25'>Dan wäa onnrajcht deit, woat daut Onnrajcht tjriee, waut hee jedohne haft; en doa es tjeen Aunseehne de Persoon.</verse>
      </chapter>
      <chapter osisID='Col.4'>
        <verse osisID='Col.4.1'>Jie Harren, jäwt jüne Sklowe waut rajcht en billijch <note>daut ahn trafende</note> es, doa jie weete, daut uck jie eenen Harrn em Himmel ha.</verse>
        <verse osisID='Col.4.2'>Aum Jebäd hoolt staunthauft faust, woakt doarenn met Dank saje,</verse>
        <verse osisID='Col.4.3'>en bäd toojlitj uck fe ons, daut Gott ons eene Däa fe daut Wuat opmoakt, omm daut Jeheemniss von Tjristus too räde, doawäajen etj uck jebunge sie,</verse>
        <verse osisID='Col.4.4'>doamet etj daut openboa moak, woo etj räde saul.</verse>
        <verse osisID='Col.4.5'>Waundelt enn Weissheit jäjenäwa dän, dee büte send, en tjeept de Tiet üt.</verse>
        <verse osisID='Col.4.6'>Jun Räde saul auletiet enn Leeftol <note>Jnod</note> met Solt jewerzt, omm too weete, woo jie jiedem eenem auntwuade selle.</verse>
        <verse osisID='Col.4.7'>Aules, waut mie aunjeit, woat Tiechikus jünt bekaunt moake, dee jeleefta Brooda en trüa Deena en Mettjnajcht em Harrn,</verse>
        <verse osisID='Col.4.8'>däm etj jrod doawäajen no jünt jeschetjt ha, omm daut hee jüne Ommstende erfoaht en jüne Hoate treestet,</verse>
        <verse osisID='Col.4.9'>met Onesimus, däm trüen en jeleeften Brooda, dee von jünt es; see woare jünt aules bekaunt moake, waut hia väajeit.</verse>
        <verse osisID='Col.4.10'>Aristarkus, lat jünt jreese, mien Metjefangna, en Markus, de Vada von Barnabas, wäajen däm jie Befäl jetjräaje ha, wann hee no jünt tjemmt, nämt am opp,</verse>
        <verse osisID='Col.4.11'>en Jesus, Jusstus jenant, dee üt de Beschniedunk send. Dise auleen send Metoabeida fe <note>aum</note> daut Ritj Gottes, dee mie een Troost jeworde send.</verse>
        <verse osisID='Col.4.12'>Epafras lat jünt jreese, dee von jünt es, een Tjnajcht Tjristus Jesus, dee emma fe jünt tjampft emm Jebäd, doamet jie vollkohme en gauns äwazeijt enn aulem Welle Gottes stohne.</verse>
        <verse osisID='Col.4.13'>Soo bezeij etj am, daut hee väl Mäj haft omm <note>fe</note> jünt en dee enn Laodizäa en dee enn Hierapolis.</verse>
        <verse osisID='Col.4.14'>Lukas lat jünt jreese, dee jeleefta Dokta, en Deemas.</verse>
        <verse osisID='Col.4.15'>Jreest de Breeda enn Laodizäa, en Nimfas en de Jemeende, de enn sienem Hüs es.</verse>
        <verse osisID='Col.4.16'>En wann de Breef bie jünt jeläse es, soo moakt, daut dee uck enne Jemeende de Laodizäa jeläse woat, en daut uck jie dän üt Laodizäa läse;</verse>
        <verse osisID='Col.4.17'>en sajcht too Archipus: Seeh, opp däm Deenst, dän dü em Harrn äwanohme <note>emfange</note> hast, daut dü däm erfällst.</verse>
        <verse osisID='Col.4.18'>De Gruss met miene, Paulus, Haunt. Dentjt aun miene Fassle. De Jnod es met jünt!</verse>
      </chapter>
    </div>
    <div type='book' osisID='1Thess'>
      <chapter osisID='1Thess.1'>
        <verse osisID='1Thess.1.1'>Paulus en Silwanus en Timotäus, aun de Jemeende de Tessalonicha enn Gott, däm Voda, en däm Harrn Jesus Tjristus: Jnod jünt en Fräd!</verse>
        <verse osisID='1Thess.1.2'>Wie danke Gott jiedatiet fe jünt aula, enn däm wie jünt jedentje enn onse Jebäda,</verse>
        <verse osisID='1Thess.1.3'>ohne oppheare dentje aun jüne Woatje em Gloowe en de Mäj enne Leew en Jedult enne Hopninj opp onsem Harrn Jesus Tjristus ver onsem Gott en Voda,</verse>
        <verse osisID='1Thess.1.4'>weetend, von Gott jeleefte Breeda, jüne Erwälung.</verse>
        <verse osisID='1Thess.1.5'>Daut onse Vetjindjung de froohe Botschoft bie jünt nijch bloos enn Räde <note>Wead</note> wea, sonda uck enn Krauft en em heiljen Jeist en enn groote Jewessheit, aus jie weete, woo wie unja jünt weare, omm jünet haulwe.</verse>
        <verse osisID='1Thess.1.6'>En jie send onse Nofolja jeworde en von däm Harrn, enn däm jie daut Wuat aunjenohme ha trotz väle Bedrenjnise met Freid em heiljen Jeist,</verse>
        <verse osisID='1Thess.1.7'>soo daut jie aulen Jleewenden enn Matsedoonean en enn Achaja tom Väabild jeworde send.</verse>
        <verse osisID='1Thess.1.8'>Dan von jünt es daut Wuat vom Harrn ütjegohne, nijch bloos enn Matsedoonean en Achaja, sonda aun jiedrem Uat es jun Gloowe aun Gott ütjegohne, soo daut wie et nijch needijch ha, irjend waut too saje.</verse>
        <verse osisID='1Thess.1.9'>Dan see selfst berejchte von ons, wautverrem Toogang wie bie jünt haude, en woo jie jünt vonne Jetsebilda too Gott betjeat <note>wajch jedreit</note> ha, däm läwendjen en woahrhauftjen Gott too deene,</verse>
        <verse osisID='1Thess.1.10'>en opp sienem Sän ütem Himmel too lüare, däm hee vonne Doodje oppjewatjt haft, Jesus, dee ons rade woat vom kohmenden Oaja <note>Oajajerejcht</note> .</verse>
      </chapter>
      <chapter osisID='1Thess.2'>
        <verse osisID='1Thess.2.1'>Dan jie selfst weete, Breeda, ons Toogank bie jünt, daut dee nijch vejäfs wea;</verse>
        <verse osisID='1Thess.2.2'>sonda verhäa enn Filipi jeläde haude en weare mishaundelt worde, aus jie weete, wea wie mootijch <note>haud wie Moot jewonne</note> enn onsem Gott, too vetjindje de froohe Botschoft Gottes, unja väl Kaumf.</verse>
        <verse osisID='1Thess.2.3'>Dan onse Vemoninj wea nijch üt Errtum noch üt onnreina Jesennung, noch met <note>üt</note> Lest,</verse>
        <verse osisID='1Thess.2.4'>sonda doa wie von Gott send fe duaglijch jefunge worde, met de Vetjindjung de froohe Botschoft vetrüt too woare, soo räd wie, nijch omm Mensche too jefaule, sonda Gott, dee onse Hoate proowt <note>unjaseatjt</note> .</verse>
        <verse osisID='1Thess.2.5'>Dan wie send niemools met schmeijchel Räd jekohme <note>ommjegohne</note> , aus jie weete, noch met eene Üträd <note>hinjaridjschen Senn</note> too Habsucht, Gott es Zeije;</verse>
        <verse osisID='1Thess.2.6'>en sochte uck nijch Ea von Mensche, uck nijch von jünt noch von aundre,</verse>
        <verse osisID='1Thess.2.7'>wie kunne aus Tjristi Apostel jünt too Laust <note>schwoa</note> senne; sonda wie send enn jüne Medd zoat jewäse, aus eene Mutta äare Tjinja woamt <note>fläajt</note> .</verse>
        <verse osisID='1Thess.2.8'>Aulsoo, doa wie een bangendet Velange no jünt haude, wie hilde daut fe goot, jünt nijch bloos de froohe Botschoft Gottes mettodeele, sonda uck onse eajne Seel, doawäajen, wiel jie fe ons Jeleefte jeworde send.</verse>
        <verse osisID='1Thess.2.9'>Dan jie dentjt doaraun, Breeda, aun onse Mäj en Aunstrenjung; Nacht en Dach jeoabeit, omm tjeenem von jünt too Laust too faule, ha wie bie jünt de froohe Botschoft Gottes vetjindijt.</verse>
        <verse osisID='1Thess.2.10'>Jie send Zeije en Gott, woo heilijch en jerajcht en schultloos wie jünt jäjenäwa, de Jleewende, weare;</verse>
        <verse osisID='1Thess.2.11'>aus jie weete, daut wie jiedrem eensjen von jünt, aus een Voda siene Tjinja,</verse>
        <verse osisID='1Thess.2.12'>jünt vemohnd en jetreestet en bezeijt ha, daut jie Gott weatvoll waundle selle, dee jünt too sienem Ritj en siene eajne Harlijchtjeit beroopt.</verse>
        <verse osisID='1Thess.2.13'>En doawäajen danke uck wie Gott emma <note>ohne loostolohte</note> doafäa, daut, aus jie von ons daut Wuat de Botschoft Gottes emfange haude, jie ha daut nijch aus Wead von Mensche aunjenohme, sonda, ausset enn Woahrheit es, aus Gottes Wuat, daut uck enn jünt, de Jleewje, wirtjt.</verse>
        <verse osisID='1Thess.2.14'>Dan, jie Breeda, send Nofolja de Jemeendes Gottes jeworde, dee enn Judäa send enn Tjristus Jesus, wiel uck jie daut selje vonne eajne Laundslied jeläde ha, aus uck jane vonne Jude,</verse>
        <verse osisID='1Thess.2.15'>dee soo aus däm Harrn Jesus aus uck de Profeete doot muake en ons vefoljt ha en Gott nijch jefolle en jäajen aule Mensche fiendlijch send,</verse>
        <verse osisID='1Thess.2.16'>see hindre ons, too de Heide too räde, doamet dee jerat woare, doatoo, daut see äare Sinde auletiet voll moake; oba de Oaja es äwa ahn bottem Enj jekohme.</verse>
        <verse osisID='1Thess.2.17'>Oba wie, Breeda, doa wie fe korte Tiet von jünt jetrannt weare, nom Aunjesejcht, nijch nom Hoate, omm soo mea ha wie ons bemäjt, met grootem Velange, jun Aunjesejcht too seene.</verse>
        <verse osisID='1Thess.2.18'>Dan wie welle no jünt kohme, etj Paulus eemol en tweemol, en de Soton haft ons vehindat.</verse>
        <verse osisID='1Thess.2.19'>Dan wäa es onse Hopninj oda Freid oda Riemeskroon? Oda send daut nijch uck jie von onsem Harrn Jesus bie sienem Wadakohme?</verse>
        <verse osisID='1Thess.2.20'>Jo, jie send onse Ea en Freid.</verse>
      </chapter>
      <chapter osisID='1Thess.3'>
        <verse osisID='1Thess.3.1'>Doawäajen, doa wie daut nijch lenja üthoole kunne, ha wie daut fe goot jehole, auleen enn Ateen tridj too bliewe,</verse>
        <verse osisID='1Thess.3.2'>en wie schetjte Timotäus, onsem Brooda en Metoabeida Gottes bie de Vetjindjung de froohe Botschoft von Tjristus, omm jünt too stoatje en vemohne <note>treeste</note> enn jünem Gloowe,</verse>
        <verse osisID='1Thess.3.3'>doamet tjeena wankent woat enn diese Bedrenjnise. Dan jie selfst weete, daut wie doatoo ennjesat send;</verse>
        <verse osisID='1Thess.3.4'>dan uck aus wie bie jünt weare, säd wie jünt verhäa, daut wie woare bedrenjt woare, ausset uck passeat es en jie weete.</verse>
        <verse osisID='1Thess.3.5'>Doawäajen uck, daut etj et nijch lenja üthoole kunn, schetjt etj, omm jünen Gloowe too erfoahre, auf nijch fleijcht de Veseatja jünt vesocht haft en onse Oabeit vejäfs jewäse es.</verse>
        <verse osisID='1Thess.3.6'>Oba nü, doa Timotäus von jünt no ons jekohme es en ons de goode Botschoft von jünem Gloowe en jüne Leew jebrocht haft, en daut jie ons auletiet enn goodem Jedajchtniss ha, jünt bange, ons too seene, aus uck wie jünt;</verse>
        <verse osisID='1Thess.3.7'>doawäajen Breeda, send wie enn aul onse Noot en Bedrenjnis äwa jünt jetreest worde derjch jünem Gloowe;</verse>
        <verse osisID='1Thess.3.8'>dan <note>weil</note> nü läw wie, wann jie faust stohne em Harrn.</verse>
        <verse osisID='1Thess.3.9'>Dan waut ver een Dank tje wie Gott fe jünt vejelte <note>brinje</note> fe aule Freid, met dee wie ons jünthaulwe freie ver onsem Gott;</verse>
        <verse osisID='1Thess.3.10'>enn däm wie Nacht en Dach äwa aule Moot bedde, daut wie jun Aunjesejcht seene en trajcht brinje waut enn jünem Gloowe mangelt.</verse>
        <verse osisID='1Thess.3.11'>Oba hee selfst, onsa Gott en Voda en onsa Harr Jesus mucht onsem Wajch no jünt ennrejchte.</verse>
        <verse osisID='1Thess.3.12'>Oba jünt mucht de Harr wausse lohte en äwaritj moake enne Leew too eenaunda en too aule, aus uck wie Leew too jünt ha,</verse>
        <verse osisID='1Thess.3.13'>omm jüne Hoate too stoatje, schultloos <note>onnschuldijch</note> enn Heilijchtjeit ver onsem Gott en Voda, biem Wadakohme von onsem Harrn Jesus met aule siene Heilje. [Amen]</verse>
      </chapter>
      <chapter osisID='1Thess.4'>
        <verse osisID='1Thess.4.1'>Aulsoo äwajens, Breeda, wie bedde en vemohne jünt enn däm Harrn Jesus, daut, aus jie von ons emfange ha, daut jie waundle en seatje Gott too jefaule, aus jie uck waundle, daut jie emma mea toonäme.</verse>
        <verse osisID='1Thess.4.2'>Dan jie weete, wautverre Jeboote wie jünt jejäwt ha derjch däm Harrn Jesus.</verse>
        <verse osisID='1Thess.4.3'>Dan dit es de Welle Gottes; jüne Heiljung, daut jie jünt vonne Hurarie enthoole,</verse>
        <verse osisID='1Thess.4.4'>daut een jiedra von jünt sien eajnet Jefäss enn Heilijchtjeit en Eaboatjeit too jewenne weet,</verse>
        <verse osisID='1Thess.4.5'>nijch enn Liedenschoft de Lost, aus uck de Heide, de Gott nijch tjanne;</verse>
        <verse osisID='1Thess.4.6'>daut hee sienen Brooda nijch äwaveadeelt noch hinjajeit <note>em Haundle</note> , doawäajen, wiel de Harr Racheewa es, äwa dit aules, aus wie jünt uck verüt jesajcht en earnsthauft bezeijt ha.</verse>
        <verse osisID='1Thess.4.7'>Dan Gott haft ons nijch too Onnreinheit beroope, sonda too <note>enn</note> Heilijchtjeit.</verse>
        <verse osisID='1Thess.4.8'>Doahäa, wäa dit veachtet, veacht nijch eenen Mensch, sonda Gott, dee jünt uck sienen heiljen Jeist jejäft haft.</verse>
        <verse osisID='1Thess.4.9'>Oba betraffs de Broodaleew, soo ha jie nijch needijch, daut wie jünt schriewe, dan jie selfst send von Gott jeleat, eenaunda too leewe;</verse>
        <verse osisID='1Thess.4.10'>dan uck jie doone daut jäajen aule Breeda, dee enn gauns Matsedoonean send. Oba wie vemohne jünt, Breeda, daut jie emma mea toonäme,</verse>
        <verse osisID='1Thess.4.11'>en jüne Ea doarenn too seatje, een rühjet Läwe too feahre en daut eajne too doone en met jüne eajne Henj too oabeide, aus wie jünt befoole ha,</verse>
        <verse osisID='1Thess.4.12'>daut jie aunstendijch waundle ver dee doa büte send, en tjeenem siene Unjastettung brucke.</verse>
        <verse osisID='1Thess.4.13'>Oba wie welle nijch, Breeda, daut jie nijch weete, betraffs de Entschlopne <note>*ennjeschlope send</note> , doamet jie nijch betriebt send aus uck dee äwaje <note>aundre</note> , dee tjeene Hopninj ha. ,</verse>
        <verse osisID='1Thess.4.14'>Dan wann wie jleewe, daut Jesus jestorwe es en oppjestohne es, soo woat uck Gott dee derjch Jesus *Entschlopne met am brinje <note>feahre</note> . ,</verse>
        <verse osisID='1Thess.4.15'>Dan dit saj wie jünt met eenem Wuat vom Harr, daut wie, de Läwendje, dee äwabliewe bott tom Aunkohme <note>Wadakohme</note> vom Harrn, de *Entschlopne enn tjeenem faul verüt kohme woare. ,</verse>
        <verse osisID='1Thess.4.16'>Dan de Harr selfst woat met befälendem Tooroop, met <note>bie</note> de Stemm von eenem Erzenjel en met <note>bie</note> de Poosaun Gottes rauf kohme vom Himmel, en de Doodes enn Tjristus woare tooeascht oppstohne,</verse>
        <verse osisID='1Thess.4.17'>dan wie, de Läwendje, de Äwajebläwne, toojlitj met ahn entdretjt woare enne Woltje tom bejäajne met däm Harrn enne Loft; en aulsoo woa wie auletiet biem Harrn senne.</verse>
        <verse osisID='1Thess.4.18'>Doahäa, treest eenaunda met dise Wead.</verse>
      </chapter>
      <chapter osisID='1Thess.5'>
        <verse osisID='1Thess.5.1'>Oba waut de Tiede en de Stunde betrafft, Breeda, ha jie daut nijch needijch, daut jünt jeschräwe woat.</verse>
        <verse osisID='1Thess.5.2'>Dan jie weete selfst jenau, daut de Dach daut Harrn soo aus enn Deef enne Nacht tjeemt.</verse>
        <verse osisID='1Thess.5.3'>Wann see saje: Fräd en Sejchaheit dan tjeemt een platzlijchet Vedoawe äwa ahn, aus de Jeburtswee äwa dee em aundren Ommstend; en see woare nijch wajchrane.</verse>
        <verse osisID='1Thess.5.4'>Oba jie Breeda, send nijch enn Diestaness, daut jünt de Dach aus een Deef äwarausche kaun;</verse>
        <verse osisID='1Thess.5.5'>dan jie aula send Säns vom Lijcht en Säns vom Dach; wie send nijch vonne Nacht noch vonne Diestaness.</verse>
        <verse osisID='1Thess.5.6'>Aulsoo, loht ons nijch schlope aus dee äwaje, sonda loht ons woake en nijchta senne.</verse>
        <verse osisID='1Thess.5.7'>Dan dee doa schlope, schlope de Nacht, en dee bedrunke send, send de Nacht bedrunke.</verse>
        <verse osisID='1Thess.5.8'>Oba wie, dee vom Dach send, loht ons nijchta senne, aunjetrocke daut Brostschilt vom Gloowe en de Leew en aus Helm de Hopninj de Seelijchtjeit <note>opp Radung</note> .</verse>
        <verse osisID='1Thess.5.9'>Dan Gott haft ons nijch tom Oaja bestemmt, sonda de Seelijchtjeit <note>Radung</note> too erlange derjch onsem Harrn Jesus Tjristus,</verse>
        <verse osisID='1Thess.5.10'>dee fe ons jestorwe es, doamet, auf wie woake oda schlope, wie met am toopläwe.</verse>
        <verse osisID='1Thess.5.11'>Doawäajen ermuntat eenaunda en erbüt eena däm aundren, aus jie uck doone.</verse>
        <verse osisID='1Thess.5.12'>Oba wie bedde jünt, Breeda, aunertjannt dee sich unja jünt bemäje <note>oabeide</note> , en jünt väastohne em Harrn en jünt vemohne <note>trajchtwiese</note> ,</verse>
        <verse osisID='1Thess.5.13'>en ahn gauns huag too hoole, äwa aule Moot enn Leew, wäajen äarem Woatj. Hoolt Fräd unja jünt.</verse>
        <verse osisID='1Thess.5.14'>Oba wie vemohne jünt, Breeda: Wiest dee nijch onntlijche trajcht, treest dee mootloose <note>tjlienmootje</note> , neemt jünt de Schwacke aun, siet langmootijch <note>jeduldijch</note> met aule.</verse>
        <verse osisID='1Thess.5.15'>Seeht too, daut tjeena Beeset met Beesem irjentwäm vejelt, sonda sträwt aulatiet däm Gooden no jäajen eenaunda aus uck jäajen aula.</verse>
        <verse osisID='1Thess.5.16'>Freit jünt auletiet;</verse>
        <verse osisID='1Thess.5.17'>hoolt aun em Jebäd;</verse>
        <verse osisID='1Thess.5.18'>enn aulem dankt, dan dit es de Welle Gottes en Tjristus Jesus fe jünt.</verse>
        <verse osisID='1Thess.5.19'>Däm Jeist lascht nijch üt;</verse>
        <verse osisID='1Thess.5.20'>Veacht nijch dee profeetische Räde;</verse>
        <verse osisID='1Thess.5.21'>Oba aules proowt, daut Goode behoolt.</verse>
        <verse osisID='1Thess.5.22'>Von jiedre Beese Jestault hoolt jünt wajch.</verse>
        <verse osisID='1Thess.5.23'>Oba hee, de Gott vom Fräd, heilijcht jünt vollstendijch <note>derjch en derjch</note> ; en jun gaunsa Jeist en Seel en Lief woare strofloos bewoat biem Aunkohme <note>Wadakohme</note> von onsem Harrn Jesus Tjristus.</verse>
        <verse osisID='1Thess.5.24'>Trü es, dee jünt roopt, dee woat daut uck doone.</verse>
        <verse osisID='1Thess.5.25'>Breeda, bäd uck fe ons.</verse>
        <verse osisID='1Thess.5.26'>Jreest aule Breeda met däm heiljen Kuss.</verse>
        <verse osisID='1Thess.5.27'>Etj beschwäa jünt biem Harrn, daut de Breef aule Breeda väajeläst woat.</verse>
        <verse osisID='1Thess.5.28'>De Jnod von onsem Harrn Jesus es met jünt!</verse>
      </chapter>
    </div>
    <div type='book' osisID='2Thess'>
      <chapter osisID='2Thess.1'>
        <verse osisID='2Thess.1.1'>Paulus en Silwanus en Timotäus aun de Jemeende de Tessalonicha enn Gott, onsem Voda, en däm Harrn Jesus Tjristus:</verse>
        <verse osisID='2Thess.1.2'>Jnod jünt en Fräd von Gott, onsem Voda, en däm Harrn Jesus Tjristus!</verse>
        <verse osisID='2Thess.1.3'>Wie send schuldijch, Breeda, auletiet Gott fe jünt too danke, aus sich daut jeziemt, wiel jun Gloowe stoatj wausst, en de Leew, von jiedrem eenselnen, von jünt aule jäajen eenaunda toonehmt,</verse>
        <verse osisID='2Thess.1.4'>soo daut wie selfst ons jünthaulwe rieme enn de Jemeendes Gottes, wäajen jun jeduldjem Üthoole en Gloowe, enn aule jüne Vefoljunge en Bedrenjnise, de jie liede <note>üthoole</note> .</verse>
        <verse osisID='2Thess.1.5'>een Teatjen vom jerajchten Jerejcht Gottes, daut jie weatvoll jeacht woare fe daut Ritj Gottes, fe daut uck jie liede,</verse>
        <verse osisID='2Thess.1.6'>wann daut aundasch bie Gott jerajcht es, aus Vejeltung too jäwe, dee jünt bedrenje,</verse>
        <verse osisID='2Thess.1.7'>en jünt, dee jie bedrenjt woare, Rüh met ons - bie de Openboarung von däm Harrn Jesus vom Himmel, met de Enjel siena Macht,</verse>
        <verse osisID='2Thess.1.8'>emm flaume Fia, wann hee Vejeltung dän jeeft, de Gott nijch tjanne, en dän, dee de froohe Botschoft von onsem Harrn Jesus nijch jehorjchte;</verse>
        <verse osisID='2Thess.1.9'>dee doa Strof liede woare, eewijet Vedoawe wajch vom Aunjesejcht von däm Harrn en wajch von de Harlijchtjeit siena Krauft,</verse>
        <verse osisID='2Thess.1.10'>wann hee kohme woat, omm aun janem Dach veharlijcht too woare enn <note>unja</note> siene Heilje en bewundat enn <note>unja</note> aul dän, dee jejleewt ha, dan onsem Zeijnis bie jünt es jejleewt worde.</verse>
        <verse osisID='2Thess.1.11'>Doaromm bäd wie uck aulatiet fe jünt, omm daut ons Gott jünt weatvoll moakt de Beroopung en erfellt aulem goodem Welle tom Gooden en daut <note>Gloowenswoatj</note> Woatj emm Gloowe enn Krauft,</verse>
        <verse osisID='2Thess.1.12'>daut de Nome von onsem Harr [Jesus] enn jünt veharlijcht woat, en jie enn am, no de Jnod von onsem Gott en vom Harrn Jesus Tjristus.</verse>
      </chapter>
      <chapter osisID='2Thess.2'>
        <verse osisID='2Thess.2.1'>Oba wie bedde jünt, Breeda, wäajen däm Aunkohme <note>Wadakohme</note> von onsem Harrn Jesus Tjristus en onse Toopfeahrung met am <note>onsem vesaumlt woare no am han</note> ,</verse>
        <verse osisID='2Thess.2.2'>doaromm, daut jie jünt nijch schwind vewerrt <note>derjch enaunda brinje</note> woare, enn jünem Vestaund <note>Jesennung</note> , en jünt nijch vefeahre lohte, noch derjch eenen Jeist, noch derjch een Wuat, noch derjch eenen Breef aus derjch ons, aus wann de Dach von däm Harrn doa wea.</verse>
        <verse osisID='2Thess.2.3'>Loht jünt von tjeenem opp irjent eena Oat <note>Wies</note> teische <note>wajch feahre</note> , dan wann nijch eascht de Auffaul tjeemt, en openboa jeworde es de Mensch de Onnjesatzlijchteit <note>Sinde</note> , de Sän vom Vedoawniss,</verse>
        <verse osisID='2Thess.2.4'>dee emm jäajen Stried en sich selfst erhäwt <note>äwahäwt</note> äwa aules, waut Gott heet oda een Jäajenstaunt de veea es, soo daut hee sich enn dän Tempel Gottes sat en sich ütjeeft, daut hee Gott es.</verse>
        <verse osisID='2Thess.2.5'>Tje jie jünt nijch dentje, aus etj noch bie jünt wea, daut etj jünt dit säd?</verse>
        <verse osisID='2Thess.2.6'>En nu weet jie, waut tridj helt <note>am opphelt</note> , bett daut hee too siena Tiet openboa woat.</verse>
        <verse osisID='2Thess.2.7'>Dan daut Jeheemniss de Jesatzloosijchtjeit es aul wirtjsaum; bloos dee daut nü opphelt, bett hee üt de <note>äare</note> Medd jenohme es,</verse>
        <verse osisID='2Thess.2.8'>en dan woat de Jesatzloosa openboat woare, däm de Harr Jesus doot moake woat derjch däm Frodem <note>Jeist</note> üt sienem Mül en venijchte derjch daut Erschiene sienem Aunkohme <note>*Wadakohme</note> ,,</verse>
        <verse osisID='2Thess.2.9'>am, däm sien kohme nom wirtje Sotons es, met aula Macht en aula mäajlijche Teatjens, en Wunda de Läajes</verse>
        <verse osisID='2Thess.2.10'>en met aulem teische de Onnjerajchtijchtjeit fe dee, dee veloare gohne, wiel see de Leew too Woahrheit nijch aun jenohme ha, doamet see jerat worde.</verse>
        <verse osisID='2Thess.2.11'>En doawäajen schetjt Gott ahn dee wirtjsaume Krauft von Errtum, daut see de Läajes jleewe,</verse>
        <verse osisID='2Thess.2.12'>doamet aula jerejcht woare, dee de Woahrheit nijch jejleewt ha, sonda Wooljefaule jefunge haude aun de Onnjerajchtijchtjeit.</verse>
        <verse osisID='2Thess.2.13'>Oba wie send schuldijch, Gott auletiet fe jünt too danke, vom Harrn jeleefte Breeda, doafäa, daut Gott jünt von Aunfank <note>aus easchte Frucht</note> erwält haft too Radung enne Heiljung derjch däm Jeist en em Gloowe aun de Woahrheit,</verse>
        <verse osisID='2Thess.2.14'>toowaut hee jünt uck beroope haft derjch onse Vetjindjung de froohe Botschoft, tom erlange de Harlijchtjeit von onsem Harrn Jesus Tjristus.</verse>
        <verse osisID='2Thess.2.15'>Aulsoo nü, Breeda, stoht faust en hoolt aune Äwaleewrunge faust, enn dän jie send unjarejcht worde, esset derjch een Wuat oda derjch eenen Breef von ons.</verse>
        <verse osisID='2Thess.2.16'>Oba hee selfst, onsa Harr Jesus Tjristus, en Gott ons Voda, dee ons jeleeft haft en eewijen Troost en goode Hopninj enn Jnod jejäft haft,</verse>
        <verse osisID='2Thess.2.17'>treest jüne Hoate en stoatjt jünt enn jiedrem gooden Woatj en Wuat.</verse>
      </chapter>
      <chapter osisID='2Thess.3'>
        <verse osisID='2Thess.3.1'>Äwajens, Breeda, bäd fe ons, dautet Wuat vom Harrn vebreet <note>rant</note> en veharlijcht woat, aus uck bie jünt,</verse>
        <verse osisID='2Thess.3.2'>en daut wie jerad woare von dee schlajchte en beese Mensche; dan de Gloowe es nijch aula Deel.</verse>
        <verse osisID='2Thess.3.3'>Oba trü es de Harr, dee jünt stoatje woat en bewoare woat fe däm Beesen.</verse>
        <verse osisID='2Thess.3.4'>Oba wie ha vetrüe opp jünt em Harrn, daut jie, waut wie befäle, soo aus jie doone soo uck doone woare.</verse>
        <verse osisID='2Thess.3.5'>Oba de Harr rejcht jüne Hoate opp de Leew Gottes en opp daut jeduldje Wachte <note>Lüare</note> opp Tjristus.</verse>
        <verse osisID='2Thess.3.6'>Wie befäle jünt oba, Breeda, emm Nome von onsem Harr Jesus Tjristus, daut jie jünt tridjtratje von jiedrem Brooda, dee nijch onntlijch waundelt, en nijch no de Äwaleewrung, dee hee <note>see</note> von ons emfange haft <note>ha</note> .</verse>
        <verse osisID='2Thess.3.7'>Dan jie selfst weete, woo jie ons aus Väabild habe säle; dan wie ha nijch onn onntlijch bie jünt jewaundelt <note>jeleewt</note> ,</verse>
        <verse osisID='2Thess.3.8'>en wie ha nijch emmsonst von irjend wäm Broot jejäte, sonda enn Mäj en Aunstrenjung de Nacht en Dach jeoabeit, omm tjeenem von jünt too belaustje.</verse>
        <verse osisID='2Thess.3.9'>Nijch daut wie nijch daut Rajcht doatoo ha, sonda doamet wie ons selfst jünt tom Väabild jäwe, doamet jie ons nofolje.</verse>
        <verse osisID='2Thess.3.10'>Dan jünt, aus wie bie jünt weare, befool wie jünt dit: Wann wäa nijch oabeide well, soo saul hee uck nijch äte.</verse>
        <verse osisID='2Thess.3.11'>Dan wie heare, daut atelje unja jünt nijch onntlijch waundle, nijch oabeide, sonda nutzloose Dinje driewe.</verse>
        <verse osisID='2Thess.3.12'>Oba dän, dee soowaut doone, befäl wie en vemohne ahn enn däm Harrn Jesus Tjristus, daut see, enn Rüh too oabeide, äa eajnet Broot too äte.</verse>
        <verse osisID='2Thess.3.13'>Oba jie, Breeda, woat nijch meed, Goodet too doone.</verse>
        <verse osisID='2Thess.3.14'>Oba wann wäa no onsem Wuat, derjch däm Breef, nijch jehorjcht, dän moatjt jünt, en hat met am tjeenen Ommgang, doamet hee beschämt woat;</verse>
        <verse osisID='2Thess.3.15'>en hoolt am nijch fe eenen Fiend, sonda vemohnt am aus eenen Brooda.</verse>
        <verse osisID='2Thess.3.16'>Hee oba, de Harr von Fräd, jeeft jünt Fräd derjch aule Tiede opp aula Oat! De Harr es met jünt aulem!</verse>
        <verse osisID='2Thess.3.17'>De Gruss met miene, Paulus, Haunt, daut es daut Teatjen enn jiedrem Breef: Soo schriew etj.</verse>
        <verse osisID='2Thess.3.18'>De Jnod von onsem Harrn Jesus Tjristus es met jünt aulem!</verse>
      </chapter>
    </div>
    <div type='book' osisID='1Tim'>
      <chapter osisID='1Tim.1'>
        <verse osisID='1Tim.1.1'>Paulus, Apostel Jesus Tjristus, no däm Befäl Gottes, onsem Heilaund, en Tjristus Jesus onse Hopninj,</verse>
        <verse osisID='1Tim.1.2'>aun Timotäus, mienem ajchtem Sän em Gloowe, Jnod, Erboarme, Fräd von Gott, däm Voda, en Tjristus Jesus onsem Harrn;</verse>
        <verse osisID='1Tim.1.3'>Aus etj die vemohnd <note>bedd</note> , aus etj no Matsedoonean reisd, enn Efeesus too bliewe, daut dü atelje befeelst, nijch aundret too leahre,</verse>
        <verse osisID='1Tim.1.4'>en nijch opp Foble en Jeschlajchtsrejista ohne enj too achte, dee mea Striedfroage väabrinje, aus de Vewaultung <note>Heilsplon</note> Gottes em Gloowe.</verse>
        <verse osisID='1Tim.1.5'>Oba daut Enjziel de Befäl es: Leew üt reinem Hoate en goodem Jewesse en onnjeheijcheltem Gloowe,</verse>
        <verse osisID='1Tim.1.6'>woovon eenje aufjeerrt send en sich too ladjem Jeschwauts jedreit ha;</verse>
        <verse osisID='1Tim.1.7'>dee, welle Jesatzesleahra senne en nijch vestohne, noch waut see saje, noch waut see faust behaupte.</verse>
        <verse osisID='1Tim.1.8'>Oba wie weete, dautet Jesatz goot es, wann wäa daut Jesatz mässijch bruckt,</verse>
        <verse osisID='1Tim.1.9'>daut weetend, dautet Jesatz nijch fe eenen Jerajchten ennjesat <note>bestemmt</note> es, oba fe Jesatzloose en dee sich nijch unjaordne <note>Wadaspanstje</note> , fe Gottloose en Sinda, fe Onnheilje en Onnreine, Vodamerda en Muttamerda, fe Menschemerda,</verse>
        <verse osisID='1Tim.1.10'>fe Huara, Mannaschaund driewende, Menschehändla, Läajna, Meineedje <note>faulsche Zeije</note> , en wann doa waut aundret jäajen de jesunde Leah es,</verse>
        <verse osisID='1Tim.1.11'>no de froohe Botschoft von de Harlijchtjeit vom seeljen Gott, dee mie aunvetrüt jeworde es.</verse>
        <verse osisID='1Tim.1.12'>En etj dank Tjristus Jesus, onsem Harrn, dee mie Krauft jeef, daut hee mie fe trü jeacht haft, en mie tom Deenst bestemmt haft,</verse>
        <verse osisID='1Tim.1.13'>dee etj verhäa een Lestra en Vefolja en Fräfla <note>Jewault doone</note> wea; oba etj word met Erboarme beschentjt, wiel etj daut onnweetent em Onngloowe deed.</verse>
        <verse osisID='1Tim.1.14'>Oba äwa de Moot es de Jnod von onsem Harrn äwagroot jeworde met Gloowe en Leew enn Tjristus Jesus.</verse>
        <verse osisID='1Tim.1.15'>Gloowensweat es daut Wuat en too aulem Aunnehme weat, daut Tjristus Jesus enne Welt jekohme es, Sinda too rade, unja dän etj de easchta sie.</verse>
        <verse osisID='1Tim.1.16'>Oba doawäajen word etj met Erboarme beschentjt, doamet aun mie, däm easchten, Jesus Tjristus de gaunse Langmoot <note>Jedult</note> bewees, tom Väabild fe aule, dee aun am jleewe woare tom eewijen Läwe.</verse>
        <verse osisID='1Tim.1.17'>Oba däm Tjeenijch de Eewijchtjeite, däm onnvejentjlichen, onnsijchtboaren, eensjen Gott, es Ea en Harlijchtjeit <note>Riem</note> von Eewijchtjeit too Ewijchtjeit! Amen.</verse>
        <verse osisID='1Tim.1.18'>Dit Jeboot vetrü etj die aun, mien Sän Timotäus, no de Profezeiung de verhäa äwa die ütjintj, daut dü derjch dee selje dän gooden Kaumf tjampfst,</verse>
        <verse osisID='1Tim.1.19'>däm Gloowe bewoascht en een goodet Jewesse, daut atelje von sich jestat ha, en waut däm Gloowe betrafft, Scheppbruch jeläde ha;</verse>
        <verse osisID='1Tim.1.20'>unja dän es Himenäus en Auleksaunda, dee etj däm Soton äwajäft ha, doamet see jestroft woare, nijch mea too lestre.</verse>
      </chapter>
      <chapter osisID='1Tim.2'>
        <verse osisID='1Tim.2.1'>Nü vemohn etj fe aule Dinje, daut Bedde, Jebäd, Väabedde <note>aus vemeddla bedde</note> , Dank saje fe aule Mensche,</verse>
        <verse osisID='1Tim.2.2'>fe Tjeenije en aule, dee enn Huagheit send, doamet wie een rühjet en stellet Läwe feahre tjenne enn aula Frommijchtjeit en Eaboa.</verse>
        <verse osisID='1Tim.2.3'>Dit es goot en aunjenäm ver onsem Rada <note>Heilaunt</note> Gott,</verse>
        <verse osisID='1Tim.2.4'>dee doa well, daut aule Mensche jerad woare en too Ertjantnis de Woahrheit kohme.</verse>
        <verse osisID='1Tim.2.5'>Dan Gott es eena, en een Vemeddla tweschen Gott en Mensche, de Mensch Tjristus Jesus,</verse>
        <verse osisID='1Tim.2.6'>dee sich selfst jeef aus Leesejelt fe aule, woovon daut Zeijnis too siena Tiet sull vetjindijt woare,</verse>
        <verse osisID='1Tim.2.7'>doatoo sie etj bestalt <note>ennjesat</note> aus Vetjindja <note>Prädja</note> en Apostel, etj saj de Woahrheit, etj läaj nijch, aus Leahra de Veltja <note>Heide</note> , em Gloowe en Woahrheit.</verse>
        <verse osisID='1Tim.2.8'>Aulsoo etj well, daut de Manna aun jiedrem Uat bäde, enndäm see heilje Henj opphäwe, ohne Oaja en Bedentje.</verse>
        <verse osisID='1Tim.2.9'>Soo uck, daut de Frües enn aunstendje <note>eaboare</note> Tjleeda met Aunstaund en Sittlijchtjeit sich schmock moake, nijch met Hoa flajchte en Gold oda Parle oda diare Tjleeda,</verse>
        <verse osisID='1Tim.2.10'>sonda, waut sich Frües jeziemt, dee sich too Gottesferjcht betjanne, derjch goode Woatje.</verse>
        <verse osisID='1Tim.2.11'>Enne Frü saul emm Stellen leahre enn aulem Unjadon <note>enn Unjaordninj</note> too senne.</verse>
        <verse osisID='1Tim.2.12'>Oba etj erlaub eene Frü nijch, too leahre, uck nijch äwa dän Maun too harsche, sonda stell too senne,</verse>
        <verse osisID='1Tim.2.13'>dan Adam word eascht jeschaufe, doanoh Eefa;</verse>
        <verse osisID='1Tim.2.14'>en Adam word nijch jeteischt <note>*bedroage</note> , oba de Frü word *jeteischt, en es enn Äwaträdung jefolle. ,</verse>
        <verse osisID='1Tim.2.15'>Oba see woat jerat woare derjch Tjinja jebäare, wann see blieft em Gloowe en Leew en Heilijchtjeit met Sittlijchtjeit.</verse>
      </chapter>
      <chapter osisID='1Tim.3'>
        <verse osisID='1Tim.3.1'>Gloowensweat es daut Wuat: Wann wäa no eenem Leitungsaumt <note>oppsejchta Deenst</note> sträwt, soo bejiat <note>sträwt</note> hee een goodet Woatj.</verse>
        <verse osisID='1Tim.3.2'>Aulsoo esset needijch, daut de Leida <note>Oppsejchta</note> onndodelijch <note>schultloos</note> senne, Maun von eene Frü, nijchta, besonne, eaboa, gaustfrie, leahfähijch;</verse>
        <verse osisID='1Tim.3.3'>nijch een Wiensupa, nijch een Schläja, sonda frindlijch, nijch striedsuchtijch, nijch Jeld leewe,</verse>
        <verse osisID='1Tim.3.4'>dee däm eajnen Hüs goot väasteit, dee siene Tjinja enn Unjadon helt met aula Eaboatjeit,</verse>
        <verse osisID='1Tim.3.5'>oba wann wäa däm eajnen Hüs nijch väatostohne weet, woo woat hee fe de Jemeende Gottes sorje?</verse>
        <verse osisID='1Tim.3.6'>Nijch een Niebetjeada, doamet hee nijch stolt woat, en emm Jerejcht vom Diewel vefellt.</verse>
        <verse osisID='1Tim.3.7'>Oba hee mott uck een goodet Zeijnis ha von dän, dee büte send, doamet hee nijch enn Schmacht en enne Schlenj von däm Diewel vefellt.</verse>
        <verse osisID='1Tim.3.8'>De Deena <note>*Diakoone, Halpa</note> kratjt soo, eaboa, nijch dobbelttungijch, nijch välem Wien erjäwe, nijch schendlijchem Jewenn nogohne,,</verse>
        <verse osisID='1Tim.3.9'>dee daut Jeheemniss vom Gloowe enn reinem Jewesse bewoare.</verse>
        <verse osisID='1Tim.3.10'>Oba uck diese selle eascht jeproowt woare, dan selle see deene, wann see schultloos send.</verse>
        <verse osisID='1Tim.3.11'>De Frües kratjt soo, eaboa senne, nijch plüdre <note>schlajchtet räde</note> , nijchta, trü enn aulem.</verse>
        <verse osisID='1Tim.3.12'>De *Deena selle Maun von eene Frü senne, dee äare Tjinja en de eajne Hiesa goot väastohne; ,</verse>
        <verse osisID='1Tim.3.13'>dan dee, dee doa goot jedeent ha, moake sich eene goode Stoop <note>Städ</note> en väl froohet Toovetrüe em Gloowe aun Tjristus Jesus.</verse>
        <verse osisID='1Tim.3.14'>Dit schriew etj die enn de Hopninj, boolt no die too kohme;</verse>
        <verse osisID='1Tim.3.15'>oba wann etj vetratj, doamet dü weetst, woo man sich em Hüs Gottes vehoole saul, daut es de Jemeende vom läwendjen Gott, de Stenda en Stett <note>fausta Grund</note> fe de Woahrheit.</verse>
        <verse osisID='1Tim.3.16'>En aunertjannt groot es daut Jeheemniss de Gottseelijchtjeit: Gott es openboat worde em Fleesch, jerajchtfoadijcht em Jeist, jeseehne vonne Enjel, hee es vetjindijt worde unja de Veltja, jejleewt enne Welt, oppjenohme enn Harlijchtjeit.</verse>
      </chapter>
      <chapter osisID='1Tim.4'>
        <verse osisID='1Tim.4.1'>Oba de Jeist sajcht ütdretjlijch, daut enne lotre Tiede woare eenje vom Gloowe auffaule, enn däm see achte opp errefeahrende <note>vefeahrasche</note> Jeista en Leah en Demone,</verse>
        <verse osisID='1Tim.4.2'>dee met heijchle Läajes räde en betraffs däm eajnem Jewesse vebrennt,</verse>
        <verse osisID='1Tim.4.3'>vebeede too befriehe, en befäle, sich von Mohltiede too enthoole, dee doch Gott jeschaufe haft tom aunnehme met Dank saje fe de Jleewje, en de Woahrheit ertjant ha.</verse>
        <verse osisID='1Tim.4.4'>Dan jiedret Jeschaufne <note>Tjreatua</note> Gottes es goot en nuscht too veschmiete, wann daut met Dank saje aunjenohme woat;</verse>
        <verse osisID='1Tim.4.5'>dan daut woat jeheilijcht derjch Gottes Wuat en derjch Jebäd.</verse>
        <verse osisID='1Tim.4.6'>Wann dü dit de Breeda väastalst <note>väahelst</note> , soo woascht dü een gooda Deena Tjristus Jesus senne, oppertrocke met <note>derjch</note> de Wead vom Gloowe en dee goode Leah, dee dü nojefoljt best.</verse>
        <verse osisID='1Tim.4.7'>Oba de onnheilje en oole Wiewa Foble wies auf, oba eew die enne <note>too</note> Gottseelijchtjeit;</verse>
        <verse osisID='1Tim.4.8'>dan daut tjarpalijche Eewe nutzt weinijch, oba de Gottseelijchtjeit nutzt fe aule Dinje, enn däm dee de Vespräatjung fe daut Läwe haft, daut von nü uck daut kohmende.</verse>
        <verse osisID='1Tim.4.9'>Daut Wuat es jewess en aulem Aunnehme weat;</verse>
        <verse osisID='1Tim.4.10'>dan doafäa mäj wie ons auf en woare vespott, wiel wie opp eenen läwendjen Gott hope, dee een Rada <note>Erhoola</note> aule Mensche es, aum measchten de Jleewje.</verse>
        <verse osisID='1Tim.4.11'>Dit jebeed en leah.</verse>
        <verse osisID='1Tim.4.12'>Tjeena veacht diene Jügend, sonda sie een Väabild fe de Jleewje em Wuat <note>Räde</note> , em Waundel, enne Leew, em Gloowe, enn Reinheit.</verse>
        <verse osisID='1Tim.4.13'>Bott etj kohm, hool aun met däm Väaläse, met däm Vemohne, met däm Leahre.</verse>
        <verse osisID='1Tim.4.14'>Venachlässijch enn die nijch de Jnodengow, dee die jejäft worde es derjch Profeetie met Henjopplaje de Ellteste.</verse>
        <verse osisID='1Tim.4.15'>Dit eew; doarenn läw, doamet diene Väaschräd <note>dien iewa</note> aulen openboa send.</verse>
        <verse osisID='1Tim.4.16'>Ha acht opp die selfst en opp de Leah; bliew <note>enn ahn</note> bie dise Dinje; dan wann dü dit deist, soo woascht dü uck die selfst rade uck dee, dee die heare.</verse>
      </chapter>
      <chapter osisID='1Tim.5'>
        <verse osisID='1Tim.5.1'>Eenen ellren Maun foah nijch hoat aun, sonda vemohn am aus eenen Voda, jinjre aus Breeda;</verse>
        <verse osisID='1Tim.5.2'>ellre Frües aus Muttasch, jinjre aus Sestre, enn aula Reinheit.</verse>
        <verse osisID='1Tim.5.3'>Ea de Wätfrües, dee wertjlijch Wätfrües send.</verse>
        <verse osisID='1Tim.5.4'>Oba wann eene Wätfrü Tjinja oda Groottjinja haft, soo selle see eascht leahre, daut eajne Hüs <note>Famielje</note> fromm too behaundle en de Ellre kratjt soo <note>enn Jlitjheit</note> too vejelte; dan dit es aunjenäm ver Gott.</verse>
        <verse osisID='1Tim.5.5'>Oba dee wertjlijch Wätfrü en eensaum es, haft äare Hopninj opp Gott jesat en blift bie däm Väabedde <note>aus vemeddla bedde</note> en em Jebäd Nacht en Dach.</verse>
        <verse osisID='1Tim.5.6'>Oba dee enn Jenuss sucht <note>riew</note> läwt, es läwendijch doot.</verse>
        <verse osisID='1Tim.5.7'>En dit jebeed, doamet see strofloos send.</verse>
        <verse osisID='1Tim.5.8'>Oba wann wäa fe de Sienje en fe aulem de Hüseajne nijch sorjt, soo haft hee däm Gloowe veloage en es schlemma aus een Onnjleewja.</verse>
        <verse osisID='1Tim.5.9'>Eene Wätfrü woat enne Liste ennjedroagt <note>ennjeschräwe</note> wann see nijch weinja aus zastijch Joa oolt es, ne Frü von eenem Maun,</verse>
        <verse osisID='1Tim.5.10'>een Zeijniss haft enn goode Woatje, wann see Tjinja oppjetrocke haft, wann see Gaust - Frindschauft bewäse haft, wann see de Heilje de Feet jewosche haft, wann see de Bedrenjte biejestohne haft, wann see jiedrem goodem Woatj nojegohne es.</verse>
        <verse osisID='1Tim.5.11'>Oba junge Wätfrües wies auf; dan wann see sennlijch jeworde send em wadaspruch jäajen Tjristus, soo welle see sich befriehe,</verse>
        <verse osisID='1Tim.5.12'>en ha daut Uadeel, daut see dän easchten Gloowe jebroake ha.</verse>
        <verse osisID='1Tim.5.13'>Oba toojlitj leahre see uck nutzloos <note>*hippich, fül</note> too senne, enne Hiesa ommhäa gohne; oba nijch bloos *nutzloos, sonda uck plüdrich <note>onnneedjet jeräd</note> en nieschierijch, enn däm see räde, waut sich nijch jeziemt. ,</verse>
        <verse osisID='1Tim.5.14'>Aulsoo, etj well, daut junge Wätfrües sich befriehe, Tjinja jebuare, de Hüshault feahre, däm Fiend tjeene Jeläajenheit jäwe de Beschempfung <note>lestrung</note> wäajen <note>haulwe</note> ;</verse>
        <verse osisID='1Tim.5.15'>dan eenje ha sich aul wajchjedreit, däm Soton noh.</verse>
        <verse osisID='1Tim.5.16'>Wann een Jleewja oda eene Jleewje Wätfrües haft, soo stoht ahn bie, en de Jemeende saul nijch belaustijt woare, doamet see de wertjlijche Wätfrües biestohne kaun.</verse>
        <verse osisID='1Tim.5.17'>De Ellteste, dee goot väastohne, loht <note>selle</note> dobbelde Ea, weatvoll, jeacht woare, aum meisten, dee sich aufmäje em Wuat en Leah.</verse>
        <verse osisID='1Tim.5.18'>Dan de Schreft sajcht: „Dü saust däm Oss, dee doa drascht, nijch daut Mül veschlüte“, {5Mos.25,4} en: „Dee Oabeida es sien Loon weat“. {Luk.10,7}</verse>
        <verse osisID='1Tim.5.19'>Jäajen eenen Elltesten nehm tjeene Kloag aun, büta bie twee oda dree Zeije.</verse>
        <verse osisID='1Tim.5.20'>Dee doa sindje, wies ver aule trajcht, doamet uck de äwaje Ferjcht ha.</verse>
        <verse osisID='1Tim.5.21'>Etj beschwäa die ver Gott en Tjristus Jesus en dee üterwälte Enjel, daut dü dit befoljst ohne Väauadeel, en nuscht deist no Tooneijung.</verse>
        <verse osisID='1Tim.5.22'>Laj de Henj tjeenem too schwind opp en ha nijch Deel aun framde Sinde. Bewoa die selfst rein.</verse>
        <verse osisID='1Tim.5.23'>Drintj nijch mea bloos Wota, sonda bruck een bestje Wien, wäajen diene Moag en diene foakne Krankheit.</verse>
        <verse osisID='1Tim.5.24'>Eenje Mensche - Sinde send verhäa <note>gauns</note> openboa en gohne verrop tom <note>emm</note> Jerejcht, oba eenje folje ahn noh.</verse>
        <verse osisID='1Tim.5.25'>Kratjt soo send uck de goode Woatje verhäa openboa, en dee, dee aundasch send, tjenne nijch veborje bliewe.</verse>
      </chapter>
      <chapter osisID='1Tim.6'>
        <verse osisID='1Tim.6.1'>Aule, dee aus Sklowe unja däm Joch send, selle äare eajne Harren aule Ea weat achte <note>hoole</note> , doamet nijch de Nome Gottes en de Leah jelastat woat.</verse>
        <verse osisID='1Tim.6.2'>Oba dee, jleewje Harren ha, selle dee nijch veachte, wiel see Breeda send, sonda ahn väl mea deene, wiel see Jleewje en Jeleefte send, dee sich aum Gootsdoone bemäje. Dit leah en vemohn.</verse>
        <verse osisID='1Tim.6.3'>Wann wäa aundasch leaht en sich nijch dee jesunde Wead han dreit, dee von onsem Harrn Jesus Tjristus send, en de Leah, de no de Gottseelijchtjeit es,</verse>
        <verse osisID='1Tim.6.4'>soo es hee oppjeblost en vesteit nuscht, sonda es krank wäajen Striedfroage en Weadkaumf, üt däm entsteit Neid, Stried, Lestrung, beeset Vedentje,</verse>
        <verse osisID='1Tim.6.5'>bestendje Riewarie von Mensche, em Vestaund vedorwe en de Woahrheit beroowt send, dee meene, daut Gottseelijchtjeit es een Meddel tom Jewenn.</verse>
        <verse osisID='1Tim.6.6'>Oba daut es een wijchtja Jewensst Meddel de Gottseelijchtjeit toop met de Selfst'toofrädenheit;</verse>
        <verse osisID='1Tim.6.7'>dan wie ha nuscht enne Welt enenn jebrocht, soo daut wie uck nuscht rütbrinje tjeene.</verse>
        <verse osisID='1Tim.6.8'>Oba wann wie Äte en Bedatjung <note>Tjleeda</note> ha, soo well <note>selle</note> wie ons doamet bejnäje.</verse>
        <verse osisID='1Tim.6.9'>Oba dee ritj senne welle, faule enn Veseatjung en eene Schlenj en väl onnveninftje en schädlije Bejia, en dee de Mensche vesentje enn Vedoawniss en Unjagang.</verse>
        <verse osisID='1Tim.6.10'>Dan Jeldjiea es eene Wartel von aulem Beesen, doa no eenje trachte en vom Gloowe aufjeerrt <note>aufjefolle</note> send en sich selfst met väl Weedoag derjchboat ha.</verse>
        <verse osisID='1Tim.6.11'>Oba dü, o Mensch Gottes, ran doavon; oba sträw no Jerajchtijchtjeit, Gottseelijchtjeit, Gloowe, Leew, Jedult, Saunftmoot <note>Leeftolijchtjeit</note> .</verse>
        <verse osisID='1Tim.6.12'>Tjampf dän gooden Kaumf vom Gloowe; jriep daut eewije Läwe, too däm dü beroope worde best, en betjannt hast daut goode Betjantniss ver väle Zeije.</verse>
        <verse osisID='1Tim.6.13'>Etj jebeed die ver Gott, dee aules läwendijch moakt, en ver Tjristus Jesus, dee ver Pontius Pielatus daut goode Betjantniss bezeijt haft,</verse>
        <verse osisID='1Tim.6.14'>daut dü daut Jeboot onnbefletjt, onnstroflijch bewoascht bott tom Erschiene <note>Wadakohme</note> von onsem Harrn Jesus Tjristus,</verse>
        <verse osisID='1Tim.6.15'>dee too siena Tiet wiese woat de seelja en eensja Harscha, de Tjeenijch de Tjeenije en Harr de Harren <note>Harscha</note> ,</verse>
        <verse osisID='1Tim.6.16'>de auleen Onnstoawlichtjeit haft, dee een onntoojentjlichet Lijcht bewohnt, dän tjeena de Mensche jeseehne haft en nijch seene kaun, däm es Ea en eewije Macht! Amen.</verse>
        <verse osisID='1Tim.6.17'>De Ritje enn dise Welt jebeed, nijch stolt too senne, en nijch opp de Onnjewessheit vom Ritjdom de Hopninj too sate, sonda opp Gott, dee ons aules ritjlijch hanrätjt tom Jenuss;</verse>
        <verse osisID='1Tim.6.18'>Goodet too doone, ritj too senne enn goode Woatje, mildjäwrijch too senne, metdeelhauft,</verse>
        <verse osisID='1Tim.6.19'>enndäm see sich eene goode Grundloag fe de Tookunft saumle, doamet see daut wertjlijche Läwe too hoole tjriee.</verse>
        <verse osisID='1Tim.6.20'>O Timotäus, bewoa daut aunvetrüde Goot, daut onnheilje ladje Jeschwauts en Striedsautze de faulsche soo jenante Ertjantnis goh ütem Wajch,</verse>
        <verse osisID='1Tim.6.21'>too dee sich eenje betjanne en von däm Gloowe aufjeerrt send. De Jnod es met die!</verse>
      </chapter>
    </div>
    <div type='book' osisID='2Tim'>
      <chapter osisID='2Tim.1'>
        <verse osisID='2Tim.1.1'>Paulus, Apostel Jesus Tjristus derjch Gottes Welle, nom Vespräatje von Läwe enn Tjristus Jesus,</verse>
        <verse osisID='2Tim.1.2'>aun Timotäus, mienem leefsten Sän: Jnod, Erboarme, Fräd von Gott, däm Voda, en Tjristus Jesus, onsem Harrn.</verse>
        <verse osisID='2Tim.1.3'>Etj dank Gott, däm etj von miene Väaellre häa met reinem Jewesse deen, woo etj ohne opptooheare die jedentje enn miene Jebäde, Nacht en Dach,</verse>
        <verse osisID='2Tim.1.4'>voll Velange, die too seene, en dentj aun diene Trone, doamet etj met Freid erfällt woa;</verse>
        <verse osisID='2Tim.1.5'>enndäm etj jedentj aun dän, enn die wohnenden, onnjeheijcheltem Gloowe, dee eascht jewohnt haft enn diene Grootmutta Lois en diene Mutta Eunike, oba etj sie äwazeijt, uck enn die.</verse>
        <verse osisID='2Tim.1.6'>Üt diesem Grund halp etj die dentje, de Jnodengow Gottes woam toohoole, dee enn die es derjch daut Opplaje miene Henj.</verse>
        <verse osisID='2Tim.1.7'>Dan Gott haft ons nijch eenen Angst Jeist jejäft, sonda de Krauft en de Leew en de Besonnenheit <note>Zucht</note> .</verse>
        <verse osisID='2Tim.1.8'>Aulsoo schäm die nü nijch däm Zeijniss von onsem Harrn, uck nijch met mie, sienem Jefangnen, sonda lied Triebsaul met de froohe Botschoft, no de Krauft Gottes;</verse>
        <verse osisID='2Tim.1.9'>dee ons jerat haft en beroope haft met heilje Beroopung, nijch no onse Woatje, sonda no sienem eajnen Väanehme en Jnod, dee ons enn Tjristus Jesus ver eewije Tiede jejäft es,</verse>
        <verse osisID='2Tim.1.10'>oba nü jeopenboat es derjch de Erschienung von onsem Rada <note>Heilaund</note> Jesus Tjristus, dee däm Doot too nijcht jemoakt, oba Läwe en Onnvejentjlichtjeit aunt Lijcht jebrocht haft derjch de froohe Botschoft,</verse>
        <verse osisID='2Tim.1.11'>doafäa <note>doatoo</note> etj bestalt worde sie aus Vetjindja en Apostel en Leahra de Heide.</verse>
        <verse osisID='2Tim.1.12'>Üt disem Grund etj dit uck lied; oba etj schäm mie nijch, dan etj weet, opp wäm etj mien Vetrüe jesat ha, en etj sie äwazeijt, daut hee machtvoll es, daut mie aunvetrüte Goot bott janem Dach too bewoare.</verse>
        <verse osisID='2Tim.1.13'>Hool faust daut Väabild jesunde Wead, dee dü von mie jeheat hast, em Gloowe en de Leew, dee enn Tjristus Jesus es.</verse>
        <verse osisID='2Tim.1.14'>Bewoa daut scheene aunvetrüde Goot derjch däm Heiljen Jeist, dee enn ons wohnt.</verse>
        <verse osisID='2Tim.1.15'>Dü weetst dit, daut sich aule von mie wajchjedreit ha, dee enn Asean send, unja dän es Figeelus en Hermogeenes.</verse>
        <verse osisID='2Tim.1.16'>De Harr jäwt däm Hüs Onesiforus Erboarme, wiel hee haft mie foaken oppjemuntat en haft sich nijch met miene Tjäde jeschämt;</verse>
        <verse osisID='2Tim.1.17'>sonda aus hee no Room tjeem, socht hee mie flietijch <note>iewrijch</note> opp en funk mie.</verse>
        <verse osisID='2Tim.1.18'>De Harr jäf am, daut hee Erboarme vom Harrn finjt aun janem Dach! En aules, waut hee enn Efeesus aum Deenst jeweese haft, weetst dü aum basten.</verse>
      </chapter>
      <chapter osisID='2Tim.2'>
        <verse osisID='2Tim.2.1'>Aulsoo dü, mien Sän, woa stoatj derjch de Jnod, dee enn Tjristus Jesus es,</verse>
        <verse osisID='2Tim.2.2'>en waut dü von mie jeheat hast derjch väl Zeije, daut vetrüe trüe Mensche aun, dee doa fähijch senne woare, uck aundre too leahre.</verse>
        <verse osisID='2Tim.2.3'>Näm deel aun de Triebsaul aus een gooda Trijchsmaun Tjristus Jesus.</verse>
        <verse osisID='2Tim.2.4'>Tjeena, de Tjrijch Deenste deit, lat sich vewetjle enne Läwes Beschaftjunge, omm daut hee däm jefellt, dee am aunjewoawe haft.</verse>
        <verse osisID='2Tim.2.5'>Oba wann uck wäa tjampft, soo woat hee nijch jekroont, wann hee nijch no de Väaschreft jetjampft haft.</verse>
        <verse osisID='2Tim.2.6'>De Ackamaun mott, omm de Frucht too jeneete, eascht oabeide.</verse>
        <verse osisID='2Tim.2.7'>Bedentj, waut etj saj; dan de Harr woat die Ennsejcht <note>Vestaund</note> jäwe enn aule Dinje.</verse>
        <verse osisID='2Tim.2.8'>Behool em Jedajchtniss Jesus Tjristus, dee oppjestohne es von de Doodje, üt däm Some von Doft, no miena vetjindjung de froohe Botschoft,</verse>
        <verse osisID='2Tim.2.9'>enn dän etj lied bott too Fassle, aus een Vebräatja; oba daut Wuat Gottes es nijch jebunge.</verse>
        <verse osisID='2Tim.2.10'>Doawäajen aules hool etj üt, omm de Üterwälte haulwe, doamet uck see de Radung deelhauft woare, dee enn Tjristus Jesus es, met eewije Harlijchtjeit.</verse>
        <verse osisID='2Tim.2.11'>Daut Wuat es jewess; aulsoo wann wie metjestorwe send, woa wie uck metläwe;</verse>
        <verse osisID='2Tim.2.12'>wann wie jeduldijch staund hoole, woa wie uck metharsche; wann wie am veläje, woat hee ons uck veläje;</verse>
        <verse osisID='2Tim.2.13'>wann wie onntrüe send, hee blift trü, dan hee kaun sich selfst nijch veläje.</verse>
        <verse osisID='2Tim.2.14'>Dit roop em Jedajchtniss, enn däm dü earnsthauft ver däm Harrn bezeijst, nijch Wuatstried too feahre, waut nuscht nutzt, sonda feaht bloos too Vedoawniss de Tooheara.</verse>
        <verse osisID='2Tim.2.15'>Sie flietijch <note>iewrijch</note> , die aus beweat ver Gott too erwiese, aus eenen Oabeida, dee sich nijch too schäme bruckt, dee daut Wuat de Woahrheit rajcht deelt <note>ütlajt</note> .</verse>
        <verse osisID='2Tim.2.16'>Oba daut onnheilje, ladje, Jeschwauts meid <note>goh ütem Wajch</note> ; dan dee woare emma mea toonehme enn de Gottloosijchtjeit,</verse>
        <verse osisID='2Tim.2.17'>en äa Wuat woat aus een Tjräft omm sich fräte; unja dän es Himenäus en Filetus,</verse>
        <verse osisID='2Tim.2.18'>dee von de Woahrheit aufjeerrt send, enn däm see saje, daut de Oppstohninj aul jewäse es, en brinje maunjche Jleewende tom Faul.</verse>
        <verse osisID='2Tim.2.19'>Doch de fauste Grund Gottes steit en haft dit Säajel: De Harr tjannt, dee siene send; en: Jiedra, de däm Nome vom Harr nant, saul vonne Onnjerajchtijchtjeit aufstohne <note>wajchgohne</note> !</verse>
        <verse osisID='2Tim.2.20'>Oba enn eenem grooten Hüs send nijch bloos goldne en selwane Jefässa, sonda uck heltane en eadne, en zwoa de eene too Ea, dee aundre too Onnea.</verse>
        <verse osisID='2Tim.2.21'>Aulsoo, wann sich wäa von dise reinijt, woat hee een Jefäss too Ea senne, jeheilijcht, bruckboa fe däm Harrn <note>Hüsharr</note> , en reed too jiedrem gooden Woatj.</verse>
        <verse osisID='2Tim.2.22'>Oba vonne Jügentlijche Lost ran wajch, oba sträw no de Jerajchtijchtjeit, Gloowe, Leew, Fräd met dän, dee däm Harrn üt reinem Hoate aunroope.</verse>
        <verse osisID='2Tim.2.23'>Oba de toorijche <note>onnweise</note> , en zuchtloose Striedfroage wies auf, doa dü weetst, daut de Striedijchtjeite brinje.</verse>
        <verse osisID='2Tim.2.24'>Oba een Tjnajcht vom Harrn saul nijch striede, sonda aule jäjenäwa frindlijch senne, leahfähijch, jeduldijch daut Beese vedroage,</verse>
        <verse osisID='2Tim.2.25'>dee enn <note>met</note> Saunftmoot de Wadaspanstje ertratjt <note>trajcht wiest</note> , fleijcht jäwt Gott ahn Busse <note>ommdentje</note> too Ertjantnis de Woahrheit,</verse>
        <verse osisID='2Tim.2.26'>en see wada nijchta woare üt de Schlenj vom Diewel, dee von am jefange send, fe sienen Welle.</verse>
      </chapter>
      <chapter osisID='2Tim.3'>
        <verse osisID='2Tim.3.1'>Oba dit weet, daut enne latste Doag schwoare Tiede kohme woare;</verse>
        <verse osisID='2Tim.3.2'>dan de Mensche woare selfst suchtijch senne, Jeld leewhabend, prohlarisch, Stolt, Lestra, de Ellre onnjehuarsom, onndankboa, onnheilijch,</verse>
        <verse osisID='2Tim.3.3'>leewloos, onnveseenlijch, äwa aundre onnjerajcht räde, onnbeharscht, grausom, daut Goode nijch leewe,</verse>
        <verse osisID='2Tim.3.4'>verodarisch, onnberäatjenboa <note>leijchtsennijch</note> , oppjeblost, mea daut Vejnäje leewe aus Gott,</verse>
        <verse osisID='2Tim.3.5'>dee eene Form de Frommijchtjeit ha, oba de Krauft veloage ha; en von diese drei die wajch.</verse>
        <verse osisID='2Tim.3.6'>Dan üt <note>von</note> diese send, dee sich enne Hiesa schlitje en Frües jefange näme, dee, met Sinde belode, von maunchatlei Loste jedräwe woare,</verse>
        <verse osisID='2Tim.3.7'>dee emma leahre en niemools too Ertjantnis de Woahrheit kohme tjenne.</verse>
        <verse osisID='2Tim.3.8'>Oba soo aus Janes en Jambres sich Mooses entjäjen jestalt haude, soo stale sich uck dise jäajen de Woahrheit, Mensche vedorwe em Vestaund, onnbeweat em Blitj opp däm Gloowe.</verse>
        <verse osisID='2Tim.3.9'>Oba see woare nijch wieda verwoats kohme, dan äare Noaheit <note>Onnvestaund</note> woat aulem gauns openboa woare <note>senne</note> , aus uck de von jane jeworde wea <note>es</note> .</verse>
        <verse osisID='2Tim.3.10'>Oba dü best <note>hast</note> miene Leah nojefoljd {1Tim.4,6}, mien Läweswaundel <note>Benäme</note> , mien Sträwe, mienem Gloowe, miene Langmoot, miene Leew, miene Jeduld,</verse>
        <verse osisID='2Tim.3.11'>miene Vefoljunge, mien Liede, de opp mie jekohme send enn Antiochean, enn Iekoonean, enn Listra; wautverre Vefoljunge etj ütjehoole ha, en üt aule haft de Harr mie jerat.</verse>
        <verse osisID='2Tim.3.12'>En uck aule, dee fromm <note>gottseelijch</note> läwe welle enn Tjristus Jesus, woare vefoljd woare.</verse>
        <verse osisID='2Tim.3.13'>Oba beese Mensche en Bedreaja <note>Läajna</note> woare em Beesen <note>tom schlemmeren</note> Väaschräd moake, enn däm see vefeahre en vefeat woare.</verse>
        <verse osisID='2Tim.3.14'>Oba dü bliew enn däm, waut dü jeleat hast en wua von dü gauns äwazeijt best, doa dü weetst, von wäm dü jeleat hast,</verse>
        <verse osisID='2Tim.3.15'>en wiel dü von Tjint aun <note>opp</note> de heilje Schreft tjannst, de die tjenne kluak <note>weis</note> moake, too Radung derjch dän Gloowe aun Tjristus Jesus.</verse>
        <verse osisID='2Tim.3.16'>Aule <note>jiedre</note> Schreft es von Gottes Jeist ennjejäft en nutzlijch tom Leahre <note>Beleahre</note> , tom Äwafeare, tom trajcht wiese, tom ertratje enne Jerajchtijchtjeit,</verse>
        <verse osisID='2Tim.3.17'>doamet de Mensch Gottes vollkohme es, too jiedrem goodem Woatj gauns reed.</verse>
      </chapter>
      <chapter osisID='2Tim.4'>
        <verse osisID='2Tim.4.1'>Etj bezeij die earnsthauft ver Gott en Tjristus Jesus, dee doa rejchte woat Läwendje en Doodje, en bie sienem Erschiene <note>Wadakohme</note> en bie sienem Ritj:</verse>
        <verse osisID='2Tim.4.2'>Vetjindij daut Wuat, sie reed bie paussenda Jeläajenheit en bie onnpaussende Jeläajenheit; wies trajcht, räd earnst too, vemohn met aule Jedult en Leah.</verse>
        <verse osisID='2Tim.4.3'>Dan doa woat eene Tiet senne, doa see de jesunde Leah nijch vedroage woare, sonda no äare eajne Lost sich Leahra ütwäle woare, sich tjittle lohte daut Jehea <note>enn däm et ahn enne Uhre tjittelt</note> ;</verse>
        <verse osisID='2Tim.4.4'>en see woare daut Jehea <note>de Uhre</note> von de Woahrheit aufdreie en woare sich no de Foble handreie.</verse>
        <verse osisID='2Tim.4.5'>Oba dü sie nijchta enn aule Dinje, lied Onnjemack, doo daut Woatj von eenem Vetjindja de froohe Botschoft, doo <note>vollbrinj</note> dienen Deenst.</verse>
        <verse osisID='2Tim.4.6'>Dan etj woa aul jeopfat <note>aus Drintjopfa</note> {1Mose 35,14: 4Mose 15,5-10}, en de Tiet von mienem Scheide es vehaunde.</verse>
        <verse osisID='2Tim.4.7'>Etj ha dän gooden Kaumf jetjampft, etj ha daut Rane vollendet <note>bott Enj ütjehoole</note> , etj ha dän Gloowe bewoat;</verse>
        <verse osisID='2Tim.4.8'>fe de Tookunft es mie de Kroon de Jerajchtijchtjeit oppbewoat, dee de Harr, dee jerajchte Rejchta, aun janem Dach mie aus <note>too</note> Beloohninj jäwe woat; oba nijch bloos mie, sonda uck aulen, dee siene Erschienung <note>Wadakohme</note> leef ha.</verse>
        <verse osisID='2Tim.4.9'>Spood die, boolt no mie too kohme;</verse>
        <verse osisID='2Tim.4.10'>Dan Deemas haft mie velohte, doa hee dise <note>jäajenwoatje</note> Welt leef jewonne haft, en es no Tessalonich jereist, Kreszens no Galatien, en Tietus no Dalmatien.</verse>
        <verse osisID='2Tim.4.11'>Lukas es auleen bie mie. Neem Markus en brinj am met die, dan hee es mie bruckboa tom Deenst.</verse>
        <verse osisID='2Tim.4.12'>Oba Tiechikus ha etj no Efeesus jeschetjt.</verse>
        <verse osisID='2Tim.4.13'>Dän Mauntel, dän etj enn Troas bie Karpus tridj leet, brinj met, wann dü tjemmst, en de Beatja, besondasch de Pargemente.</verse>
        <verse osisID='2Tim.4.14'>Auleksaunda, de Schmett <note>Koppaschmett</note> haft mie väl Beeset aunjedohne; de Harr woat am vejelte no siene Woatje.</verse>
        <verse osisID='2Tim.4.15'>Fe däm heed uck dü die, dan hee haft sich onse Wead sea entjäjen jestalt.</verse>
        <verse osisID='2Tim.4.16'>Bie miene easchte Veteidijung stund mie tjeena bie, sonda aula ha mie em Stich jelohte; mucht ahn daut nijch toojeräatjent woare.</verse>
        <verse osisID='2Tim.4.17'>Oba de Harr stund mie bie en stoatjt mie, doamet derjch mie de Vetjindjung vollbrocht woat, en heare kunne aule Veltja, en etj word jerad üt däm Rache de Leiwe.</verse>
        <verse osisID='2Tim.4.18'>De Harr woat mie bewoare ver jiedrem beesen Woatj en bewoare fe sien himmlischet Ritj, däm es de Ea enn de Eewijchtjeit de Eewijchtjeite! Amen.</verse>
        <verse osisID='2Tim.4.19'>Jrees Priska en Akwila en daut Hüs Onesiforus.</verse>
        <verse osisID='2Tim.4.20'>Erastus bleef enn Korint; oba Trofiemus ha etj krank enn Miletus tridj jelohte.</verse>
        <verse osisID='2Tim.4.21'>Spood die, ver däm Winta too kohme. Daut jreese die Eebulus en Pudens en Lienus en Klaudia en aule Breeda.</verse>
        <verse osisID='2Tim.4.22'>De Harr Jesus Tjristus es met dienem Jeist! De Jnod es met jünt!</verse>
      </chapter>
    </div>
    <div type='book' osisID='Titus'>
      <chapter osisID='Titus.1'>
        <verse osisID='Titus.1.1'>Paulus, Tjnajcht Gottes, en een Apostel Jesus Tjristus, nom Gloowe de Üterwälte Gottes en de Ertjantnis de Woahrheit, dee no de Gottseelijchtjeit es,</verse>
        <verse osisID='Titus.1.2'>opp Grund de Hopninj tom eewijen Läwe, daut Gott, dee nijch läaje kaun, vesproake haft ver eewije Tiede,</verse>
        <verse osisID='Titus.1.3'>oba hee haft too bestemmta Tiet sien Wuat derjch de Vetjindjung jeopenboat, dee mie aunvetrüt jeworde es nom <note>derjch</note> Befäl von onsem Rada <note>*Heilaunt</note> - Gottes,</verse>
        <verse osisID='Titus.1.4'>aun Tietus, mienem ajchtem Sän nom jemeenschauftlijchen Gloowe: Jnod en Fräd von Gott, däm Voda, en Tjristus Jesus, onsem *Rada. ,</verse>
        <verse osisID='Titus.1.5'>Doawäajen leet etj die enn Tjreeta, doamet dü, daut Feelende noch ordnest en enn jiedre Staut Ellteste ennsatst, aus etj die befoole haud:</verse>
        <verse osisID='Titus.1.6'>Wann wäa dodelloos es, een Maun von eene Frü, dee jleewje Tjinja haft, dee nijch eenem onnbandjem Läwe beschuldijcht oda onnjehuarsom send.</verse>
        <verse osisID='Titus.1.7'>Dan de Oppsejchta <note>Leida</note> mott dodelloos senne aus Gottes Hüshaulta, nijch eajenmajchtijch, nijch oajalijch <note>wuttijch</note> , nijch een Wiensupa, nijch een Schläaja, nijch schendlijchem Jewenn seatjend,</verse>
        <verse osisID='Titus.1.8'>sonda gaustfrie, daut Goode leewe, besonne, jerajcht, fromm, selfst beharscht,</verse>
        <verse osisID='Titus.1.9'>dee sich aun däm de Leah gloowensweate Wuat helt, doamet hee emmstaund <note>feij</note> es, soo aus met de jesunde Leah too vemohne, aus uck de jäajen spräatjende too äwafeare.</verse>
        <verse osisID='Titus.1.10'>Dan doa send väle de sich nijch Unjaordne, nuschtje Jeschwautsa en Vefeahra, besonda dee üt de Beschniedinj,</verse>
        <verse osisID='Titus.1.11'>dän maun daut Mül stoppe mott, dee gaunse Hiesa vedreie <note>derjchenaunda brinje</note> , enn däm see wäajen schendlijchem Jewenn leahre waut sich nijch ziemt.</verse>
        <verse osisID='Titus.1.12'>Daut haft eena von ahn jesajcht, äa eajna Profeet: „Dee Tjreeta send emma Läajna, beese Tiare, füle Bucks“.</verse>
        <verse osisID='Titus.1.13'>Dit Zeijniss es woa; üt disem Grund wies ahn strenj trajcht, doamet see em Gloowe jesund send,</verse>
        <verse osisID='Titus.1.14'>en nijch achte opp judische Foble en Jeboote von Mensche, dee sich von de Woahrheit aufdreie.</verse>
        <verse osisID='Titus.1.15'>Däm Reinen es aules rein; oba de Befletjte en Onnjleewje es nuscht rein, sonda befletjt es soo aus äa Vestaund <note>Jesennung</note> , aus uck äa Jewesse.</verse>
        <verse osisID='Titus.1.16'>See behaupte Gott too tjanne, oba derjch de Woatje veläaje see am, en send oppscheislijch en onnjehuarsom en onnfähijch <note>onnjeschetjt</note> too jiedrem goodem Woatj.</verse>
      </chapter>
      <chapter osisID='Titus.2'>
        <verse osisID='Titus.2.1'>Oba dü räd, waut de jesunde Leah jeziemt;</verse>
        <verse osisID='Titus.2.2'>vemohn de ellre Manna nijchta too senne, eaboa, besonne, jesunt em Gloowe, enne Leew, enn de Jedult;</verse>
        <verse osisID='Titus.2.3'>vemohn de ellre Frües daut selje enn äarem Benehme, ausset sich däm Heiljen jeziemt, nijch plüdre, nijch aun väl Wien vesklowt, Leahrarine vom Gooden;</verse>
        <verse osisID='Titus.2.4'>doamet see de jinge Frües leahre, äare Manna too leewe, äare Tjinja too leewe,</verse>
        <verse osisID='Titus.2.5'>besonne, rein, goode Hüsfrües, frindlijch, de eajne Manna unjadon too senne, doamet daut Wuat Gottes nijch jelastat woat.</verse>
        <verse osisID='Titus.2.6'>De jinjre Manna kratjt soo vemohn, zuchtvoll <note>besonne</note> too senne,</verse>
        <verse osisID='Titus.2.7'>enn däm dü enn aulem die selfst aus een Väabild gooda Woatje doastalst; enne Leah Onnvedorwe, Earnst,</verse>
        <verse osisID='Titus.2.8'>jesunde, onnaunfejchtboare Räd, doamet de Jäajnasch sich schäme, enn däm hee nuscht schlajchtet äwa ons too saje haft.</verse>
        <verse osisID='Titus.2.9'>Vemohn de Sklowe, äare eajne Harren enn aulem sich unjaordne, wooljefaulent too senne, nijch doa jäajen rede,</verse>
        <verse osisID='Titus.2.10'>nijch stäle <note>oppe Sied schaufe</note> , sonda aule goode Trüe bewiese, doamet see de Leah, dee onsem Rada <note>*Heilaund</note> - Gottes es, enn aulem ziat. ,</verse>
        <verse osisID='Titus.2.11'>Dan de Jnod Gottes es erschiene, Heil brinjend fe aule Mensche,</verse>
        <verse osisID='Titus.2.12'>en ertratjt <note>beleat</note> ons, doamet wie, de Gottloosijchtjeit en de weltlijche Lost veläaje <note>nijch met moake</note> , besonne en jerajcht en gottesferjchtijch läwe enn de vondoagsche Welt,</verse>
        <verse osisID='Titus.2.13'>enn däm wie lüare opp de seelje Hopninj en Erschiene <note>Wadakohme</note> de Harlijchtjeit von onsem grooten Gott en *Rada - Jesus Tjristus, ,</verse>
        <verse osisID='Titus.2.14'>dee sich selfst fe ons jejeeft <note>hanjejäwt</note> haft, doamet hee ons erleest von aule Jesatzloosijchtjeit en reinijt fe sich selfst een äajendooms <note>ütjelesnet, jehuarsomet</note> Voltj, iewrijch enn goode Woatje.</verse>
        <verse osisID='Titus.2.15'>Dit räd en vemohn en wies trajcht met aule Vollmacht <note>Earnst</note> . Loht die von tjeenem veachte.</verse>
      </chapter>
      <chapter osisID='Titus.3'>
        <verse osisID='Titus.3.1'>Halp ahn dentje, de Obrijchtjeit en de Jewaulte unjadon too senne, too jehorjche <note>jehuarsom</note> , too jiedrem goodem Woatj reed too senne;</verse>
        <verse osisID='Titus.3.2'>tjeenem too lestre, nijch striedsuchtijch too senne, frindlijch, jäajen aule Mensche aule Saunftmoot bewiese.</verse>
        <verse osisID='Titus.3.3'>Dan eenst weare uck wie onnveninftijch, onnjehuarsom, jinje erre, deende maunjche Bejia en Loste, vebrochte daut Läwe enn Boosheit <note>Vejnäje</note> en Neid, vehausst, en hausste eenaunda.</verse>
        <verse osisID='Titus.3.4'>Oba aus ons de Leeftolijchtjeit en de Menscheleew von onsem Rada <note>*Heilaunt</note> - Gottes tjeem,,</verse>
        <verse osisID='Titus.3.5'>rad hee ons, nijch opp Grund von de Woatje, dee, enn Jerajchtijchtjeit vollbrocht, wie jedohne haude, sonda no sienem Erboarme derjch daut Wausche de Wadajebuart en Nie moake em heiljen Jeist,</verse>
        <verse osisID='Titus.3.6'>däm hee ritjlijch äwa ons ütjegohte haft derjch Jesus Tjristus, onsem *Rada,,</verse>
        <verse osisID='Titus.3.7'>doamet wie, jerajchtfoadijcht derjch siene Jnod, Oawe worde no de Hopninj opp daut eewije Läwe.</verse>
        <verse osisID='Titus.3.8'>Daut Wuat es jewess; en etj well, daut dü opp diese Dinje faust besteist, omm daut dee, de Gott jejleewt ha, Sorje droage, goode Woatje too doone <note>driewe</note> . Dit es goot en nutzlijch fe de Mensche.</verse>
        <verse osisID='Titus.3.9'>Oba onnschuldje <note>dwautsche</note> Striedfroage Jeschlajchtsrejista en Zanke en Stried äwa daut Jesatz goh ütem wajch, dan dee send nutzloos en vejäfs.</verse>
        <verse osisID='Titus.3.10'>Eenen satjtirischen Mensch <note>dee Spoolinje aunsträwt</note> wies auf no eene oda eene tweede Ermohnung <note>Trajchtwiese</note> ,</verse>
        <verse osisID='Titus.3.11'>doa dü weetst, daut een soona vetjeat es en sindijcht, enn däm hee derjch sich selfst veuadeelt es.</verse>
        <verse osisID='Titus.3.12'>Wann etj Artemas oda Tiechikus no die schetje woa, soo spood die, no mie no Nikopolis too kohme, dan etj ha beschloote, doa too äwawintre.</verse>
        <verse osisID='Titus.3.13'>Zenas, däm Jesatzesleahra, en Apollos jeef met Sorjfault <note>earnsthauft</note> aules met fe de Reis, omm dautet ahn aun nuscht mangle woat.</verse>
        <verse osisID='Titus.3.14'>Oba uck de Onsaje selle leahre, fe de needje Bederfnise, goode Woatje, sich too befleisje, doamet see nijch fruchtloos send.</verse>
        <verse osisID='Titus.3.15'>Daut jreese die aula, dee bie mie send. Jrees, dee ons leew ha em Gloowe. De Jnod es met jünt aulen!</verse>
      </chapter>
    </div>
    <div type='book' osisID='Phlm'>
      <chapter osisID='Phlm.1'>
        <verse osisID='Phlm.1.1'>Paulus, een Jefangna Tjristus Jesus, en Timotäus, de Brooda, aun Filemon, dän Jeleeften en onsem Metoabeida,</verse>
        <verse osisID='Phlm.1.2'>en Afia, de Sesta, en Archipus, onsem Mettjampfa, en de Jemeende, dee en dienem Hüs es:</verse>
        <verse osisID='Phlm.1.3'>Jnod jünt en Fräd von Gott, onsem Voda, en däm Harrn Jesus Tjristus!</verse>
        <verse osisID='Phlm.1.4'>Etj dank mienem Gott, enn däm etj aule Tiet aun die dentj enn miene Jebäde,</verse>
        <verse osisID='Phlm.1.5'>doa etj hea von diene Leew en von däm Gloowe, dän dü aun däm Harrn Jesus en too aule Heilje hast,</verse>
        <verse osisID='Phlm.1.6'>daut de Jemeenschoft enn dienem Gloowe wirtjsaum woat enn de Ertjantnis von aulem Gooden, daut enn ons es jäajenäwa Tjristus [Jesus].</verse>
        <verse osisID='Phlm.1.7'>Dan wie <note>etj</note> ha väl Freid en Troost wäajen diene Leew, wiel de Hoate de Heilje derjch die, Brooda, send ermuntat worde.</verse>
        <verse osisID='Phlm.1.8'>Doawäajen, wann etj uck väl Friemootijchtjeit enn Tjristus habe mott, die too befäle, waut sich jeziemt,</verse>
        <verse osisID='Phlm.1.9'>wäajen de Leew välmea bedd etj die, doa etj nü soo eena sie, aus Paulus, een oola Maun, oba nü uck een Jefangna Jesus Tjristus.</verse>
        <verse osisID='Phlm.1.10'>Etj bedd die fe mienen Sän, däm etj enn de Fassle <note>Jefentjniss</note> jebuare ha, Onesimus,</verse>
        <verse osisID='Phlm.1.11'>dee die verhäa <note>eenst</note> nutzloos wea, oba nü die en mie nutzlijch es,</verse>
        <verse osisID='Phlm.1.12'>dem etj die tridj jeschetjt ha, am, daut es mien Hoat;</verse>
        <verse osisID='Phlm.1.13'>däm etj bie mie behoole wull, doamet hee enn diene Städ mie deent, enn de Fassle, wäajen de froohe Botschoft.</verse>
        <verse osisID='Phlm.1.14'>Oba ohne dienen Welle wull etj nuscht doone, doamet dien Gootsdoone nijch üt Dwank wea, sonda üt friehem Welle.</verse>
        <verse osisID='Phlm.1.15'>Dan fleijcht es hee doawäajen fe eene korte Tiet von die jetrannt worde, doamet dü am fe emma <note>opp eewijch</note> behelst,</verse>
        <verse osisID='Phlm.1.16'>nijch mea aus eenen Sklowe, sonda mea aus eenen Sklowe, aus eenen leewen Brooda, besondasch fe mie, oba woo väl mea fe die, soo aus em Fleesch aus uck em Harrn.</verse>
        <verse osisID='Phlm.1.17'>Aulsoo, wann dü mie aus Frind <note>Poatna</note> helst, soo neem am opp aus mie.</verse>
        <verse osisID='Phlm.1.18'>Oba wann hee die irjent een Onnrajcht jedohne haft, oda die waut schuldijch es, soo räatjen daut mie aun.</verse>
        <verse osisID='Phlm.1.19'>Etj, Paulus, ha dit met miene Haund jeschräwe, etj well <note>woa</note> betohle; doamet etj nijch saj, daut dü uck die selfst mie schuldijch best.</verse>
        <verse osisID='Phlm.1.20'>Jo, Brooda, etj mucht aun die Freid ha, emm Harrn; ermunta <note>ertjwitj</note> mien Hoat enn Tjristus.</verse>
        <verse osisID='Phlm.1.21'>Doa etj dienem Jehuarsom vetrüe, soo ha etj die jeschräwe, enn däm etj weet, daut dü noch mea doone woascht, aus etj saj.</verse>
        <verse osisID='Phlm.1.22'>Oba toojlitj moak mie uck ne Gauststow reed, dan etj hop, daut etj derjch jüne Jebäde jünt woa jeschentjt woare.</verse>
        <verse osisID='Phlm.1.23'>Daut jreest die Epafras, mien Metjefangna enn Tjristus Jesus,</verse>
        <verse osisID='Phlm.1.24'>Markus, Aristarchus, Deemas, Lukas, miene Metoabeida.</verse>
        <verse osisID='Phlm.1.25'>De Jnod vom onsem Harrn Jesus Tjristus es met jünem Jeist!</verse>
      </chapter>
    </div>
    <div type='book' osisID='Heb'>
      <chapter osisID='Heb.1'>
        <verse osisID='Heb.1.1'>No däm Gott välmol en opp veschiedne Oat enn oole Tiede too de Vodasch jeräd haud derjch <note>enn</note> de Profeete, haft hee aum Enj disa Doag too ons jeräd em Sän,</verse>
        <verse osisID='Heb.1.2'>däm hee ennjesat haft tom Oaw von aulem, derjch däm hee uck de Welte jemoakt haft;</verse>
        <verse osisID='Heb.1.3'>dee doa, de Aufglaunss siene Harlijchtjeit en de Aufdruck von siene Wertjlijchtjeit <note>Wäsen</note> es en aule Dinje <note>daut Weltall</note> derjch daut Wuat siene Macht opp sich nämt <note>drajcht</note> , no däm hee [derjch sich selfst] de Reinjunk de Sinde jemoakt <note>bewirtjt</note> haft, sich jesat haft too Rajchte de Maistät enn de Hejcht <note>Bowaschte Macht</note> ,</verse>
        <verse osisID='Heb.1.4'>enn däm hee soo väl majchtja <note>bäta</note> jeworde es aus de Enjel, aus hee eenen vetraflijchen Nome ver ahn jeorwe haft.</verse>
        <verse osisID='Heb.1.5'>Dan too woone Enjel haft hee jemools jesajcht: „Dü best mien Sän, vondoag ha etj die jebuare“? {Ps.2,7} En wada: „Etj woa <note>well</note> am tom Voda senne, en hee saul <note>woa</note> mie tom Sän senne“? {1Chron.17,13}</verse>
        <verse osisID='Heb.1.6'>Oba wann hee dän Easchtjebuarnen enn de bewohnte Ead enenn feaht, sajcht hee: „En de Enjel Gottes selle am aunbäde“. {Ps.97,7}</verse>
        <verse osisID='Heb.1.7'>En betraffs opp de Enjel zwoa sajcht hee: „Dee siene Enjel too Wind <note>Jeista</note> moakt en siene Deena too Fiaflaume“; {Ps.104,4}</verse>
        <verse osisID='Heb.1.8'>oba betraffs opp däm Sän: „Dien Troon, o Gott, es von Eewijchtjeit too Eewijchtjeit, en een Zepta de Opprejchtijchtjeit <note>Jerajchtijchtjeit</note> es daut Zepta von dienem Ritj;</verse>
        <verse osisID='Heb.1.9'>dü hast Jerajchtijchtjeit jeleeft en Jesatzloosijchtjeit jehausst; doawäajen haft Gott, dien Gott, die jesaulwt met Freidenseelj äwa diene Frind <note>Poatna</note> “. {Ps.45,7.8}</verse>
        <verse osisID='Heb.1.10'>En: „Dü Harr, hast em Aunfank de Ead jejrindet <note>jemoakt</note> , en de Himmel send Woatje von diene Henj;</verse>
        <verse osisID='Heb.1.11'>dee woare unjagohne <note>vegohne</note> , oba dü blifst; en dee aule woare oolt aus een Tjleet,</verse>
        <verse osisID='Heb.1.12'>en aus een Mauntel woascht dü dee toopwetjle, en dee woare vewaundelt woare. Oba dü best dee selja, en diene Joare woare nijch vegohne“. {Ps.102,26-28}</verse>
        <verse osisID='Heb.1.13'>Oba, too woonen de Enjel haft hee jemools jesajcht: „Sat die too miene Rajchte, bott etj diene Fiend laj <note>hanlaj</note> tom Beintjstje ver diene Feet“?</verse>
        <verse osisID='Heb.1.14'>Send see nijch aula deenstboare Jeista, ütjeschetjt tom Deenst omm dee äa welle, dee de Seelijchtjeit <note>Heil</note> oawe selle?</verse>
      </chapter>
      <chapter osisID='Heb.2'>
        <verse osisID='Heb.2.1'>Doawäajen sell wie omm soo mea opp daut achte, waut wie jeheat ha, doamet wie nijch aum Ziel vebie jleppe.</verse>
        <verse osisID='Heb.2.2'>Dan wann daut derjch Enjel jerädne Wuat faust wea, en jiedre Äwaträdung en jiedra Onnjehuarsom jerajchte Vejeltung tjreajch,</verse>
        <verse osisID='Heb.2.3'>woo woa wie doavon kohme, wann wie een soon grootet Heil <note>Radung</note> messachte <note>too nuscht räatjne</note> ? Dee däm Aunfang äara Vetjindjung derjch dän Harrn jetjräaje ha en ons es von dän bestädijcht worde, dee daut jeheat ha,</verse>
        <verse osisID='Heb.2.4'>enn däm Gott bütadem metzeijd, soo aus derjch Teatjen aus uck derjch Wunda en maunche Wundawoatje en Ütdeele vom heiljen Jeist no sienem Welle.</verse>
        <verse osisID='Heb.2.5'>Dan nijch Enjel haft hee unjajeordnet dee tookunftje bewohnte Ead <note>Welt</note> , von dee wie räde;</verse>
        <verse osisID='Heb.2.6'>oba doa haft irjentwua eena bezeijt en jesajcht: „Waut es de Mensch, daut dü aun am dentjst, oda de Mensche Sän, daut dü opp am tjitjst <note>acht hast</note> ?</verse>
        <verse osisID='Heb.2.7'>Dü hast am een bät läaja jemoakt aus Enjel, met Harlijchtjeit en Ea hast dü am jekroont [en am jesat äwa de Woatje diene Henj];</verse>
        <verse osisID='Heb.2.8'>dü hast aules unja siene Feet jeschmäte <note>*unjadon, unjajeordnet</note> “. {Ps.8,5-7} Dan en däm hee am aules *unjaschmeet, haft hee nuscht jelohte, daut am nijch *unjaschmäte wea; oba nü seeh wie am noch nijch aules *unjaschmäte.,</verse>
        <verse osisID='Heb.2.9'>Oba wie seene Jesus, dee een weinijch unja de Enjel wäajen däm Liede vom Doot raufjesat wea, met Harlijchtjeit en Ea jekroont, doamet hee derjch Gottes Jnod fe aules dän Doot schmatjt.</verse>
        <verse osisID='Heb.2.10'>Dan daut jeziemt am, omm däm sien welle aule Dinje en derjch dän aule Dinje send, enn däm hee väl Säns too Harlijchtjeit jefeaht haft <note>brocht</note> , dän Aunfeahra äare Radung <note>äa Heil</note> derjch Liede vollkohme too moake.</verse>
        <verse osisID='Heb.2.11'>Dan soo aus dee, dee heilijcht, aus uck dee, dee jeheilijcht woare, send aula von eenem; üt disem Grund schämt hee sich nijch, ahn Breeda too nane,</verse>
        <verse osisID='Heb.2.12'>enn däm hee sajcht: „Etj well dienen Nome miene Breeda vetjindje, enne med de Jemeende well etj die preise <note>Loff’Leeda sinje</note> “. {Ps.22,23}</verse>
        <verse osisID='Heb.2.13'>En wada: „Etj well mien Vetrüe opp am sate“. {Ps.16,1; Jes.8,17} En wada: „Tjitj, etj en de Tjinja, de Gott mie jejäft haft“. {Jes.8,18}</verse>
        <verse osisID='Heb.2.14'>Aulsoo, wiel de Tjinja aun Bloot en Fleesch Aundeel jetjräaje ha, haft uck hee kratjt soo aun dän seljen deeljenohme, doamet hee derjch däm Doot däm too nuscht muak <note>venijcht</note> , dee de Macht vom Doot haft, daut es dän Diewel,</verse>
        <verse osisID='Heb.2.15'>en muak dee aule frie, dee derjch Angst fe dän Doot daut gaunse Läwe derjch de Tjnajchtschoft unjadon weare.</verse>
        <verse osisID='Heb.2.16'>Dan hee nehmt sich doch nijch Enjel aun, sonda däm Some Obraums nehmt hee sich aun.</verse>
        <verse osisID='Heb.2.17'>Doahäa, musst hee enn aulem kratjt soo aus de Breeda senne, doamet hee enn de Sache met Gott <note>betraffs Gott</note> een erboarmenda en trüa huaga Priesta wort, omm de Sinde vom Voltj too vesähne <note>too siene eajne too moake, opp sich nehme</note> ;</verse>
        <verse osisID='Heb.2.18'>dan enn däm hee selfst jeläde haft, aus hee vesocht wort, kaun hee dän halpe, dee vesocht woare.</verse>
      </chapter>
      <chapter osisID='Heb.3'>
        <verse osisID='Heb.3.1'>Doahäa, heilje Breeda, Frind <note>Poatna</note> de himmlische Beroopung, betracht dän Apostel en Huagapriesta von onsem Betjantniss, Jesus,</verse>
        <verse osisID='Heb.3.2'>dee däm trü es, dee am doatoo bestalt <note>jemoakt, ennjesat</note> haft, soo aus uck Mooses wea enn sienem gaunsem Hüs. {4Mose 12,7}</verse>
        <verse osisID='Heb.3.3'>Dan disa es jratre Harlijchtjeit weat jeacht too woare aus Mooses, soo daut jratre Ea aus daut Hüs - dee haft, dee daut reed jemoakt haft.</verse>
        <verse osisID='Heb.3.4'>Dan jiedret Hüs woat von irjend wäm jebüt, oba dee aules jebüt haft, es Gott.</verse>
        <verse osisID='Heb.3.5'>En Mooses zwoa wea trü enn sienem gaunsen Hüs aus Deena, tom Zeijniss von däm, waut nohäa jeräd worde sull;</verse>
        <verse osisID='Heb.3.6'>Oba Tjristus aus Sän äwa sien Hüs, dit Hüs send wie, wann wie aundasch daut froohe Tootrüe <note>vetrüe</note> en dän Riem de Hopninj bott däm Enj staunthauft faust hoole.</verse>
        <verse osisID='Heb.3.7'>Doawäajen, aus de heilje Jeist sajcht: „Vondoag, wann jie siene Stemm heare,</verse>
        <verse osisID='Heb.3.8'>vehoat jüne Hoate nijch, aus enn de Vebettaniss, aun däm Dach de Veseatjung enn de Wieste,</verse>
        <verse osisID='Heb.3.9'>wua jüne Vodasch mie vesochte, enn däm see mie oppe Proow stalde, en see sache miene Woatje veatijch Joa.</verse>
        <verse osisID='Heb.3.10'>Doawäajen tjeem etj enn Oaja äwa daut Jeschlajcht en säd: Emma erre see met äarem Hoate; en see ha miene Wäaj nijch ertjant.</verse>
        <verse osisID='Heb.3.11'>Soo daut etj jeschwuare ha enn mienem Oaja: Enn tjeenem Faul selle see enn miene Rü ennen kohme!“ {Ps.95,7-11}</verse>
        <verse osisID='Heb.3.12'>Seeht too, Breeda, daut nijch fleijcht enn jrjend wäm von jünt een beeset Hoat von Onngloowe es enn däm auffaule vom läwendjen Gott,</verse>
        <verse osisID='Heb.3.13'>sonda vemohnt jünt unjaenaunda <note>selfst</note> jieda Dach, soo lang daut „vondoag“ heet, doamet tjeena von jünt vehoat <note>*vesteenat</note> woat derjch Bedrach von de Sinde. ,</verse>
        <verse osisID='Heb.3.14'>Dan wie send deelhauft aun Tjristus jeworde, wann wie aundasch dän Aunfang de Wertjlijchtjeit Gottes bott aum Enj faust hoole,</verse>
        <verse osisID='Heb.3.15'>enn däm jesajcht woat: „Vondoag, wann jie siene Stemm heare, *vehoat jüne Hoate nijch, aus enn de Vebettaniss“. ,</verse>
        <verse osisID='Heb.3.16'>Dan dee, aus see jeheat haude, ha am vebettat? Weare daut nijch aule, dee derjch Mooses üt Ejipte ütjetrocke weare?</verse>
        <verse osisID='Heb.3.17'>En äwa wäm es hee oajalijch jewäse veatijch Joa? Nijch äwa dee, dee jesindijcht haude, dän äare Tjarpa <note>Jläda</note> enn de Wieste folle?</verse>
        <verse osisID='Heb.3.18'>Oba wäm schwua hee, daut see nijch enn siene Rü enenn gohne selle <note>woare</note> , aus bloos dee, dee onnjehuarsom weare? {5Mose 1,26; 5Mose 14,43}</verse>
        <verse osisID='Heb.3.19'>En wie seene, daut see nijch enenn gohne kunne wäajen däm <note>äa</note> Onngloowe.</verse>
      </chapter>
      <chapter osisID='Heb.4'>
        <verse osisID='Heb.4.1'>Aulsoo, ferjcht wie ons, daut nijch fleijcht, doa eene Vespräatjung, enn siene Rü enenn too kohme <note>gohne</note> , hinjalohte es, irjendwäa von jünt schient tridj jebläwe too senne <note>daut Ziel vefellt too habe</note> .</verse>
        <verse osisID='Heb.4.2'>Dan uck ons es eene froohe Botschoft vetjindijcht worde, soo aus uck jane; oba daut Wuat de Vetjindjung nutzt jane nijch, wiel daut bie dän, dee daut heade, nijch met däm Gloowe vebunge wea.</verse>
        <verse osisID='Heb.4.3'>Dan wie, dee wie jejleewt ha, gohne enn de Rü enenn, aus hee jesajcht haft: „Soo schwua etj enn mienem Oaja: Wann see enn miene Rü enenn gohne woare!“ Wann uck de Woatje von Grundlaje de Welt aun jeschaufe weare.</verse>
        <verse osisID='Heb.4.4'>Dan hee haft irjend woo von däm säwenden Dach soo jesajcht: „En Gott rühd aum säwenden Dach von aul siene Woatje“. {1Mose 2,2}</verse>
        <verse osisID='Heb.4.5'>En aun dise Städ wada: „Wan see enn miene Rü enenn gohne woare!“</verse>
        <verse osisID='Heb.4.6'>Aulsoo, doa daut doabie blift, daut eenje enn dee <note>Rü</note> enenn gohne woare, en dee, dän verhäa de froohe Botschoft vetjindijt worde es, wäajen Onnjehuarsom nijch enenn jegohne send,</verse>
        <verse osisID='Heb.4.7'>soo bestemmt hee wada eenen jewessen Dach: „Vondoag“, no soo lange Tiet sajcht hee derjch <note>emm</note> Doft, aus verhäa es jesajcht worde: „Vondoag, wann jie siene Stemm heare, vehoat <note>vesteenat</note> jüne Hoate nijch“.</verse>
        <verse osisID='Heb.4.8'>Dan wann Joosua ahn enn de Rü jebrocht haud, soo wudd hee doanoh nijch von eenem aundren Dach jerät ha.</verse>
        <verse osisID='Heb.4.9'>Aulso, blift noch eene Saubatrühe däm Voltj Gottes oppbewoat.</verse>
        <verse osisID='Heb.4.10'>Dan wäa enn siene Rü enenn jegohne es, dee es uck too Rü jekohme von siene Woatje, soo aus Gott von siene eajne.</verse>
        <verse osisID='Heb.4.11'>Aulsoo, loht ons iewrijch en bedocht senne, enn jane Rü enenn too gohne, doamet nijch irjend wäa no däm selwjen Biespell von Onnjehuarsom fällt.</verse>
        <verse osisID='Heb.4.12'>Dan daut Wuat Gottes es läwendijch en wirtjsaum en schoapa aus jiedret tweeschniedjet Schweat, en derjchdrenjt bott tom scheide von Seel en Jeist, soo aus de Jelentja aus uck daut Moatjt, en een Rejchta de Jedanke en Jesennung vom Hoate;</verse>
        <verse osisID='Heb.4.13'>en tjeene Tjreatua es ver am onnsejchtboa, oba aules es noakt en opjedatjt ver de Uage von am <note>däm</note> , met däm wie daut too doone ha.</verse>
        <verse osisID='Heb.4.14'>Doa wie nü eenen grooten Huagapriesta ha, dee derjch de Himmel jegohne es, Jesus, dän Sän Gottes, soo loht ons daut Betjantniss faust hoole;</verse>
        <verse osisID='Heb.4.15'>dan wie ha nijch eenen Huagapriesta, dee nijch metliede kaun met onse Schwackheite, sonda dee enn aulem vesocht jeworde es kratjt soo aus wie, bloos ohne Sind.</verse>
        <verse osisID='Heb.4.16'>Aulsoo, loht ons met Friemootijchtjeit no am gohne, nom Troon de Jnod, doamet wie Erboarmung emfange en Jnod finje, en Halp too rajchte Tiet.</verse>
      </chapter>
      <chapter osisID='Heb.5'>
        <verse osisID='Heb.5.1'>Dan jiedra üt Mensche jenohmna Huagapriesta woat fe Mensche ennjesat enn de Sache met Gott <note>de Gott betrafe</note> , doamet hee soo aus Gowe aus uck Opfa <note>Schlachtopfa</note> fe de Sinde brinjt <note>opfat</note> ;</verse>
        <verse osisID='Heb.5.2'>dee Metjefeel habe <note>veständnissvoll metfeele</note> kaun met de Onnweetende en Errende, doa uck hee selfst met Schwackheit ommjäwt es <note>aun sich drajcht</note> ;</verse>
        <verse osisID='Heb.5.3'>en omm dise äa welle mott hee, aus fe daut Voltj, soo uck fe sich selfst opfre fe de Sinde.</verse>
        <verse osisID='Heb.5.4'>En tjeena nehmt sich selfst de Ea, opp sich selfst, sonda aus von Gott beroope, aus uck Aaron.</verse>
        <verse osisID='Heb.5.5'>Soo haft uck de Tjristus sich nijch selfst veharlijcht, omm Huagapriesta too woare, sonda dee, dee too am jesajcht haft: „Dü best mien Sän, vondoag ha etj die jebuare“. {Ps.2,7}</verse>
        <verse osisID='Heb.5.6'>Aus hee uck aun eene aundre Städ sajcht: „Dü best Priesta enn Eewijchtjeit no de Ordninj Melchisedek“. {Ps.110,4}</verse>
        <verse osisID='Heb.5.7'>Dee enn de Doag enn sienem Fleesch, doa hee soo aus Jebäd soo uck Bedde däm, dee am üt däm Doot rade kunn, met stoatjem Jeschrie en Trone doa jebrocht haud <note>haft</note> , en omm siene Frommijchtjeit welle erheat worde es,</verse>
        <verse osisID='Heb.5.8'>wann hee uck Sän wea, aun däm, waut hee leed, dän jehuarsom leahd;</verse>
        <verse osisID='Heb.5.9'>en, hee es vollkohme jemoakt worde aulen, dee am jehorjche, de Üahäwa <note>Gott</note> vom eewijen Heil jeworde,</verse>
        <verse osisID='Heb.5.10'>von Gott bejreest <note>toobenant</note> aus Huagapriesta no de Ordninj Melchisedeks.</verse>
        <verse osisID='Heb.5.11'>Äwa disem <note>doavon, doaäwa</note> ha wie väl too saje, en waut met Wead schwoa üttolaje es, wiel jie em Heare fül <note>looj</note> jeworde send.</verse>
        <verse osisID='Heb.5.12'>Dan doa jie vonne Tiet Leahra senne sulle, ha jie wada needijch, daut maun jünt leaht, woont de Gruntloag vom Aunfank de Sprijche <note>Wead</note> Gottes send; en jie send soone jeworde, dee de Maltj brucke en nijch de fauste Mohltiet.</verse>
        <verse osisID='Heb.5.13'>Dan jiedra, dee noch aun Maltj Jenuss haft, es onnerfoahre em Wuat de Jerajchtijchtjeit, dan hee es Onnmindijch <note>noch een Tjint</note> ;</verse>
        <verse osisID='Heb.5.14'>oba de fauste Mohltiet es fe Erwossne <note>Vollkohmne</note> , dee doa Vemäje, de Jewanheit jeeewte Senne <note>Jedanke</note> ha, too Unjascheide daut Goode aus uck daut Beese.</verse>
      </chapter>
      <chapter osisID='Heb.6'>
        <verse osisID='Heb.6.1'>Doawäajen, daut Wuat von däm Aunfank, de Leah, von Tjristus lohte, loht ons wiedagohne tom vollen Erwossnen en nijch wada eenen Grunt laje met däm Ommdentje <note>*Buesse</note> von doodje Woatje en däm Gloowe aun Gott,,</verse>
        <verse osisID='Heb.6.2'>de Leah von Taufe <note>Deepe</note> en Henj opplaje en de Doodes Oppstohninj en däm eewijen Jerejcht.</verse>
        <verse osisID='Heb.6.3'>En dit woa <note>well</note> wie doone, wann Gott daut toolat.</verse>
        <verse osisID='Heb.6.4'>Dan daut es onnmäajlijch, dee janje, dee eenmol em <note>nom</note> Lijcht jekohme weare en jeschmatjt ha de himmlische Gow, en däm Heilje Jeist deelhauft jeworde send,</verse>
        <verse osisID='Heb.6.5'>en jeschmatjt ha daut goode Wuat Gottes en de Tjrafte de tookunftje Welt,</verse>
        <verse osisID='Heb.6.6'>en aufjefolle send, wada nie moake <note>oppfresche</note> tom *Ommdentje, enn däm see dän Sän Gottes fe sich selfst tjriezje en am too Schaund <note>Spott</note> moake.,</verse>
        <verse osisID='Heb.6.7'>Dan de Ead, dee foaken dän kohmenden Räajen drintjt, en nutzlijchet Jewauss väabrinjt fe dee janje, omm dee äa welle daut uck bebüt woat, tjrijcht Säajen von Gott;</verse>
        <verse osisID='Heb.6.8'>oba wann daut Dorne en Distle väabrinjt, soo es daut onnduaglijch en däm Fluch dijchtbie, en sien Enj feaht too Vebrennung.</verse>
        <verse osisID='Heb.6.9'>Oba wie send em Bletj opp jünt, Jeleewte, vom bätrem en met de Radung <note>Seelijchtjeit</note> vebungne Dinje äwazeijt, wann wie uck soo räde.</verse>
        <verse osisID='Heb.6.10'>Dan Gott es nijch onnjerajcht, jüne Woatje too vejäte en de Leew, dee jie fe sienen Nome bewäse ha, doa jie de Heilje jedeent ha en deene.</verse>
        <verse osisID='Heb.6.11'>Oba wie wensche sea, daut een jiedra von jünt dän seljen Earnst <note>Iewa</note> bewiest too volle Jewessheit de Hopninj bott aum Enj,</verse>
        <verse osisID='Heb.6.12'>doamet jie nijch fül <note>looj</note> woare, sonda Nofolja von dän, dee derjch Gloowe en Langmoot <note>Jedult</note> de Vespräatjunge oawt.</verse>
        <verse osisID='Heb.6.13'>Dan aus Gott däm Obraum de Vespräatjung jeef, schwua hee, wiel hee bie tjeenem Jratren jeschwuare haud, bie sich selfst,</verse>
        <verse osisID='Heb.6.14'>en säd: „Woarhauft, säajnent woa etj die säajne en etj woa die sea vemeare“. {1Mose 22,17}</verse>
        <verse osisID='Heb.6.15'>En no däm hee soo jeduldijch jelüat <note>ütjehoole</note> haud, erlangt hee de Vespräatjung.</verse>
        <verse osisID='Heb.6.16'>Dan Mensche schweare bie däm Jratren, en de Eid <note>Schwua</note> es ahn een Enj fe aule Wadaräde too Bestädjung;</verse>
        <verse osisID='Heb.6.17'>doawäajen haft Gott, doa hee dee Oawe de Vespräatjung, de Onnwaundelboa siene Rotschlusse noch kloara bewiese wull, met eenem Eid aus Vemeddla jehaundelt haft <note>emm Meddel jestäje es</note> ,</verse>
        <verse osisID='Heb.6.18'>doamet daut wie derjch twee onnveendalijche Dinje, woobie daut onnmäajlich wea, daut Gott läaje sull <note>kunn</note> , eenen stoatjen Troost haude, dee wie Tooflucht jenohme ha tom fausthoole aun de ver ons lidjende Hopninj,</verse>
        <verse osisID='Heb.6.19'>dise ha wie, aus eenen sejchren en fausten Anka fe de Seel, dee uck enn daut Bennaschte vom Väahang <note>Aulaheilijchste</note> enenn jeit,</verse>
        <verse osisID='Heb.6.20'>wuahan Jesus aus Väaranna <note>Easchta</note> fe ons enenn jegohne es, woona <note>dee doa</note> Huagapriesta jeworde es enn Eewijchtjeit no de Ordninj Melchisedeks.</verse>
      </chapter>
      <chapter osisID='Heb.7'>
        <verse osisID='Heb.7.1'>Dan disa Melchisedek, Tjeenijch von Salem, Priesta Gottes, däm Hejchsten, de Obraum entjäjen jintj, aus hee von de Schlacht de Tjeenije tridjkaum, en am säajend,</verse>
        <verse osisID='Heb.7.2'>däm uck Obraum daut Tiende toodeeld von aulem; dee easchtens vedollmatscht Tjeenijch de Jerajchtijchtjeit heet, oba uck Tjeenijch von Salem, daut es Tjeenijch von däm Fräd <note>Frädenstjeenijch</note> ,</verse>
        <verse osisID='Heb.7.3'>ohne Voda, ohne Mutta, ohne Jeschlajchtsrejista, noch Aunfank de Doag noch Enj vom Läwe haft, oba däm Sän Gottes jlitj jemoakt, en blift Priesta opp <note>fe</note> emma.</verse>
        <verse osisID='Heb.7.4'>Oba tjitjt, woo groot disa wea <note>es</note> , däm selfst Obraum, de Staum Voda, dän Tiendel von däm Raup jeef.</verse>
        <verse osisID='Heb.7.5'>En zwoa ha dee von de Säns Levi, dee daut Priestaaumt emfange, een Jeboot, dän Tiende vom Voltj too näme nom Jesatz, daut es von äare Breeda, wann see uck üt de Lende Obraums erüt jekohme send.</verse>
        <verse osisID='Heb.7.6'>Oba hee, dee sien Jeschlajcht nijch von ahn aufleid, haft daut Tiende von Obraum jenohme en däm jesäajent, dee de Vespräatjunge haud.</verse>
        <verse osisID='Heb.7.7'>Oba ohne Wadaräd woat daut Jerinjste von däm Hejchsten jesäajent.</verse>
        <verse osisID='Heb.7.8'>En hia zwoa emfange Mensche, dee stoawe, daut Tiende, oba doa eena, von däm bezeijt woat, daut hee läft;</verse>
        <verse osisID='Heb.7.9'>en soo too saje es derjch Obraum uck Levi, dee daut Tiende tjrijcht, oppjefodat worde daut Tiende too jäwe,</verse>
        <verse osisID='Heb.7.10'>dan hee wea noch enn de Lende vom Voda, aus Melchisedek am entjäjen jintj.</verse>
        <verse osisID='Heb.7.11'>Aulsoo, wann de Vollkohmenheit derjch daut leewietesche Priestatum jekohme wea, dan enn Vebindung met däm seljen haft daut Voltj daut Jesatz emfange, waut fe Bederfniss wea noch vehaunde, daut een aundra Priesta no de Ordninj Melchisedeks oppsteit, en nijch no de Ordninj Aaron jenant woat?</verse>
        <verse osisID='Heb.7.12'>Dan wann daut Priestatum jeendat woat, soo esset uck needijch daut eene Endarug vom Jesatz passeat.</verse>
        <verse osisID='Heb.7.13'>Dan dee, von däm dit jesajcht woat, jeheat too eenem aundren Staum, von däm sich tjeena befoht <note>beschaftijcht</note> haft met däm Aultoa.</verse>
        <verse osisID='Heb.7.14'>Dan daut es gauns openboa, daut ons Harr üt Juda oppjegohne es <note>aufstaumt</note> , too däm Staum Mooses nuscht betraffs opp Priesta jesajcht haft.</verse>
        <verse osisID='Heb.7.15'>En daut es noch gauns dietlijch, wann, kratjt soo aus Melchisedek, een aundra Priesta oppsteit,</verse>
        <verse osisID='Heb.7.16'>dee nijch no däm Jesatz von eenem fleeschlijchen Jeboot jeworde es, sonda no de Krauft onnoppleeslijchen Läwe.</verse>
        <verse osisID='Heb.7.17'>Dan ahm woat bezeijt: „Dü best Priesta enn Eewijchtjeit no de Ordninj Melchisedeks“. {Ps.110,4}</verse>
        <verse osisID='Heb.7.18'>Dan doa es eene Aufschaufung vom verhäa jewäsnen Jeboot siena Schwackheit en Nutzloosijchtjeit wäajen,</verse>
        <verse osisID='Heb.7.19'>dan daut Jesatz haft nijch too Vollkohmenheit jebrocht en de Ennfeahrung eena bätre Hopninj, derjch dee wie noda noh Gott kohme.</verse>
        <verse osisID='Heb.7.20'>En doanoh dit nijch ohne Eidschwua passead,</verse>
        <verse osisID='Heb.7.21'>dan jane send ohne Eidschwua Priesta jeworde, oba disa met Eidschwua derjch däm, dee too am säd: „Dee Harr haft jeschwuare, en daut woat am nijch leit woare: Dü best Priesta enn Eewijchtjeit [no de Ordninj Melchisedeks]“,</verse>
        <verse osisID='Heb.7.22'>enn soo wiet es Jesus eene bätre Bundes Birj <note>Sejchaheit</note> jeworde.</verse>
        <verse osisID='Heb.7.23'>En jane send meare Priesta jeworde, wiel see derjch däm Doot vehindat weare too bliewe;</verse>
        <verse osisID='Heb.7.24'>oba disa, wiel hee enn Eewijchtjeit blift, haft een onnveendalijchet Priestatum.</verse>
        <verse osisID='Heb.7.25'>Doahäa kaun hee uck jenslijch <note>gauns</note> too rade, dee derjch am no Gott kohme, enn däm hee aule Tiet läwt, omm sich fe ahn enntosate <note>too bedde</note> .</verse>
        <verse osisID='Heb.7.26'>Dan een soona Huagapriesta jeziemt ons; heilijch, onnschuldijch, onnbefletjt, aufjesondat von de Sinda en hejcha aus de Himmel jeworde,</verse>
        <verse osisID='Heb.7.27'>dee nijch jieda Dach needijch haft, aus de Huagapriesta, eascht fe de eajne Sinde Opfa <note>Schlachtopfa</note> too brinje, en dan fe daut Voltj opfre; dan dit haft hee een fe aulemol jedohne, aus hee sich selfst jeopfat haft.</verse>
        <verse osisID='Heb.7.28'>Dan daut Jesatz sat Mensche aus Huagapriesta enn, de Schwackheite ha; oba daut Wuat vom Eidschwua, dee nom Jesatz jekohme es, eenen Sän, vollkohme jemoakt enn Eewijchtjeit.</verse>
      </chapter>
      <chapter osisID='Heb.8'>
        <verse osisID='Heb.8.1'>Oba de Hauptsach bie däm, waut wie saje, es: Wie ha soo eenen Huagapriesta, dee sich jesat haft too Rajchte vom Troon de Maistät enn däm <note>dee</note> Himmel,</verse>
        <verse osisID='Heb.8.2'>een Deena vom Heilijchtum en däm woahrhauften Zelt, daut de Harr oppjerejcht haft, nijch een Mensch.</verse>
        <verse osisID='Heb.8.3'>Dan jiedra Huagapriesta woat ennjesat, omm soo aus Gowe aus uck Schlachtopfa doa too brinje <note>too opfre</note> ; doahäa esset needijch, daut uck disa waut haft, daut hee doabrinjt <note>*opfat</note> .,</verse>
        <verse osisID='Heb.8.4'>Aulsoo, wann hee oppe Ead wea, soo wea hee nijch eenmol Priesta, wiel soone doa send, dee nom Jesatz de Gowe *doabrinje,,</verse>
        <verse osisID='Heb.8.5'>dise deene däm Aufbild en Schaute de himmlische Dinje, soo aus Mooses eene jettlijche Aunwiesung tjreajch, aus hee reed wea, daut Zelt opptorejchte <note>opptobüe</note> : „Seeh too“, sajcht hee <note>Gott</note> , „daut dü aules no däm Väabild moakst, daut die oppem Boajch es jewäse worde“. {2Mose 25,40}</verse>
        <verse osisID='Heb.8.6'>Oba nü haft hee eenen vetraflijchen Deenst jetjräaje, enn däm hee uck Meddla es von eenem bätren Bund, dee opp Grund bätre Vespräatjunge ennjerejcht es.</verse>
        <verse osisID='Heb.8.7'>Dan wann jan easchta Bunt fehlaloos jewäse wea, soo wea tjeen Uat jesocht worde fe eenen tweeden.</verse>
        <verse osisID='Heb.8.8'>Dan onntofräd sajcht hee too ahn: „Tjitjt, doa kohme Doag, sajcht de Harr, doa etj met däm Hüs Iesrael en met däm Hüs Juda eenen nieen Bunt schlüte woa;</verse>
        <verse osisID='Heb.8.9'>nijch no däm Bunt, dän etj met äare Vodasch muak aun däm Dach, aus etj äare Haunt neem, omm ahn üt däm Laund Ejipten rüt toofeahre; dan see bleewe nijch enn mienem Bunt, en etj tjemma mie nijch omm ahn, sajcht de Harr.</verse>
        <verse osisID='Heb.8.10'>Dan dit es de Bunt, dän etj met däm Hüs Iesrael schlüte woa no jane Doag, sajcht de Harr: Enn däm etj miene Jesatze enn äaren Senn jäw, en woa etj dee uck enn <note>opp</note> äare Hoate schriewe; en etj woa ahn äa Gott senne, en see woare mie - mien Voltj senne.</verse>
        <verse osisID='Heb.8.11'>En see woare nijch een jiedra sienen Metbirja en een jiedra sienen Brooda leahre en saje: Ertjan däm Harrn! Dan aula woare mie tjanne, vom Tjlienen bott däm Grooten unja ahn.</verse>
        <verse osisID='Heb.8.12'>Dan etj woa äare Onnjerajchtijchtjeit jnädijch senne, en äare Sinde en äare Jesatzloosijchtjeit woa etj nijch mea jedentje“. {Jer.31,31-34}</verse>
        <verse osisID='Heb.8.13'>Enn däm hee sajcht: „Eenen nieen <note>Bunt</note> “, haft hee dän easchten oolt jemoakt; oba waut oolt woat en veellat, es däm Veschwinje noh.</verse>
      </chapter>
      <chapter osisID='Heb.9'>
        <verse osisID='Heb.9.1'>Aulsoo, daut haud zwoa uck de easchte Bunt Väaschrefte fe dän Gottesdeenst en daut irdische Heilijchtum.</verse>
        <verse osisID='Heb.9.2'>Dan een Zelt word too jereed, daut easchte <note>feaschte</note> , enn dee soo aus de Lijchta <note>Laump</note> wea aus uck de Desch en de Doastalung de Brood (du...saust oppem Desch emma, ver mie, Brood tom auntjitje laje), {2Mose 25,30} daut jenant woat daut Heilje;</verse>
        <verse osisID='Heb.9.3'>oba hinja däm tweeden Väahang em Zelt, daut soo jenante Aulaheilijchste,</verse>
        <verse osisID='Heb.9.4'>dee eenen goldnen Rätjaaultoa haft en de Lohd <note>*een Kauste</note> tom Bunt {2Mose 25,10}, von aule Siede met Gold äwatrocke, enn dee de goldne Kruck met Mana wea, en de Stock Aarons, dee ütjelohte haud, en de Tofle vom Bunt;,</verse>
        <verse osisID='Heb.9.5'>oba äwa äa <note>*dee Lohd</note> de Cherubim de Harlijchtjeit, de däm Jnodensstool Schaute jeewe, äwa diese Dinje nü nijch em eenselnen too räde es. ,</verse>
        <verse osisID='Heb.9.6'>Oba doa dit soo enjerejcht es, gohne enn däm feaschten Zelt emma de Priesta enenn en vollbrinje dän Deenst <note>Gottesdeenst</note> ,</verse>
        <verse osisID='Heb.9.7'>oba enn de tweede eenmol em Joa auleen de Huagapriesta, nijch ohne Blott, daut hee fe sich selfst en fe de Veerrunge <note>onnweetiss jesindijcht</note> emm Voltj doabrinjt <note>opfat</note> ;</verse>
        <verse osisID='Heb.9.8'>wooderjch de heilje Jeist dit aunzeijt, daut de Wajch tom Heilijchtum noch nijch jeopenboat es, soolang daut feaschte <note>easchte</note> Zelt noch Bestaund haft,</verse>
        <verse osisID='Heb.9.9'>daut een Jlitjniss fe de jäajenwäatje Tiet es, no däm soo aus Gowe aus uck Opfa <note>Schlachtopfa</note> doajebrocht woare, dee däm Jewesse no däm nijch vollkohme moake tjäne, dee dän Gottesdeenst verejcht,</verse>
        <verse osisID='Heb.9.10'>dee auleen enn Mohltiede en Jedrentje en veschiedne Wauschunge besteit, enn Väaschrefte vom Fleesch, opperlajcht bott opp de Tiet de Trajchtbrinjung <note>rajchte Ordninj</note> .</verse>
        <verse osisID='Heb.9.11'>Oba Tjristus, jekohme aus Huagapriesta de tookohmende Jeeda <note>Ritjdema</note> , derjch daut jratre en vollkohmnet Zelt, daut nijch met Henj jemoakt, daut nijch von dise Erschaufung es,</verse>
        <verse osisID='Heb.9.12'>uck nijch derjch Bloot von Batj en Tjalwa, sonda derjch sienem eajnem Bloot, es een fe aulemol enn daut Heilijchtum enenn jegohne, aus hee eene eewije Erleesung erlangt haud.</verse>
        <verse osisID='Heb.9.13'>Dan wann daut Bloot von Batj en Bolles en de Ausch eena junge Koo, opp de Onnreine bespretst <note>*besprenjt</note> , too Reinjunk von Fleesch heilijcht, ,</verse>
        <verse osisID='Heb.9.14'>woo väl mea woat daut Bloot Tjristi, dee derjch dän eewijen Jeist sich selfst ohne Flatj <note>onnschuldijch, rein</note> Gott jeopfat haft, ons <note>jun</note> Jewesse reinje von doodje Woatje, omm däm läwendjen Gott too deene!</verse>
        <verse osisID='Heb.9.15'>En doawäajen es hee Meddla von eenem nieen Bunt, doamet, doa de Doot ennjegohne es <note>stotjefunge haft</note> too Erleesung von de Äwaträdunge unja däm easchten Bunt, de Beroopne de Vespräatjung tom eewijen Oawgoot emfange;</verse>
        <verse osisID='Heb.9.16'>Dan wua een Tastament es, doa mott onnbedinjt de Doot nojewäse woare, von däm, dee daut Tastament jemoakt haft.</verse>
        <verse osisID='Heb.9.17'>Dan een Tastament haft Krauft, wann de Doot faustjestalt es, wiel daut niemools Krauft haft, soo lang dee läft, dee daut Tastament jemoakt haft;</verse>
        <verse osisID='Heb.9.18'>doahäa es uck de easchta Bunt nijch ohne Bloot ennjeweit worde.</verse>
        <verse osisID='Heb.9.19'>Dan aus jiedret Jeboot nom Jesatz von Mooses tom gaunsen Voltj jerät wea, neem hee daut Bloot von Tjalwa en Batj met Wota en roode Woll en Iesop en *bespretst soo aus daut Buak selfst aus uck daut gaunse Voltj, ,</verse>
        <verse osisID='Heb.9.20'>en säd: „Dit es daut Bloot vom Bund, daut Gott fe jünt befoole haft. {2Mose 24,8}</verse>
        <verse osisID='Heb.9.21'>Oba uck daut Zelt en aule Jefässe tom Deenst *bespretst hee kratjt soo met däm Bloot; ,</verse>
        <verse osisID='Heb.9.22'>en meist aule Dinje woare no däm Jesatz met Bloot jereinijcht, en ohne Bloot vejeete jäftet tjeene Vejäwunk.</verse>
        <verse osisID='Heb.9.23'>Aulsoo, wea <note>esset</note> needijch, daut de Väabilda de Dinje enn de Himmel hiaderjch jereinijcht worde, oba de himmlische Dinje selfst derjch bätre Opfa aus dise.</verse>
        <verse osisID='Heb.9.24'>Dan de Tjristus es nijch enenn jegohne enn daut met Henj jemoakte Heilijchtum, een Jäajenbild vom woahrhauftjen, sonda enn däm Himmel selfst, omm nü ver däm Aunjesejcht Gottes fe ons too erschiene;</verse>
        <verse osisID='Heb.9.25'>uck nijch, omm daut hee sich selfst foaken opfad, aus de Huagapriesta jieda Joa enn daut Heilijchtum enenn jeit met framdem Bloot;</verse>
        <verse osisID='Heb.9.26'>sest haud hee foaken liede musst von Grundloag de Welt aun; oba nü es hee eenmol aum Enj de Tiede jeopenboat worde tom aufschaufe de Sinde derjch sien Opfa.</verse>
        <verse osisID='Heb.9.27'>En soo ausset de Mensche bestemmt es, eenmol too stoawe, oba no däm daut Jerejcht,</verse>
        <verse osisID='Heb.9.28'>soo uck de Tjristus, no däm hee eenmol jeopfat worde es, omm de Sinde von väle too droage <note>opp sich too neeme</note> , tom tweede Mol dän, dee opp am lüare, ohne Sind erschiene too Radung <note>Seelijchtjeit</note> .</verse>
      </chapter>
      <chapter osisID='Heb.10'>
        <verse osisID='Heb.10.1'>Dan doa daut Jesatz een Schaute de tookunftje Jeeda <note>Ritjdema</note> es, nijch daut Bild selfst de Dinje haft, soo kaun et niemools met de selwje Opfa, dee maun jieda Joa emma wada doabrinjt, dee doatoo Kohmende vollkohme moake.</verse>
        <verse osisID='Heb.10.2'>Dan wudde sest äare Doabrinjung nijch oppjeheat ha, wiel dee dän Gottesdeenst eewde, eenmol jereinijcht, tjeen Jewesse von Sinde mea jehaut haude?</verse>
        <verse osisID='Heb.10.3'>Oba enn jane Opfa es jieda Joa een doaraun Dentje <note>biefaule</note> aun de Sinde;</verse>
        <verse osisID='Heb.10.4'>dan onnmäajlijch kaun Bloot von Bolles en Batj Sinde wajch näme.</verse>
        <verse osisID='Heb.10.5'>Doawäajen, aus hee enne Welt tjeem, säd hee: „Opfa en Gow wullst dü nijch ha, oba een Lief hast dü mie reed jemoakt;</verse>
        <verse osisID='Heb.10.6'>aun Brauntopfa en Opfa fe de Sind hast dü tjeen Wooljefaule jehaut.</verse>
        <verse osisID='Heb.10.7'>Doa säd etj: Tjitj, etj kohm, enn de Buakroll steitet von mie jeschräwe, omm dienen Welle, o Gott too doone“. {Ps.40,7-9}</verse>
        <verse osisID='Heb.10.8'>Enn däm hee verhäa säd: „Opfa <note>Schlachtopfa</note> en Gow <note>Speisopfa</note> en Brauntopfa en Opfa fe de Sind wullst dü nijch ha, en dü hast tjeen Wooljefaule doa aun jehaut“, dee nom Jesatz doajebrocht woare,</verse>
        <verse osisID='Heb.10.9'>donn säd hee: „Tjitj, etj kohm, omm dienen Welle too doone“. Hee nehmt daut Easchte wajch, omm daut hee daut Tweede opprejcht.</verse>
        <verse osisID='Heb.10.10'>Derjch waltjen Welle wie jeheilijcht send derjch daut eent fe aulemol passeade Opfa vom Lief Jesus Tjristus.</verse>
        <verse osisID='Heb.10.11'>En jiedra Priesta steit jieda Dach doa, verejcht dän Deenst en foaken de selwje Opfa doabrinjt, dee niemols Sinde wajch näme tjenne.</verse>
        <verse osisID='Heb.10.12'>Oba hee, no däm hee een Opfa fe de Sinde doajebrocht haft, haft sich opp emma too Rajchte Gottes jesat,</verse>
        <verse osisID='Heb.10.13'>en lüat wiedahan, bott siene Fiend jelajcht send tom Beintjstje ver siene Feet.</verse>
        <verse osisID='Heb.10.14'>Dan met een Opfa haft hee oppemma vollkohme jemoakt, dee jeheilijcht woare.</verse>
        <verse osisID='Heb.10.15'>Oba daut bezeijt ons uck de heilje Jeist; dan no däm hee jesajcht haud:</verse>
        <verse osisID='Heb.10.16'>„Dit es de Bunt, dän etj met ahn schlüte woa no jane Doag, sajcht de Harr: Enn däm etj miene Jesatze enn äare Hoate jäw, etj woa ahn uck enn äaren Senn schriewe“;</verse>
        <verse osisID='Heb.10.17'>en: „Äare Sinde en äare Jesatzloosijchtjeit woa etj nijch mea jedentje“. {Jer.31,33-34}</verse>
        <verse osisID='Heb.10.18'>Oba wua eene Vejäwunk disa es, doa es nijch mea een Opfa fe de Sinde.</verse>
        <verse osisID='Heb.10.19'>Aulsoo, doa wie, Breeda, Friemootijchtjeit ha tom enenn gohne enn daut Heilijchtum derjch daut Bloot Jesu,</verse>
        <verse osisID='Heb.10.20'>opp däm nieen en läwendjen Wajch, däm hee ons ennjeweit <note>opjemoakt</note> haft derjch dän Väahang, daut es sien Fleesch;</verse>
        <verse osisID='Heb.10.21'>en eenen grooten Priesta äwa daut Hüs Gottes,</verse>
        <verse osisID='Heb.10.22'>soo loht ons han gohne met woahrhauftjem Hoate, enn volle Jewessheit em Gloowe, de Hoate besprenjt en aulsoo jereinijcht vom beesen Jewesse, en däm Lief jewosche met reinem Wota.</verse>
        <verse osisID='Heb.10.23'>Loht ons daut Betjantniss de Hopninj onnbewäajlijch faust hoole, dan hee es trü, dee de Vespräatjung jejeeft haft;</verse>
        <verse osisID='Heb.10.24'>en loht ons opp eenaunda acht habe biem aunsporne too Leew en goode Woatje,</verse>
        <verse osisID='Heb.10.25'>enn däm wie onse Vesaumlunge nijch velohte, ausset bie atelje Jebruck es, sonda eenaunda ermuntre, en omm soo väl mea, aus jie dän Dach noda kohme seene.</verse>
        <verse osisID='Heb.10.26'>Dan wann wie mootwellens sindje, no däm wie de Ertjantnis de Woahrheit emfange ha, soo blift tjeen Opfa fe de Sinde mea äwrijch,</verse>
        <verse osisID='Heb.10.27'>sonda een jewesset schratjlijchet lüare <note>wachte</note> nom Jerejcht en de Iewa von eenem Fia, daut de Jäajna veschlinje woat.</verse>
        <verse osisID='Heb.10.28'>Wäaemma, dee daut Jesatz Mooses veschmäte haft, stoawt ohne Erboarme opp grund von twee oda dree Zeije;</verse>
        <verse osisID='Heb.10.29'>wooväl oajre Strof, meen jie, woat dee weat jeacht woare, dee dän Sän Gottes met de Feet jeklunjt en daut Bloot vom Bunt, derjch daut hee es jeheilijcht worde, fe jemeen <note>onnrein</note> jeacht en dän Jeist de Jnod beleidijcht haft?</verse>
        <verse osisID='Heb.10.30'>Dan wie tjanne däm, dee jesajcht haft: „Mien es de Rache, etj well vejelte, [sajcht de Harr]“. En wada: „Dee Harr woat sien Voltj rejchte“. {5Mose 32,35-36}</verse>
        <verse osisID='Heb.10.31'>Daut es schratjlijch, enne Henj vom läwendjen Gott too faule“.</verse>
        <verse osisID='Heb.10.32'>Oba dentjt aun de verhäaje Doag, enn dee jie, no däm jie em <note>nom</note> Lijcht jekohme weare, väl Kaumf de Liede ütjehoole ha; {Kap.6,4}</verse>
        <verse osisID='Heb.10.33'>enn däm jie eenasieds soo aus derjch Vespottung aus uck derjch Bedrenjnis too Schau jestalt wurde, en aundasieds Frind fe dee worde, dee soo waundle.</verse>
        <verse osisID='Heb.10.34'>Dan jie ha soo aus dän Jefangnen Metlied bewäse, aus uck däm Raup von jünem Hab en Goot met Freid hanjenohme, doa jie weete, daut jie fe jünt selfst een bätret en bliewendet Äjendoom ha.</verse>
        <verse osisID='Heb.10.35'>Aulsoo, schmiet jüne Friemootijchtjeit <note>vetrüe</note> nijch wajch, dee eene groote Beloohninj haft.</verse>
        <verse osisID='Heb.10.36'>Dan aun Jedult ha jie noot, omm daut jie, no däm jie däm Welle Gottes jedohne ha, de Vespräatjung emfange.</verse>
        <verse osisID='Heb.10.37'>Dan noch eene tjliene <note>gauns korte</note> Tiet, en de Kohmende woat kohme en nijch vetratje.</verse>
        <verse osisID='Heb.10.38'>Oba - „Dee <note>mien</note> Jerajchta woat üt Gloowe läwe“; {Hab.2,4} en: „Wan wäa <note>hee</note> sich tridj tratjt, soo woat miene Seel tjeen Wooljefaule aun am ha“.</verse>
        <verse osisID='Heb.10.39'>Oba wie send nijch von dän, de sich tridj tratje tom Vedoawniss, sonda von dän, dee doa jleewe too Radung de Seel.</verse>
      </chapter>
      <chapter osisID='Heb.11'>
        <verse osisID='Heb.11.1'>Oba de Gloowe es eene Vewertjlijchung von däm, waut maun hopt, eene Äwazeijung von Dinje, de maun nijch sitt.</verse>
        <verse osisID='Heb.11.2'>Dan enn disem ha de Oole een goodet Zeijniss erlangt.</verse>
        <verse osisID='Heb.11.3'>Derjch Gloowe ertjan wie, daut de Welte derjch Gottes Wuat send reed jemoakt worde, soo daut, waut maun sitt, üt nijch sejchtboarem jeworde es.</verse>
        <verse osisID='Heb.11.4'>Derjch Gloowe brocht Abel Gott een bätret Opfa aus Kain, derjch daut hee Zeijniss tjreajch, daut hee jerajcht wea, enn däm Gott Zeijniss jeef too siene Gowe; en doaderjch, wann hee uck jestorwe es, räd hee noch.</verse>
        <verse osisID='Heb.11.5'>Derjch Gloowe word Heenoch entdretjt <note>*wajch jenohme</note> , doamet hee dän Doot nijch sach, en hee word nijch jefunge, wiel Gott am *entdretjt haud; dan ver de Entdretjung haud hee daut Zeijniss jehaut, daut hee Gott jefolle haud.,</verse>
        <verse osisID='Heb.11.6'>Oba, ohne Gloowe esset ommäajlijch, am wooltoojefaule; dan wäa no Gott kohme well, mott jleewe, daut hee es, en dän, dee am sätje, een Beloohna es.</verse>
        <verse osisID='Heb.11.7'>Derjch Gloowe büd Nooha, aus hee eenen jettlijchen Ütspruch äwa daut, waut noch nijch too seene wea, emfange haud, von Ferjcht bewäajcht, büd eene Arjche omm sien Hüs too rade, doaderjch hee de Welt veüadeeld en Oaw de Jerajchtijchtjeit word, dee no däm Gloowe es.</verse>
        <verse osisID='Heb.11.8'>Derjch Gloowe wea Obraum, aus hee beroope wort, jehuarsom, wajch too tratje aun dän Uat, dän hee tom Oawgoot emfange sull; en hee trock üt, ohne too weete, wua han hee tjemmt.</verse>
        <verse osisID='Heb.11.9'>Derjch Gloowe hilt hee sich em Vesproaknem Laund opp, aus enn eenem framden, en wohnd enn Zelte met Iesak en Joakopp, dee Metoawe de selje Vespräatjung;</verse>
        <verse osisID='Heb.11.10'>dan hee lüad opp de Staut, dee fauste Gruntloage haft, dee äa Bümeista en Erschaufa Gott es.</verse>
        <verse osisID='Heb.11.11'>Derjch Gloowe tjreajch uck Sara selfst Krauft, eenen Some too jrinde, en zwoa äwa de jeeajende Tiet vom Ella rüt, wiel see dän trü acht, dee de Vespräatjung jejeeft haud.</verse>
        <verse osisID='Heb.11.12'>Doawäajen send uck von eenem, en zwoa erstorwnen, jebuare worde aus de Stearn aum Himmel aun Menj, en aus de Saund aum Eewa vom Mäa, dee nijch too tale jeit.</verse>
        <verse osisID='Heb.11.13'>Dise aule send em Gloowe jestorwe en ha de Vespräatjunge nijch erlangt, sonda sache see von wiet en bejreeste ahn en betjannde, daut see Framde en ohne Birjaschoft oppe Ead <note>em Laund</note> send.</verse>
        <verse osisID='Heb.11.14'>Dan dee soont saje, wiese dietlijch, daut see een Vodalaund seatje.</verse>
        <verse osisID='Heb.11.15'>En wann see aun jant jedocht haude, von wua see ütjegohne weare, soo haude see Tiet jehaut tridj too tratje.</verse>
        <verse osisID='Heb.11.16'>Oba nü sträwe see no eenem bätren, daut es nom himmlischen. Doawäajen schämt sich Gott äara nijch, äa Gott jenant too woare, dan hee haft ahn eene Staut reed jemoakt.</verse>
        <verse osisID='Heb.11.17'>Derjch Gloowe haft Obraum, aus hee vesocht wort, dän Iesak jeopfat, en hee, dee de Vespräatjunge jetjräaje haud, brocht dän Eenjebuarnen,</verse>
        <verse osisID='Heb.11.18'>äwa woonem wea jesajcht worde: „Enn Iesak saul dien Some jenant woare“; {1Mose 21,12}</verse>
        <verse osisID='Heb.11.19'>enn däm hee uadeeld, daut Gott uck üt de Doodes too erwatje machtvoll es, von woohea hee am uck em <note>aus</note> Jlitjniss wada tjreajch.</verse>
        <verse osisID='Heb.11.20'>Derjch Gloowe säajend Iesak, em Blitj opp tookohmende Dinje, dän Joakopp en dän Eesau.</verse>
        <verse osisID='Heb.11.21'>Derjch Gloowe säajend Joakopp, verrem stoawe, eenen jiedren de Säns Joosefs en bäd aun äwa de Spetz von sienem Stock.</verse>
        <verse osisID='Heb.11.22'>Derjch Gloowe docht Joosef, verrem stoawe, aun daut Üttratje <note>üt Ejipten</note> de Säns Iesrael en gauf Befäl wäajen siene Knoakes.</verse>
        <verse osisID='Heb.11.23'>Derjch Gloowe word Mooses, aus hee jebuare wort, dree Moonat von siene Ellre vestoake, wiel see sache, daut et Tjint scheen wea; en see ängste sich nijch fe däm Befäl vom Tjeenijch.</verse>
        <verse osisID='Heb.11.24'>Derjch Gloowe weijd <note>sich aufsaje</note> sich Mooses, aus hee groot jeworde wea, een Sän de Dochta Faraoos too heete,</verse>
        <verse osisID='Heb.11.25'>en wäld leewa, met däm Voltj Gottes schlajcht behaundelt too woare, aus de vonne Tiet bejrensten Jenuss de Sinde too ha,</verse>
        <verse osisID='Heb.11.26'>enn däm hee de Schmacht Tjristus fe jratren Ritjdom hilt aus dän Schauts Ejiptens; dan hee tjitjt opp de Beloohninj.</verse>
        <verse osisID='Heb.11.27'>Derjch Gloowe veleet hee Ejipte en ängst sich fe däm Oaja vom Tjeenijch nijch; dan hee hilt sich faust aun dän Onnsijchtboaren, aus wann hee am sach.</verse>
        <verse osisID='Heb.11.28'>Derjch Gloowe haft hee daut Passafast ennjefeaht en daut besprenje met Bloot, doamet de Vedoawa de Easchtjebuart - ahn nijch aunreat.</verse>
        <verse osisID='Heb.11.29'>Derjch Gloowe jinje see derjch daut Roode Mäa aus äwa dreajet Laund, waut de Ejipta vesochte en veschlunge worde.</verse>
        <verse osisID='Heb.11.30'>Derjch Gloowe folle de Mia von Jieriko, no däm see säwen Doag eromm jegohne weare.</verse>
        <verse osisID='Heb.11.31'>Derjch Gloowe tjeem Rahab, de Hoa, nijch met de Onnjleewje omm, doa see de Kundschofta enn Fräd oppjenohme haud.</verse>
        <verse osisID='Heb.11.32'>En waut saul etj noch saje? Dan de Tiet wudd mie fäle, wann etj vetale wull von Gideon en Barak en Simson en Jefta, von Doft en Samuel en de Profeete,</verse>
        <verse osisID='Heb.11.33'>dee derjch Gloowe Tjeenijchritje bedwunge, Jerajchtijchtjeit wirtjte, Vespräatjunge erlangde, de Leiwe Rache vestoppt,</verse>
        <verse osisID='Heb.11.34'>de Macht vom Fia ütlascht, entjinje daut schoape Schweat, üt de Schwakheit Stoatj worde, em Kaumf stoatj worde, de Fiendes Häa tridj juage.</verse>
        <verse osisID='Heb.11.35'>Wiewa tjreaje äare Doodje wada derjch Oppstohninj; oba aundre worde jefoltat <note>jetjwält</note> , doa see de Befrieung nijch aunnauhme, doamet see eene bätre Oppstohninj erlange.</verse>
        <verse osisID='Heb.11.36'>Oba aundre worde derjch Vespottung en Schläaj vesocht en doatoo derjch Fassle en Jefentjniss.</verse>
        <verse osisID='Heb.11.37'>See worde jesteenijcht, vesoagt, storwe derjch dän Doot vom Schweat, jinje ommhäa enn Schopsfal, en Kosefal, haude Noot, Bedrenjt, Mishaundelt,</verse>
        <verse osisID='Heb.11.38'>dän de Welt nijch weat wea, errte ommhäa enne Wieste en Boaj en Heele en Lajcha de Ead.</verse>
        <verse osisID='Heb.11.39'>En dise aula, dee derjch dän Gloowe een Zeijniss tjreaje, ha de Vespräatjung nijch erlangt,</verse>
        <verse osisID='Heb.11.40'>wiel Gott fe ons waut Bätret väajeseehne haft, doamet see nijch ohne ons vollkohme jemoakt worde.</verse>
      </chapter>
      <chapter osisID='Heb.12'>
        <verse osisID='Heb.12.1'>Doahäa, doa wie eene soo groote Woltj von Zeije omm ons ha, loht uck ons, enn däm wie jiedre Laust en de leijcht ommhenjende Sind auflaje, met Jedult rane de ver ons lidjende Wadkaumf <note>Wadrane</note> ,</verse>
        <verse osisID='Heb.12.2'>han tjitje opp Jesus, däm Aunfeahra en Vollenda vom Gloowe, dee de Schaund nijch achtent, fe dee, ver am lidjende Freid daut Tjriez erduldet <note>*opp sich neem</note> en sich jesat haft too Rajchte vom Troon Gottes.,</verse>
        <verse osisID='Heb.12.3'>Dentjt doch aun dän, dee soon grooten Wadaspruch von de Sinda jäajen sich *erduldet haft, doamet jie nijch meed woare, enn däm jie enn jüne Selle meed <note>looj</note> woare. ,</verse>
        <verse osisID='Heb.12.4'>Jie ha noch nijch, jäajen de Sind jetjampft, bott oppem Bloot wadastohne,</verse>
        <verse osisID='Heb.12.5'>en jie ha daut Ermohne <note>Ermuntre</note> vejäte, de too jünt aus too Säns sajcht: „Mien Sän! Acht nijch jerinj de Strof vom Harrn, woa nijch meed, wann dü von am trajcht jewäse woascht;</verse>
        <verse osisID='Heb.12.6'>dan wäm de Harr leeft, däm stroft hee; oba hee stroft <note>priejelt</note> jiedren Sän, däm hee oppnehmt“. {Spr.3,11-12}</verse>
        <verse osisID='Heb.12.7'>Waut jie üthoole, es too Zuchtijung <note>tom Ertratje</note> : Gott haundelt met jünt aus met Säns; dan wäa es een Sän, däm de Voda nijch zuchtijt?</verse>
        <verse osisID='Heb.12.8'>Oba wann jie ohne Zuchtijung send, aun dee aula deelhauft jeworde send, soo send jie dan onneehelijche en nijch Säns.</verse>
        <verse osisID='Heb.12.9'>Too däm haud wie uck onse Vodasch nom Fleesch too Zuchtijung en achte ahn; sull wie nijch väl mea däm Voda de Jeista unjadon senne en doaderjch läwe?</verse>
        <verse osisID='Heb.12.10'>Dan jane zuchtijde ons fe weinje Doag no äare Meeninj; oba hee tom Nutze, doamet wie siene Heilijchtjeit deelhauft woare.</verse>
        <verse osisID='Heb.12.11'>Oba aule Zuchtijung schient fe disen Uagebletj nijch een Jäajenstaunt de Freid too senne, sonda de Truarijchtjeit; oba nohäa jäwt see de frädlijche Frucht de Jerajchtijchtjeit dän, dee derjch dee jeeeft send.</verse>
        <verse osisID='Heb.12.12'>Doaromm „rejcht opp de ennjeschlopne <note>meede</note> Henj en de jelämte Tjneee“, {Jes.35,3}</verse>
        <verse osisID='Heb.12.13'>en, moakt jlitjen Wajch fe jüne Feet!“, {Spr.4,26} doamet daut Lohme vom Wajch nijch aufjeit, sonda välmea jeheelt woat.</verse>
        <verse osisID='Heb.12.14'>Joagt däm Fräd no met aulen en de Heilijchtjeit, ohne dee tjeena dän Harrn seene woat;</verse>
        <verse osisID='Heb.12.15'>en däm jie doaropp achte, daut nijch wäa aun de Jnod Gottes liede deit <note>tridjblift</note> , daut nijch irjent eene Wartel de Bettatjeit huag tjeemt <note>oppwausst</note> en jünt beonnrühijcht, en väle doaderjch befletjt woare;</verse>
        <verse osisID='Heb.12.16'>daut nijch wäa een Hura es oda een Onnreina aus Eesau, dee fe eene Mohltiet siene Easchtjebuart vekofft,</verse>
        <verse osisID='Heb.12.17'>dan jie weete, daut hee uck nohäa, aus hee dän Säajen oawe wull, veschmäte wort, dan hee funk tjeene Mäajlijchtjeit fe daut Ommdentje <note>Buesse</note> , wann hee däm <note>Säajen</note> uck met Trone socht. {1Mose 27,34-38}</verse>
        <verse osisID='Heb.12.18'>Dan jie send nijch jekohme no däm [Boajch], dee betaustboa wea, en dee vom Fia aunjestetjt wea, en däm Dunkel en Diestaness en däm Storm,</verse>
        <verse osisID='Heb.12.19'>en däm Trompeeteschaul, en de Stemm de <note>von</note> Wead, dee daut Hearende bedde, daut dit Wuat nijch mea aun ahn jerejcht <note>jeräd</note> wort,</verse>
        <verse osisID='Heb.12.20'>dan see kunne nijch vedroage, waut befoole wort: „En wann een Tia dän Boajch aunread <note>aunschiad</note> , sull daut jesteenijcht woare“. {2Mose 19,13}</verse>
        <verse osisID='Heb.12.21'>En soo schratjlijch wea de Erschienung, daut Mooses säd: „Etj sie voll Angst en zetta“,</verse>
        <verse osisID='Heb.12.22'>sonda jie send nom Boajch Zion jekohme en no de Staut vom läwendjen Gott, däm himmlischen Jerusalem; en no väl dusent <note>groote Schoa</note> Enjel,</verse>
        <verse osisID='Heb.12.23'>dee auljemeene Jemeende; en no de Jemeende de Easchtjebuarne, dee em Himmel ennjeschräwe send, en too Gott, däm Rejchta aula; en too de Jeista dee vollkohmne Jerajchte;</verse>
        <verse osisID='Heb.12.24'>en too Jesus, däm Vemeddla von eenem nijen Bunt; en tom Bloot de Besprentjunk, daut bäta räd aus Abel.</verse>
        <verse osisID='Heb.12.25'>Seeht too, daut jie däm nijch aufwiese, dee doa räd! Dan wann jane nijch wajch jerant send, dee dän aufweese, dee oppe Ead de jettlijche Aunwiesung jeef; wooväl mea wie nijch, wann wie ons von däm aufdreie, dee von de Himmel häa räd!</verse>
        <verse osisID='Heb.12.26'>Däm siene Stemm donn de Ead jescheddat haft; oba nü haft hee vesproake en jesajcht: „Noch eenmol woa etj nijch auleen de Ead bewäaje <note>scheddre</note> , sonda uck däm Himmel“. {Hag.2,6}</verse>
        <verse osisID='Heb.12.27'>Oba daut „noch eenmol“ died de Vewaundlung de Dinje aun, dee jescheddat woare aus soone, dee jemoakt send, doamet dee, dee nijch jescheddat woare, bliewe.</verse>
        <verse osisID='Heb.12.28'>Doawäajen, doa wie een onnbewäajlijchet Ritj emfange, loht ons Jnod habe, derjch daut wie Gott wooljefaulent deene muchte, met Frommijchtjeit <note>Eaforjcht</note> en Angst.</verse>
        <verse osisID='Heb.12.29'>„Dan onsa Gott es een venijchtendet Fia“. {5Mose 4,24}</verse>
      </chapter>
      <chapter osisID='Heb.13'>
        <verse osisID='Heb.13.1'>De Breedaleew blift.</verse>
        <verse osisID='Heb.13.2'>Vejät nijch gaustfrie too senne, dan doaderjch ha atelje ohne äa weete Enjel oppjenohme.</verse>
        <verse osisID='Heb.13.3'>Jedentjt de Jefangne, aus Metjefangne; dän, de Onnjemack liede, aus soone, dee uck selfst em Lief send.</verse>
        <verse osisID='Heb.13.4'>Eaboa saul de Eeh enn <note>bie</note> aulem senne, en daut Eehebad onnbefletjt; Hura en Eehebrätja woat Gott rejchte.</verse>
        <verse osisID='Heb.13.5'>De Waundel saul nijch Jeld leewent senne, bejnäjt jünt met däm, waut vehaunde es, dan hee haft jesajcht: „Etj well die nijch vesieme <note>oppjäwe</note> , noch die velohte“; {5Mose 31,6; Jos.1,5}</verse>
        <verse osisID='Heb.13.6'>soo daut wie jetroost saje tjenne: „Dee Harr es mien Halpa, en etj well mie nijch ferjchte; waut woat mie een Mensch doone?“ {Ps.118,6}</verse>
        <verse osisID='Heb.13.7'>Jedentjt jüne Feahra <note>*Väastohna</note> , dee daut Wuat Gottes too jünt jeräd ha, en, seeht dän Ütgang <note>Enj</note> von äarem Waundel, foljt äarem Gloowe no. ,</verse>
        <verse osisID='Heb.13.8'>Jesus Tjristus es dee selja jistre en vondoag en enn Eewijchtjeit.</verse>
        <verse osisID='Heb.13.9'>Loht jünt nijch wajchriete derjch maunjche en framde Leah; dan daut es goot, dautet Hoat derjch Jnod jestoatjt woat, nijch derjch Mohltiede, von dee tjeenen Nutze haude, dee doarenn waundelde.</verse>
        <verse osisID='Heb.13.10'>Wie ha eenen Aultoa, von däm tjeen Rajcht ha too äte, dee däm Zelt deene.</verse>
        <verse osisID='Heb.13.11'>Dan von de Tiere, dän äa Bloot fe de Sinde enn daut Heilijchtum enenn jedroagt woat derjch dän Huagapriesta, woare de Tjarpa bütrem Loaga vebrennt.</verse>
        <verse osisID='Heb.13.12'>Doawäajen haft uck Jesus, doamet hee derjch sien eajnet Bloot daut Voltj heilijcht, bütrem Dooa jeläde.</verse>
        <verse osisID='Heb.13.13'>Doahäa loht ons no am rüt gohne, bütrem Loaga, siene Schmach droage.</verse>
        <verse osisID='Heb.13.14'>Dan wie ha hia tjeene bliewende Staut, sonda de tookunftje seatj wie.</verse>
        <verse osisID='Heb.13.15'>Aulsoo, derjch am loht ons Gott emma een Opfa von Lowe brinje, daut es de Frucht de Leppe, dee sienen Nome betjanne.</verse>
        <verse osisID='Heb.13.16'>Oba daut Gootsdoone en Metdeele vejät nijch, dan aun soone Opfa haft Gott Wooljefaule.</verse>
        <verse osisID='Heb.13.17'>Jehorjcht jüne *Feahra en siet unjadon <note>jehuarsom</note> ; dan see woake äwa jüne Seele, aus dee doa Räatjenschoft jäwe selle, doamet see dit met Freid doone en nijch met Sefze; dan daut wea jünt nijch nutzlijch. ,</verse>
        <verse osisID='Heb.13.18'>Bäd fe ons; dan wie send äwazeijt, daut wie een goodet Jewesse ha, doa wie enn aulem eaboa waundle welle.</verse>
        <verse osisID='Heb.13.19'>Oba etj bedd jünt omm soo mea, dit too doone, doamet etj jünt boolt tridj jejäwt woa.</verse>
        <verse osisID='Heb.13.20'>Oba de Gott von Fräd, dee von <note>üt</note> de Doodje tridj brocht onsem Harrn Jesus, dän grooten Hoad de Schop, enn däm Bloot vom eewijen Bund, {Hes. 37,26}</verse>
        <verse osisID='Heb.13.21'>moakt jünt reed enn jiedrem <note>aulem</note> Goodem Woatj, omm sienen Welle too doone, enn jünt <note>ons</note> schauft, waut ver am wooljefaulent es, derjch Jesus Tjristus, däm de Ea <note>Harlijchtjeit</note> es von Eewijchtjeit too Eewijchtjeit! Amen.</verse>
        <verse osisID='Heb.13.22'>Oba etj bedd jünt, Breeda, vedroagt daut Wuat de Vemoninj; dan etj ha jünt uck met korte Wead jeschräwe.</verse>
        <verse osisID='Heb.13.23'>Weet, daut ons Brooda Timotäus friejelohte es, met däm, wann hee boolt tjemmt, etj jünt seene woa.</verse>
        <verse osisID='Heb.13.24'>Jreest aule jüne *Feahra en aule Heilje. Daut jreese jünt dee von Italien. ,</verse>
        <verse osisID='Heb.13.25'>De Jnod es met jünt aulen! [Amen]</verse>
      </chapter>
    </div>
    <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>Jakobus, Tjnajcht Gottes en däm Harrn Jesus Tjristus, de twalw Stam, dee enne Vestreiung send, sienen Gruss!</verse>
        <verse osisID='Jas.1.2'>Räatjent daut fe reine Freid, miene Breeda, wann jie enn veschiedne Veseatjunge faule,</verse>
        <verse osisID='Jas.1.3'>doa jie weete, daut de Ajchtheit von jünem Gloowe Jedult bewirtjt.</verse>
        <verse osisID='Jas.1.4'>Oba de Jedult saul een Vollkohmnet Woatj ha, doamet jie vollkohme en vollstendijch send en enn nuscht Mangel ha.</verse>
        <verse osisID='Jas.1.5'>Oba wann wäm von jünt Weissheit mangelt <note>fällt</note> , soo bedd hee von Gott, dee aulem wellijch jäwt en nuscht väaschmit, en dee woat am jejäft woare.</verse>
        <verse osisID='Jas.1.6'>Hee bedd oba em Gloowe, ohne too twiewle; dan de Twiewelnda es aus eene Mäareswall, de vom Wint bewäajt en han en häa jedräwe woat.</verse>
        <verse osisID='Jas.1.7'>Dan jan Mensch dentj nijch, daut hee waut von däm Harrn emfange woat;</verse>
        <verse osisID='Jas.1.8'>hee es een wankelmütja Maun, onnbestendijch enn aule siene Wäaj.</verse>
        <verse osisID='Jas.1.9'>Oba de leajra Brooda riem sich met siene Huagheit,</verse>
        <verse osisID='Jas.1.10'>oba de Ritja met siene Läajheit <note>läajch senne</note> , dan aus eene Bloom em Grauss woat hee vegohne.</verse>
        <verse osisID='Jas.1.11'>Dan de Sonn es oppjegohne met äare Hett en dreajd daut Grauss üt, en siene Bloom fellt auf, en de Scheenheit von äarem Aunseehne jeit too grund; soo woat uck de Ritja enn siene Wäaj veschwinje.</verse>
        <verse osisID='Jas.1.12'>Seelijch es de Maun, dee jeduldijch de Veseatjung erdrajcht <note>üthelt</note> ! Dan no däm hee jeproowt <note>beweat</note> es, woat hee de Kroon tom <note>vom</note> Läwe emfange <note>tjriee</note> , dee hee dän vesproake haft, dee am leewe.</verse>
        <verse osisID='Jas.1.13'>Tjeena saul saje, wann hee vesocht woat: Etj woa von Gott vesocht; dan Gott kaun nijch vesocht woare vom Beesen, en hee selfst veseatjt tjeenem.</verse>
        <verse osisID='Jas.1.14'>Oba een jieda woat vesocht, wann hee von siene eajne Lost wajch jetrocke en jelockt woat.</verse>
        <verse osisID='Jas.1.15'>Doano, wann de Lost emfange haft, brinjt <note>jebuat</note> see de Sind; oba de Sind, wann see vollkohme es, brinjt dän Doot.</verse>
        <verse osisID='Jas.1.16'>Errt jünt nijch, miene leefste Breeda!</verse>
        <verse osisID='Jas.1.17'>Jiedre goode Gow en jiedret vollkohmne Jeschentj tjeemt von boowe rauf, von däm Voda de Lijchta, bie däm tjeene Veendaniss es, noch een watjselnda Schaute.</verse>
        <verse osisID='Jas.1.18'>No sienem eajnen Welle haft hee ons derjch daut Wuat de Woahrheit jebuare, omm daut wie eene jewesse easchte Frucht von siene Erschaufung sennt.</verse>
        <verse osisID='Jas.1.19'>Doahäa, miene leewste Breeda, sie jiedra Mensch schwind tom Heare, langsom tom räde, langsom tom Oaja.</verse>
        <verse osisID='Jas.1.20'>Dan eenem Maun sien Oaja wirtjt nijch Gottes Jerajchtijchtjeit.</verse>
        <verse osisID='Jas.1.21'>Doawäajen, lajcht auf aule Onnreinheit en aulen Äwafluss aun Schlajchtijchtjeit, en emfangt met Saunftmoot daut ennjeplaunte Wuat, daut jüne Seele rade kaun.</verse>
        <verse osisID='Jas.1.22'>Oba siet Doonende daut Wuat en nijch auleen Hearende, dee sich selfst bedroage.</verse>
        <verse osisID='Jas.1.23'>Dan wann wäa een Hearenda vom Wuat es en nijch een Doonenda, dee es aus een Maun, dee sien natiarlijchet Jesejcht enn eenem Späjel betjitjt.</verse>
        <verse osisID='Jas.1.24'>Dan hee haft sich selfst betjitjt en es wajch jegohne, en hee haft fuats vejäte, woo hee jeschaufe wea.</verse>
        <verse osisID='Jas.1.25'>Oba wäa enn daut vollkohmne Jesatz de Frieheit, ennen jetjitjt haft en doa benne <note>bie</note> blift, enn däm hee nijch een vejätsauma Heara, sonda een Doonenda de Woatje es, disa woat seelijch senne enn sienem Doone.</verse>
        <verse osisID='Jas.1.26'>Wann wäa dentjt <note>jleewt</note> , hee deent Gott <note>hee es fromm</note> , en helt siene Tung nijch em Toom, sonda bedrajt sien Hoat, däm sien Gottesdeenst es vejäfs.</verse>
        <verse osisID='Jas.1.27'>Een reina en onnbefletjta Gottesdeenst ver Gott en däm Voda es disa: Weise en Wätfrües enn äare Bedrenjnis beseatje, sich von de Welt onnbefletjt hoole.</verse>
      </chapter>
      <chapter osisID='Jas.2'>
        <verse osisID='Jas.2.1'>Miene Breeda, hat dän Gloowe aun onsem Harrn Jesus Tjristus, däm Harrn de Harlijchtjeit, nijch met Aunseehne de Persoon.</verse>
        <verse osisID='Jas.2.2'>Dan wann enn jüne Vesaumlung <note>Sienagog</note> een Maun met goldnen Finjarintj tjemmt, en prachtvollem Tjleet, oba doa tjemmt uck een Oama em onnreinen Tjleet enenn,</verse>
        <verse osisID='Jas.2.3'>en jie tjitje opp am, dee daut prachtvolle Tjleet drajcht, en saje: Sat dü die macklijch <note>jemietlijch</note> hiahäa, en tom Oamen saj jie: Stoh dü doa, oda sat die hia unja miene Footbeintj -</verse>
        <verse osisID='Jas.2.4'>ha jie nijch unja jünt selfst eenen Unjascheet jemoakt en send Rejchta met beese Jedanke jeworde?</verse>
        <verse osisID='Jas.2.5'>Horjcht, miene leefste Breeda: Haft nijch Gott dee weltlijch Oame üterwält, em Gloowe ritj too senne, en too Oawe vom Ritj, daut hee dän vesproake haft, dee am leewe?</verse>
        <verse osisID='Jas.2.6'>Oba jie ha däm Oamen veacht. Unjadretje jünt nijch de Ritje, en schlape nijch see jünt ver de Jerejchte?</verse>
        <verse osisID='Jas.2.7'>Lestre nijch see dän gooden Nome, de äwa jünt aunjeroope worde es?</verse>
        <verse osisID='Jas.2.8'>Wann jie wertjlijch daut tjeenijchlijche Jesatz no de Schreft erfelle: „Dü saust dienen Näajsten leewe aus die selfst”, soo doo jie goot.</verse>
        <verse osisID='Jas.2.9'>Oba wann jie de Persoon aunseehne, soo doo jie sindje, enn däm jie von däm Jesatz aus Äwaträda äwafeaht woare.</verse>
        <verse osisID='Jas.2.10'>Dan wäa daut gaunse Jesatz helt, oba enn eenem [Jeboot] feelt, es aule Jeboote schuldijch jeworde.</verse>
        <verse osisID='Jas.2.11'>Dan dee doa säd: „Dü saust nijch Eehe bräatje”, säd uck: „Dü saust nijch dootmoake”. Wann dü nijch Eehe bratjst, oba dootmoakst, soo best dü een Äwaträda vom Jesatz jeworde.</verse>
        <verse osisID='Jas.2.12'>Soo räd en soo doot, aus dee derjch daut Jesatz de Frieheit jerejcht woare selle.</verse>
        <verse osisID='Jas.2.13'>Dan daut Jerejcht woat ohne Erboarme senne jäajen dän, dee nijch Erboarme jeeewt haft. Daut Erboarme riemt <note>freit</note> sich äwa daut Jerejcht.</verse>
        <verse osisID='Jas.2.14'>Waut nutzt daut, miene Breeda, wann wäa sajcht, hee haft Gloowe, oba haft tjeene Woatje? Kaun fleijcht de Gloowe am rade?</verse>
        <verse osisID='Jas.2.15'>Wann een Brooda oda eene Sesta ohne Tjleeda es en aune däajliche Noarinj liede,</verse>
        <verse osisID='Jas.2.16'>en wäa von jünt sajcht too ahn: Goht enn Fräd, woamt jünt en siet saut! Oba jie jäwe ahn nijch daut needje fe dän Lief, waut nutzt daut?</verse>
        <verse osisID='Jas.2.17'>Soo es uck de Gloowe, wann hee nijch Woatje haft, es hee aun sich selfst doot.</verse>
        <verse osisID='Jas.2.18'>Oba daut woat irjent wäa saje: Dü hast Gloowe, en etj ha Woatje; wies mie dienen Gloowe ohne Woatje, en etj woa die mienen Gloowe üt miene Woatje wiese.</verse>
        <verse osisID='Jas.2.19'>Dü jleefst, daut een eensja Gott es, dü deist goot doaraun; uck de Demone jleewe en zettre.</verse>
        <verse osisID='Jas.2.20'>Oba wellst dü ertjane <note>weete</note> , o iedla Mensch, daut de Gloowe ohne de Woatje onnwirtjsaum <note>doot</note> es?</verse>
        <verse osisID='Jas.2.21'>Es nijch Obraum, ons Voda, üt Woatje jerajchtfoadijcht worde, doa hee Isaak, sienen Sän, oppem Aultoa opfad?</verse>
        <verse osisID='Jas.2.22'>Dü sittst, daut de Gloowe too siene Woatje metwirtje, en daut de Gloowe derjch de Woatje vollkohme word.</verse>
        <verse osisID='Jas.2.23'>En de Schreft wea erfällt, dee doa sajcht: “Oba Obraum jleewd Gott, en daut word am too Jerajchtijchtjeit aunjeräatjent, {1Mose 15,6} en hee word Frind Gottes jenant.</verse>
        <verse osisID='Jas.2.24'>Jie seene, daut een Mensch üt <note>von</note> Woatje jerajchtfoadijcht woat en nijch üt <note>von</note> Gloowe auleen.</verse>
        <verse osisID='Jas.2.25'>Oba es nijch kratjt soo uck Rahab, de Hua, üt Woatje jerajchtfoadijcht worde, doa see de Botschofta oppnehm en opp eenem aundren Wajch rütleet?</verse>
        <verse osisID='Jas.2.26'>Dan soo aus de Lief ohne Jeist doot es, aulsoo es uck de Gloowe ohne Woatje doot.</verse>
      </chapter>
      <chapter osisID='Jas.3'>
        <verse osisID='Jas.3.1'>Siet nijch väle <note>enn groota Zohl</note> Leahra, Miene Breeda, doa jie weete, daut wie een jratret <note>strenjret</note> Jerejcht emfange woare;</verse>
        <verse osisID='Jas.3.2'>dan wie aula fäle <note>stolpre</note> foaken. Wann wäa em Wuat nijch fält, dee es een vollkohmna Maun, fähijch, uck däm gaunsen Lief em Toom too hole.</verse>
        <verse osisID='Jas.3.3'>Tjitj, de Pead laj wie dän Täajel em Mül, doamet see ons jehorjche, en lentje äaren gaunsen Lief.</verse>
        <verse osisID='Jas.3.4'>Tjitj, uck de Schäp, dee soo groot send, en von stoatje Winde jedräwe woare, woare derjch een sea tjlienet Scheppstia jelentjt, wuahan de Stiamaun well.</verse>
        <verse osisID='Jas.3.5'>Soo es uck de Tung een tjlienet Jliet en riemt sich groote Dinje. Tjitj, een tjlienet Fia, wautverren grooten Woold stetjt daut aun!</verse>
        <verse osisID='Jas.3.6'>Uck de Tung es een Fia, de Welt de Onnjerajchtijchtjeit. De Tung es unja onse Jläda jesat, aus dee dän gaunsen Lief befletjt en daut Väagohne de Natua <note>emm Läwe</note> aunstetjt en woat vonne Hal aunjestetjt.</verse>
        <verse osisID='Jas.3.7'>Dan jiedre Natua, soo aus de Tiere aus Väajel, soo aus de krüpende aus de Mea Tiere, woat jebandijcht en es jebandijcht worde derjch de menschlijche Natua;</verse>
        <verse osisID='Jas.3.8'>oba de Tung kaun tjeena de Mensche bandje; dee es een rühelooset Iebel, voll doodbrinjendem Jeft.</verse>
        <verse osisID='Jas.3.9'>Met dee säajen <note>preise</note> wie dän Harrn en Voda, en doamet fluch wie de Mensche, dee nom Bilt Gottes jeschaufe send.</verse>
        <verse osisID='Jas.3.10'>Üt däm seljen Mül jeit Säajen en Fluche erüt. Dit, miene Breeda, saul nijch soo senne.</verse>
        <verse osisID='Jas.3.11'>De Tjwal sprudelt <note>buddelt</note> doch nijch üt de selje Opninj daut Seete en daut Bettre?</verse>
        <verse osisID='Jas.3.12'>Kaun fleijcht, miene Breeda, een Fiejeboom Eeljbäare väabrinje, oda een Wienstok Fieje? Uck kaun nijch eene Solttjwal seetet Wota väabrinje.</verse>
        <verse osisID='Jas.3.13'>Wäa es weis en vestendijch unja jünt? Dee wies üt däm goodem Waundel siene Woatje enn Saunftmoot de Weissheit.</verse>
        <verse osisID='Jas.3.14'>Oba wann jie bettre Neid en Striedsucht enn jünem Hoate ha, soo riemt jünt nijch en läajt nijch jäajen de Woahrheit.</verse>
        <verse osisID='Jas.3.15'>Dit es nijch de Weissheit, dee von bowe erauf tjemmt, sonda eene irdische, sennlijche <note>seelische</note> , demonische.</verse>
        <verse osisID='Jas.3.16'>Dan wua Neid en Striedsucht es, doa es Onnordninj en jiedre schlajchte Dod.</verse>
        <verse osisID='Jas.3.17'>Oba de Weissheit von bowe es easchtens rein, dan frädlijch, jelind, foljsaum, voll Erboarme en goode Frucht, onnparteiisch <note>nijch twiewle</note> , onnjeheijchelt.</verse>
        <verse osisID='Jas.3.18'>Oba de Frucht de Jerajchtijchtjeit woat fe dän jeseit, de Fräd stefte <note>moake</note> .</verse>
      </chapter>
      <chapter osisID='Jas.4'>
        <verse osisID='Jas.4.1'>Wuahäa tjemmt Tjrijch en wuahäa Striedijchtjeite unja jünt? Nijch doahäa, üt jüne Lost, de enn jüne Jläda striede?</verse>
        <verse osisID='Jas.4.2'>Jie send bejiarijch <note>jankrijch</note> en jie tjriee nijch; jie morde <note>brinje omm</note> en send aufjenstijch <note>neidisch</note> en tjenne nuscht erlange <note>tjriee</note> ; jie jachte en tjrieje; jie ha nuscht, wiel jie nijch bedde.</verse>
        <verse osisID='Jas.4.3'>Jie bedde en emfange nuscht, wiel jie iebel bedde, doamet jie daut enn jüne Lost vebrucke.</verse>
        <verse osisID='Jas.4.4'>Jie Eehebräatjarischet Jeschlajcht, weet jie nijch, daut de Frindschauft met de Welt Fiendschauft jäajen Gott es? Aulsoo, wäa nü irjend een Frind de Welt senne well, stalt sich aus Fiend Gottes han.</verse>
        <verse osisID='Jas.4.5'>Oda jleew <note>meen</note> jie, daut de Schreft emmsonst räd? Well de Jeist, dee enn ons wohnt, met Neid?</verse>
        <verse osisID='Jas.4.6'>Oba hee jeft jratre Jnod; doawäajen sajcht hee: „Gott stalt sich jäajen de Stolte, oba de Deemütje jeft hee Jnod“. {Spr.3,34}</verse>
        <verse osisID='Jas.4.7'>Aulsoo, unjaordnet <note>unjadont</note> jünt Gott. Oba wadastoht däm Diewel, en hee woat von jünt wajch rane.</verse>
        <verse osisID='Jas.4.8'>Nodat jünt Gott, en hee woat sich jünt nodre. Reinijcht de Henj, jie Sinda, en reinijcht de Hoate, jie Wankelmütje.</verse>
        <verse osisID='Jas.4.9'>Siet dohljeschloage, en trüarijch en hielt; jun Lache vewaundelt sich enn Trüarijchtjeit en jüne Freid enn dohljedretjtheit <note>veläajenheit</note> .</verse>
        <verse osisID='Jas.4.10'>Deemütijcht jünt ver däm Harrn, en hee woat jünt opphäwe <note>enne Hejcht häwe</note> .</verse>
        <verse osisID='Jas.4.11'>Räd nijch jäajen eenaunda, Breeda. Wäa jäajen sienem Brooda räd oda sienem Brooda rejcht, räd jäajen daut Jesatz en rejcht daut Jesatz. Oba wann dü daut Jesatz rejchst, soo best dü nijch een Doonenda vom Jesatz, sonda een Rejchta.</verse>
        <verse osisID='Jas.4.12'>Eena es de Jesatzjäwa en Rejchta, dee rade en vedoawe <note>venijchte</note> kaun. Oba dü, wäa best dü, de dü däm Näajsten rejchst?</verse>
        <verse osisID='Jas.4.13'>Wool aun dän, dee jie saje: Vondoag oda morje well wie enn dee en dee Staut gohne en woare doa een Joa vebrinje en Haundel driewe en Jewenn moake;</verse>
        <verse osisID='Jas.4.14'>dee jie nijch weete, waut de morjescha Dach brinje woat; dan waut es jun Läwe? Een Donst esset, jo, dee eene tjliene Tiet tooseehne es en dan veschwinjt;</verse>
        <verse osisID='Jas.4.15'>stot daut jie saje: Wann de Harr well en wie läwe, soo woa wie uck dit oda jant doone.</verse>
        <verse osisID='Jas.4.16'>Oba nü riem <note>puch</note> jie jünt enn jüne Prolarie. Aul soon Rieme es beese.</verse>
        <verse osisID='Jas.4.17'>Wäa nü <note>oba</note> weet, Goodet too doone, en deit daut nijch, däm daut ne Sind.</verse>
      </chapter>
      <chapter osisID='Jas.5'>
        <verse osisID='Jas.5.1'>Woolaun nü, jie Ritje, hielt en jaumareat äwa jun Elend, daut äwa jünt tjemmt!</verse>
        <verse osisID='Jas.5.2'>Jun Ritjdom es vefült, en jüne Tjleeda send vonne Motte vefräte.</verse>
        <verse osisID='Jas.5.3'>Jun Gold en Selwa es verostat, en äa Rost woat tom Zeijniss senne jäajen jünt en jun Fleesch fräte aus Fia; jie ha Schauts jesaumelt enn dee latste Doag.</verse>
        <verse osisID='Jas.5.4'>Tjitj, de Loon de Oabeida, dee jüne Felda jeschnäde <note>jeeifst</note> ha, de von jünt tridjjehoole es, schrijcht, en daut Jeschrejcht de Oabeida <note>Eifsta</note> es ver de Uhre vom Harrn Zeebaot jekohme.</verse>
        <verse osisID='Jas.5.5'>Jie ha vequosarijch <note>riew</note> jeläft oppe Ead en jeschwaljt; jie ha jüne Hoate jemast aus aun eenem Schlachtdach.</verse>
        <verse osisID='Jas.5.6'>Jie ha veuadeelt, jie ha dän Jerajchten doot jemoakt; hee wadasteit jünt nijch.</verse>
        <verse osisID='Jas.5.7'>Aulsoo, siet jeduldijch, Breeda, bott tom Aunkohme <note>*Wadakohme</note> vom Harrn. Tjitj, de Büa <note>Ackamaun</note> lüat opp dee kostboare Frucht de Ead en haft Jeduld äarenthaulwe, bott see dän tiedjen en loten Räajen tjrijcht.,</verse>
        <verse osisID='Jas.5.8'>Siet uck jie jeduldijch, stoatjt jüne Hoate, dan daut *Aunkohme vom Harr es dijchta jekohme.,</verse>
        <verse osisID='Jas.5.9'>Sefzt nijch jäajen eenaunda, Breeda, doamet jie nijch jerejcht woare. Tjitj, de Rejchta steit ver de Däa.</verse>
        <verse osisID='Jas.5.10'>Nehmt, Breeda, tom Väabild daut Liede en de Jedult de Profeete, dee em Nome vom Harrn jerät ha.</verse>
        <verse osisID='Jas.5.11'>Tjitj, wie preise dee seelijch, dee ütjehoole ha. Von däm Üthoole Hiobs ha jie jeheat, en daut Enj vom Harrn ha jie jeseehne, daut de Harr voll ennalijche Metjefeel en Erboarme es.</verse>
        <verse osisID='Jas.5.12'>Oba ver aulem, miene Breeda, schweart nijch, nijch biem Himmel, noch bie de Ead, noch met irjend eenem aundren Eid; oba daut es jun Jo jo, en jun Nä nä, doamet jie nijch unja Jerejcht faule.</verse>
        <verse osisID='Jas.5.13'>Lit wäa unja jünt Onnjletj <note>Triebsaul</note> ? Hee bäd. Es wäa jletjlijch? Hee sinj Loff’Leeda <note>Psalme</note> .</verse>
        <verse osisID='Jas.5.14'>Es wäa unja jünt krank? Hee roopt no sich de Ellteste de Jemeende, en dee selle äwa am bäde en am met Eelj saulwe em Nome vom Harrn.</verse>
        <verse osisID='Jas.5.15'>En daut Jebäd em Gloowe woat däm Kranken heele <note>rade</note> , en de Harr woat am opprejchte, en wann hee Sinde begohne haft, woat am vejäft woare.</verse>
        <verse osisID='Jas.5.16'>Aulsoo, betjannt eenaunda de Sinde en bädfe eenaunda, doamet jie jeheelt woare; daut earnsthaufte Jebäd von eenem Jerajchten kaun väl, [en bewiest sich wirtjsaum].</verse>
        <verse osisID='Jas.5.17'>Elia wea een Mensch von jlitje Natua aus wie, en em Jebäd bäd hee, dautet nijch räajne sull, en daut räajend nijch oppe Ead dree Joa en sass Moonat.</verse>
        <verse osisID='Jas.5.18'>En wada bäd hee, en de Himmel jeef Räajen, en de Ead brocht äare Frucht väa.</verse>
        <verse osisID='Jas.5.19'>Miene Breeda, wann wäa unja jünt von de Woahrheit auf errt, en daut feaht am wäa tridj,</verse>
        <verse osisID='Jas.5.20'>soo saul hee weete, wäa eenen Sinda von de Veerrung opp sienem Wajch tridjfeaht, woat eene Seel vom Doot rade en eene Menj von Sinde bedatje.</verse>
      </chapter>
    </div>
    <div type='book' osisID='1Pet'>
      <chapter osisID='1Pet.1'>
        <verse osisID='1Pet.1.1'>Petrus, Apostel Jesus Tjristus, aun de Üterwälte, Framde enn de Vestreiung, enn Ponntus, Galatien, Kapadotsean, Asean en Bitinien,</verse>
        <verse osisID='1Pet.1.2'>no de Väabestemmung Gottes, däm Voda, derjch Heiljung {2Tes.2,13} vom <note>emm</note> Jeist, tom Jehuarsom en too Blootbesprenjung Jesus Tjristus: Jnod en Fräd es met jünt vemeat.</verse>
        <verse osisID='1Pet.1.3'>Jepriese <note>jeeat</note> es de Gott en Voda von onsem Harrn Jesus Tjristus, dee no sienem grooten Erboarme ons wadajebuare haft too eene läwendje Hopninj derjch de Oppstohninj Jesus Tjristus von <note>üt</note> de Doodje,</verse>
        <verse osisID='1Pet.1.4'>too eenem onnveweslichen en onnbefletjtem en onnvewaltjlijchen Oawgoot, daut enn de Himmel oppbewoat es fe jünt,</verse>
        <verse osisID='1Pet.1.5'>dee jie derjch Gottes Krauft <note>Macht</note> derjch Gloowe bewoat woare too Radung, dee reed jemoakt es, enn de latzte Tiet jeopenboat too woare;</verse>
        <verse osisID='1Pet.1.6'>doaäwa jübel jie, dee jie nu eene tjliene <note>korte</note> Tiet, wann daut needijch es, betriebt send derjch veschiedne Veseatjunge,</verse>
        <verse osisID='1Pet.1.7'>doamet de Ajchtheit von jünem Gloowe, väl kostboara aus de von Gold, daut vejeit, oba derjch Fia erproowt woat, jefunge woat tom Loff en Harlijchtjeit en Ea enn de Openboarung Jesus Tjristus;</verse>
        <verse osisID='1Pet.1.8'>däm jie, nijch jeseehne ha, leewe; aun däm jie jleewe, jie am nü uck nijch seene, jie met onnütspräatjlijche en harlijche Freid jüble,</verse>
        <verse osisID='1Pet.1.9'>enn däm daut Enj von jünem Gloowe, de Radung de Seele, doavon droage;</verse>
        <verse osisID='1Pet.1.10'>äwa dise Radung Profeete nosochte en noforschte, dee von de Jnod jünt jäjenäwa jeprofezeit ha,</verse>
        <verse osisID='1Pet.1.11'>forschte, opp waltje oda wautverre Tiet de Jeist Tjristi, dee en ahn wea, handied, aus hee von däm Liede, dee opp Tjristus kohme sulle, en von de Harlijchtjeit doano, verhäa zeijde;</verse>
        <verse osisID='1Pet.1.12'>waltje daut jeopenboat word, daut see nijch fe sich selfst, sonda fe jünt de Dinje bedeende, dee jünt nü vetjindijcht worde send, derjch dee, dee jünt de froohe Botschoft vetjindijcht ha, derjch däm vom Himmel jeschetjten heiljen Jeist, en waltje de Enjel enenn too tjitje jankad.</verse>
        <verse osisID='1Pet.1.13'>Doawäajen ommschneat de Lende juna Jesennung, siet nijchta en hopt gauns opp de Jnod, dee jünt jebrocht woat bie de Openboarung Jesus Tjristus;</verse>
        <verse osisID='1Pet.1.14'>aus Tjinja vom Jehuarsom pausst jünt nijch aun no de verhäaje Loste enn jünem Onnweetenss,</verse>
        <verse osisID='1Pet.1.15'>sonda aus dee, dee jünt beroope <note>jewält</note> haft, heilijch es, siet uck jie heilijch enn aulem Waundel;</verse>
        <verse osisID='1Pet.1.16'>doawäajen, wiel jeschräwe steit: “Siet heilijch, dan etj sie heilijch”. {3Mose 11,45}</verse>
        <verse osisID='1Pet.1.17'>En wann jie dän aus Voda aunroope, dee ohne Aunseehne de Persoon rejcht no eenem jiedrem sien Woatj, soo waundelt de Tiet, enn jünem opphoole hia aus Framde, en Ferjcht,</verse>
        <verse osisID='1Pet.1.18'>enn däm jie weete, daut jie nijch met vejentjlijche Dinje, met Selwa oda Gold, erleest worde send von jünem iedlen <note>nutsloosen</note> , von de Vodasch äwaleewaden Waundel,</verse>
        <verse osisID='1Pet.1.19'>sonda met däm kostboarem Bloot Tjristi, aus eenem Laum ohne Fäla en ohne Placke;</verse>
        <verse osisID='1Pet.1.20'>woona zwoa verhäa ertjant es ver Grundlajung de Welt, oba jeopenboat worde aum Enj de Tiede omm jünthaulwe,</verse>
        <verse osisID='1Pet.1.21'>dee jie derjch am jleewe aun Gott, dee am von <note>üt</note> de Doodje oppjewatjt en am Harlijchtjeit jejäft haft, soo daut jun Gloowe en jüne Hopninj opp Gott es.</verse>
        <verse osisID='1Pet.1.22'>Doa jie jüne Seele jereinijcht ha, derjch dän Jehuarsom, jäajen de Woahrheit too onnjeheijchelte Broodaleew, soo leewt eenaunda aunhoolent <note>jenietsch</note> üt reinem Hoate,</verse>
        <verse osisID='1Pet.1.23'>dee jie nijch wadajebuare send üt veweslijchen Some, sonda üt onnvejentjlichem, derjch daut läwendje en bliewende Wuat Gottes;</verse>
        <verse osisID='1Pet.1.24'>dan “aulet Fleesch es aus Grauss, en aule siene Harlijchtjeit aus de Bloom aum Grauss. Daut Grauss es vedräjcht, en de Bloom es aufjefolle;</verse>
        <verse osisID='1Pet.1.25'>oba daut Wuat vom Harrn blift enn Eewijchtjeit”. {Jes.40,6-8} Oba dit es daut Wuat, daut jünt, aus de froohe Botschoft, vetjindijcht worde es.</verse>
      </chapter>
      <chapter osisID='1Pet.2'>
        <verse osisID='1Pet.2.1'>Aulsoo, lajcht auf aule Boosheit en aule Lest en Heijchel en Neid en aule ieble Noräd <note>Plüdarie</note> ,</verse>
        <verse osisID='1Pet.2.2'>en aus niejebuarne Tjinja siet velangent no de veninftje, onnvefaulschte Maltj, doamet jie derjch deeselwje wausse too Radung,</verse>
        <verse osisID='1Pet.2.3'>wann jie aundasch jeschmatjt ha, daut de Harr goot <note>frindlijch</note> es.</verse>
        <verse osisID='1Pet.2.4'>No disem kohmt, aus no eenem läwendjen Steen, von Mensche zwoa veschmäte, oba bie Gott üterwält, kostboa,</verse>
        <verse osisID='1Pet.2.5'>woat uck jie selfst, aus läwendje Steena, oppjebüt, een jeistlijchet Hüs, een heiljet Priestatum, omm doatobrinje jeistlijche Opfa, de Gott wool aunjenäm derjch Jesus Tjristus.</verse>
        <verse osisID='1Pet.2.6'>Dan daut es enn de Schreft enthoole: “Tjitj, etj laj enn Zion eenen Atjsteen, eenen üterwälten, kostboaren; en wäa aun am jleeft, woat nijch too Schaunde woare”. {Jes.28,16}</verse>
        <verse osisID='1Pet.2.7'>Aulsoo jünt, dee jie jleewe, es de Kostboatjeit <note>Weat</note> ; oba de Onnjleewje: “Dee Steen, dän de Bülied wajch jeschmeete ha, disa es tom Atjsteen jeworde”, {Ps.118,22}</verse>
        <verse osisID='1Pet.2.8'>en “een Steen tom Aunsteete en een Steen tom Oajaniss”, {Jes.8,14} dee sich, doa see nijch jehuarsom send, aum Wuat steete, wuatoo see uck send bestemmt worde.</verse>
        <verse osisID='1Pet.2.9'>Oba jie send een üterwäldet Jeschlajcht, een tjeenijchlijchet Priestatum, een heiljet Voltj, een Voltj tom Äjendoom, {2Mose 19,5-6} doamet jie de Harlijchtjeite von däm vetjindje, dee jünt beroope haft üt de Diestaness no sienem wundaboarem Lijcht;</verse>
        <verse osisID='1Pet.2.10'>dee jie eenst; “nijch een Voltj” weare, oba nü een Voltj Gottes send; dee jie “nijch Erboarmung emfange haude”, oba nü Erboarmung emfange ha. {Hos.1,10;2,23}</verse>
        <verse osisID='1Pet.2.11'>Leefste, etj vemohn jünt aus Framde en Jast <note>ohne Birjarajcht</note> , daut jie jünt enthoole von fleeschlijche Loste, dee jäajen de Seel striede,</verse>
        <verse osisID='1Pet.2.12'>feaht eenen gooden Waundel unja de Veltja, omm daut see, wuaderjch see jäajen jünt aus Iebel doonende räde, üt de goode Woatje, dee see seene, Gott veharlijche aum Dach - de oppe Proow stalt <note>Unjasätjung, Toldach</note> .</verse>
        <verse osisID='1Pet.2.13'>Siet unjadon jiedre menschlijche Ordninj wäajen däm Harrn; soo aus däm Tjeenijch aus Bowahaupt,</verse>
        <verse osisID='1Pet.2.14'>oda dän Stauthoola aus dee, dee von am jeschetjt woare omm de Iebel doonende too bestroofe, oba dee too lowe, de Goodet doone.</verse>
        <verse osisID='1Pet.2.15'>Dan soo es de Welle Gottes, daut jie derjch Goodet doone de Onnweetenheit dee onnvestendje Mensche tom stellsenne brinje;</verse>
        <verse osisID='1Pet.2.16'>aus Friee, en nijch de Frieheit tom Datjmauntel de Boosheit habe, sonda aus Tjnajchts Gottes.</verse>
        <verse osisID='1Pet.2.17'>Erwiest aulem Ea; leeft de Broodaschoft; ferjcht Gott; eat däm Tjeenijch.</verse>
        <verse osisID='1Pet.2.18'>Jie Sklowe, siet dän Harren unjadon enn aula Ferjcht, nijch auleen dän gooden en frindlijchen, sonda uck dän launischen <note>wundalijchen</note> .</verse>
        <verse osisID='1Pet.2.19'>Dan dit es Jnod, wann wäa omm daut Jewesse welle ver Gott Betriebnise erdrajcht, enn däm hee onnjerajcht lit.</verse>
        <verse osisID='1Pet.2.20'>Dan waut fe een Riem esset, wann jie üthoole, enn däm jie sindje en jeschloage woare? Oba wann jie üthoole, enn däm jie Goots doone en liede, daut es Jnod bie Gott.</verse>
        <verse osisID='1Pet.2.21'>Dan doatoo send jie beroope worde; wiel uck Tjristus haft fe jünt jeläde, uck een Väabild hinjalohte, daut jie siene Footstaupe nofolje;</verse>
        <verse osisID='1Pet.2.22'>dee tjeene Sind jedohne haft, noch word Bedrach enn sienem Mül jefunge, {Jes.53,9}</verse>
        <verse osisID='1Pet.2.23'>dee, jeschellt, nijch wadaschelld, liedent, nijch dreiwd, sonda sich däm äwajeef, dee jerajcht rejcht;</verse>
        <verse osisID='1Pet.2.24'>dee selfst onse Sinde aun sienem Lief opp däm <note>daut</note> Holt jedroagt haft, doamet wie, de Sinde aufjestorwe, de Jerajchtijchtjeit läwe, derjch siene Strime <note>Wunde</note> jie heel jeworde send. {Jes.53,5}</verse>
        <verse osisID='1Pet.2.25'>Dan jie jinje enn de Erre aus Schop, oba jie send nü tridj jekohme no däm Hoad en Oppseena <note>Leida</note> jüne Seele.</verse>
      </chapter>
      <chapter osisID='1Pet.3'>
        <verse osisID='1Pet.3.1'>Kratjt soo jie Frües, siet jüne eajne Manna unjadon, doamet, wann uck atelje däm Wuat nijch jehorjche <note>jleewe</note> , see derjch dän Waundel de Frües ohne Wuat jewonne woare,</verse>
        <verse osisID='1Pet.3.2'>enn däm see jünen enn Ferjcht reinem Waundel beobacht ha;</verse>
        <verse osisID='1Pet.3.3'>dee äa Schmuck nijch de ütwendja es derjch de Hoa flajchte en Ommhenje von Gold oda Auntratje von Tjleeda,</verse>
        <verse osisID='1Pet.3.4'>sonda de vestoakna Mensch em Hoate enn däm onnveweslijchet Schmuck vom saunften en stellen Jeist, dee ver Gott sea kostboa es.</verse>
        <verse osisID='1Pet.3.5'>Dan soo nämlijch muake sich uck schmock eenst de heilje Frües, dee äare Hopninj opp Gott sade, enn däm see äare eajne Manna unjadon weare;</verse>
        <verse osisID='1Pet.3.6'>aus Sara däm Obraum jehorjcht en am Harr nand, äare Tjinja send jie jeworde, wann jie Goodet doone en tjeen Schratj ferjchte.</verse>
        <verse osisID='1Pet.3.7'>Jie Manna kratjt soo, wohnt bie <note>met</note> ahn no Ertjantnis <note>Ennsejcht</note> , aus bie eenem schwakren Jefäss, däm früesjeschlajcht, ahn Ea jäwe, aus dee uck Metoawe de Jnod vom Läwe send, omm daut jüne Jebäde nijch vehindat woare.</verse>
        <verse osisID='1Pet.3.8'>Oba endlijch siet aula jlitj jesennt, metliedijch, voll brooda Leew, boarmhoatijch, deemütijch,</verse>
        <verse osisID='1Pet.3.9'>en vejelt nijch Beeset met Beesem, oda Schellwuat met Schellwuat, sonda em Jäjendeel säajent, wiel jie doatoo send beroope worde, daut jie Säajen oawe.</verse>
        <verse osisID='1Pet.3.10'>“Dan wäa daut Läwe leewe en goode Doag seene well, dee helt siene Tung vom Beesen, en siene Leppe, daut see nijch Faulsch räde;</verse>
        <verse osisID='1Pet.3.11'>hee drei sich wajch vom Beesen en doo Goodet; hee seatjt Fräd en joag am no;</verse>
        <verse osisID='1Pet.3.12'>dan de Uage vom Harrn send opp de Jerajchte jerejcht, en siene Uhre opp äa Jebäd; oba daut Aunjesejcht vom Harrn es jäajen dee, de Beeset doone. {Ps.34,13-17}</verse>
        <verse osisID='1Pet.3.13'>En wäa es, dee uck Beeset doone woat, wann jie fe daut Goode iewrijch jeworde send?</verse>
        <verse osisID='1Pet.3.14'>Oba wann jie uck liede sulle omm de Jerajchtijchtjeit welle, seelijch send jie! Oba jie änjst jünt nijch wann see jünt änjste, en loht jünt nijch vewerre,</verse>
        <verse osisID='1Pet.3.15'>sonda heilijcht Tjristus, däm Harrn, en jüne Hoate. {Jes.8,12-13} Oba siet jieda Tiet reed too Veauntwuadunk jäajen jiedrem, de Räatjenschoft von jünt fodat äwa de Hopninj, dee enn jünt es;</verse>
        <verse osisID='1Pet.3.16'>oba met Saunftmoot en Ferjcht; enn däm jie een goodet Jewesse ha, doamet, enn däm see jäajen jünt aus Iebel doonende räde, de too Schaunde woare, dee jünen gooden Waundel enn Tjristus vespotte.</verse>
        <verse osisID='1Pet.3.17'>Dan daut es bäta, wann de Welle Gottes daut well, fe Gootsdoone too liede, aus fe Beeset doone.</verse>
        <verse osisID='1Pet.3.18'>Dan uck Tjristus haft eenmol fe de Sind jeläde, de Jerajchta fe de Onnjerajchte, doamet hee ons too Gott feaht, zwoa doot jemoakt no däm Fleesch, oba läwendijch jemoakt no däm Jeist,</verse>
        <verse osisID='1Pet.3.19'>enn däm hee uck hanjintj en vetjindijd [daut Heil] de Jeista, dee em Jefentjniss send,</verse>
        <verse osisID='1Pet.3.20'>dee eenst onnjehuarsom weare, aus de Langmoot Gottes jeduldijch lüad enn de Doag Noah, aus de Arche jebut wort, enn dee weinje, daut es acht Seele, derjch daut Wota jerat worde,</verse>
        <verse osisID='1Pet.3.21'>waut fe Jäajenbild uck jünt nü rade woat, daut es de Taufe, nijch een Auflaje de Onnreinijchtjeit vom Fleesch, sonda de Bedd too Gott omm een goodet Jewesse, derjch de Oppstohninj Jesus Tjristus,</verse>
        <verse osisID='1Pet.3.22'>dee, enn dän Himmel jegohne, too Rajche Gottes es, enn däm Enjel en Jewaulte en Machte am unjadon send.</verse>
      </chapter>
      <chapter osisID='1Pet.4'>
        <verse osisID='1Pet.4.1'>Aulsoo, doa Tjristus [fe ons] em Fleesch jeläde haft, soo moakt uck jie jünt met dee selje Jesennung reed; dan wäa em Fleesch jeläde haft, rüht von de Sind,</verse>
        <verse osisID='1Pet.4.2'>omm dee em Fleesch noch äwaje Tiet nijch mea no de Lost de Mensche, sonda nom Welle Gottes too läwe.</verse>
        <verse osisID='1Pet.4.3'>Dan dee vegohne Tiet es [ons] jenüach, däm Welle de Heide vollbrocht too habe, enn däm wie waundelde enn Ütschweife <note>*onnsittlijchet Läwe</note> , Lost, Drintjsucht, Faste fiare, Supparie en fräfelhaufte Jetsedeenste;,</verse>
        <verse osisID='1Pet.4.4'>doaderjch send see framd jeworde, daut jie nijch metrane too dämseljen Driewe de *Ütschweifung, en lestre jünt,,</verse>
        <verse osisID='1Pet.4.5'>see woare däm Räatjenschoft jäwe, dee reed es, Läwendje en Doodje too rejchte.</verse>
        <verse osisID='1Pet.4.6'>Dan doatoo es uck dän Doodjen de froohe Botschoft vetjindijt worde, doamet see jerejcht woare aus Mensche no däm <note>emm</note> Fleesch, oba läwe muchte Gott jemäss no däm Jeist.</verse>
        <verse osisID='1Pet.4.7'>Oba daut es dijchtbie jekohme daut Enj aula Dinje. Aulsoo, siet besonne <note>vestendijch</note> , en siet nijchta tom Jebäd.</verse>
        <verse osisID='1Pet.4.8'>Oba fe aule Dinje sell jie habe eene opprejchtje <note>aunhoolende</note> Leew unjaenaunda, dan de Leew bedatjt eene Menj von Sinde.</verse>
        <verse osisID='1Pet.4.9'>Siet gaustfrie jäajen eenaunda ohne Murre.</verse>
        <verse osisID='1Pet.4.10'>Doano, aus een jiedra eene Jnodengow jetjräaje haft, deent eenaunda doamet aus goode Hüshaulta <note>Vewaulta</note> de veschiedne Jnod Gottes.</verse>
        <verse osisID='1Pet.4.11'>Wann wäa räd, soo räd hee aus Ütsprujche <note>Wuat</note> Gottes; wann wäa deent, soo esset aus üt de Krauft, de Gott doarätjt <note>jäft</note> , doamet enn aulem Gott veharlijcht woat derjch Jesus Tjristus, däm de Harlijchtjeit es en de Macht von Eewijchtjeit too Eewijchtjeit. Amen.</verse>
        <verse osisID='1Pet.4.12'>Jeleefte, loht jünt daut Fia de Vefoljung unja jünt, daut jünt too Veseatjung jeschetjt, nijch beframde, aus bejäajent jünt waut Framdet;</verse>
        <verse osisID='1Pet.4.13'>sonda soo aus jie de Liede Tjristi deelhauft send, freit jünt, doamet jie uck enn <note>bie</note> de Openboarung siena Harlijchtjeit met Jübel jünt freie tjenne.</verse>
        <verse osisID='1Pet.4.14'>Wann jie em Nome Tjristi vespott woare, send jie seelijch! Dan de Jeist de Harlijchtjeit en de Jeist Gottes rut opp jünt. [Bie ahn woat hee vespott, oba bie jünt woat hee veharlijcht.]</verse>
        <verse osisID='1Pet.4.15'>Daut doch tjeena von jünt liede deit aus Merda oda Deef oda Iebel doonenda, oda aus eena, dee sich enn framde Sache mischt;</verse>
        <verse osisID='1Pet.4.16'>oba wann aus Tjrist, soo schämt hee sich nijch, oba veharlijch Gott enn <note>met</note> disem Nome.</verse>
        <verse osisID='1Pet.4.17'>Dan de Tiet es jekohme, daut et Jerejcht aunfankt bie däm <note>aum</note> Hüs Gottes; oba wann tooeascht bie ons, waut woat daut Enj von dee senne, dee de froohe Botschoft Gottes nijch jehorjche <note>jleewe</note> ?</verse>
        <verse osisID='1Pet.4.18'>En wann de Jerajchta met Noot jerat woat, woo well de Gottloosa en Sinda erschiene?</verse>
        <verse osisID='1Pet.4.19'>Doahäa säle uck dee, dee nom Welle Gottes liede, eenem trüen Erschaufa äare Seele befäle em Gootsdoone.</verse>
      </chapter>
      <chapter osisID='1Pet.5'>
        <verse osisID='1Pet.5.1'>De Ellteste, dee unja jünt send, vemohn etj, de Metellteste en Zeije de Liede von Tjristus en uck Deelhaba de Harlijchtjeit, dee jeopenboat woare saul:</verse>
        <verse osisID='1Pet.5.2'>Weid <note>woakt äwa</note> de Häad Gottes, dee bie <note>unja</note> jünt es, enn däm jie de Oppsejcht nijch üt Dwank feahre, sonda friewellijch, uck nijch omm schendlijchen Jewenn, sonda wellijch <note>üt leew</note> ,</verse>
        <verse osisID='1Pet.5.3'>nijch aus dee doa harsche äwa äa Äjendoom, sonda enn däm jie Väabilda de Häad send.</verse>
        <verse osisID='1Pet.5.4'>En wann de Bowa Hoad <note>Tjristus</note> openboa jeworde es, soo woa jie de onnvewaltjlijche Kroon de Harlijchtjeit emfange.</verse>
        <verse osisID='1Pet.5.5'>Jrod soo jie Jinjre, siet de Ellteste unjadon. Oba aula siet jäajen eenaunda met Deemut faust aunjetrocke <note>ommjebunge</note> ; dan “Gott wadasteit dän Stolten, oba dän Deemütjen jeft hee Jnod”. {Spr.3,34}</verse>
        <verse osisID='1Pet.5.6'>Aulsoo demütijcht jünt unja de majchtje Haund Gottes, doamet hee jünt erhäwt too rajchte Tiet,</verse>
        <verse osisID='1Pet.5.7'>enn däm jie aule jüne Sorje opp am schmiete <note>jeschmäte ha</note> , dan hee es besorjcht fe <note>omm</note> jünt.</verse>
        <verse osisID='1Pet.5.8'>Siet nijchta, woakt; jun Jäajna, de Diewel, jeit ommhäa aus een brellenda Leiw en seatjt, wäm hee veschlinje kaun.</verse>
        <verse osisID='1Pet.5.9'>Däm wadastoht, faust em Gloowe, doa jie weete, daut dee selje Liede sich vollstratjt aun jüne Broodaschoft, dee enn de Welt es.</verse>
        <verse osisID='1Pet.5.10'>Oba de Gott aula Jnod, dee jünt beroope haft too siene eewije Harlijchtjeit enn Tjristus Jesus, no däm jie eene tjliene Tiet jeläde ha, hee selfst woat [junt] vollkohme moake, befaustje, stoatje, jrinde <note>opp faustem Grunt stale</note> .</verse>
        <verse osisID='1Pet.5.11'>Am es [dee Harlijchtjeit en] de Macht von Eewijchtjeit too Eewijchtjeit! Amen.</verse>
        <verse osisID='1Pet.5.12'>Derjch Silwanus <note>Sielas</note> dän trüen Brooda, aus etj dentj, ha etj jünt met weinijch Wead jeschräwe, jünt vemohnt en bezeijd, daut dit de woare Jnod Gottes es, enn dee jie stohne.</verse>
        <verse osisID='1Pet.5.13'>Daut jreese jünt de Metüterwälte enn Babieloon en Markus, mien Sän.</verse>
        <verse osisID='1Pet.5.14'>Jreest eenaunda met däm Kuss de Leew. Fräd jünt aulen, dee jie enn Tjristus send!</verse>
      </chapter>
    </div>
    <div type='book' osisID='2Pet'>
      <chapter osisID='2Pet.1'>
        <verse osisID='2Pet.1.1'>Siemoon Petrus, Tjnajcht en Apostel Jesu Tjristi, aun dän, dee eenen jlitj weatvollen Gloowe met ons erlangt <note>emfange</note> ha, derjch de Jerajchtijchtjeit, von onsem Gott en Heilaunt Jesus Tjristus:</verse>
        <verse osisID='2Pet.1.2'>Jnod en Fräd es jünt vemeat {1Pet.1,2} enn <note>derjch</note> de Ertjantnis Gottes en Jesus, onsem Harrn!</verse>
        <verse osisID='2Pet.1.3'>Doa siene jettlijche Krauft ons aules tom Läwe en de Gottseelijchtjeit jeschentjt haft derjch de Ertjantnis von däm, dee ons beroope haft derjch Harlijchtjeit en Gotteskrauft,</verse>
        <verse osisID='2Pet.1.4'>derjch dee hee ons de weatvolle en sea groote Vespräatjunge jeschentjt haft, doamet jie doaderjch Aundeel aun de jettlijche Natua habe woare, enn däm jie däm Vedoawe entgohne send, daut enne Welt es derjch de Lost;</verse>
        <verse osisID='2Pet.1.5'>kratjt doawäajen jäft oba jünt han, enn däm jie aulen Fleiss <note>Iewa</note> aunsate <note>aunbrinje</note> , en rätjt enn jünem Gloowe Dijchtijchtjeit <note>*jeistlijche Energie</note> , enn de *Dijchtijchtjeit oba Ertjantnis,,</verse>
        <verse osisID='2Pet.1.6'>oba enn de Ertjantnis daut Selfstbeharsche, enn däm Selfstbeharsche Jedult, en enn de Jedult de Gottseelijchtjeit,</verse>
        <verse osisID='2Pet.1.7'>en enn Gottseelijchtjeit oba de Broodaleew, en de Broodaleew oba de Leew.</verse>
        <verse osisID='2Pet.1.8'>Dan wann dise Dinje bie jünt send en sich vemeare, soo stale dee jünt nijch looj <note>fül</note> noch onnfruchtboa han betraffs de Ertjantnis von onsem Harrn Jesus Tjristus.</verse>
        <verse osisID='2Pet.1.9'>Dan bie wäm dise Dinje nijch send, dee es blint, kortsejchtijch en haft de Reinjunk siene väaje Sinde vejäte.</verse>
        <verse osisID='2Pet.1.10'>Doaromm, Breeda, bemäjcht jünt omm soo mea, jüne Beroopung en Erwälung faust too moake; dan wann jie dise Dinje doone, soo woa jie niemols stolpre <note>schwak woare</note> .</verse>
        <verse osisID='2Pet.1.11'>Dan aulsoo woat jünt ritjlijch jerätjt woare de Enngank enn daut eewije Ritj von onsem Harrn en Rada <note>Heilaunt</note> Jesus Tjristus.</verse>
        <verse osisID='2Pet.1.12'>Doawäajen well etj Sorje droage, etj jünt emma aun dise Dinje dentje too halpe, wann jie dee weete en enn de vehaundne Woahrheit befaustijt send.</verse>
        <verse osisID='2Pet.1.13'>Oba etj hool daut fe rajcht, soo lang etj enn disem Zelt <note>**Tjarpa</note> sie, jünt derjch Dentje halpe opptowatje, ,</verse>
        <verse osisID='2Pet.1.14'>doa etj weet, daut et Auflaje von mienem **Zelt boolt passeat, aus uck onsa Harr Jesus Tjristus mie toweete jedohne haft. ,</verse>
        <verse osisID='2Pet.1.15'>Oba etj well mie bemäje, daut jie jünt too jieda Tiet no mienem Aufscheet emmstaund send, jünt dise Dinje em Jedajchtniss too roope.</verse>
        <verse osisID='2Pet.1.16'>Dan wie ha jünt de Macht en Aunkohme <note>Wadakohme</note> von onsem Harr Jesus Tjristus nijch bekaunt jemoakt, enn däm wie tjenstlijch ütjedochte Foble foljde, sonda aus dee doa Uagezeije siene harlijche Maistät jeworde send.</verse>
        <verse osisID='2Pet.1.17'>Dan hee tjreajch von Gott, däm Voda, Ea en Harlijchtjeit, aus von de prachtvolle Harlijchtjeit eene Stemm aun am ütjintj: “Dit es mien jeleefta Sän, aun däm etj Wooljefaule jefunge ha”.</verse>
        <verse osisID='2Pet.1.18'>En dise Stemm head wie vom Himmel ütgohne, aus wie met am opp däm heiljen Boajch weare.</verse>
        <verse osisID='2Pet.1.19'>En soo ha wie daut fauste profeetische Wuat, opp daut too achte jie goot doone, aus opp een Lijcht, daut aun eenem dunklen Uat schient, bot de Dach aunbratjt en de Morjestearn oppjeit enn jüne Hoate;</verse>
        <verse osisID='2Pet.1.20'>enn däm jie dit easchtens weete, daut tjeene profeetische Schreft von eajne Ütlajung es <note>oda sich selfst ütlajt</note> .</verse>
        <verse osisID='2Pet.1.21'>Dan de Profeetie word niemols derjch dän Welle von Mensche jebrocht, sonda heilje Mensche Gottes räde, jedräwe vom heiljen Jeist.</verse>
      </chapter>
      <chapter osisID='2Pet.2'>
        <verse osisID='2Pet.2.1'>Oba doa weare uck faulsche Profeete unja däm Voltj, aus uck unja jünt faulsche Leahra senne woare, dee vedoawliche Satjte ennfeahre woare en dän Harrn veläaje, dee ahn jekofft haft, en sich selfst een schwindet Vedoawniss too <note>enenn</note> tratje <note>brinje woare</note> .</verse>
        <verse osisID='2Pet.2.2'>En väle woare äa Ütschweife <note>*onnsittlijchet Läwe</note> nofolje; omm dee äa welle <note>haulwe</note> de Wajch de Woahrheit velastat <note>vespott</note> woare woat.,</verse>
        <verse osisID='2Pet.2.3'>En derjch Habsucht woare see jünt met ütjedochte <note>vefeahrasche</note> Wead ütnutze; dän daut Jerejcht, von oole Tiede häa, nijch tridjhild <note>aufhilt</note> , en äa Vedoawe schlumat <note>schlapt</note> nijch.</verse>
        <verse osisID='2Pet.2.4'>Dan wann Gott Enjel, dee jesindijcht haude, nijch veschoond, sonda, dän <note>dee</note> em deepsten Aufgrund (Tartarus; enn grijisch De Plautz fe dee jestorwne Gottloose) raufschmeet, enn Tjäde de Diestaness <note>Hall</note> äwajeef, omm oppbewoat too woare fe daut Jerejcht;</verse>
        <verse osisID='2Pet.2.5'>en dee oole Welt nijch veschoond, sonda bloos Nooha, dän Vetjindja de Jerajchtijchtjeit, met säwen aundre, aus achten bewoat haft, aus hee Sindflut äwa de Welt de Gottloose brocht,</verse>
        <verse osisID='2Pet.2.6'>en de Städa Soodom en Gomora ennauscht en too Unjagohne veüadeeld, enn däm hee ahn dän, dee gottloos läwe wudde, aus Biespell hanstald;</verse>
        <verse osisID='2Pet.2.7'>en däm jerajchten Loot rad, dee von däm *ütschweifendem Waundel de Jesatzloose jetjwält wort;,</verse>
        <verse osisID='2Pet.2.8'>dan dee unja ahn wohnenda Jerajchta tjwäld doaderjch, daut, waut hee sach en head, Dach fe Dach siene jerajchte Seel met äare jesatzloose Woatje,...</verse>
        <verse osisID='2Pet.2.9'>De Harr weet de Fromme <note>Gottseelje</note> üt de Veseatjung too rade, oba de Onnjerajchte opptobewoare opp däm Jerejchtsdach <note>Dach tom Jerejcht</note> , omm bestroft too woare;</verse>
        <verse osisID='2Pet.2.10'>oba besondasch dee, dee enn de Lost de Befletjung däm Fleesch nogohne en de Harschoft veachte, Frajche, Eajenmächtje; see zettre nijch, Harlijchtjeite too lestre,</verse>
        <verse osisID='2Pet.2.11'>woo doch Enjel, dee aun Krauft en Macht jrata send, nijch een lestalijchet Uadeel jäajen ahn biem Harr väabrinje.</verse>
        <verse osisID='2Pet.2.12'>Oba dise, aus onnveninftijch, natiadlijche Tiere, jebuare aus Natüawäsen tom jefange woare en Ommkohme, lestre äwa daut, waut see nijch weete, woare uck enn äarem eajnem Vedoawniss ommkohme,</verse>
        <verse osisID='2Pet.2.13'>enn däm see dän Loon de Onnjerajchtijchtjeit emfange; dee aum Dach Schwalje opp Vejnäje achte, Placke en Schaundplacke, dee enn äare eajne vefeahrasche Konst schwalje en met jünt toop schmause <note>Fastlijch äte</note> ;</verse>
        <verse osisID='2Pet.2.14'>de Uage voll Eehebruch ha en von de Sinde nijch auflohte, enn däm see onnbefaustijte Seele aunlocke; dee een Hoat ha, enn Habsucht jeeewt, Tjinja vom flätje, dee,</verse>
        <verse osisID='2Pet.2.15'>doa see däm jlitjen Wajch velohte ha, aufjeerrt send, enn däm see däm Wajch Bieleam nofoljde, däm Sän Beors, dee däm Loon de Onnjerajchtijchtjeit leef haud,</verse>
        <verse osisID='2Pet.2.16'>oba een trajcht wiese fe siene eajne Äwaträdung tjreajch, een sproaklooset Lausttia, met Menschestemm räd, wead däm Onnvestaund <note>Errsenn</note> von däm Profeet.</verse>
        <verse osisID='2Pet.2.17'>Dit send Tjwale ohne Wota, en Näwel, vom Stormwind jedräwe, dän daut Dunkel de Diestaness oppbewoat es [enn Eewijchtjeit].</verse>
        <verse osisID='2Pet.2.18'>De stolte, nuschtje Räde feahre, locke see met fleeschlijche Loste derjch Ütschweife dee janje aun, dee jrod <note>äwens</note> wajchjerant send von dän, dee em Errtum läwde;</verse>
        <verse osisID='2Pet.2.19'>ahn Frieheit vespruake, dan see selfst Tjnajchts vonne Vedoawniss send, dan von wäm wäa äwawaultijt es, disem es hee uck aus Sklowe jeworde.</verse>
        <verse osisID='2Pet.2.20'>Dan wann see, entrant de Befletjunge de Welt derjch de Ertjantnis vom Harrn en Rada <note>Heilaunt</note> Jesus Tjristus, oba wada enn diese vewetjelt, äwawaultijt worde, soo es äa Latstet oaja jeworde aus daut Easchte.</verse>
        <verse osisID='2Pet.2.21'>Dan daut wäa ahn bäta, dän Wajch de Jerajchtijchtjeit nijch ertjant too ha, aus, no däm see am ertjant ha, ommtodreie von däm ahn äwaleewaden heiljem Jeboot.</verse>
        <verse osisID='2Pet.2.22'>Daut es ahn no däm woaren Sprejchwuat passeat: De Hunt tjemmt tridj no sienem eajnem Koltj, {Spr.26,11} en een jewoschnet Schwien jeit tridj, tom säle em Bloot.</verse>
      </chapter>
      <chapter osisID='2Pet.3'>
        <verse osisID='2Pet.3.1'>Disen tweeden Breef, Jeleefte, schriew etj jünt aul, enn dee beid etj derjch Dentjehalpe jüne kloare Jesennung <note>Dentje</note> oppwatj,</verse>
        <verse osisID='2Pet.3.2'>doamet jie jedentje dee vonne Profeete verhäa jerädne Wead en daut Jeboot vom Harrn en Rada <note>Heilaund</note> derjch jüne Apostel,</verse>
        <verse osisID='2Pet.3.3'>enn däm jie easchtens daut weete, daut enn de latste Doag Spata met spatre kohme woare, dee no äare eajne Loste waundle</verse>
        <verse osisID='2Pet.3.4'>en saje: Wua es de Vespräatjung von sienem Aunkohme <note>Wadakohme</note> ? Dan von donn aun de Vodasch entschlope <note>jestorwe</note> send, blift aules soo ausset von Aunfank de Erschaufung wea.</verse>
        <verse osisID='2Pet.3.5'>Dan no äarem eajnem Welle es ahn dit vestoake, daut von oole Tiede häa Himmel weare en eene Ead, entstohne üt Wota en derjch <note>emm</note> Wota derjch daut Wuat Gottes,</verse>
        <verse osisID='2Pet.3.6'>derjch daut <note>Wota</note> jane Welt, vom Wota äwaschwamt, unjajintj.</verse>
        <verse osisID='2Pet.3.7'>Oba de vondoagje Himmels en de Ead send derjch sien Wuat oppbewoat, fe daut Fia bewoat opp däm <note>eenen</note> Dach tom Jerejcht en de Vedoawniss de gottloose Mensche.</verse>
        <verse osisID='2Pet.3.8'>Oba dit eene saul jünt nijch veborje senne, Jeleefte, daut een Dach bie däm Harr es aus dusent Joa, en dusent Joa aus een Dach.</verse>
        <verse osisID='2Pet.3.9'>De Harr vetratjt nijch de Vespräatjung, ausset atelje fe een Vetratje achte, sonda hee es jeduldijch jäajen jünt, doa hee nijch well, daut atelje veloare gohne, sonda daut aule tom Ommdentje <note>Buesse</note> kohme.</verse>
        <verse osisID='2Pet.3.10'>Oba daut woat de Dach vom Harrn kohme aus een Deef, aun däm de Himmel vegohne woare met jewaultjem Jebrüzh, oba de Elämente <note>daut *Jeschaufne</note> enne Glooje woare oppjeleest en de Ead en de Woatje opp äa vebrennt woare. ,</verse>
        <verse osisID='2Pet.3.11'>Doa dit aules oppjeleest woat, woo sell jie dan senne em heiljen Waundel en Gottseelijchtjeit!</verse>
        <verse osisID='2Pet.3.12'>Enn däm jie lüare en omm dautet schwinda jeit met däm Aunkohme vom Dach Gottes, doawäajen de Himmel, enn Braund jesat, woare oppjeleest en de *Elämente enne Glooje veschmelte woare? ,</verse>
        <verse osisID='2Pet.3.13'>Oba wie lüare, no siene Vespräatjung, nieja Himmel en eene niee Ead, enn dän Jerajchtijchtjeit wohnt.</verse>
        <verse osisID='2Pet.3.14'>Doawäajen, Jeleefte, doa jie doanoh lüare, bemäjcht jünt iewrijch, ohne Placke en fälaloos von am jefunge too woare enn Fräd.</verse>
        <verse osisID='2Pet.3.15'>En acht de Jedult von onsem Harrn fe jüne Radung, soo aus uck ons jeleefta Brooda Paulus no dee am jejäfte Weissheit jünt jeschräwe haft,</verse>
        <verse osisID='2Pet.3.16'>aus uck enn aule siene Breew, wann hee enn dän selwjen von dise Dinje räd, von dän atelje schwoa too vestohne send, dee de Onnweetenheit en Onnbefaustijte vedreie, aus uck de äwaje Schrefte, too äarem eajnem Vedoawe.</verse>
        <verse osisID='2Pet.3.17'>Aulsoo jie, Jeleefte, doa jie daut verhäa weete, soo heed jünt, daut jie nijch, derjch dän Errsenn de Jesatzloose met wajch jeräte woare, üt jüne eajne Faustijchtjeit faule.</verse>
        <verse osisID='2Pet.3.18'>Oba wausst enn de Jnod en Ertjantnis von onsem Harrn en Rada <note>Heilaunt</note> Jesus Tjristus. Am jeheat <note>es</note> de Harlijchtjeit <note>Ea</note> , soo aus nü, aus uck aun <note>fe</note> däm Dach de Eewijchtjeit! Amen.</verse>
      </chapter>
    </div>
    <div type='book' osisID='1John'>
      <chapter osisID='1John.1'>
        <verse osisID='1John.1.1'>Waut vom Aunfank wea, waut wie jeheat, waut wie met onse Uage jeseehne, waut wie aunjetjitjt en onse Henj befohte <note>aunjefohte</note> ha, betraffs daut Wuat vom <note>von daut</note> Läwe;</verse>
        <verse osisID='1John.1.2'>en daut Läwe es jeopenboat worde, en wie ha jeseehne en bezeije en vetjindje jünt daut eewije Läwe, daut bie däm Voda wea en ons jeopenboat worde es;</verse>
        <verse osisID='1John.1.3'>waut wie jeseehne en jeheat ha, vetjindij wie jünt, doamet uck jie met ons Jemeenschoft habe; en zwoa es onse Jemeenschoft met däm Voda en met sienem Sän Jesus Tjristus.</verse>
        <verse osisID='1John.1.4'>En dit schriew wie jünt, doamet jüne <note>onse</note> Freid vollkohme es.</verse>
        <verse osisID='1John.1.5'>En dit es de Botschoft, dee wie von am jeheat ha en jünt vetjindijt; daut Gott Lijcht es en goa tjeene Diestaness enn am es.</verse>
        <verse osisID='1John.1.6'>Wann wie saje, daut wie Jemeenschoft met am habe, enn waundle enn de Diestaness, soo läaj wie en doone nijch de Woahrheit.</verse>
        <verse osisID='1John.1.7'>Oba wann wie enn däm Lijcht waundle, soo aus hee enn däm Lijcht es, soo ha wie Jemeenschoft meteenaunda, en daut Bloot Jesu Tjristi, von sienem Sän, reinijcht ons von aule Sinde.</verse>
        <verse osisID='1John.1.8'>Wann wie saje, daut wie tjeene Sinde habe, soo bedroag <note>vefeahre</note> wie ons selfst, en de Woahrheit es nijch enn ons.</verse>
        <verse osisID='1John.1.9'>Wann wie onse Sinde betjanne, soo es hee trü en jerajcht, daut hee ons de Sinde vejäft en ons reinijcht von aule Onnjerajchtijchtjeit.</verse>
        <verse osisID='1John.1.10'>Wann wie saje, daut wie nijch jesindijcht ha, soo moak wie am tom Läajna, en sien Wuat es nijch enn ons.</verse>
      </chapter>
      <chapter osisID='1John.2'>
        <verse osisID='1John.2.1'>Miene Tjinja, etj schriew jünt dit, doamet jie nijch sindje; en wann wäa jesindijcht haft, wie habe eenen Helpa <note>Sachwaulta</note> bie däm Voda, Jesus Tjristus, däm Jerajchten.</verse>
        <verse osisID='1John.2.2'>En hee es de Sünung <note>Vesähnung</note> fe onse Sinde, oba nijch fe de onse auleen, sonda uck fe dee gaunse Welt.</verse>
        <verse osisID='1John.2.3'>En doaraun ertjan wie, daut wie am ertjant ha, wann wie siene Jeboote hoole.</verse>
        <verse osisID='1John.2.4'>Wäa doa sajcht: Etj tjann am, en helt nijch siene Jeboote, es een Läajna, en enn disem es de Woahrheit nijch.</verse>
        <verse osisID='1John.2.5'>Oba wäa sien Wuat faust helt, enn disem es woahrhauft de Leew Gottes vollkohme. Doaraun weet wie, daut wie enn am send.</verse>
        <verse osisID='1John.2.6'>Wäa doa sajcht, daut hee enn am blift, es schuldijch, selfst uck soo too waundle, aus hee jewaundelt haft <note>es</note> .</verse>
        <verse osisID='1John.2.7'>Jeleefte, nijch een niejet Jeboot schriew etj jünt, sonda een oolet Jeboot, daut jie von Aunfank haude. Daut oole Jeboot es daut Wuat, daut jie jeheat ha.</verse>
        <verse osisID='1John.2.8'>En wada mol schriew etj jünt een niejet Jeboot, daut waut woa es, enn am en enn jünt, wiel de Diestaness vejeit en daut woahrhauftje Lijcht schient aul.</verse>
        <verse osisID='1John.2.9'>Wäa doa sajcht, daut hee enn däm Lijcht es en hausst sienen Brooda, es bot nü enne Diestaness.</verse>
        <verse osisID='1John.2.10'>Wäa sienen Brooda leeft, blift enn däm Lijcht, en tjeen Oajaniss <note>Uasoak tom Aunstoos</note> es enn am.</verse>
        <verse osisID='1John.2.11'>Oba wäa sienen Brooda hausst, es enn de Diestaness en waundelt enn de Diestaness en weet nijch, wuahan hee jeit, wiel de Diestaness siene Uage blint jemoakt haft.</verse>
        <verse osisID='1John.2.12'>Etj schriew jünt, Tjinja, wiel jünt de Sinde vejäft send omm sienen Nome welle.</verse>
        <verse osisID='1John.2.13'>Etj schriew jünt, Vodasch, wiel jie dän ertjant ha, dee von Aunfang es. Etj schriew jünt, junge Manna, wiel jie dän Beesen besiejt ha. ,Etj schreef jünt, Tjinja, wiel jie däm Voda ertjant ha. ,</verse>
        <verse osisID='1John.2.14'>Etj ha jünt, Vodasch jeschräwe, wiel jie dän ertjant ha, dee von Aunfang es. Etj ha jünt, junge Manna, jeschräwe, wiel jie stoatj send en daut Wuat Gottes blift enn jünt en jie dän Beesen besiejt ha. ,</verse>
        <verse osisID='1John.2.15'>Leeft nijch de Welt, noch waut enn de Welt es. Wann wäa de Welt leeft, soo es de Leew vom Voda nijch enn am;</verse>
        <verse osisID='1John.2.16'>dan aules, waut enn de Welt es, de Fleescheslost en de Uagelost en de Prolarie met däm Vemäje, es nijch von däm Voda, sonda es von de Welt.</verse>
        <verse osisID='1John.2.17'>En de Welt vejeit en äare Lost; oba wäa däm Welle Gottes deit, blift enn Eewijchtjeit.</verse>
        <verse osisID='1John.2.18'>Tjinja, daut es de latste Stund, en aus jie jeheat ha, daut de Auntitjrist tjemmt, soo send uck nü väl Auntitjriste oppjestohne <note>jeworde</note> ; doahäa weet wie, dautet de latste Stund es.</verse>
        <verse osisID='1John.2.19'>See send von ons ütjegohne, oba see weare nijch von ons; dan wann see von ons jewäse weare, soo weare see bie ons jebläwe; oba omm daut see openboa worde, daut see nijch aula von ons send.</verse>
        <verse osisID='1John.2.20'>En jie ha de Saulwunk von däm Heiljen en weete aules.</verse>
        <verse osisID='1John.2.21'>Etj ha jünt nijch jeschreewe, wiel jie de Woahrheit nijch weete, sonda wiel jie dee weete, en daut tjeene Läajes üt de Woahrheit es.</verse>
        <verse osisID='1John.2.22'>Wäa es de Läajna, wann nijch dee, dee doa läajnet <note>*vestriede, nijch aunertjannt</note> , daut Jesus de Tjristus es? Disa es de Auntitjrist, dee dän Voda en dän Sän *läajnet. ,</verse>
        <verse osisID='1John.2.23'>Jiedra, dee däm Sän *läajnet, haft uck däm Voda nijch; wäa dän Sän betjannt, haft uck däm Voda. ,</verse>
        <verse osisID='1John.2.24'>Jie, waut jie von Aunfank jeheat ha, bliew enn jünt. Wannet enn jünt blift, waut jie von Aunfank jeheat ha, soo woa uck jie enn däm Sän en enn däm Voda bliewe.</verse>
        <verse osisID='1John.2.25'>En dit es de Vespräatjung, dee hee ons vesproake haft; daut eewije Läwe.</verse>
        <verse osisID='1John.2.26'>Dit ha etj jünt betraffs jane <note>Läajna</note> jeschräwe, dee jünt vefeahre.</verse>
        <verse osisID='1John.2.27'>En jie, de Saulwunk, dee jie von am emfange ha, blift enn jünt, en jie bederfe <note>brucke daut</note> nijch, daut jünt wäa beleat, sonda aus dee selje Saulwunk jünt äwa aules beleat en woah es en tjeene Läajes es, en aus see jünt beleat haft, soo woa jie enn am bliewe.</verse>
        <verse osisID='1John.2.28'>En nü, Tjinja, blieft enn am, doamet wie, wann hee woat jeopenboat woare, wie Friemootijchtjeit ha en nijch ver am beschämt woare bie sienem Aunkohme <note>Wadakohme</note> .</verse>
        <verse osisID='1John.2.29'>Wann jie weete, daut hee jerajcht es, soo ertjant, daut jiedra, dee de Jerajchtijchtjeit deit, üt <note>von</note> am jebuare es.</verse>
      </chapter>
      <chapter osisID='1John.3'>
        <verse osisID='1John.3.1'>Tjitjt, waut fe eene groote Leew ons de Voda jejeeft haft, daut wie Tjinja Gottes heete selle! Doawäajen ertjant ons de Welt nijch, wiel see am nijch ertjant haft.</verse>
        <verse osisID='1John.3.2'>Jeleefte, nü send wie Tjinja Gottes, en daut es noch nijch openboa jeworde, waut wie senne woare; wie weete, daut, wann daut woat openboa woare, {Kol.3,4} wie am jlitj senne woare, dan wie woare am seene, aus hee es.</verse>
        <verse osisID='1John.3.3'>En jiedra, dee dise Hopninj opp <note>too</note> am haft, reinijcht sich selfst, soo aus hee rein es.</verse>
        <verse osisID='1John.3.4'>Jiedra, dee de Sind deit, deit uck de Jesatzloosijchtjeit, en de Sind es de Jesatzloosijchtjeit.</verse>
        <verse osisID='1John.3.5'>En jie weete, daut hee jeopenboat jeworde es, doamet hee onse Sinde wajchnehmt; en Sind es nijch enn am.</verse>
        <verse osisID='1John.3.6'>Jiedra, dee enn am blift, sindijcht nijch; jiedra, dee sindijcht, haft am nijch jeseehne noch am ertjant.</verse>
        <verse osisID='1John.3.7'>Tjinja, daut tjeena jünt vefeat! Wäa de Jerajchtijchtjeit deit, es jerajcht, soo aus hee jerajcht es.</verse>
        <verse osisID='1John.3.8'>Wäa de Sind deit, es vom Diewel, dan de Diewel sindijcht vom Aunfank. Doatoo es de Sän Gottes jeopenboat worde, omm daut hee de Woatje von däm Diewel venijcht <note>oppleest</note> .</verse>
        <verse osisID='1John.3.9'>Jiedra, dee üt Gott jebuare es, deit nijch Sinde, dan sien Some blift enn am; en hee kaun nijch sindje, wiel hee üt Gott jebuare es.</verse>
        <verse osisID='1John.3.10'>Doarenn send openboa de Tjinja Gottes en de Tjinja vom Diewel. Jiedra, dee nijch Jerajchtijchtjeit deit, es nijch üt Gott, en wäa nijch sienen Brooda leeft.</verse>
        <verse osisID='1John.3.11'>Dan dit es de Botschoft, dee jie von Aunfang jeheat ha, daut wie eenaunda leewe selle;</verse>
        <verse osisID='1John.3.12'>nijch aus Kain üt däm Beesen wea en sienen Brooda ommbrocht; en wäaje waut brocht hee am omm? Wiel siene Woatje bees weare, oba dee <note>Woatje</note> von sienem Brooda jerajcht.</verse>
        <verse osisID='1John.3.13'>Wundat jünt nijch, Breeda, wann de Welt jünt hausst.</verse>
        <verse osisID='1John.3.14'>Wie weete, daut wie üt däm Doot enn daut Läwe äwajegohne send, wiel wie de Breeda leewe; wäa dän Brooda nijch leeft, blift enn däm Doot.</verse>
        <verse osisID='1John.3.15'>Jiedra, dee sienen Brooda hausst, es een Menschemerda, en jie weete, daut tjeen Menschemerda eewijet Läwe enn sich bliewend haft.</verse>
        <verse osisID='1John.3.16'>Doarenn ha wie de Leew ertjant, daut hee fe ons sien Läwe ennjesat haft; uck wie send schuldijch, fe de Breeda daut Läwe enntosate.</verse>
        <verse osisID='1John.3.17'>Oba wäa dän Läwesunjahault de Welt haft en sitt sienen Brooda Mangel liede en veschlit sien Hoat ver am, woo blift de Leew Gottes en am?</verse>
        <verse osisID='1John.3.18'>Tjinja, loht ons nijch met Wead leewe, noch met de Tung, sonda enne Dod en Woahrheit.</verse>
        <verse osisID='1John.3.19'>En doaraun woa wie ertjane, daut wie üt de Woahrheit send, en woare ver am onse Hoate berüje <note>äwazeije</note> ,</verse>
        <verse osisID='1John.3.20'>Daut, wann ons Hoat ons veüadeelt, Gott jrata es aus ons Hoat en weet aules.</verse>
        <verse osisID='1John.3.21'>Jeleefte, wann ons Hoat ons nijch veüadeelt, soo ha wie Friemootijchtjeit <note>froohem Toogang</note> too Gott,</verse>
        <verse osisID='1John.3.22'>en waut wie bedde, emfang wie von am, wiel wie siene Jeboote hoole en daut ver am wooljefaulje doone.</verse>
        <verse osisID='1John.3.23'>En dit es sien Jeboot, daut wie aun dän Nome von sienem Sän Jesus Tjristus jleewe en eenaunda leewe, soo aus hee ons een Jeboot jejäft haft.</verse>
        <verse osisID='1John.3.24'>En wäa siene Jeboote helt, blift enn am, en hee enn am; en doaraun ertjan wie, daut hee enn ons blift, aun <note>derjch</note> däm Jeist, däm hee ons jejäft haft.</verse>
      </chapter>
      <chapter osisID='1John.4'>
        <verse osisID='1John.4.1'>Jeleefte, jleeft nijch jiedrem Jeist, sonda proowt de Jeista, auf see üt Gott send; dan väl faulsche Profeete send enn de Welt ütjegohne.</verse>
        <verse osisID='1John.4.2'>Doaraun ertjan jie dän Jeist Gottes: Jiedra Jeist, de Jesus Tjristus em Fleesch jekohme betjannt, es üt Gott;</verse>
        <verse osisID='1John.4.3'>en jiedra Jeist, dee nijch Jesus [Tjristus em Fleesch jekohme] betjannt, es nijch üt Gott; en dit es de Jeist vom Auntitjrist, von däm jie jeheat ha, daut hee tjemmt, en nü es hee aul enn de Welt.</verse>
        <verse osisID='1John.4.4'>Jie send üt Gott, Tjinja, en ha dee <note>de faulsche Profeete</note> besiejt, wiel dee, dee en jünt es, jrata es aus dee, dee enn de Welt es.</verse>
        <verse osisID='1John.4.5'>See send üt de Welt, doawäajen räde see üt <note>von</note> de Welt, en de Welt heat opp ahn.</verse>
        <verse osisID='1John.4.6'>Wie send üt Gott; wäa Gott tjannt, heat opp ons; wäa nijch üt Gott es, heat nijch opp ons. Doaraun ertjan wie dän Jeist de Woahrheit en dän Jeist vom Errtum.</verse>
        <verse osisID='1John.4.7'>Jeleefte, loht ons eenaunda leewe, dan de Leew es üt Gott; en jiedra, dee leeft, es üt Gott jebuare en ertjant Gott.</verse>
        <verse osisID='1John.4.8'>Wäa nijch leeft, haft Gott nijch ertjant, dan Gott es Leew.</verse>
        <verse osisID='1John.4.9'>Doarenn es de Leew Gottes too ons jeopenboat worde, daut Gott sienen eenjebuarnen Sän enn de Welt jeschetjt haft, doamet wie derjch am läwe muchte.</verse>
        <verse osisID='1John.4.10'>Doarenn es de Leew; nijch daut wie Gott jeleeft ha, sonda daut hee ons jeleeft en sienen Sän jeschetjt haft aus eene Sünung fe onse Sinde.</verse>
        <verse osisID='1John.4.11'>Jeleefte, wann Gott ons soo jeleeft haft, soo send uck wie schuldijch, eenaunda too leewe.</verse>
        <verse osisID='1John.4.12'>Tjeena haft Gott jeemols jeseehne. Wann wie eenaunda leewe, soo blift Gott enn ons, en siene Leew es vollkohme enn ons.</verse>
        <verse osisID='1John.4.13'>Doaraun ertjan wie, daut wie enn am bliewe en hee enn ons, daut hee ons von sienem Jeist jejäft haft.</verse>
        <verse osisID='1John.4.14'>En wie ha jeseehne en bezeije, daut de Voda dän Sän jeschetjt haft aus Rada <note>Heilaunt</note> de Welt.</verse>
        <verse osisID='1John.4.15'>Wäa betjannt daut Jesus de Sän Gottes es, en däm <note>am</note> blift Gott en hee enn Gott.</verse>
        <verse osisID='1John.4.16'>En wie ha ertjant en jejleewt de Leew, de Gott too ons haft. Gott es Leew, en wäa enn de Leew blift, blift enn Gott en Gott enn am.</verse>
        <verse osisID='1John.4.17'>Doarenn es de Leew bie <note>met</note> ons vollkohme jeworde, daut wie Friemootijchtjeit <note>froohet Toofetrüe</note> ha aun däm Dach det Jerejchts, daut, soo aus hee es, uck wie send enn dise Welt.</verse>
        <verse osisID='1John.4.18'>Enn de Leew es tjeene Angst; sonda de vollkohmne Leew drift de Angst rüt, dan de Angst haft Pien <note>met Strof toodoone</note> , Oba wäa sich änjst, es nijch vollkohme enn de Leew.</verse>
        <verse osisID='1John.4.19'>Wie leewe, wiel hee ons tooeascht jeleeft haft.</verse>
        <verse osisID='1John.4.20'>Wann wäa sajcht: Etj leew Gott, en hausst sienen Brooda, soo es hee een Läajna. Dan wäa sienen Brooda nijch leeft, dän hee jeseehne haft, woo kaun de Gott leewe, däm hee nijch jeseehne haft?</verse>
        <verse osisID='1John.4.21'>En dit Jeboot ha wie von am, daut, wäa Gott leeft, uck sienen Brooda leeft.</verse>
      </chapter>
      <chapter osisID='1John.5'>
        <verse osisID='1John.5.1'>Jiedra, dee doa jleeft, daut Jesus de Tjristus es, es üt Gott jebuare; en jiedra, dee dän leeft, dee jebuare haft, leeft uck dän, dee üt am jebuare es.</verse>
        <verse osisID='1John.5.2'>Doaraun ertjan wie, daut wie de Tjinja Gottes leewe, wann wie Gott leewe en siene Jeboote hoole <note>doone</note> .</verse>
        <verse osisID='1John.5.3'>Dan dit es de Leew Gottes <note>too Gott</note> , daut wie siene Jeboote hoole, en siene Jeboote send nijch schwoa.</verse>
        <verse osisID='1John.5.4'>Dan aules, waut üt Gott jebuare es, besiejt de Welt; en dit es de Siejch, dee de Welt besiejt haft; ons Gloowe.</verse>
        <verse osisID='1John.5.5'>Wäa es daut, dee de Welt besiejt, wann nijch dee, dee doa jleeft, daut Jesus de Sän Gottes es?</verse>
        <verse osisID='1John.5.6'>Disa es dee, dee jekohme es derjch Wota en Bloot, Jesus Tjristus; nijch derjch daut <note>enn däm</note> Wota auleen, sonda derjch daut <note>enn däm</note> Wota en daut Bloot. En de Jeist es daut, de doa zeijt, wiel de Jeist de Woahrheit es.</verse>
        <verse osisID='1John.5.7'>Dan dree send, dee doa zeije:</verse>
        <verse osisID='1John.5.8'>De Jeist en daut Wota en daut Bloot, en dee dree send eenstemmijch <note>eene Eenheit</note> .</verse>
        <verse osisID='1John.5.9'>Wann wie daut Zeijniss de Mensche aunnäme, daut Zeijniss Gottes es jrata; dan dit es daut Zeijniss Gottes, daut hee jezeijt haft äwa sienen Sän.</verse>
        <verse osisID='1John.5.10'>Wäa aun dän Sän Gottes jleeft, haft daut Zeijniss enn sich selfst; wäa Gott nijch jleeft, haft am tom Läajna jemoakt, wiel hee nijch aun daut Zeijniss jejleewt haft, daut Gott bezeijt haft äwa sienen Sän.</verse>
        <verse osisID='1John.5.11'>En dit es daut Zeijniss; daut Gott ons eewijet Läwe jejäft haft, en dit Läwe es enn sienem Sän.</verse>
        <verse osisID='1John.5.12'>Wäa dän Sän haft, haft daut Läwe; wäa dän Sän Gottes nijch haft, haft daut Läwe nijch.</verse>
        <verse osisID='1John.5.13'>Dit ha etj jünt jeschräwe, doamet jie weete, daut jie eewijet Läwe ha, dee jie jleewe aun dän Nome vom Sän Gottes.</verse>
        <verse osisID='1John.5.14'>En dit es daut froohe Tootrüe, daut wie too am ha, daut, wann wie omm irjend waut no sienem Welle bedde, hee heat ons.</verse>
        <verse osisID='1John.5.15'>En wann wie weete, daut hee ons heat, omm waut wie bedde, soo weet wie, daut wie de Bedd ha, dee wie von am jebedd ha.</verse>
        <verse osisID='1John.5.16'>Wann wäa sienen Brooda sindje sitt, eene Sind nijch tom Doot, soo saul <note>woat</note> hee bedde, en hee <note>Gott</note> woat am daut Läwe jäwe, dän, dee nijch tom Doot sindje. Daut jäft Sinde tom Doot; nijch fe dise saj etj, daut hee bedde saul.</verse>
        <verse osisID='1John.5.17'>Jiedre Onnjerajchtijchtjeit es Sind; en daut jäft ne Sind, dee nijch tom Doot es.</verse>
        <verse osisID='1John.5.18'>Wie weete, daut jiedra, dee üt Gott jebuare es, nijch sindijcht; sonda dee üt Gott Jebuarna bewoat sich, en de Beesa taust am nijch aun.</verse>
        <verse osisID='1John.5.19'>Wie weete, daut wie üt Gott send, en de gaunse Welt lijcht enn däm Beesen.</verse>
        <verse osisID='1John.5.20'>Oba wie weete, daut de Sän Gottes jekohme es en ons een Vestendniss jejäft haft, doamet wie dän Woahrhauftjen tjanne; en wie send enn däm Woahrhauftjen, enn sienem Sän Jesus Tjristus. Disa es dee woahrhauftja Gott en daut eewije Läwe.</verse>
        <verse osisID='1John.5.21'>Tjinja, heed jünt fe dän Jetze.</verse>
      </chapter>
    </div>
    <div type='book' osisID='2John'>
      <chapter osisID='2John.1'>
        <verse osisID='2John.1.1'>De Ellteste aun dee üterwälde Frü <note>Harrin</note> en äare Tjinja, dee etj leew enn de Woahrheit; en nijch etj auleen, sonda uck aule, dee de Woahrheit ertjant ha,</verse>
        <verse osisID='2John.1.2'>omm de Woahrheit haulwe, dee enn ons blift en met ons senne woat enn Eewijchtjeit.</verse>
        <verse osisID='2John.1.3'>Daut woat met jünt senne Jnod, Erboarme, Fräd von Gott, däm Voda, en von däm Harrn Jesus Tjristus, däm Sän vom Voda, enn Woahrheit en Leew.</verse>
        <verse osisID='2John.1.4'>Etj freid mie sea, daut etj eenje von diene Tjinja enn de Woahrheit waundle jefunge ha, aus wie vom däm Voda een Jeboot emfange ha.</verse>
        <verse osisID='2John.1.5'>En nü bedd etj die, Frü, nijch aus wann etj een niejet Jeboot die schriew, sonda daut, waut wie von Aunfank jehaut ha; daut wie eenaunda leewe selle.</verse>
        <verse osisID='2John.1.6'>En dit es de Leew, daut wie no siene Jeboote waundle. Dit es daut Jeboot, aus jie vom Aunfank jeheat ha, daut jie doarenn waundle selle.</verse>
        <verse osisID='2John.1.7'>Dan väl Vefeahra send enn de Welt ütjegohne, dee nijch Jesus Tjristus em Fleesch jekohme betjanne; dit es de Vefeahra en de Auntitjrist.</verse>
        <verse osisID='2John.1.8'>Tjitjt opp jünt selfst, daut wie <note>jie</note> nijch veleare, waut wie bewirtjt <note>jeschaufe</note> ha, sonda vollen Loon emfange.</verse>
        <verse osisID='2John.1.9'>Jiedra, dee wieda jeit en nijch blift enn de Leah Tjristi, haft Gott nijch; wäa enn de Leah blift, disa haft soo aus dän Voda aus uck dän Sän.</verse>
        <verse osisID='2John.1.10'>Wann wäa no jünt tjemmt en dise Leah nijch brinjt, soo nämt am nijch enn jünem Hüs opp en jreest am nijch.</verse>
        <verse osisID='2John.1.11'>Dan wäa am jreest, nehmt deel aun siene beese Woatje.</verse>
        <verse osisID='2John.1.12'>Doa etj jünt välet too schriewe ha, etj wull daut nijch met Papia en Tint doone, sonda etj hop, no jünt too kohme en mintlijch met jünt too räde, doamet onse Freid vollkohme es.</verse>
        <verse osisID='2John.1.13'>Daut jreese die de Tjinja von diene üterwälde Sesta.</verse>
      </chapter>
    </div>
    <div type='book' osisID='3John'>
      <chapter osisID='3John.1'>
        <verse osisID='3John.1.1'>De Elltesta däm jeleeften Gajus, dän etj leew enn Woahrheit.</verse>
        <verse osisID='3John.1.2'>Jeleefta, etj wensch, dautet die enn aulem gootjeit en dü jesunt best, soo ausset diene Seel gootjeit.</verse>
        <verse osisID='3John.1.3'>Dan etj freid mie sea, aus Breeda tjeeme en Zeijniss jeewe von dienem Fausthoole aun de Woahrheit, aus dü enn de Woahrheit waundelst.</verse>
        <verse osisID='3John.1.4'>Etj ha tjeene jratre Freid aus dise, daut etj hea, daut miene Tjinja enn de Woahrheit waundle.</verse>
        <verse osisID='3John.1.5'>Jeleefta, trü deist dü, wautemma dü aun de Breeda, en zwoa aun Framde, jedohne hast,</verse>
        <verse osisID='3John.1.6'>dee von diene Leew Zeijniss jejäft ha ver de Jemeende en dü woascht goot doone, wann dü ahn opp eene Gott jeeade Oat bejleitst.</verse>
        <verse osisID='3John.1.7'>Dan fe dän Nome send see ütjegohne en nehme nuscht von dän üt de Heide.</verse>
        <verse osisID='3John.1.8'>Aulsoo, wie send schuldijch, soone opptonäme, doamet wie Metoabeida fe de Woahrheit woare.</verse>
        <verse osisID='3John.1.9'>Etj schreef eenjet aun de Jemeende, oba Diotrefes, dee jearen unja ahn de Easchta senne well, nehmt ons nijch aun.</verse>
        <verse osisID='3John.1.10'>Doawäajen, wann etj kohm, well etj siene Woatje jedentje, dee hee deit, enn däm hee met beese Wead jäajen ons schwautzt <note>aunkloagt</note> ; en sich hiamet nijch bejnäjt, nehmt hee selfst de Breeda nijch aun en hindat uck dän, dee daut welle, en stat dee üt de Jemeende.</verse>
        <verse osisID='3John.1.11'>Jeleefta, moak nijch daut Beese met, sonda daut Goode. Wäa Goots deit, es üt Gott; wäa Beeset deit, haft Gott nijch jeseehne.</verse>
        <verse osisID='3John.1.12'>Däm Demeetrius woat Zeijniss jejeeft von aule en von de Woahrheit selfst; en uck wie jäwe Zeijniss, en dü weetst, daut ons Zeijniss woah es.</verse>
        <verse osisID='3John.1.13'>Etj haud die välet too schriewe, oba etj well die nijch met Tint en Fada schriewe,</verse>
        <verse osisID='3John.1.14'>oba etj hop, die boolt tooseehne, en wie welle mintlijch meteenaunda räde.</verse>
        <verse osisID='3John.1.15'>Fräd es met die! Daut jreese die de Frind. Jrees de Frind met Nome.</verse>
      </chapter>
    </div>
    <div type='book' osisID='Jude'>
      <chapter osisID='Jude.1'>
        <verse osisID='Jude.1.1'>Judas, Tjnajcht Jesus Tjristus en Brooda von Jakobus, aun dän enn Gott, däm Voda, jeleefte en enn Jesus Tjristus bewoade Beroopne:</verse>
        <verse osisID='Jude.1.2'>Erboarme en Fräd en Leew es jünt vemeat!</verse>
        <verse osisID='Jude.1.3'>Jeleefte, enn däm etj aulen Fleiss aunlaj, jünt äwa ons jemeensaumet Heil too schriewe, wea etj jedwunge, jünt too schriewe en too vemohne, fe dän eenmol dän Heiljen äwaleewaden Gloowe too tjampfe.</verse>
        <verse osisID='Jude.1.4'>Dan jewesse Mensche ha sich enenn jeschlitjt, dee aul länjst, verhäa too disem Jerejcht jeteatjent <note>oppjeschräwe</note> weare, Gottloose, dee de Jnod von onsem Gott enn Ütschweife vedreie en onsen eensjen Jebeeda <note>Harscha</note> en Harrn Jesus Tjristus veleaje.</verse>
        <verse osisID='Jude.1.5'>Oba etj well jünt, dee jie eenmol aules wisste, doaraun dentje halpe, daut de Harr, no däm hee daut Voltj üt däm Laund Ejipte jerat haud, daut tweede Mol dee vetiljd, dee nijch jejleewt haude;</verse>
        <verse osisID='Jude.1.6'>en Enjel, dee äaren easchten Toostaunt <note>Ferschtentum</note> nijch bewoade, sonda äare eajne Behüsung <note>Wohninj</note> velohte ha, haft hee tom Jerejcht aum grooten Dach met eewije Fassle <note>Tjäde</note> unja de Diestaness vewoat.</verse>
        <verse osisID='Jude.1.7'>Aus Soodom en Gomora en de ommlidjende Städe, dee kratjt soo aus dise, Onnzucht <note>Huararie</note> dreewe en aundrem Fleesch nojinje, aus een Biespell doalidje, enndäm see emm eewijen Fia Strof liede.</verse>
        <verse osisID='Jude.1.8'>Trotz däm befletje uck dise Dreema daut Fleesch en veachte de Harschoft en lestre Harlijchtjeite.</verse>
        <verse osisID='Jude.1.9'>Oba Michaäl, de Erzenjel, aus hee, met däm Diewel street, Wuatwatjsel haud omm dän Lief von Mooses, woagd nijch een lestalijchet Uadeel äwa am väatobrinje, sonda säd: De Harr schellt <note>stroft</note> die.</verse>
        <verse osisID='Jude.1.10'>Oba dise lestre, waut see nijch tjanne; waut see von Natua aus de onnveninftje Tiere vestohne, doarenn vedoawe see sich.</verse>
        <verse osisID='Jude.1.11'>Wee ahn! Dan see send dän Wajch Kains jegohne en ha sich fe Loon däm Errtum Bieleam hanjejäwt, en enn däm Wadaspruch Kora send see ommjekohme.</verse>
        <verse osisID='Jude.1.12'>Dise send Placke <note>Schaundplacke</note> bie jüne Leewesmohltiede, enndäm see ohne Ferjcht Fastäte met jünt en sich selfst weide; Woltje ohne Wota, vom Wint jedräwe woare; lohte Hoafstbeem, fruchtloose, twee mol aufjestorwe, ohne Wartle;</verse>
        <verse osisID='Jude.1.13'>wille Mäareswalle, dee äare eajne Schaund ütschüme; errende Stearns, dän de dunkle Diestaness enn Eewijchtjeit oppbewoat es.</verse>
        <verse osisID='Jude.1.14'>Oba daut haft uck Heenoch, de säwende von Adam, von dise profezeit en jesajcht: “Tjitj, de Harr es jekohme met siene väl dusend Heilje,</verse>
        <verse osisID='Jude.1.15'>Jerejcht üttofeahre jäajen aule en gauns too äwafeahre aule äare Gottloose <note>jiedre Seel</note> , von aule äare Woatje de Gottloosijchtjeit, de see gottloos jedohne ha, en von aul dee hoade Wead, dee gottloose Sinda jäajen am jeräd ha”.</verse>
        <verse osisID='Jude.1.16'>Daut send Murrtjap <note>Murrende</note> , met äarem Loos onntofräd, dee no äare Lost waundle; en äa Mül räd stolte Wead, en Väadeels haulwe bewundre see Persoone.</verse>
        <verse osisID='Jude.1.17'>Oba jie, Jeleewte, jedentjt aun de Wead, dee von de Apostel von onsem Harrn Jesus Tjristus verhäa jerät worde send,</verse>
        <verse osisID='Jude.1.18'>daut see jünt säde, daut aum Enj de Tiet Spetta senne woare, dee no äare eajne Lost de Gottloosijchtjeit waundle woare.</verse>
        <verse osisID='Jude.1.19'>Dise send dee, dee sich aufsondre, natiadlijche <note>seelische</note> Mensche, dee dän Jeist nijch ha.</verse>
        <verse osisID='Jude.1.20'>Oba jie, Jeleefte, erbüt jünt selfst opp ennen aulaheilijchsten Gloowe, bäd em heiljen Jeist,</verse>
        <verse osisID='Jude.1.21'>bewoat <note>erhoolt</note> jünt selfst enn de Leew Gottes, enndäm jie lüare opp de Erboarmung von onsem Harrn Jesus Tjristus tom eewijen Läwe.</verse>
        <verse osisID='Jude.1.22'>En de eene, dee doa striede <note>twiewle</note> , wies trajcht,</verse>
        <verse osisID='Jude.1.23'>oba de aundre rad met Angst, riet ahn üt däm Fia, enndäm jie uck daut von däm Fleesch beschmäadet Tjleet hausse.</verse>
        <verse osisID='Jude.1.24'>Oba däm, dee jünt ohne Faul <note>stulpre</note> too bewoare en ver siene Harlijchtjeit dodelloos hanstale kaun met Jubel <note>Freid</note> ,</verse>
        <verse osisID='Jude.1.25'>däm eensjen <note>auleenjen</note> Gott, onsem Rada <note>Heilaunt</note> , derjch Jesus Tjristus, onsem Harrn, es Ea <note>Harlijchtjeit</note> , Maistät, Macht en Jewault, ver aule Tiet en nü en enn aule Eewijchtjeit! Amen.</verse>
      </chapter>
    </div>
    <div type='book' osisID='Rev'>
      <chapter osisID='Rev.1'>
        <verse osisID='Rev.1.1'>Openboarunk Jesus Tjristus, de Gott am jeef, omm sienen Tjnajcht <note>oda *Sklowe</note> too wiese, waut boolt <note>emm Korten</note> passeare mott; en derjch sienen Enjel jeschetjt, haft hee daut sienem *Tjnajcht Jehaun jewäse <note>derjch Teatjen too weete jedohne</note> ,,</verse>
        <verse osisID='Rev.1.2'>dee bezeijt haft daut Wuat Gottes en daut Zeijniss Jesus Tjristus, aules, waut hee sach.</verse>
        <verse osisID='Rev.1.3'>Seelijch, dee doa last en dee doa heare de Wead de Profeetie en bewoat, waut enn äa jeschräwe es; dan de Tiet es dijcht bie!</verse>
        <verse osisID='Rev.1.4'>Jehaun aun dee säwen Jemeendes, de enn Asean send: Jnod jünt en Fräd von däm, dee doa es en dee doa wea en dee doa tjeemt, en von dee säwen Jeista, dee ver sienem Troon send,</verse>
        <verse osisID='Rev.1.5'>en von Jesus Tjristus, dee de trüe Zeije es, de Easchtjebuarna de Doodje en de Ferscht de Tjeenije de Ead! Däm, dee ons leeft en ons von onse Sinde jewosche haft enn sienem Bloot,</verse>
        <verse osisID='Rev.1.6'>en ons jemoakt haft too eenem Tjeenijchtum, too Priesta sienem Gott en Voda: Am jeheat <note>es</note> de Harlijchtjeit en de Macht von Eewijchtjeit too Eewijchtjeit! Amen.</verse>
        <verse osisID='Rev.1.7'>Tjitj, hee tjemmt met de Woltje, en jiedret Uag woat am seene, uck dee am derjchstoake ha, en weekloage woare sinthaulwe aule Jeschlajchta <note>Stam</note> de Ead. Jo, Amen.</verse>
        <verse osisID='Rev.1.8'>Etj sie daut A <note>Alfa</note> en daut O <note>Omäga</note> , sajcht de Harr, Gott, dee doa es en dee doa wea en dee doa tjeemt, de Aulmajchtja.</verse>
        <verse osisID='Rev.1.9'>Etj, Jehaun, jun Brooda en Metoabeida enn de Bedrenjnis en däm Tjeenijchtum enn däm jeduldjen Üthoole enn Jesus, wea opp de Insel, jenant Patmos, omm daut Wuat Gottes en daut Zeijniss von Jesus.</verse>
        <verse osisID='Rev.1.10'>Etj wea aum Harrn sien Dach em Jeist, en etj head hinja mie eene lüde Stemm aus von eene Trompeet,</verse>
        <verse osisID='Rev.1.11'>dee säd: Waut dü sittst, schriew enn een Buak en schetj daut dee säwen Jemeendes; no Efeesus en no Smierna en no Pergamus en no Tiatiera en no Sardes en no Filadelfia en no Laodizäa.</verse>
        <verse osisID='Rev.1.12'>En etj dreid mie omm, de Stemm too seene, dee met mie räd, en aus etj mie ommjedreit haud, sach etj säwen goldne Laumpelijchta <note>*Laumpe</note> , ,</verse>
        <verse osisID='Rev.1.13'>en enne medd de [säwen] *Laumpelijchta eenen aus däm Sän de Mensche {Dan.7,13;10,5-6}, betjleed met eenem bott opp de Feet langem Mauntel <note>Tjleet</note> , en omm <note>aun</note> de Brost ommgortet <note>ommjebunge</note> met eenem goldnen Gort; ,</verse>
        <verse osisID='Rev.1.14'>Oba sien Kopp en siene Hoa witt aus witte Woll, aus Schnee, en siene Uage aus eene Fiaflaum,</verse>
        <verse osisID='Rev.1.15'>en siene Feet üt blankem Koppa, aus jläje see em Owe, en siene Stemm aus daut rüzhe von välem Wota;</verse>
        <verse osisID='Rev.1.16'>en hee haud enn siene rajchte Haunt säwen Stearns, en üt sienem Mül jintj een schoapet, tweeschniedjet Schweat, en sien Jesejcht wea, aus de Sonn schienent enn äare Krauft.</verse>
        <verse osisID='Rev.1.17'>En aus etj am sach, voll etj too siene Feet aus doot. En hee läd siene Rajchte opp mie en säd: Ferjcht die nijch! Etj sie de Easchta en de Latsta</verse>
        <verse osisID='Rev.1.18'>en de Läwendja, en etj wea doot, en seeh, etj sie läwendijch von Eewijchtjeit too Eewijchtjeit en ha de Schlätel vom Doot en vom Doodesritj <note>Hal</note> .</verse>
        <verse osisID='Rev.1.19'>Aulsoo schriew, waut dü jeseehne hast, en waut es, en waut no disem passeare woat.</verse>
        <verse osisID='Rev.1.20'>Daut Jeheemniss dee säwen Stearns, dee dü enn miene Rajchte jeseehne hast, en dee säwen goldne *Laumpelijchta: Dee säwen Stearns send Enjel dee säwen Jemeendes, en dee säwen *Laumpelijchta send säwen Jemeendes. ,</verse>
      </chapter>
      <chapter osisID='Rev.2'>
        <verse osisID='Rev.2.1'>Däm Enjel de Jemeende enn Efeesus schriew: Dit sajcht, dee de säwen Stearns enn siene Rajchte helt, dee doa waundelt enne Medd de säwen goldne Laumpelijchta <note>*Laumpe</note> : ,</verse>
        <verse osisID='Rev.2.2'>Etj tjann diene Woatje en diene Oabeit <note>Mäj</note> , en diene Jedult, en daut dü Beese nijch vedroage kaunst; en dü hast dee jeproowt, dee sich Apostel nane, en send daut nijch, en hast ahn aus Läajna jefunge;</verse>
        <verse osisID='Rev.2.3'>en dü hast Jedult en hast jedroagt wäajen mienem Nome, en best nijch Meed jeworde.</verse>
        <verse osisID='Rev.2.4'>Oba etj ha jäajen die, daut dü diene easchte Leew velohte hast.</verse>
        <verse osisID='Rev.2.5'>Aulsoo jedentj, wua von dü jefolle best, en dentj omm <note>**doo Buesse</note> en doo dee easchte Woatje; oba wann nijch, soo kohm etj no die en woa dien *Laumpelijcht von siene Städ wajch schüwe, wann dü nijch omm dentjst <note>Buesse deist</note> .,</verse>
        <verse osisID='Rev.2.6'>Oba dit hast dü, daut dü de Woatje de Nikolaiten hausst, dee uck etj hauss.</verse>
        <verse osisID='Rev.2.7'>Wäa een Uah haft, hea, waut de Jeist de Jemeendes sajcht! Däm, dee äwasteit, däm woa etj too äte jäwe von däm Boom det Läwes <note>Läwesboom</note> , dee enn däm Paradiess Gottes es.</verse>
        <verse osisID='Rev.2.8'>En däm Enjel de Jemeende enn Smierna schriew: Dit sajcht de Easchta en de Latsta, dee doot wea en wada läwendijch jeworde es:</verse>
        <verse osisID='Rev.2.9'>Etj tjann diene Bedrenjnise en diene Oammoot [oba dü best ritj] en de Lestrung von dän, dee saje, see send Jude, en send daut nijch, sonda eene Sienagoge vom Soton.</verse>
        <verse osisID='Rev.2.10'>Ängst die nuscht von däm, waut dü liede woascht. Tjitj, de Diewel woat atelje von jünt em Jefentjniss schmiete, omm daut jie jeproowt woare, en jie woare Bedrenjnis habe tien Doag. Sie trü bott tom Doot, en etj woa die de Kroon vom Läwe <note>Läweskroon</note> jäwe.</verse>
        <verse osisID='Rev.2.11'>Wäa een Uah haft, hea waut de Jeist de Jemeendes sajcht! Wäa äwasteit, woat nijch beschädijcht woare von däm tweeden Doot.</verse>
        <verse osisID='Rev.2.12'>En däm Enjel de Jemeende enn Pergamus schriew: Dit sajcht, dee daut schoape, tweeschniedje Schweat haft:</verse>
        <verse osisID='Rev.2.13'>Etj weet, wua dü wohnst, wua de Troon vom Soton es; en dü helst faust aun mienem Nome en hast dän Gloowe aun mie nijch veloage, uck aun de Doag, aun de Antipas mien trüa Zeije wea, dee bie jünt, wua de Soton wohnt, ommjebrocht word.</verse>
        <verse osisID='Rev.2.14'>Oba etj ha een weinijch jäajen die, daut dü soone doa hast, dee de Leah Bieleams fausthoole, dee däm Barak leahd, een Oajaniss ver de Säns Iesrael too laje, Jetzesopfa too äte en Huararie too driewe.</verse>
        <verse osisID='Rev.2.15'>Soo hast uck dü soone, dee uck de Leah de Nikolaiten fausthoole.</verse>
        <verse osisID='Rev.2.16'>Aulsoo **dentj omm; oba wann nijch, soo kohm etj boolt no die en woa met ahn Tjrijch feahre met däm Schweat üt mienem Mül. ,</verse>
        <verse osisID='Rev.2.17'>Wäa een Uah haft, hea, waut de Jeist de Jemeendes sajcht! Däm, dee äwasteit, däm woa etj von däm vestoaknem Mana jäwe; en etj woa am eenen witten Steen jäwe, en opp däm Steen een nieja Nome jeschräwe, däm tjeena tjannt, aus wea am tjrijcht.</verse>
        <verse osisID='Rev.2.18'>En däm Enjel de Jemeende enn Tiatiera schriew: Dit sajcht de Sän Gottes, dee siene Uage haft aus eene Fiaflaum en siene Feet aus blentjajet Koppa:</verse>
        <verse osisID='Rev.2.19'>Etj tjann diene Woatje en diene Leew en dien Gloowe en dien Deenst en diene Jeduld, en weet, daut diene latste Woatje mea send aus de easchte.</verse>
        <verse osisID='Rev.2.20'>Oba etj ha jäajen die, daut dü daut Wief Isebel duldst, dee sich eene Profeetin nant, en see leaht en vefeat miene Tjnajchts, Huararie too driewe en Jetzesopfa too äte.</verse>
        <verse osisID='Rev.2.21'>En etj jeef äa Tiet, daut see **ommdentjt, en see well nijch **ommdentje von äare Huararie. ,</verse>
        <verse osisID='Rev.2.22'>Tjitj, etj schmiet äa enn een Bad en dee, dee Eehebruch met äa dreewe, enn groote Bedrenjnis, wann see nijch **ommdentje von äare <note>Isebels</note> Woatje. ,</verse>
        <verse osisID='Rev.2.23'>En äare <note>Isebels</note> Tjinja woa etj metem Doot dootmoake, en aule Jemeendes woare ertjane, daut etj daut sie, Neare en Hoate ütforscht; en etj woa jünt eenem jiedrem no jüne Woatje jäwe.</verse>
        <verse osisID='Rev.2.24'>Oba etj saj jünt, dän äwajen, dee enn Tiatiera send, soo väle dise Leah nijch habe, dee däm Senn <note>daut Deepe, däm Grund</note> Sotons, aus see saje, nijch ertjant ha; etj laj tjeene aundre Laust opp jünt;</verse>
        <verse osisID='Rev.2.25'>doch waut jie ha hoolt faust, bott etj kohm.</verse>
        <verse osisID='Rev.2.26'>En wäa äwasteit en miene Woatje bewoat, bott aum Enj, däm woa etj Macht äwa de Veltja <note>Natsjoone</note> jäwe;</verse>
        <verse osisID='Rev.2.27'>en hee woat ahn weide met ne iesane Wäd <note>Stock</note> , aus Leemtap veschmatat woare, aus uck etj von mienem Voda jetjräaje ha;</verse>
        <verse osisID='Rev.2.28'>en etj woa am däm Morjestearn jäwe.</verse>
        <verse osisID='Rev.2.29'>Wäa een Uah haft, hea, waut de Jeist de Jemeendes sajcht!</verse>
      </chapter>
      <chapter osisID='Rev.3'>
        <verse osisID='Rev.3.1'>En däm Enjel de Jemeende enn Sardes schriew: Dit sajcht, dee de säwen Jeista Gottes haft en dee säwen Stearns: Etj tjann diene Woatje, daut dü dän Nome hast, daut dü läfst, en best doot.,</verse>
        <verse osisID='Rev.3.2'>Sie woaksaum en stoatj daut Äwaje, daut stoawe well <note>wull</note> ; dan etj ha diene Woatje nijch vollkohme jefunge ver mienem Gott.</verse>
        <verse osisID='Rev.3.3'>Aulsoo jedentj, woo dü emfange en jeheat hast, en bewoa daut en dentj omm <note>*doo Buesse</note> . Wann dü nü nijch woake woascht, soo woa etj [äwa die] kohme aus een Deef, en dü woascht nijch weete, omm waltje Stund etj äwa die kohme woa.,</verse>
        <verse osisID='Rev.3.4'>Oba dü hast eenje weinje Nomes enn Sardes, dee äare Tjleeda nijch besüdelt ha; en dee woare met mie waundle enn witte Tjleeda, dan see send daut weat.</verse>
        <verse osisID='Rev.3.5'>Wäa äwasteit, dee woat met witte Tjleeda jetjleet woare, en etj woa sien Nome nijch ütlasche üt däm Buak det Läwes <note>Läwesbuak</note> en woa sien Nome betjanne ver mienem Voda en siene Enjel.</verse>
        <verse osisID='Rev.3.6'>Wäa een Uah haft, hea, waut de Jeist too de Jemeendes sajcht.</verse>
        <verse osisID='Rev.3.7'>Aun däm Enjel de Jemeende enn Filadelfia schriew: Dit sajcht de Heilja, de Woahrhauftja, dee däm Schlätel von Doft haft, dee doa opmoakt, en tjeena woat tooschlüte, en tooschlit en tjeena woat opmoake:</verse>
        <verse osisID='Rev.3.8'>Etj tjann diene Woatje. Tjitj, etj ha eene opne Däa ver die jejäft, en dee tjeena tooschlüte kaun; dan dü hast eene tjliene Krauft, en hast mien Wuat bewoat en hast mienen Nome nijch veloage.</verse>
        <verse osisID='Rev.3.9'>Tjitj, etj jäw <note>etj woa jäwe</note> üt de Sienagog vom Soton von dän, dee saje, see send Jude, en send daut nijch, sonda läaje; tjitj, etj woa ahn dwinje, daut see kohme en sich hanschmiete ver diene Feet en ertjane, daut etj die jeleeft ha.</verse>
        <verse osisID='Rev.3.10'>Wiel dü daut Wuat enn miene Jedult <note>jeduldjem auflüre</note> bewoat hast, woa uck etj die bewoare von de Stund de Veseatjung, dee äwa dee gaunse bewohnte Ead kohme woat, omm dee too veseatje, dee opp de Ead wohne.</verse>
        <verse osisID='Rev.3.11'>Etj kohm boolt; hool faust, waut dü hast, omm daut tjeena diene Kroon nehmt.</verse>
        <verse osisID='Rev.3.12'>Wäa äwasteit, däm woa etj too eenen Stenda <note>Post</note> moake enn däm Tempel von mienem Gott, en hee woat niemols mea rüt gohne; en etj woa opp am schriewe däm Nome von mienem Gott en däm Nome de Staut von mienem Gott, daut niee Jerusalem, daut ütem Himmel rauf tjeemt von mienem Gott, en mienen niejen Nome.</verse>
        <verse osisID='Rev.3.13'>Wäa een Uah haft, hea, waut de Jeist de Jemeendes sajcht.</verse>
        <verse osisID='Rev.3.14'>En däm Enjel de Jemeende enn Laodizäa schriew: Dit sajcht de Amen, de Trüe en woahrhauftja Zeije, de Aunfang de Erschaufung Gottes:</verse>
        <verse osisID='Rev.3.15'>Etj tjann diene Woatje, daut dü nijch kolt noch woam best. Ach, daut dü kolt oda woam weascht.</verse>
        <verse osisID='Rev.3.16'>Aulsoo, wiel dü lauwoam best en noch kolt oda woam, soo woa etj die ütspiee üt mienem Mül.</verse>
        <verse osisID='Rev.3.17'>Wiel dü sajchst: Etj sie ritj en sie ritj jeworde en bruck nuscht, en weetst nijch, daut dü de Elende en de Jaumalijche en oam en blint en noaktijch best.</verse>
        <verse osisID='Rev.3.18'>Etj rod die, Gold von mie too tjeepe, jereinijcht em Fia, omm daut dü ritj woascht; en witte Tjleeda, omm daut dü betjleet woascht, en de Schaund von dien noaktjet nijch openboa woat; en Uagesaulw, diene Uage too saulwe, omm daut dü seene muchst.</verse>
        <verse osisID='Rev.3.19'>Etj wies trajcht en strofe, soo väle etj leew. Aulsoo, sie iewrijch en *dentj omm. ,</verse>
        <verse osisID='Rev.3.20'>Tjitj, etj stoh aune Däa en klopp aun; wann wäa miene Stemm heat en de Däa opmoakt, no däm woa etj enenn gohne en daut Owentkost met am äte, en hee met mie.</verse>
        <verse osisID='Rev.3.21'>Wäa äwasteit, däm woa etj jäwe, met mie opp mienem Troon too sette, aus uck etj äwastohne en mie met mienem Voda jesat ha opp sienen Troon.</verse>
        <verse osisID='Rev.3.22'>Wäa een Uah haft, hea, waut de Jeist de Jemeendes sajcht.</verse>
      </chapter>
      <chapter osisID='Rev.4'>
        <verse osisID='Rev.4.1'>No disem sach etj; en tjitj, eene Däa wäa opjemoakt em Himmel, en dee easchte Stemm, dee etj jeheat haud, aus von eene Trompeet met mie räde, en säd: Kohm hia enopp, en etj woa die wiese, waut no disem passeare mott.</verse>
        <verse osisID='Rev.4.2'>Platzlijch wea etj em Jeist; en tjitj, een Troon stund em Himmel, en opp dän Troon saut eena.</verse>
        <verse osisID='Rev.4.3'>En dee doa saut, wea von Aunseehne soo aus een Jaspiessteen en eenem Sardies, en een Räajenboage wäa romm dän Troon, von ütseehne aus een Smaragd.</verse>
        <verse osisID='Rev.4.4'>En runt omm dän Troon saute <note>sach etj</note> vearentwintijch Troone, en opp de Troone saute vearentwintijch Ellteste, betjleet met witte Tjleeda, en opp äare Tjap goldne Kroone.</verse>
        <verse osisID='Rev.4.5'>En von <note>üt</note> däm Troon jinje Blitze en Stemme en Donna; en säwen Fiastatj brennde ver däm Troon, dee de säwen Jeista Gottes send.</verse>
        <verse osisID='Rev.4.6'>En ver däm Troon aus een jläsanet Mäa, aus Kristaul; en enne Medd vom Troon en runt omm dän Troon vea läwendje Wäsen, voll Uage väare en hinje.</verse>
        <verse osisID='Rev.4.7'>En daut easchte läwendje Wäsen wea aus een Leiw, en daut tweede läwendje Wäsen wea aus een Kaulf, en daut dredde läwendje Wäsen haud daut Aunjesejcht aus een Mensch, en daut veade läwendje Wäsen wea aus een fleajenda Odla.</verse>
        <verse osisID='Rev.4.8'>En dee vea läwendje Wäsen haude, een jiedret von ahn fe sich, jiedret sass Flijchte; runt omm en von benne send see voll Uage, en see heare Dach en Nacht nijch opp <note>ohne Rü</note> too saje: Heilijch, heilijch, heilijch, Harr, Gott, Aulmajchtja, dee doa wea en dee doa es en dee doa tjeemt!</verse>
        <verse osisID='Rev.4.9'>En wann dee läwendje Wäsen Ea <note>Harlijchtjeit</note> en Dank jäwe woare däm, dee opp däm Troon sett, dee doa läwt von Eewijchtjeit too Eewijchtjeit,</verse>
        <verse osisID='Rev.4.10'>soo woare dee vearentwintijch Ellteste dohlfaule ver däm, dee opp däm Troon sett, en däm aunbäde, dee doa läwt von Eewijchtjeit too Eewijchtjeit, en woare äare Kroone hanschmiete ver däm Troon en saje:</verse>
        <verse osisID='Rev.4.11'>Dü best weat, o, ons Harr en Gott, too nehme de Harlijchtjeit en de Ea en de Macht; dan dü hast aule Dinje <note>Weltall</note> erschaufe, en wäajen <note>derjch</note> dienen Welle weare see en send see erschaufe worde.</verse>
      </chapter>
      <chapter osisID='Rev.5'>
        <verse osisID='Rev.5.1'>En etj sach enn siene Rajchte, dee opp däm Troon saut, een Buak, beschräwe von benne en von büte, met säwen Säajel vesäajelt.</verse>
        <verse osisID='Rev.5.2'>En etj sach eenen stoatjen Enjel, de met ne lüde Stemm vetjindijd: Wäa es weat, daut Buak optomoake en siene Säajel too bräatje?</verse>
        <verse osisID='Rev.5.3'>En tjeena enn däm Himmel, noch oppe Ead, noch unja de Ead kunn daut Buak opmoake, noch daut auntotjitje <note>enenntotjitje</note> .</verse>
        <verse osisID='Rev.5.4'>En etj hield sea, wiel tjeena weat jefunge word, daut Buak op too moake, noch enenntotjitje.</verse>
        <verse osisID='Rev.5.5'>En eena von de Ellteste säd too mie: Hiel nijch! Tjitj, daut haft äwastohne de Leiw, dee üt däm Staum Juda es, de Wartel von Doft, daut Buak optomoake en siene säwen Säajel.</verse>
        <verse osisID='Rev.5.6'>En etj sach enne Medd vom Troon en dee vea läwendje Wäsen en enne Medd de Ellteste een Laum stohne aus jeschlacht, daut säwen Heana haud en säwen Uage, daut dee säwen Jeista Gottes send, dee jeschetjt send äwa de gaunse Ead.</verse>
        <verse osisID='Rev.5.7'>En daut tjeem en nehm daut Buak üt de Rajchte, dee opp däm Troon saut <note>sett</note> .</verse>
        <verse osisID='Rev.5.8'>En aus daut <note>Laum</note> daut Buak nehm, volle dee vea läwendje Wäsen en dee vearentwintijch Ellteste han ver däm Laum, en see haude een jiedra eena Hoap en goldne Talla voll Ruakwoatj, daut de Jebäde de Heilje send.</verse>
        <verse osisID='Rev.5.9'>En see sinje een niejet Leed, en saje: Dü best weat, daut Buak too näme en siene Säajel optomoake; dan dü best jeschlacht worde en hast fe Gott erkofft, derjch dien Bloot, üt jiedrem Staum en Sproak en Voltj en Natsjoon,</verse>
        <verse osisID='Rev.5.10'>en hast ahn onsem Gott too Tjeenije en Priesta jemoakt, en see woare opp <note>äwa</note> de Ead harsche.</verse>
        <verse osisID='Rev.5.11'>En etj sach, en etj head eene Stemm von väl Enjel omm dän Troon en omm dee läwendje Wäsen en de Ellteste; en äare Zohl wea Tiendüsent mol Tiendüsende en Düsent mol Düsent,</verse>
        <verse osisID='Rev.5.12'>dee met lüde Stemme säde: Weat es daut Laum, daut jeschlacht jeworde es, too emfange de Macht en Ritjdom en Weissheit en Krauft en Ea en Harlijchtjeit en Säajen.</verse>
        <verse osisID='Rev.5.13'>En jiedret Jeschlajcht <note>Erschaufte</note> , daut enn däm Himmel en opp de Ead en unja de Ead en opp däm Mäa es, en aules, waut enn ahn es, head etj saje: Däm, dee opp däm Troon sett en däm Laum de Säajnung en de Ea en Harlijchtjeit en de Macht von Eewijchtjeit too Eewijchtjeit!</verse>
        <verse osisID='Rev.5.14'>En dee vea läwendje Wäsen säde: Amen! En de Ellteste volle dohl en bäde aun.</verse>
      </chapter>
      <chapter osisID='Rev.6'>
        <verse osisID='Rev.6.1'>En etj sach, aus daut Laum eent von de säwen Säajel opmuak, en etj head eent von de vea läwendje Wäsen aus eene Donna Stemm saje: Kohm!</verse>
        <verse osisID='Rev.6.2'>En etj sach; en tjitj, en wittet Peat, en dee doa bowe saut <note>sett</note> haud een Boage; en am word eene Kroon jejäft, en hee trock üt, jewennent en doamet hee jewennt.</verse>
        <verse osisID='Rev.6.3'>En aus et daut tweede Säajel opmuak, head etj daut tweede läwendje Wäsen saje: Kohm!</verse>
        <verse osisID='Rev.6.4'>En daut trock üt een aundret, een fiaroodet Peat; en däm, dee doabowe saut <note>sett</note> , am word jejäft, dän Fräd von de Ead too nehme, en daut see eenaunda schlachte sulle; en een grootet Schweat word am jejäft.</verse>
        <verse osisID='Rev.6.5'>En aus et daut dredde Säajel opmuak, head etj daut dredde läwendje Wäsen saje: Kohm! En etj sach; en tjitj, een schwoatet Peat, en dee doabowe saut <note>sett</note> , haud eene Wäajerie enn siene Haunt.</verse>
        <verse osisID='Rev.6.6'>En etj head aus eene Stemm enne Medd dee vea läwendje Wäsen, dee säd: Een Moht Weit fe eenen Dinoa, en dree Moht Joascht fe eenen Dinoa; en daut Eelj en dän Wien beschädij nijch.</verse>
        <verse osisID='Rev.6.7'>En aus et daut veade Säajel opmuak, head etj de Stemm vom veaden läwendjen Wäsen saje: Kohm!</verse>
        <verse osisID='Rev.6.8'>En etj sach; en tjitj, en blausset Peat, en dee doabowe saut <note>sett</note> , sien Nome wea Doot; en daut Doodesritj tjeem met am. En am word Macht jejäft äwa dän veaden Deel de Ead, doot too moake met däm Schweat en met Hunga en met Doot {Hes. 14,21} en derjch de wille Tiere de Ead.</verse>
        <verse osisID='Rev.6.9'>En aus et daut fefte Säajel opmuak, sach etj unja däm Aultoa de Seele von dän, dee jeschlacht jeworde weare omm daut Wuat Gottes en omm daut Zeijniss haulwe, daut see haude.</verse>
        <verse osisID='Rev.6.10'>En see schreaje met lüde Stemme en säde: Woo lang <note>bott wan</note> , o Harr <note>Harscha</note> , dee dü heilijch en woahrhauftijch best, rejchst en strofst dü nijch ons Bloot aun dän, dee oppe de Ead wohne?</verse>
        <verse osisID='Rev.6.11'>En daut word ahn eenem jiedrem een wittet Tjleet jejäft; en daut word ahn jesajcht, daut see noch eene tjleene Tiet rühe selle, bott uck äare Mettjnajchts en äare Breeda vollendet senne woare, dee uck soo aus see wudde doot jemoakt woare.</verse>
        <verse osisID='Rev.6.12'>En etj sach, aus et daut sasste Säajel opmuak; en daut passead een grootet Eadbäben; en de Sonn word schwoat aus een hoana Sack, en de gaunse Mond word aus Bloot,</verse>
        <verse osisID='Rev.6.13'>en de Stearns von däm Himmel volle opp de Ead, aus een Fiejeboom, jescheddat von eenem stoatjen Wint, siene jreene Fieje rauf schmit.</verse>
        <verse osisID='Rev.6.14'>En de Himmel veschwung aus eene Buakroll, de oppjerollt woat, en jiedra Boajch en jiedre Insel word üt äare Städ bewäajcht.</verse>
        <verse osisID='Rev.6.15'>En de Tjeenije de Ead en de Groote en de Bowaschte en de Ritje en de Stoatje en jiedra Sklow en Friea vestuake sich enn de Heele en enn de Steena enne Boaj;</verse>
        <verse osisID='Rev.6.16'>en see saje too de Boaj en de Steena: Fault opp ons en vestäatjt ons ver däm Aunjesejcht, dee opp dän Troon sett, en ver däm Laum sien Oaja;</verse>
        <verse osisID='Rev.6.17'>dan jekohme es de groota Dach von sienem Oaja, en wäa kaun bestohne <note>faust stohne bliewe</note> ?</verse>
      </chapter>
      <chapter osisID='Rev.7'>
        <verse osisID='Rev.7.1'>En no disem sach etj vea Enjel opp de vea Atje de Ead stohne, dee de vea Winde de Ead fausthilde, doamet tjeen Wint opp de Ead blost, noch opp däm Mäa, noch äwa irjent eenen Boom.</verse>
        <verse osisID='Rev.7.2'>En etj sach eenen aundren Enjel von Sonnoppgang raufkohme, dee daut Säajel vom läwendjen Gott haud; en hee roopt met ne lüde Stemm dee vea Enjel, dän jejäft wea, de Ead en daut Mäa too beschädje,</verse>
        <verse osisID='Rev.7.3'>en säd: Beschädijcht de Ead nijch, noch daut Mäa, noch de Beem, bott wie de Tjnajchts von onsem Gott aun äaren Stearn jeteatjent ha.</verse>
        <verse osisID='Rev.7.4'>En etj head de Zohl de Jeteatjende; hundat veareveatijch dusent Jeteatjende, üt jiedrem Staum de Säns Iesraels.</verse>
        <verse osisID='Rev.7.5'>Üt däm Staum Juda twalf dusent Jeteatjende, üt däm Staum Ruben twalf dusent, üt däm Staum Gad twalf dusent,</verse>
        <verse osisID='Rev.7.6'>üt däm Staum Aser twalf dusent, üt däm Staum Naftalie twalf dusent, üt däm Staum Manasse twalf dusent,</verse>
        <verse osisID='Rev.7.7'>üt däm Staum Siemoon twalf dusent, üt däm Staum Leefie twalf dusent, üt däm Staum Isaschar twalf dusent,</verse>
        <verse osisID='Rev.7.8'>üt däm Staum Sebulon twalf dusent, üt däm Staum Joosef twalf dusent, üt däm Staum Benjamien twalf dusent met däm Säajel Jeteatjende.</verse>
        <verse osisID='Rev.7.9'>No disem sach etj; en tjitj, ne groote Schoa, de tjeena tale kunn, üt jiedre Natsjoon en Staum en Veltja en Sproake, en dee stunde ver däm Troon en ver däm Laum, aunjetjleet met witte Tjleeda, en Palmasta enn äare Henj.</verse>
        <verse osisID='Rev.7.10'>En see roope met ne lüde Stemm en säde: Daut Heil von onsem Gott, dee opp däm Troon sett, en däm Laum!</verse>
        <verse osisID='Rev.7.11'>En aule Enjel stunde omm dän Troon eromm en omm de Ellteste en dee vea läwendje Wäsen, en see volle ver däm Troon opp äare Aunjesejchta en bäde Gott aun,</verse>
        <verse osisID='Rev.7.12'>en säde: Amen! De Säajnung en de Harlijchtjeit en de Weissheit en de Dank en de Ea en de Macht en Krauft jeheare onsem Gott von Eewijchtjeit too Eewijchtjeit! Amen.</verse>
        <verse osisID='Rev.7.13'>En eena von de Ellteste fong aun en säd too mie: Diese, dee met witte Tjleeda betjleet send, wäa send see, en wuahäa send see jekohme?</verse>
        <verse osisID='Rev.7.14'>En etj säd too am: Mien Harr, dü weetst daut. En hee säd too mie: Dit send dee, dee üt de groote Bedrenjnis kohme, en see ha äare Tjleeda jewosche en ha de witt jemoakt enn däm Bloot vom Laum.</verse>
        <verse osisID='Rev.7.15'>Doawäajen send see ver däm Troon Gottes en deene am Dach en Nacht enn sienem Tempel; en dee opp däm Troon sett, woat sien Zelt äwa ahn oppstalle <note>woat äwa ahn wohne</note> .</verse>
        <verse osisID='Rev.7.16'>See woare nijch mea hungre, woare uck nijch mea darschte, noch woat je de Sonn opp ahn faule, noch irjent eene Hett;</verse>
        <verse osisID='Rev.7.17'>dan <note>wiel</note> daut Laum, daut enn de Medd vom Troon es, woat ahn weide en ahn leide no de Wotatjwale det Läwens, en Gott woat jiedre Tron von äare Uage aufwesche.</verse>
      </chapter>
      <chapter osisID='Rev.8'>
        <verse osisID='Rev.8.1'>En aus hee daut säwende Säajel opmuak, word daut gauns Stell em Himmel onnjefäa eene haulwe Stund.</verse>
        <verse osisID='Rev.8.2'>En etj sach dee säwen Enjel, dee ver Gott stohne; en ahn worde säwen Trompeete jejäft.</verse>
        <verse osisID='Rev.8.3'>En een aundra Enjel tjeem en stald sich aun däm Aultoa, en hee haud eene goldne Rätjapaun; en daut word am väl Rätjawoatj jejäft, doamet hee Krauft jeef de Jebäda aula Heilje opp däm goldnen Aultoa, dee ver däm Troon es.</verse>
        <verse osisID='Rev.8.4'>En de Ruak vom Rätjawoatj stäajch met de Jebäde de Heilje opp üt de Haund von däm Enjel ver Gott.</verse>
        <verse osisID='Rev.8.5'>En de Enjel neem de Rätjapaun en felld dee met däm Fia vom däm Aultoa en schmeet daut oppe Ead; en daut tjeeme <note>passeade</note> Stemme en Donna en Blitz en een Eadbäben.</verse>
        <verse osisID='Rev.8.6'>En de säwen Enjel, dee de säwen Trompeete haude, muake sich reed, doamet see poosaune.</verse>
        <verse osisID='Rev.8.7'>En de easchta poosaund; en doa tjeem Hoagel en Fia, met Bloot vemischt, en word oppe Ead jeschmäte. En daut dredde Deel vonne Ead vebrennd, en daut dredde Deel vonne Beem vebrennd, en aulet jreene Grauss vebrennd.</verse>
        <verse osisID='Rev.8.8'>En de tweeda Enjel poosaund; en aus een groota, met Fia brennenda Boajch word em Mäa jeschmäte; en daut dredde Deel vom Mäa word too Bloot.</verse>
        <verse osisID='Rev.8.9'>En daut storw daut dredde Deel de Erschaufung, dee em Mäa weare, de Läwe haude, en daut dredde Deel de Schäp worde venijcht.</verse>
        <verse osisID='Rev.8.10'>En de dredda Enjel poosaund; en daut voll vom Himmel een groota Stearn, brennend aus een Fiastock, en dee voll opp daut dredde Deel de Streem en opp de Wotatjwale.</verse>
        <verse osisID='Rev.8.11'>En de Nome von däm Stearn heet Warmät; en daut dredde Deel von däm Wota word too Warmät, en väle de Mensche storwe von däm Wota, wiel de betta jeworde weare.</verse>
        <verse osisID='Rev.8.12'>En de veade Enjel poosaund; en daut word daut dredde Deel von de Sonn jeschloage en daut dredde deel von de Mon en daut dredde Deel de Stearns, soo daut von ahn de dredde Deel diesta word, en de Dach nijch schiend, sienen dredden Deel en de Nacht kratjt soo.</verse>
        <verse osisID='Rev.8.13'>En etj sach; en etj head eenen Odla fläje enne medd vom Himmel en met ne lüde Stemm saje: Wee, wee, wee dän, dee opp de Ead wohne, wäajen de äwaje Stemme de Trompeete de dree Enjel, dee poosaune woare!</verse>
      </chapter>
      <chapter osisID='Rev.9'>
        <verse osisID='Rev.9.1'>En de fefta Enjel poosaund; en etj sach eenen Stearn, de vom Himmel oppe Ead jefolle wea; en daut word am de Schlätel tom Loch <note>*Schacht, Schlunt</note> vom Aufgrund jejäft.,</verse>
        <verse osisID='Rev.9.2'>En hee muak daut *Loch tom Aufgrund op; en een Ruak tjeem enopp üt däm *Loch aus de Ruak üt eenem grooten Owe, en de Sonn en de Loft worde von däm Ruak ütem *Loch vedunkelt.,</verse>
        <verse osisID='Rev.9.3'>En üt däm Ruak tjeeme Heischratje väa opp de Ead, en daut word ahn Macht jejäft, aus de Skorpione oppe Ead Macht ha.</verse>
        <verse osisID='Rev.9.4'>En daut word ahn jesajcht, daut see nijch beschädje sulle daut Grauss oppe Ead, noch jiedret Jreens, noch jiedren Boom, sonda de Mensche, dee nijch daut Säajel Gottes aun äaren Stearn ha.</verse>
        <verse osisID='Rev.9.5'>En daut word ahn jejäft, daut see ahn nijch doot muake, sonda daut see fief Moonat jetjwält worde; en äare Kwol wea aus de Kwol von een Skorpion, wann hee eenen Mensch statjt.</verse>
        <verse osisID='Rev.9.6'>En enn jane Doag woare de Mensche dän Doot seatje en woare am nijch finje, en woare stoawe welle, en de Doot rant von ahn.</verse>
        <verse osisID='Rev.9.7'>En de Jestaulte de Heischratje send aus Pead reed jemoakt tom Tjrijch, en opp äare Tjap weare Kroone aus üt Gold, en äare Jesejchta aus Mensche Jesejchta;</verse>
        <verse osisID='Rev.9.8'>en see haude Hoa aus Früeshoa, en äare Täne weare aus de vom Leiw.</verse>
        <verse osisID='Rev.9.9'>En see haude Paansa aus iesane Paansa, en daut Jerüzh äare Flijchte wea aus daut Jerüzh von Woages met väl Pead, dee enn dän Kaumf rane;</verse>
        <verse osisID='Rev.9.10'>en see habe Schwansa aus Skorpione, en Stachle, en äare Macht es enn äare Schwansa, de Mensche fief Moonat too schädje.</verse>
        <verse osisID='Rev.9.11'>See ha äwa sich eenen Tjeenijch, dän Enjel vom Aufgrund; sien Nome es opp hebräisch Abadon, {Ps.88,12: Hiob 26,6;28,22} en enn Griejchesch haft hee dän Nome Apolion <note>Vedoawa</note> .</verse>
        <verse osisID='Rev.9.12'>Daut eene Wee es vebie, tjitj, daut kohme noch twee Wee doano.</verse>
        <verse osisID='Rev.9.13'>En de sassta Enjel poosaund; en etj head eene Stemm üt de vea Heana aum goldnen Aultoa, dee ver Gott es,</verse>
        <verse osisID='Rev.9.14'>too däm sassten Enjel, dee de Trompeet haud, saje: Binj loos dee vea Enjel, dee aun däm grooten Fluss Eufrat jebunge send.</verse>
        <verse osisID='Rev.9.15'>En dee vea Enjel worde loos jebunge, dee reed weare opp Stund en Dach en Moonat en Joa, omm daut see dän dredden Deel de Mensche doot muake.</verse>
        <verse osisID='Rev.9.16'>En de Zohl de Ritta Häasch wea twee mol tien dusent mol tien dusent; etj head äare Zohl.</verse>
        <verse osisID='Rev.9.17'>En soo sach etj de Pead enn däm Jesejcht en dee opp ahn saute <note>sette</note> : En see haude fiarode en hüazintne <note>blaulijch</note> en schwäwel jäle Paansa; en de Tjap vonne Pead weare aus Leiwstjap, en üt äare Miela jeit Fia en Ruak en Schwäwel rüt.</verse>
        <verse osisID='Rev.9.18'>Von dise dree Ploage word de dredde Deel de Mensche doot jemoakt, von däm Fia en däm Ruak en dän Schwäwel, dee üt äare Miela väakohme.</verse>
        <verse osisID='Rev.9.19'>Dan de Macht de Pead es enn äarem Mül en enn äare Schwansa; dan äare Schwansa send aus Schlange en ha Tjap, en met ahn beschädje see.</verse>
        <verse osisID='Rev.9.20'>En de äwaje de Mensche, dee derjch dise Ploage nijch doot jemoakt worde, deede nijch ommdentje <note>*Buesse</note> von de Woatje äara Henj, daut see nijch aunbäde de Demone en de goldne en de selwane en de koppane en de steenane en de heltane Jetzebilda, dee noch seene noch heare noch gohne tjenne. ,</verse>
        <verse osisID='Rev.9.21'>En see deede nijch *ommdentje von äare morde, noch von äare Zaubarie, noch von äare Onnzucht, noch von äarem Deef-stäle.,</verse>
      </chapter>
      <chapter osisID='Rev.10'>
        <verse osisID='Rev.10.1'>En etj sach eenen aundren stoatjen Enjel üt däm Himmel rauf kohme, betjleet met eene Woltj, en de Räajenboage wea opp sienem Haupt, en sien Aunjesejcht wea aus de Sonn, en siene Feet aus Fiastendasch;</verse>
        <verse osisID='Rev.10.2'>en hee haud enn siene Haunt een opnet Buaktje. En hee stald sienen rajchten Foot oppem Mäa, oba dän lintjen opp de Ead;</verse>
        <verse osisID='Rev.10.3'>en roopt met ne lüde Stemm, aus een Leiw brellt. En aus hee roopt, räde de säwen Donna äare Stemme.</verse>
        <verse osisID='Rev.10.4'>En aus de säwen Donna räde, wull etj schriewe; en etj head eene Stemm üt däm Himmel saje: Vesäajel, waut de säwen Donna jerät ha, en schriew dit nijch.</verse>
        <verse osisID='Rev.10.5'>En de Enjel, däm etj opp däm Mäa en opp de Ead stohne sach, hoof siene rajchte Haunt nom Himmel</verse>
        <verse osisID='Rev.10.6'>en schwua bie däm, dee doa läwt von Eewijchtjeit too Eewijchtjeit, dee dän Himmel jeschaufe en waut enn am es, en de Ead en waut opp äa es, en daut Mäa en waut enn am es, daut tjeene Tiet mea senne woat,</verse>
        <verse osisID='Rev.10.7'>sonda enn de Doag de Stemm vom säwenden Enjel, wann hee poosaune woat, woat uck daut Jeheemniss Gottes foadijch senne, aus hee siene eajne Tjnajchts, de Profeete, de froohe Botschoft vetjindijt ha.</verse>
        <verse osisID='Rev.10.8'>En de Stemm, dee etj üt däm Himmel head, räd wada met mie en säd: Goh han, nehm daut opne Buaktje enn de Haunt von däm Enjel, dee opp däm Mäa en opp de Ead steit.</verse>
        <verse osisID='Rev.10.9'>En etj jintj no däm Enjel en säd am, hee mucht mie daut Buaktje jäwe. En hee säd too mie: Nehm daut en at daut opp; en daut woat dien Buk betta moake, oba enn dienem Mül woat daut seet senne aus Honijch.</verse>
        <verse osisID='Rev.10.10'>En etj neem daut Buaktje üt de Haunt von däm Enjel en aut daut opp, en daut wea enn mienem Mül seet, aus Honijch, en aus etj daut jejäte haud, word mien Buk betta jemoakt.</verse>
        <verse osisID='Rev.10.11'>En daut word mie jesajcht: Dü mottst wada profezeie äwa Veltja en Natsjoone en Sproake en väle Tjeenije.</verse>
      </chapter>
      <chapter osisID='Rev.11'>
        <verse osisID='Rev.11.1'>En daut word mie een Rua, aus eene Stang, jejäft en jesajcht: Stoh opp en mat däm Tempel Gottes en däm Aultoa en dee doabenne aunbäde.</verse>
        <verse osisID='Rev.11.2'>En dän Hoff, de büta däm Tempel es, schmiet rüt en mat am nijch; dan hee es de Heide jejäft worde, en see woare de heilje Staut tweeveatijch Moonate veklunje.</verse>
        <verse osisID='Rev.11.3'>En etj woa miene twee Zeije [Krauft] jäwe, en see woare dusent twee hundat en zastijch Doag profezeie, met Satj betjleet.</verse>
        <verse osisID='Rev.11.4'>Dit send dee twee Eeljbeem en dee twee Laumpelijchta <note>Laumpe</note> , dee ver däm Harrn de Ead stohne.</verse>
        <verse osisID='Rev.11.5'>En wann wäa ahn beschädje well, soo jeit Fia üt äarem Mül en vetäajt äare Fiend; en wann wäa ahn beschädje well, soo mott hee aulsoo doot jemoakt woare.</verse>
        <verse osisID='Rev.11.6'>Dise ha de Macht, dän Himmel too veschlüte, omm dautet aun de Doag äara Profezeiung tjeen Räajen fällt; en see ha Macht äwa daut <note>dee</note> Wota, dee <note>Wota</note> enn Bloot too vewaundle, en de Ead too schlohne met jiedre Ploag, soo foaken see welle.</verse>
        <verse osisID='Rev.11.7'>En wann see äa Zeijnis vollendet ha, soo woat daut Tia, daut üt däm Aufgrund nehejcht stijcht, Tjrijch met ahn feahre, en woat ahn besieje en ahn doot moake.</verse>
        <verse osisID='Rev.11.8'>En äare Doodestjarpa woare opp de Gauss de groote Staut lidje, de jeistlijch Soodom en Ejipte heit, wua uck äa Harr jetjriezijcht wort.</verse>
        <verse osisID='Rev.11.9'>En väle üt de Veltja en Staum en Sproake en Natsjoone seene äare Doodestjarpa dree en haulf Doag, en erlaube nijch, äare Doodestjarpa em Grauf too laje.</verse>
        <verse osisID='Rev.11.10'>En dee opp de Ead wohne, freie sich äwa ahn en send frooh en woare eenaunda Jeschentja schetje, wiel diese, dee twee Profeete, dee tjwälde, dän, dee opp de Ead wohne.</verse>
        <verse osisID='Rev.11.11'>En no de dree en haulf Doag tjeem de Jeist vom Läwe üt Gott enn ahn, en see stunde opp äare Feet; en groote Angst voll opp dee, dee ahn sache.</verse>
        <verse osisID='Rev.11.12'>En etj head eene lüde Stemm üt däm Himmel too ahn saje: Kohmt hia enopp! En see steaje enn däm Himmel enopp enn de Woltj, en daut sache ahn äare Fiend.</verse>
        <verse osisID='Rev.11.13'>En enn jane Stund passead een grootet Eadbäben, en de tiende Deel de Staut voll, en säwen dusent Mensche Nomes tjeeme enn däm Eadbäben omm; en dee äwaje worde voll Angst en jeewe däm Gott det Himmels Ea.</verse>
        <verse osisID='Rev.11.14'>Daut tweede Wee es vebie; tjitj, daut dredde Wee tjemmt boolt.</verse>
        <verse osisID='Rev.11.15'>En de säwende Enjel poosaund; en daut hoowe sich lüde Stemme em Himmel, dee säde: Daut Ritj de Welt von onsem Harrn en sienem Tjristus es jekohme, en hee woat harsche von Eewijchtjeit too Eewijchtjeit.</verse>
        <verse osisID='Rev.11.16'>En dee vearentwintijch Ellteste, dee ver Gott opp äare Troons sette, volle opp äare Aunjesejchta en bäde Gott aun,</verse>
        <verse osisID='Rev.11.17'>en säde: Wie danke die, Harr, Gott, Aulmajchtja, dee doa es en dee doa wea, daut dü aunjenohme hast diene groote Macht en diene Harschoft aunjetrede hast!</verse>
        <verse osisID='Rev.11.18'>En de Veltja send oajalijch jewesse, en dien Oaja es jekohme en de Tiet de Doodje, omm jerejcht too woare, en dän Loon too jäwe diene Tjnajchts, de Profeete, en de Heilje en dän, dee dienen Nome ferjchte, de Tjleene en de Groote, en de too vedoawe, dee de Ead vedoawe.</verse>
        <verse osisID='Rev.11.19'>En de Tempel Gottes em Himmel word opjemoakt, en de Lohd {2Mose 25,10; Heb.9,4-5} von sienem Bund word enn sienem Tempel jeseehne; en daut passeade Blitze en Stemme en Donna en een Eadbäben en een groota Hoagel.</verse>
      </chapter>
      <chapter osisID='Rev.12'>
        <verse osisID='Rev.12.1'>En grootet Teatjen erschien enn däm Himmel: Eene Frü betjleet met de Sonn, en de Mon wea unje äare Feet, en opp äarem Haupt eene Kroon von <note>met</note> twalf Stearns.</verse>
        <verse osisID='Rev.12.2'>En see es schwanga en schrijcht enn Jeburtswee en enn Weedoag de Jeburt.</verse>
        <verse osisID='Rev.12.3'>En daut erschien een aundret Teatjen enn däm Himmel; en tjitj, een groota, fiarooda Drache, dee säwen Tjap en tien Heana haud, en opp siene Tjap säwen Diadeeme;</verse>
        <verse osisID='Rev.12.4'>en sien Schwauns tratjt daut dredde Deel de Stearns vom Himmel met sich wajch; en hee schmeet dee opp de Ead. En de Drache stund ver däm Wief, daut jebuare sull, omm daut hee, wann see jebuare haud, äa Tjint veschlinjt.</verse>
        <verse osisID='Rev.12.5'>En see jebua eenen männlijchen Sän, dee aule Veltja weide sull met ne iesane Wäd <note>Stang</note> ; en äa Tjint word entdretjt no Gott en no sienem Troon.</verse>
        <verse osisID='Rev.12.6'>En daut Wief rant enn de Wieste, wua see von Gott eene reed jemoakte Städ haud, doamet maun äa doa selfst dusent tweehundat en zastijch Doag vesorjt.</verse>
        <verse osisID='Rev.12.7'>En daut jeef een Kaumf enn däm Himmel: Michaäl en siene Enjel tjampfte met däm Drache. En de Drache tjampft en siene Enjel;</verse>
        <verse osisID='Rev.12.8'>en see jewonne nijch, en äa Plautz word nijch mea enn däm Himmel jefunge.</verse>
        <verse osisID='Rev.12.9'>En daut word jeschmäte de groote Drache, de oole Schlang, de Diewel en Soton jenant woat, dee de gauns bewohnte Ead vefead, jeschmäte word hee opp de Ead, en siene Enjel worde met am rauf jeschmäte.</verse>
        <verse osisID='Rev.12.10'>En etj head eene lüde Stemm enn däm Himmel saje: Nü es daut Heil <note>Radung</note> en de Macht en daut Ritj <note>de Harschoft</note> von onsem Gott en de Vollmacht <note>Jewault</note> von sienem Tjristus <note>Jesaulwten</note> jekohme; dan rauf jeschmäte es de Vekloaga de <note>von onse</note> Breeda, dee ahn Dach en Nacht ver onsem Gott vekloagd.</verse>
        <verse osisID='Rev.12.11'>En see habe am besiejt derjch daut Bloot vom Laum en derjch daut Wuat von äarem Zeijniss en see ha äa Läwe nijch jeleeft bott emm Doot.</verse>
        <verse osisID='Rev.12.12'>Doawäajen siet frooh, jie Himmels en dee jie enn ahn wohne! Wee de Ead en däm Mäa! Dan de Diewel es no jünt rauf jekohme en haft grooten Oaja, doa hee weet, daut hee weinijch Tiet haft.</verse>
        <verse osisID='Rev.12.13'>En aus de Drache sach, daut hee opp de Ead jeschmäte wea, vefoljd hee daut Wief, dee daut männlijche Tjind jebuare haud.</verse>
        <verse osisID='Rev.12.14'>En daut worde däm Wief de twee Flijchte vom grooten Odla jejäft, doamet see enn de Wieste flijcht, aun äare Städ, wua see jenäat <note>vesorjcht</note> woat eene Tiet en Tiede en eene haulwe Tiet, wajch von däm Aunjesejcht de Schlang.</verse>
        <verse osisID='Rev.12.15'>En de Schlang speajch <note>*schmeet</note> üt äarem Mül Wota, aus eenen Stroom, hinja däm Wief häa, doamet see von däm Stroom wajchjeräte woat. ,</verse>
        <verse osisID='Rev.12.16'>En de Ead holp däm Wief, en de Ead muak äa Mül op en veschluckt däm Stroom, däm de Drache üt sienem Mül *speajch. ,</verse>
        <verse osisID='Rev.12.17'>En de Drache wea oajalijch äwa daut Wief en jintj han, Tjrijch too feahre met de äwaje äarem Some, dee de Jeboote Gottes hoole en daut Zeijniss Jesus habe.</verse>
        <verse osisID='Rev.12.18'>En etj stund opp däm Saunt aum Mäa.</verse>
      </chapter>
      <chapter osisID='Rev.13'>
        <verse osisID='Rev.13.1'>En etj sach üt däm Mäa een Tia nehejcht kohme, daut tien Heana en säwen Tjap haud, en opp siene Heana tien Diadeeme, en opp siene Tjap Nomes de Lestrung.</verse>
        <verse osisID='Rev.13.2'>En daut Tia, daut etj sach, wea soo aus een Panter, en siene Feet aus de von eenem Boa, en sien Rache <note>Mull</note> aus een Leiwe Rache. En de Drache jeef am siene Krauft en sienen Troon en groote Macht.</verse>
        <verse osisID='Rev.13.3'>En etj sach eenen von siene Tjap aus tom Doot jeschlacht. En siene Doodeswund word jeheelt, en de gaunse Ead vewundad sich äwa daut Tia.</verse>
        <verse osisID='Rev.13.4'>En see bäde däm Drache aun, wiel hee däm Tia Macht jeef, en see bäde daut Tia aun en säde: Wäa es däm Tia änlijch? En wäa kaun met am tjampfe?</verse>
        <verse osisID='Rev.13.5'>En daut word am een Mül jejäft, daut groote Dinje en Lestarunge räd; en daut word am Macht jejäft, twee en veatijch Moonat too wirtje. {Dan.8,24}</verse>
        <verse osisID='Rev.13.6'>En daut muak sien Mül opp too Lestarunge jäajen Gott, sienen Nome too lestre en sien Zelt, en dee, dee emm Himmel wohne <note>dee äa Zelt em Himmel ha</note> .</verse>
        <verse osisID='Rev.13.7'>En daut word am jejäft, met de Heilje Tjrijch too feahre en ahn too jewenne <note>äwawinde</note> ; en daut word am Macht jejäft äwa jiedren Staum en Voltj en Sproak en Natsjoon.</verse>
        <verse osisID='Rev.13.8'>En aule, dee oppe Ead wohne, woare daut aunbäde, een jiedra, däm sien Nome nijch jeschräwe es enn däm Buak daut Läwes <note>Läwesbuak</note> , vom jeschlachten Laum, von Gruntlajung de Welt aun.</verse>
        <verse osisID='Rev.13.9'>Wann wäa een Uah haft, hee hea!</verse>
        <verse osisID='Rev.13.10'>Wann wäa enn Jefangenschoft [feaht], soo jeit hee enn Jefangenschoft; wann wäa met däm Schweat doot moake woat, soo mott hee met däm Schweat doot jemoakt woare. Hia es de Jedult <note>daut Üthoole</note> en de Gloowe de Heilje.</verse>
        <verse osisID='Rev.13.11'>En etj sach een aundret Tia üt de Ead nehejcht kohme; en daut haud twee Heana soo aus een Laum, en daut räd aus een Drache.</verse>
        <verse osisID='Rev.13.12'>En de gaunse Macht vom easchten Tia eewd daut ver am üt, en daut muak, daut de Ead en dee opp äa wohne daut easchte Tia aunbäde, däm siene Doodeswund jeheelt wort.</verse>
        <verse osisID='Rev.13.13'>En daut deit groote Teatjen, daut et selfst Fia vom Himmel opp de Ead raufkohme leet ver de Mensche;</verse>
        <verse osisID='Rev.13.14'>en daut vefeat, dee opp de Ead wohne wäajen de Teatjen, de am jejäft worde ver däm Tia too doone, enndäm daut dee, dee opp de Ead wohne, oppfoddat, een Bilt däm Tia too moake, daut de Wund vom Schweat haft en läft.</verse>
        <verse osisID='Rev.13.15'>En daut word am jejäft, däm Bilt vom Tia Jeist too jäwe, omm daut et Bilt vom Tia uck räd en wirtjt, daut aula doot jemoakt worde, dee daut Bilt vom Tia nijch aunbäde.</verse>
        <verse osisID='Rev.13.16'>En daut brinjt aule doahan, de Tjleene en de Groote, en de Ritje en de Oame, en de Friee en de Tjnajchts, daut see een Molteatjen aunnehme aun äare rajchte Haunt oda aun äarem Stearn;</verse>
        <verse osisID='Rev.13.17'>en daut tjeena tjeepe oda vetjeepe kaun, aus bloos dee, dee daut Molteatjen haft, däm Nome vom Tia oda de Zohl von sienen Nome.</verse>
        <verse osisID='Rev.13.18'>Hia es de Weissheit. Wäa Vestendniss haft, beräatjen de Zohl vom Tia, dan daut es eene Mensche Zohl; en siene Zohl es sass hundat sass en zastijch.</verse>
      </chapter>
      <chapter osisID='Rev.14'>
        <verse osisID='Rev.14.1'>En etj sach; en tjitj, daut Laum stund opp däm Boajch Zion en met am hundat veareveatijch dusent, dee sienen Nome en dän Nome von sienem Voda aun <note>opp</note> äare Stearns jeschräwe haude <note>druage</note> .</verse>
        <verse osisID='Rev.14.2'>En etj head eene Stemm üt däm Himmel aus daut Rüzhe väla Wota en aus eene Stemm von eenem lüden Donnre; en de Stemm, dee etj head, wea aus von Hoapesenja, dee opp äare Hoape späle.</verse>
        <verse osisID='Rev.14.3'>En see sinje een niejet Leed ver däm Troon en ver de vea läwendje Wäsen en de Ellteste; en tjeena kunn daut Leed leahre, aus bloos dee hundat veareveatijch dusent, dee von de Ead erkofft weare.</verse>
        <verse osisID='Rev.14.4'>Dise send daut, dee sich met Wiewa nijch befletjt ha, dan see send Jungfrües; dise send daut, dee däm Laum folje, wuahan daut jeit. Diese send üt de Mensche erkofft worde aus Easchtlinje fe Gott en däm Laum.</verse>
        <verse osisID='Rev.14.5'>En enn äarem Mül word tjeen Faulschet <note>Läajes</note> jefunge; [dan] see send dodelloos.</verse>
        <verse osisID='Rev.14.6'>En etj sach eenen aundren Enjel enne Medd vom Himmel fläje, dee haud eene eewije froohe Botschoft, omm de dän too vetjindje, dee opp de Ead wohne <note>sette</note> , en jiedre Natsjoon en Staum en Sproak en Voltj,</verse>
        <verse osisID='Rev.14.7'>enndäm hee met ne lüde Stemm säd: Ferjcht Gott en jäft am Ea, dan de Stund fe sien Jerejcht es jekohme; en bäd däm aun, dee dän Himmel en de Ead jemoakt haft en daut Mäa en de Wotatjwale.</verse>
        <verse osisID='Rev.14.8'>En een aundra, tweeda Enjel foljd en säd: Jefolle, jefolle es Babieloon, de groote, de met däm Wien de Oajaniss äara Huararie aule Veltja jedrentjt haft.</verse>
        <verse osisID='Rev.14.9'>En een aundra, dredda Enjel foljd ahn en säd met ne lüde Stemm: Wann wäa daut Tia en sien Bilt aunbät en een Molteatjen aunnehmt aun sienen Stearn oda aun siene Haunt,</verse>
        <verse osisID='Rev.14.10'>soo woat uck hee drintje von däm Wien von däm Oaja Gottes, de onnvemischt en däm Tjeljch <note>Kuffel</note> von sienem Oajaniss reed jemoakt es; en hee woat met Fia en Schwäwel jetjwält woare von de heilje Enjel en ver däm Laum.</verse>
        <verse osisID='Rev.14.11'>En de Ruak äara Kwol stijcht opp von Eewijchtjeit too Eewijchtjeit; en see ha tjeene Rü Dach en Nacht, dee daut Tia en sien Bilt aunbäde, en wann wäa daut Molteatjen von sienem Nome aunnehmt.</verse>
        <verse osisID='Rev.14.12'>Hia es de Jedult <note>daut Üthoole</note> de Heilje, dee de Jeboote Gottes hoole <note>bewoare</note> en dän Gloowe aun Jesus.</verse>
        <verse osisID='Rev.14.13'>En etj head eene Stemm üt däm Himmel saje: Schriew: Seelijch de Doodes, dee em Harrn stoawe, von nü aun! Jo, sajcht de Jeist, omm daut see rühe von äare Mäj <note>Oabeit</note> , dan äare Woatje folje ahn no.</verse>
        <verse osisID='Rev.14.14'>En etj sach; en tjitj, eene witte Woltj, en opp de Woltj saut eena soo aus de Menschesän, dee opp sienem Haupt eene goldne Kroon en enn siene Haunt eene schoape Sijchel haud.</verse>
        <verse osisID='Rev.14.15'>En een aundra Enjel tjeem üt däm Tempel rüt en roopt däm, dee opp de Woltj saut, met ne lüde Stemm too: Schetj diene Sijchel en arnte; dan de Stund tom arnte es jekohme, dan de Arnte de Ead es äwariep <note>dreajch</note> jeworde.</verse>
        <verse osisID='Rev.14.16'>En dee opp de Woltj saut, läd <note>schmeet</note> siene Sijchel aun <note>opp</note> de Ead, en de Ead word jeeifst.</verse>
        <verse osisID='Rev.14.17'>En een aundra Enjel tjeem üt däm Tempel rüt, dee enn däm Himmel es, en uck hee haud eene schoape Sijchel.</verse>
        <verse osisID='Rev.14.18'>En een aundra Enjel, de Macht äwa daut Fia haud, tjeem üt däm Aultoa rüt, en hee roopt däm, de schoape Sijchel haud, met ne lüde Stemm too en säd: Schetj diene schoape Sijchel en schnied auf de Wiendrüwe von däm Wienstok de Ead, dan siene Bäare send riep jeworde.</verse>
        <verse osisID='Rev.14.19'>En de Enjel läd siene Sijchel aun de Ead en laus de Wiendrüwe vom Wienstok de Ead en schmeet dee enn de groote Wienpras von däm Oaja Gottes.</verse>
        <verse osisID='Rev.14.20'>En de Wienpras word bütre Staut jeprasst <note>jeklunjt</note> , en Bloot jintj üt de Wienpras rüt bott aun de Teem de Pead, dusent sass hundat Stadien.</verse>
      </chapter>
      <chapter osisID='Rev.15'>
        <verse osisID='Rev.15.1'>En etj sach een aundret Teatjen en däm Himmel, groot en wundaboa: Säwen Enjel, de säwen Ploage haude, de latste; dan enn <note>met</note> ahn es de Oaja Gottes vollendet.</verse>
        <verse osisID='Rev.15.2'>En etj sach aus een jläsanet Mäa, met Fia jemischt, en de Äwawinda äwa daut Tia en äwa sien Bilt en äwa de Zohl von sienen Nome aun däm jläsanem Mäa stohne, en see haude Hoape Gottes.</verse>
        <verse osisID='Rev.15.3'>En see sinje daut Leed Mooses, däm Tjnajcht Gottes, en daut Leet vom Laum en saje: Groot en wundaboa send diene Woatje, Harr, Gott, Aulmajchtja! Jerajcht en woahrhauft send diene Wäaj, o <note>dü</note> Tjeenijch de Veltja.</verse>
        <verse osisID='Rev.15.4'>Wäa sull [die] nijch ferjchte, Harr, en dienen Nome veharlijche? Dan dü auleen best heilijch; dan aule Veltja woare kohme en ver die aunbäde, dan diene jerajchte Dode <note>Uadeele</note> send openboa jeworde.</verse>
        <verse osisID='Rev.15.5'>En no disem sach etj; en de Tempel, daut Zelt, daut Zeijniss enn däm Himmel word opjemoakt.</verse>
        <verse osisID='Rev.15.6'>En de säwen Enjel, dee de säwen Ploage haude, tjeeme üt däm Tempel rüt, aunjetrocke met reine, blanke Leiwend, en omm de Brost jebunge met eenen goldnen Gort <note>Pojass</note> .</verse>
        <verse osisID='Rev.15.7'>En eent de vea läwendje Wäsen jeef de säwen Enjel säwen goldne Tallasch, voll met däm Oaja Gottes, dee doa läwt von Eewijchtjeit too Eewijchtjeit.</verse>
        <verse osisID='Rev.15.8'>En de Tempel word met Ruak jefellt von de Harlijchtjeit Gottes en von siene Macht; en tjeena kunn enn däm Tempel enenn gohne, bott de säwen Ploage von de säwen Enjel vollendet weare.</verse>
      </chapter>
      <chapter osisID='Rev.16'>
        <verse osisID='Rev.16.1'>Etj head eene lüde Stemm üt däm Tempel too de säwen Enjel saje: Goht han en jeit de säwen Tallasch vom Oaja Gottes üt opp de Ead.</verse>
        <verse osisID='Rev.16.2'>En de easchta jintj han en goot sienen Talla üt opp de Ead; en daut tjeem een beeset en schlemmet Jeschwäa aun de Mensche, dee daut Molteatjen vom Tia haude en dee sien Bilt aunbäde.</verse>
        <verse osisID='Rev.16.3'>En de tweeda goot sienen Talla üt enn daut Mäa; en daut word too Bloot, aus von eenem Doodjen, en jiedre läwendje Seel storf, aules waut enn däm Mäa wea.</verse>
        <verse osisID='Rev.16.4'>En de dredda goot sienen Talla üt enn de Streem en enn de Wotatjwale, en see worde too Bloot.</verse>
        <verse osisID='Rev.16.5'>En etj head dän Enjel von de Wota saje: Dü best jerajcht, dee doa es en dee doa wea, dee Heilja, daut dü aulsoo jerejcht hast.</verse>
        <verse osisID='Rev.16.6'>Dan Bloot von Heilje en Profeete ha see vegohte, en Bloot hast dü ahn too drintj jejäft; see send daut weat.</verse>
        <verse osisID='Rev.16.7'>En etj head dän Aultoa saje: Jo, Harr, Gott, Aulmajchtja, woahrhauft en jerajcht send diene Jerejchte.</verse>
        <verse osisID='Rev.16.8'>En de veada goot sienen Talla üt äwa de Sonn; en daut word äa jejäft, de Mensche met Fia too vesenje.</verse>
        <verse osisID='Rev.16.9'>En de Mensche worde von groote Hett vesenjt en lestade dän Nome Gottes, dee äwa diese Ploage Macht haft, en deede nijch ommdentje <note>*Buesse</note> , am de Ea too jäwe. ,</verse>
        <verse osisID='Rev.16.10'>En de fefta goot sienen Talla üt opp dän Troon vom Tia; en sien Ritj word vediestat; en see vebeete äare Tunge fe Kwol <note>Weedoag</note> ,</verse>
        <verse osisID='Rev.16.11'>en lestade dän Gott emm Himmel wäajen äare Kwol en wäajen äare Jeschwäare, en deede nijch *ommdentje von äare Woatje. ,</verse>
        <verse osisID='Rev.16.12'>En de sassta goot sienen Talla üt opp dän grooten Stroom Eufrat; en sien Wota dreajd üt, omm daut de Wajch fe de Tjeenije reed jemoakt word, dee vom Sonneoppgang häakohme.</verse>
        <verse osisID='Rev.16.13'>En etj sach üt däm Mül vom Drache en üt däm Mül vom Tia en üt däm Mül vom faulschen Profeet dree onnreine Jeista kohme, aus Pogge;</verse>
        <verse osisID='Rev.16.14'>dan daut send Jeista von Demone, de Teatjen doone, dee too de Tjeenije de gauns bewohnte Ead ütgohne, ahn too vesaumle tom Tjrijch aun [janem] grooten Dach Gottes, däm Aulmajchtjen.</verse>
        <verse osisID='Rev.16.15'>Tjitj, etj kohm aus een Deef. Seelijch, dee doa woakt en siene Tjleeda bewoat, doamet hee nijch noaktijch ommhäa jeit en maun siene Schaund sitt!</verse>
        <verse osisID='Rev.16.16'>En hee vesaumld ahn aun däm Uat, de opp hebräisch Harmagedon heet.</verse>
        <verse osisID='Rev.16.17'>En de säwenda goot sienen Talla üt enn <note>opp</note> de Loft; en doa jintj eene lüde Stemm üt von däm Tempel [em Himmel], von däm Troon, dee säd: Daut es passeat.</verse>
        <verse osisID='Rev.16.18'>En daut passeade Blitze en Stemme en Donna; en een grootet Eadbäben passead, däm jlitjen nijch passeat es, soo lang de Mensche opp de Ead weare, soo een Eadbäben, soo groot.</verse>
        <verse osisID='Rev.16.19'>En de groote Staut word enn dree Deel jedeelt, en de Städa de Veltja volle, en de groote Babieloon tjeem em Jedajchtniss ver Gott, daut äa de Tjeljch met Wien von Oajaniss von sienem Oaja too jäwe.</verse>
        <verse osisID='Rev.16.20'>En jiedre Insel rand wajch, en Boaj worde nijch jefunge.</verse>
        <verse osisID='Rev.16.21'>En groote Hoagelsteena, aus een Tsentna schwoa, faule üt däm Himmel opp de Mensche rauf; en de Mensche lestade Gott wäajen de Ploag vom Hoagel, dan siene Ploag es sea groot.</verse>
      </chapter>
      <chapter osisID='Rev.17'>
        <verse osisID='Rev.17.1'>En daut tjeem eena von de säwen Enjel, dee de säwen Tallasch haude, en räd met mie en säd: Kohm häa, etj well die daut Jerejcht äwa de groote Hua wiese, dee opp [dee] väle Wotastreem sett,</verse>
        <verse osisID='Rev.17.2'>met wäm de Tjeenije de Ead Huararie jedräwe ha; en dee opp de Ead wohne, send bedrunke jeworde von däm Wien äara Huararie.</verse>
        <verse osisID='Rev.17.3'>En hee brocht mie em Jeist wajch enn eene Wieste; en etj sach eene Frü opp eenem schoarlock roden Tia sette, voll Nomes de Lestarung, daut säwen Tjap en tien Heana haud.</verse>
        <verse osisID='Rev.17.4'>En de Frü wea aunjetjleet met Purpur en Schoarlock en äwagoldet met Gold en weatvolle Steena en Parle, en see haud eenen goldnen Bejcha enn äare Haunt, voll Äatjel en Onnreinheit äara Huararie,</verse>
        <verse osisID='Rev.17.5'>en aun äarem Stearn eenen Nome jeschräwe: Jeheemniss, Babieloon, de groote, de Mutta de Huare en de Äatjel de Ead.</verse>
        <verse osisID='Rev.17.6'>En etj sach daut Wief bedrunke von däm Bloot de Heilje en von däm Bloot de Zeije Jesus. En etj vewundad mie, aus etj ahr sach, met groota Vewundrung.</verse>
        <verse osisID='Rev.17.7'>En de Enjel säd too mie: Wuaromm wundascht dü die? Etj well die daut Jeheemniss von dit Wief saje en daut Tia, daut see drajcht, dee de säwen Tjap en tien Heana haft.</verse>
        <verse osisID='Rev.17.8'>Daut Tia, daut dü sachst, wea, en es nijch en woat üt däm Aufgrund oppstiehe en em Vedoawniss gohne; en dee opp de Ead wohne, dän äare Nomes nijch enn däm Buak det Läwes jeschräwe send von Grundlajung de Welt aun, woare sich vewundre, wann see daut Tia seene, daut et wea en nijch es en doa senne woat.</verse>
        <verse osisID='Rev.17.9'>Hia es de Vestaund, de Weissheit haft: Dee säwen Tjap send säwen Boaj, opp de daut Wief sett.</verse>
        <verse osisID='Rev.17.10'>En daut send säwen Tjeenije: Fief von ahn send jefolle, de eena es, de aundra es noch nijch jekohme; en wann hee tjemmt, mott hee eene korte Tiet bliewe.</verse>
        <verse osisID='Rev.17.11'>En daut Tia, daut doa wea en nijch es, hee es uck de achta en es von de säwen en jeit em Vedoawniss.</verse>
        <verse osisID='Rev.17.12'>En de tien Heana, dee dü sachst, send tien Tjeenije, dee noch tjeene Harschoft jetjräaje ha, oba Macht aus Tjeenije emfange fe eene Stund met däm Tia.</verse>
        <verse osisID='Rev.17.13'>Dise ha eenen Senn en jäwe äare Macht en Jewault däm Tia.</verse>
        <verse osisID='Rev.17.14'>Dise woare met däm Laum Tjrijch feahre, en daut Laum woat ahn besieje; dan hee es de Harr de Harren en Tjeenijch de Tjeenije, en dee met am send Beroopne en Üterwälte en Trüe.</verse>
        <verse osisID='Rev.17.15'>En hee sajcht too mie: De Wota, dee dü sachst, wua de Hua sett, send Veltja en Voltjsmenje en Natsjoone en Sproake;</verse>
        <verse osisID='Rev.17.16'>en de tien Heana, dee dü sachst, en daut Tia, diese woare de Hua hausse en woare äa vewieste en noaktijch moake, en woare äa Fleesch fräte en äa met Fia vebrenne.</verse>
        <verse osisID='Rev.17.17'>Dan Gott haft enn äare Hoate jejäft, sienen Welle too doone en eenem Senn too haundle en äa Tjeenijchritj däm Tia too jäwe, bott de Wead Gottes erfällt senne woare.</verse>
        <verse osisID='Rev.17.18'>En daut Wief, daut dü sachst, es de groote Staut, dee daut Tjeenijchtum haft äwa de Tjeenije de Ead.</verse>
      </chapter>
      <chapter osisID='Rev.18'>
        <verse osisID='Rev.18.1'>No disem sach etj eenen aundren Enjel üt däm Himmel rauf kohme, dee groote Macht haud; en de Ead word dach von siene Harlijchtjeit.</verse>
        <verse osisID='Rev.18.2'>En hee roopt met ne stoatje Stemm en säd: Jefolle, jefolle es Babieloon, de Groote, en es eene Behüsung von Demone jeworde en een Jefentjniss fe jiedrem onnreinen Jeist en Jefentjniss fe jiedret onnreine en jehausste Voagel.</verse>
        <verse osisID='Rev.18.3'>Dan von däm Wien de Wutt äara Huararie ha aule Veltja jedrunke, en de Tjeenije de Ead ha Huararie met äa jedräwe, en de Haundelslied de Ead send derjch <note>von</note> de Macht äara Woolstaunt ritj jeworde. {Jer.51,7; Nah.3,1-4}</verse>
        <verse osisID='Rev.18.4'>En etj head aundre Stemme üt däm Himmel saje: Goht üt äa rüt, mien Voltj, doamet jie nijch aun äare Sinde metdeelhauft woare, en omm daut jie nijch emfange von äare Ploage;</verse>
        <verse osisID='Rev.18.5'>dan äare Sinde send bott däm Himmel jekohme, en Gott haft aun äare Onnjerajchtijchtjeit jedocht.</verse>
        <verse osisID='Rev.18.6'>Vejelt äa, aus uck see vejelt haft, en vedobbelt [äa] dobbelt no äare Woatje; enn däm Tjeljch, dän see ennjeschentjt <note>jemischt</note> haft, schentj äa dobbelt enn.</verse>
        <verse osisID='Rev.18.7'>Wooväl see sich veharlijcht en Woollost jedräwe haft, soo väl Kwol en Trüa jeft äa. Dan see sajcht enn äarem Hoate: Etj sett aus Tjeenijin, en Wätfrü sie etj nijch, en Trüarijchtjeit woa etj nijch seene.</verse>
        <verse osisID='Rev.18.8'>Doaromm woare äare Ploage aun eenem Dach kohme: Doot en Trüarijchtjeit en Hungaschnoot, en met Fia woat see vebrennt woare; dan stoatj es de Harr, Gott, dee ahr jerejcht haft.</verse>
        <verse osisID='Rev.18.9'>En daut woare äwa äa hiele en weekloage de Tjeenije de Ead, de Huararie en Woollost met ahr jedräwe ha, wann see däm Ruak von äarem brenne seene;</verse>
        <verse osisID='Rev.18.10'>en see woare von wiet auf stohne üt Angst fe äare Kwol en saje: Wee, Wee! De groote Staut, Babieloon, de stoatje Staut! Dan enn eene Stund es dien Jerejcht jekohme.</verse>
        <verse osisID='Rev.18.11'>En de Haundelslied de Ead hiele en trüare äwa äa, wiel tjeena mea äare Woa tjaft;</verse>
        <verse osisID='Rev.18.12'>Woa von Gold en Selwa en weatvolle Steena en Perle en fiene Leiwent en Purpur en Sied en Schoarlock, en aulet Thujaholt <note>Zitrushollt</note> en jiedret Jefäss von Aulfenbeen en jiedret Jefäss von weatvollem Hollt en Koppa en Iesa en Marmel,</verse>
        <verse osisID='Rev.18.13'>en Kerneel en Tjriedarie <note>Hoa Saulw</note> en Ruakwoatj en Saulw en Weiruuk en Wien en Eelj en fienet Mäl en Weit en Fee en Schop, en von Pead en von Woages en von Sklowe <note>Tjarpa</note> en Menscheseele.</verse>
        <verse osisID='Rev.18.14'>En daut Ohft de Lost diena Seel es von die wajch jegohne, en aula Glauns en Prachtvolle es die veloare <note>venijcht</note> jegohne, en dü woascht daut nijch mea finje.</verse>
        <verse osisID='Rev.18.15'>De Haundelslied von dise Dinje, dee aun äa ritj jeworde send, woare üt Angst fe äare Kwol wiet auf stohne, hiele en trüare,</verse>
        <verse osisID='Rev.18.16'>en woare saje: Wee, wee! De groote Staut, de jetjleet wea met fiene Leiwent en Purpur en Schoarlock en äwagoldet met Gold en weatvolle Steena en Parle! Dan enn eene Stund es daut groote Ritjdom vewiest jeworde.</verse>
        <verse osisID='Rev.18.17'>En jiedra Stiamaun en jiedra, dee no irjend eenem Uat säajeld, en Seemanna en soo väle opp däm Mäa beschaftijcht send, stunde von wiet auf</verse>
        <verse osisID='Rev.18.18'>en roopte, aus see daut Ruak von äarem brenne sache, en säde: Woone Staut es ähnlijch dise groote Staut?</verse>
        <verse osisID='Rev.18.19'>En see schmeete Stoff opp äare Tjap en roopte hielent en trüade en säde: Wee, wee! De groote Staut, enn dee aula, de Schäp opp däm Mäa haude, ritj worde von äare Kostboatjeit! Dan enn eene Stund es see vewiest worde.</verse>
        <verse osisID='Rev.18.20'>Frei die äwa äa, dü Himmel, en jie Heilje en jie Apostel en jie Profeete! Dan Gott haft jun Uadeel <note>Jerejcht</note> aun äa vollbrocht. {Jes.34,8}</verse>
        <verse osisID='Rev.18.21'>En een stoatja Enjel hoof eenen Steen opp aus eenen grooten Mälsteen en schmeet am enn daut Mäa en säd: Soo woat Babieloon, de groote Staut, met Jewault rauf jeschmäte en niemools mea jefunge woare.</verse>
        <verse osisID='Rev.18.22'>En de Stemm de Hoape senja en Müsitja en Fleetespäla en Trompeeta woat niemools mea enn die jeheat woare, en niemools mea woat een Tjenstla irjent eena Konnst enn die jefunge woare, en daut Jerüzh vom Mälsteen woat niemools mea enn die jeheat woare,</verse>
        <verse osisID='Rev.18.23'>en daut Lijcht von eene Laump woat niemools mea enn die schiene, en de Stemm vom Briegaum en de Brüt woat niemools mea enn die jeheat woare; dan diene Haundelslied weare de Groote opp de Ead; dan derjch diene Zaubarie send aule Veltja vefeat worde.</verse>
        <verse osisID='Rev.18.24'>En enn äa word daut Bloot von Profeete en Heilje jefunge en von aul dän, dee opp de Ead ommjebrocht worde send.</verse>
      </chapter>
      <chapter osisID='Rev.19'>
        <verse osisID='Rev.19.1'>No disem head etj aus eene lüde Stemm von eene groote Voltjsmenj enn däm Himmel, dee doa säde: Haleluja! Daut Heil en de Harlijchtjeit en de Macht send <note>jeheare</note> onsem Gott!</verse>
        <verse osisID='Rev.19.2'>dan woahrhauft en jerajcht send siene Jerejchte; dan hee haft de groote Hua jerejcht, dee de Ead met äare Huararie vedorwe haft, en haft daut Bloot siene Tjnajchts jerejcht aun äare Haunt.</verse>
        <verse osisID='Rev.19.3'>En tom aundren Mol säde see: Haleluja! En äa Ruak stijcht opp von Eewijchtjeit too Eewijchtjeit.</verse>
        <verse osisID='Rev.19.4'>En dee vearentwintijch Ellteste en dee vea läwendje Wäsen volle dohl en bäde Gott aun, dee opp däm Troon sett, en säde: Amen, Haleluja!</verse>
        <verse osisID='Rev.19.5'>En eene Stemm tjeem üt däm Troon rüt, dee doa säd: Lofft onsen Gott, aule siene Tjnajchts, en dee jie am ferjchte, de Tjliene en de Groote.</verse>
        <verse osisID='Rev.19.6'>En etj head aus eene Stemm eene groote Voltjsmenj en aus een Rüzhe von väl Wota en aus eene Stemm stoatja Donna, dee doa säde: Haleluja! Dan de Harr, onsa Gott, de Aulmajchtja, haft de Harschoft äwanohme.</verse>
        <verse osisID='Rev.19.7'>Loht ons frooh senne en freie en am Ea jäwe; dan de Tjast vom Laum es jekohme, en sien Wief haft sich reed jemoakt.</verse>
        <verse osisID='Rev.19.8'>En daut word ahr jejäft, daut see sich auntjleet enn fiene Leiwent, jlensent [en] rein; dan daut fiene Leiwent send de Jerajchtijchtjeite <note>jerajchte Woatje</note> de Heilje.</verse>
        <verse osisID='Rev.19.9'>En hee säd too mie: Schriew: Seelijch, dee ennjelode send tom Tjastmohl von däm Laum! En hee säd too mie: Dit send woahrhauftje Wead Gottes.</verse>
        <verse osisID='Rev.19.10'>En etj voll ver siene Feet dohl, am auntobäde. En hee säd too mie: Tjitj too, doo daut nijch. Etj sie dien Mettjnajcht en dee diene Breeda, dee daut Zeijniss Jesus ha; bäd Gott aun. Dan de Jeist de Profeetie es daut Zeijniss Jesus.</verse>
        <verse osisID='Rev.19.11'>En etj sach dän Himmel opstohne, en tjitj, een wittet Peat, en dee doa bowe saut <note>sett</note> , [jenant] Trü en Woahrhauftijch, en hee rejcht en feaht Tjrijch enn Jerajchtijchtjeit.</verse>
        <verse osisID='Rev.19.12'>Oba siene Uage send eene Fiaflaum, en opp sienem Haupt send väle Diadeeme, en hee drajcht eenen Nome jeschräwe, dän tjeena tjannt, aus bloos hee selfst;</verse>
        <verse osisID='Rev.19.13'>en hee es aunjetjleet met eenem enn Bloot jeduktem Mauntel, en sien Nome heet: Daut Wuat Gottes.</verse>
        <verse osisID='Rev.19.14'>En de Tjrijchshäasch, dee enn däm Himmel send, foljde am opp witte Pead, betjleet met witte, reine Leiwent.</verse>
        <verse osisID='Rev.19.15'>En üt sienem Mül jeit rüt een schoapet, [tweeschniedjet] Schweat, omm daut hee doamet de Veltja schleit; en hee woat ahn weide met iesane Wäd <note>Stang</note> ; en hee klunjt de Prass met Wien met grolljen Oaja Gottes, vom Aulmajchtjen.</verse>
        <verse osisID='Rev.19.16'>En hee drajcht opp sienem Mauntel en opp siene Hoft eenen Nome jeschräwe: Tjeenijch de Tjeenije en Harr de Harren.</verse>
        <verse osisID='Rev.19.17'>En etj sach eenen Enjel enn de Sonn stohne, en hee roopt met ne lüde Stemm en säd too aule Väajel, dee enne Medd vom Himmel fleaje: Kohmt häa, vesaumlt jünt too däm grooten Mohl Gottes!</verse>
        <verse osisID='Rev.19.18'>Doamet jie Fleesch von Tjeenije fräte en Fleesch von Bowaschte en Fleesch von Stoatje en Fleesch von Pead en von dän, dee doabowe sette, en Fleesch von aule, soo aus von Frie aus Sklowe, soo aus von Tjliene aus uck Groote.</verse>
        <verse osisID='Rev.19.19'>En etj sach daut Tia en de Tjeenije de Ead en äare Häasch vesaumlt Tjrijch too feahre met däm, dee opp däm Peat saut <note>sett</note> en met sienem Häa.</verse>
        <verse osisID='Rev.19.20'>En daut Tia wort jejräpe en de faulsche Profeet, dee met am wea, dee de Teatjen ver am deed, derjch de hee dee vefead, dee daut Molteatjen vom Tia aunjenohme haude en dee sien Bilt aunbäde; läwendijch worde de twee enn dän Fiasee jeschmäte, de met Schwäwel brennt.</verse>
        <verse osisID='Rev.19.21'>En de äwaje worde doot jemoakt met däm Schweat, dee opp däm Peat saut, daut Schweat daut üt sienem Mül rüt tjeem; en aule Väajel worde von äarem Fleesch saut.</verse>
      </chapter>
      <chapter osisID='Rev.20'>
        <verse osisID='Rev.20.1'>En etj sach eenen Enjel üt däm Himmel rauf kohme, dee dän Schlätel vom Aufgrund en eene groote Tjäd enn siene Haunt haud.</verse>
        <verse osisID='Rev.20.2'>En hee jreep dän Drache, de oole Schlang, dee de Diewel en de Soton es, en hee bunk am opp dusent Joa,</verse>
        <verse osisID='Rev.20.3'>en schmeet am enn dän Aufgrund en schloot too en vesäajeld äwa am, doamet hee nijch mea de Veltja vefeat, bott de dusent Joa vollendet weare. No disem mott hee eene korte Tiet loos jelohte woare.</verse>
        <verse osisID='Rev.20.4'>En etj sach Troone, en see sade sich doanopp, {Dan.7,9.22.27} en daut worde ahn jejäft, Jerejcht too hoole; en [etj sach] de Seele von dän, dee omm daut Zeijnis Jesus en omm daut Wuat Gottes welle entheewt <note>de Tjap aufjehackt</note> weare, en dee, dee daut Tia nijch aunjebät haude, noch sien Bilt, en daut Molteatjen nijch aunjenohme haude aun äare Stearn en aun äare Haunt, en see läwde en harschte met Tjristus dusent Joa.</verse>
        <verse osisID='Rev.20.5'>De äwaje, de Doodes woare nijch läwendijch, bott de dusent Joa vollendet weare. Dit es de easchte Oppstohninj.</verse>
        <verse osisID='Rev.20.6'>Seelijch en heilijch, wea deel haft aun de easchte Oppstohninj! Äwa diese haft de tweeda Doot tjeene Macht, sonda see woare Priesta Gottes en Tjristus senne en met am harsche dusent Joa.</verse>
        <verse osisID='Rev.20.7'>En wann de dusent Joa vollendet send, woat de Soton üt sienem Jefentjniss loos jelohte woare,</verse>
        <verse osisID='Rev.20.8'>en woat ütgohne, de Veltja too vefeahre, dee aun de vea Atje de Ead send, dän Gog en dän Magog, ahn tom Tjrijch too vesaumle, dän äare Zohl aus de Saunt aum Mäa es.</verse>
        <verse osisID='Rev.20.9'>En see trocke nopp opp de Breed de Ead en ommrinjde daut Häaloaga de Heilje en de jeleefte Staut; en Fia tjeem [von Gott] rauf üt däm Himmel en vetäajd ahn.</verse>
        <verse osisID='Rev.20.10'>En de Diewel, dee ahn vefead, word enn däm Fia en Schwäwel See jeschmäte, wua uck daut Tia es aus uck de faulscha Profeet; en dee woat Dach en Nacht jepienijcht woare von Eewijchtjeit too Eewijchtjeit.</verse>
        <verse osisID='Rev.20.11'>En etj sach eenen grooten witten Troon en däm, dee doabowe saut <note>sett</note> , ver däm sien Aunjesejcht de Ead wajch rand en de Himmel, en tjeen Plautz word fe ahn jefunge.</verse>
        <verse osisID='Rev.20.12'>En etj sach de Doodje, de Groote en de Tjliene, ver dän Troon stohne, en Bäatja worde opjemoakt; en een aundret Buak word opjemoakt, daut et Läwes'Buak es. En de Doodje worde jerejcht no däm, waut enn de Bäatja jeschräwe wea, no äare Woatje.</verse>
        <verse osisID='Rev.20.13'>En daut Mäa jeef de Doodje, dee doabenne weare, en de Doot en daut Doodesritj jeewe de Doodes, dee doabenne weare, en see worde jerejcht, een jiedra no siene Woatje.</verse>
        <verse osisID='Rev.20.14'>En de Doot en daut Doodesritj worde enn dän Fiasee jeschmäte. Dit es de tweeda Doot, de Fiasee.</verse>
        <verse osisID='Rev.20.15'>En wann wäa nijch jefunge word enn däm Buak daut Läwes jeschräwe, soo word hee enn dän Fiasee jeschmäte.</verse>
      </chapter>
      <chapter osisID='Rev.21'>
        <verse osisID='Rev.21.1'>En etj sach eenen niejen Himmel en eene niee Ead; dan de easchta Himmel en de easchte Ead weare vegohne, en daut Mäa es nijch mea.</verse>
        <verse osisID='Rev.21.2'>En etj sach de heilje Staut, daut nieje Jerusalem, üt däm Himmel rauf kohme von Gott, reed jemoakt aus eene fe äarem Maun ütjestraumte Brüt.</verse>
        <verse osisID='Rev.21.3'>En etj head eene lüde Stemm üt däm Himmel saje: Tjitjt, daut Zelt Gottes bie de Mensche! En hee woat bie ahn wohne, en see woare sien Voltj senne, en Gott selfst woat bie ahn senne, äa Gott.</verse>
        <verse osisID='Rev.21.4'>En hee woat jiedre Tron von äare Uage aufwesche, en de Doot woat nijch mea senne, noch Trüa, noch Jeschrejch, noch Weedoag woat mea senne; dan daut Easchte es vegohne.</verse>
        <verse osisID='Rev.21.5'>En dee opp däm Troon saut säd: Tjitj, etj moak aules nie! En hee säd [too mie]: Schriew, dan dise Wead send jewees <note>trü</note> en woahrhauftijch.</verse>
        <verse osisID='Rev.21.6'>En hee säd too mie: Daut es passeat. Etj sie daut A <note>Alfa</note> en daut O <note>Omäga</note> , de Aunfank en daut Enj. Etj well däm Darschtjen üt de Tjwal vom Wota daut Läwes jäwe emmsonst.</verse>
        <verse osisID='Rev.21.7'>Wäa äwawindet, woat dit oawe, en etj woa am <note>sien</note> Gott senne, en hee woat mien Sän senne.</verse>
        <verse osisID='Rev.21.8'>Oba dän Feijlintj en Onnjleewje <note>Onntrüe</note> en Aufschü'Befletjte en Merda en Huara en Zaubra en Jetzedeena en aule Läajna - äa Deel es enn däm See, dee met Fia en Schwäwel brennt, daut es de tweeda Doot.</verse>
        <verse osisID='Rev.21.9'>En daut tjeem eena von de säwen Enjel, dee de säwen Tallasch haude, voll met de säwen latste Ploage, en räd met mie en säd: Kohm häa, etj well die de Brüt, daut Wief vom Laum wiese.</verse>
        <verse osisID='Rev.21.10'>En hee brocht mie em Jeist wajch opp eenen grooten en huagen Boajch en wees mie de heilje Staut, Jerusalem, rauf kohme üt däm Himmel von Gott;</verse>
        <verse osisID='Rev.21.11'>en dee haud de Harlijchtjeit Gottes. Äa Lijchtglaunss wea aus een sea weatvolla Steen, aus een kristaulkloara Jaspiessteen;</verse>
        <verse osisID='Rev.21.12'>en see haud eene groote en huage Mia en haud twalf Dooasch, en aun de Dooasch twalf Enjel, en Nomes doabowe jeschräwe, daut dee de twalf Stam de Säns Iesrael send.</verse>
        <verse osisID='Rev.21.13'>nom Oosten dree Dooasch, en nom Nuade dree Dooasch, en nom Siede dree Dooasch, en nom Waste dree Dooasch.</verse>
        <verse osisID='Rev.21.14'>En de Mia de Staut haud twalf Grundsteena, en opp ahn de twalf Nomes de twalf Apostel vom Laum.</verse>
        <verse osisID='Rev.21.15'>En dee met mie räd haud een Mohtstock, een goldnet Rua, doamet hee de Staut maut en äare Dooasch en äare Mia.</verse>
        <verse osisID='Rev.21.16'>En de Staut lijcht veea atjijch, en äare Lenj es soo groot aus de Breed. En hee maut de Staut met däm Rua - twalf dusent Stadien; de Lenj en de Breed en de Hejcht deeselwje send jlitj.</verse>
        <verse osisID='Rev.21.17'>En hee maut äare Mia, hundat veareveatijch Älle, een Mensche Moht, daut es vom Enjel <note>Enjelmoht</note> .</verse>
        <verse osisID='Rev.21.18'>En de Büstoof äara Mia wea Jaspies, en de Staut reinet Gold, aus reinet <note>jlitj reinem</note> Glauss.</verse>
        <verse osisID='Rev.21.19'>De Grundloag de Mia de Staut weare ütjestraumt met jiedrem weatvollem Steen: de easchte Grundloag, Jaspies; de tweede Safier; de dredde Chalzedon; de veade Smaragd;</verse>
        <verse osisID='Rev.21.20'>de fefta Sardoniks; de sassta Sardes; de säwenda Chriesolit; de achta Beril; de näajenda Topas; de tienda Chiesopras; de alfta Hiazint; de twalfta Ametist.</verse>
        <verse osisID='Rev.21.21'>En de twalf Dooasch weare twalf Parle, jiedret eenselne de Dooasch wea üt eene Parl, en de Gauss de Staut reinet Gold, aus derjchsejchtjet Glauss.</verse>
        <verse osisID='Rev.21.22'>En etj sach tjeenen Tempel enn äa, dan de Harr, Gott, de Aulmajchtja, es äa Tempel, en daut Laum.</verse>
        <verse osisID='Rev.21.23'>En de Staut bruckt de Sonn nijch, noch de Mon, doamet see äa schiene; dan de Harlijchtjeit Gottes haft äa jedacht <note>dacht äa</note> , en äare Laump es daut Laum.</verse>
        <verse osisID='Rev.21.24'>En de Veltja woare derjch äa Lijcht waundle, en de Tjeenije de Ead brinje äare Harlijchtjeit no äa.</verse>
        <verse osisID='Rev.21.25'>En äare Dooasch selle bie Dach nijch jeschlohte woare, dan Nacht woat doa nijch senne.</verse>
        <verse osisID='Rev.21.26'>En maun woat de Harlijchtjeit en Ea de Veltja no äa brinje.</verse>
        <verse osisID='Rev.21.27'>En nijch woat enn äa enngohne irjend waut Onnreinet en waut Aufschü en Läaje deit, sonda bloos dee jeschräwe send enn däm Buak daut Läwes vom Laum.</verse>
      </chapter>
      <chapter osisID='Rev.22'>
        <verse osisID='Rev.22.1'>En hee wees mie eenen Stroom von läwendjen Wota <note>Läweswota</note> , jlenzend aus Kristaul, dee rüt tjeem üt däm Troon Gottes en däm Laum.</verse>
        <verse osisID='Rev.22.2'>Enn de Medd äare Gauss en däm Stroom, von dise Sied en jane Sied, wea de Boom det Läwens, de twalf mol Frucht drajcht en jiedrem Moonat siene Frucht jäft; en de Bläda vom Boom send too Heelung de Veltja.</verse>
        <verse osisID='Rev.22.3'>En tjeen Baun <note>Baunflätje,veflätje</note> woat mea senne; en de Troon Gottes en däm Laum woat enn äa senne; en siene Tjnajchts woare am deene,</verse>
        <verse osisID='Rev.22.4'>en see woare sien Aunjesejcht seene; en sien Nome woat opp <note>aun</note> äare Stearns senne.</verse>
        <verse osisID='Rev.22.5'>En Nacht woat nijch mea senne en tjeen Lijcht von eene Laump en daut Lijcht von de Sonn es nijch needijch; dan de Harr, Gott, woat äwa ahn dache, en see woare harsche von Eewijchtjeit too Eewijchtjeit.</verse>
        <verse osisID='Rev.22.6'>En hee säd too mie: Dise Wead send jewess <note>trü</note> en woahrhauft, en de Harr, dee Gott de Jeista de Profeete, haft sienen Enjel jeschetjt, siene Tjnajchts too wiese, waut boolt passeare mott.</verse>
        <verse osisID='Rev.22.7'>En tjitj, etj kohm boolt. Seelijch, dee doa bewoat de Wead de Profeetie von disem Buak.</verse>
        <verse osisID='Rev.22.8'>En etj, Jehaun, sie dee, dee dise Dinje head en sach; en aus etj head en sach, foll etj dohl, omm auntobäde ver de Feet vom Enjel, dee mie dise Dinje wees.</verse>
        <verse osisID='Rev.22.9'>En hee sajcht too mie: Seeh too, doo daut nijch. Etj sie dien Mettjnajcht en dee, diene Breeda, de Profeete, en dee, dee de Wead von disem Buak bewoare. Bäd Gott aun.</verse>
        <verse osisID='Rev.22.10'>En hee säd too mie: Vesäajel nijch de Wead de Profezeiung von disem Buak; de Tiet es dijchtbie.</verse>
        <verse osisID='Rev.22.11'>Wäa onnrajcht deit, doo noch onnrajcht, en wäa onnrein es, veonnreinij sich noch, en wäa jerajcht es, eew noch Jerajchtijchtjeit, en wäa heilijch es, sie noch jeheilijcht.</verse>
        <verse osisID='Rev.22.12'>Tjitj, etj kohm boolt, en mien Loon met mie, omm eenem jiedrem too vejelte, woo sien Woatj senne woat.</verse>
        <verse osisID='Rev.22.13'>Etj sie daut A <note>Alfa</note> en daut O <note>Omäga</note> , de Easchta en de Latsta, de Aunfank en daut Enj.</verse>
        <verse osisID='Rev.22.14'>Seelijch, dee äare Tjleeda wosche, doamet see een Rajcht ha aun däm Boom det Läwens en derjch de Dooasch enn de Staut enenn gohne.</verse>
        <verse osisID='Rev.22.15'>Büte send de Hunj en de Zaubra en de Huara en de Merda en de Jetzedeena en jiedra, dee de Läajes leeft en deit.</verse>
        <verse osisID='Rev.22.16'>Etj, Jesus, ha mienen Enjel jeschetjt, jünt dise Dinje too bezeije enn de Jemeendes. Etj sie de Wartel en daut Jeschlajcht Dofts, de glaunssenda Morjestearn.</verse>
        <verse osisID='Rev.22.17'>En de Jeist en de Brüt saje: Kohm! En wäa daut heat, saj: Kohm! En wäm doa darscht, dee kohm; wäa doa well, näm daut Wota det Läwes emmsonst.</verse>
        <verse osisID='Rev.22.18'>Etj bezeij jiedrem, dee de Wead de Profezeiung von disem Buak heat: Wann wäa too diese Dinje doatoo deit, soo woat Gott am de Ploage doatoo doone, dee enn disem Buak jeschräwe send;</verse>
        <verse osisID='Rev.22.19'>en wann wäa von de Wead enn disem Buak dise Profezeiung wajch nämt, soo woat Gott sien Aundeel wajch näme von däm Boom daut Läwens en üt de heilje Staut, wuavon enn disem Buak jeschräwe es.</verse>
        <verse osisID='Rev.22.20'>Dee diese Dinje bezeijt, sajcht: Jo, etj kohm boolt. - Amen; kohm, Harr Jesus!</verse>
        <verse osisID='Rev.22.21'>De Jnod von däm Harrn Jesus [Tjristus] es met aule Heilje!</verse>
      </chapter>
    </div>
  </osisText>
</osis>
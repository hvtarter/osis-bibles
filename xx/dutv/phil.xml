<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText xml:lang='XX' osisIDWork='dutv' osisRefWork='Bible'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='dutv'>
        <title>Dutch Statenvertaling</title>
        <contributor/>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>DOOR LAST VAN DE HOOG-MOGENDE HEREN STATEN-GENERAAL DER VERENIGDE NEDERLANDEN EN VOLGENS HET BESLUIT VAN DE SYNODE NATIONAAL GEHOUDEN TE DORDRECHT IN DE JAREN 1618 EN 1619 UIT DE OORSPRONKELIJKE TALEN IN ONZE NEDERLANDSE TAAL GETROUWELIJK OVERGEZET.</description>
        <publisher/>
        <type type='OSIS'>Bible</type>
        <identifier type='OSIS'>dutv</identifier>
        <source/>
        <language type='IETF'>XX</language>
        <relation/>
        <coverage/>
        <rights>Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Phil'>
      <chapter osisID='Phil.1'>
        <verse osisID='Phil.1.1'>Paulus en Timotheus, dienstknechten van Jezus Christus, al den heiligen in Christus Jezus, die te Filippi zijn, met de opzieners en diakenen:</verse>
        <verse osisID='Phil.1.2'>Genade zij u en vrede van God, onzen Vader, en den Heere Jezus Christus.</verse>
        <verse osisID='Phil.1.3'>Ik dank mijn God, zo dikwijls als ik uwer gedenk.</verse>
        <verse osisID='Phil.1.4'>(Te allen tijd in al mijn gebed voor u allen met blijdschap het gebed doende)</verse>
        <verse osisID='Phil.1.5'>Over uw gemeenschap aan het Evangelie, van den eersten dag af tot nu toe;</verse>
        <verse osisID='Phil.1.6'>Vertrouwende ditzelve, dat Hij, Die in u een goed werk begonnen heeft, dat voleindigen zal tot op den dag van Jezus Christus;</verse>
        <verse osisID='Phil.1.7'>Gelijk het bij mij recht is, dat ik van u allen dit gevoel, omdat ik in mijn hart houde, dat gij, beide in mijn banden, en in mijn verantwoording en bevestiging van het Evangelie, gij allen, zeg ik, mijner genade mede deelachtig zijt.</verse>
        <verse osisID='Phil.1.8'>Want God is mijn Getuige, hoezeer ik begerig ben naar u allen, met innerlijke bewegingen van Jezus Christus.</verse>
        <verse osisID='Phil.1.9'>En dit bid ik God, dat uw liefde nog meer en meer overvloedig worde in erkentenis en alle gevoelen;</verse>
        <verse osisID='Phil.1.10'>Opdat gij beproeft de dingen, die daarvan verschillen, opdat gij oprecht zijt, en zonder aanstoot te geven, tot den dag van Christus;</verse>
        <verse osisID='Phil.1.11'>Vervuld met vruchten der gerechtigheid, die door Jezus Christus zijn tot heerlijkheid en prijs van God.</verse>
        <verse osisID='Phil.1.12'>En ik wil, dat gij weet, broeders, dat hetgeen aan mij is geschied, meer tot bevordering van het Evangelie gekomen is;</verse>
        <verse osisID='Phil.1.13'>Alzo dat mijn banden in Christus openbaar geworden zijn in het ganse rechthuis, en aan alle anderen;</verse>
        <verse osisID='Phil.1.14'>En dat het meerder deel der broederen in den Heere, door mijn banden vertrouwen gekregen hebbende, overvloediger het Woord onbevreesd durven spreken.</verse>
        <verse osisID='Phil.1.15'>Sommigen prediken ook wel Christus door nijd en twist, maar sommigen ook door goedwilligheid.</verse>
        <verse osisID='Phil.1.16'>Genen verkondigen wel Christus uit twisting, niet zuiver, menende aan mijn banden verdrukking toe te brengen;</verse>
        <verse osisID='Phil.1.17'>Doch dezen uit liefde, dewijl zij weten, dat ik tot verantwoording van het Evangelie gezet ben.</verse>
        <verse osisID='Phil.1.18'>Wat dan? Nochtans wordt Christus op allerlei wijze, hetzij onder een deksel, hetzij in der waarheid, verkondigd; en daarin verblijd ik mij, ja, ik zal mij ook verblijden.</verse>
        <verse osisID='Phil.1.19'>Want ik weet, dat dit mij ter zaligheid gedijen zal, door uw gebed en toebrenging des Geestes van Jezus Christus.</verse>
        <verse osisID='Phil.1.20'>Volgens mijn ernstige verwachting en hoop, dat ik in geen zaak zal beschaamd worden; maar dat in alle vrijmoedigheid, gelijk te allen tijd, alzo ook nu, Christus zal groot gemaakt worden in mijn lichaam, hetzij door het leven, hetzij door den dood.</verse>
        <verse osisID='Phil.1.21'>Want het leven is mij Christus, en het sterven is mij gewin.</verse>
        <verse osisID='Phil.1.22'>Maar of te leven in het vlees, hetzelve mij oorbaar zij, en wat ik verkiezen zal, weet ik niet.</verse>
        <verse osisID='Phil.1.23'>Want ik word van deze twee gedrongen, hebbende begeerte, om ontbonden te worden en met Christus te zijn; want dat is zeer verre het beste.</verse>
        <verse osisID='Phil.1.24'>Maar in het vlees te blijven, is nodiger om uwentwil.</verse>
        <verse osisID='Phil.1.25'>En dit vertrouw en weet ik, dat ik zal blijven, en met u allen zal verblijven tot uw bevordering en blijdschap des geloofs;</verse>
        <verse osisID='Phil.1.26'>Opdat uw roem in Christus Jezus overvloedig zij aan mij, door mijn tegenwoordigheid wederom bij u.</verse>
        <verse osisID='Phil.1.27'>Alleenlijk wandelt waardiglijk het Evangelie van Christus, opdat, hetzij ik kom en u zie, hetzij ik afwezig ben, ik van uw zaken moge horen, dat gij staat in een geest, met een gemoed gezamenlijk strijdende door het geloof des Evangelies;</verse>
        <verse osisID='Phil.1.28'>En dat gij in geen ding verschrikt wordt van degenen, die tegenstaan; hetwelk hun wel een bewijs is des verderfs, maar u der zaligheid, en dat van God.</verse>
        <verse osisID='Phil.1.29'>Want u is uit genade gegeven in de zaak van Christus, niet alleen in Hem te geloven, maar ook voor Hem te lijden;</verse>
        <verse osisID='Phil.1.30'>Denzelfden strijd hebbende, hoedanigen gij in mij gezien hebt, en nu in mij hoort.</verse>
      </chapter>
      <chapter osisID='Phil.2'>
        <verse osisID='Phil.2.1'>Indien er dan enige vertroosting is in Christus, indien er enige troost is der liefde, indien er enige gemeenschap is des Geestes, indien er enige innerlijke bewegingen en ontfermingen zijn;</verse>
        <verse osisID='Phil.2.2'>Zo vervult mijn blijdschap, dat gij moogt eensgezind zijn, dezelfde liefde hebbende, van een gemoed en van een gevoelen zijnde.</verse>
        <verse osisID='Phil.2.3'>Doet geen ding door twisting of ijdele eer, maar door ootmoedigheid achte de een den ander uitnemender dan zichzelven.</verse>
        <verse osisID='Phil.2.4'>Een iegelijk zie niet op het zijne, maar een iegelijk zie ook op hetgeen der anderen is.</verse>
        <verse osisID='Phil.2.5'>Want dat gevoelen zij in u, hetwelk ook in Christus Jezus was;</verse>
        <verse osisID='Phil.2.6'>Die in de gestaltenis Gods zijnde, geen roof geacht heeft Gode even gelijk te zijn;</verse>
        <verse osisID='Phil.2.7'>Maar heeft Zichzelven vernietigd, de gestaltenis eens dienstknechts aangenomen hebbende, en is den mensen gelijk geworden;</verse>
        <verse osisID='Phil.2.8'>En in gedaante gevonden als een mens, heeft Hij Zichzelven vernederd, gehoorzaam geworden zijnde tot den dood, ja, den dood des kruises.</verse>
        <verse osisID='Phil.2.9'>Daarom heeft Hem ook God uitermate verhoogd, en heeft Hem een Naam gegeven, welke boven allen naam is;</verse>
        <verse osisID='Phil.2.10'>Opdat in de Naam van Jezus zich zou buigen alle knie dergenen, die in den hemel, en die op de aarde, en die onder de aarde zijn.</verse>
        <verse osisID='Phil.2.11'>En alle tong zou belijden, dat Jezus Christus de Heere zij, tot heerlijkheid Gods des Vaders.</verse>
        <verse osisID='Phil.2.12'>Alzo dan, mijn geliefden, gelijk gij te allen tijd gehoorzaam geweest zijt, niet als in mijn tegenwoordigheid alleen, maar veelmeer nu in mijn afwezen, werkt uws zelfs zaligheid met vreze en beven;</verse>
        <verse osisID='Phil.2.13'>Want het is God, Die in u werkt beide het willen en het werken, naar Zijn welbehagen.</verse>
        <verse osisID='Phil.2.14'>Doet alle dingen zonder murmureren en tegenspreken;</verse>
        <verse osisID='Phil.2.15'>Opdat gij moogt onberispelijk en oprecht zijn, kinderen Gods zijnde, onstraffelijk in het midden van een krom en verdraaid geslacht, onder welke gij schijnt als lichten in de wereld;</verse>
        <verse osisID='Phil.2.16'>Voorhoudende het woord des levens, mij tot een roem tegen den dag van Christus, dat ik niet tevergeefs heb gelopen, noch tevergeefs gearbeid.</verse>
        <verse osisID='Phil.2.17'>Ja, indien ik ook tot een drankoffer geofferd worde over de offerande en bediening uws geloofs, zo verblijde ik mij, en verblijde mij met u allen.</verse>
        <verse osisID='Phil.2.18'>En om datzelfde verblijdt gij u ook, en verblijdt ook ulieden met mij.</verse>
        <verse osisID='Phil.2.19'>En ik hoop in den Heere Jezus Timotheus haast tot u te zenden, opdat ik ook welgemoed moge zijn, als ik uw zaken zal verstaan hebben.</verse>
        <verse osisID='Phil.2.20'>Want ik heb niemand, die even alzo gemoed is, dewelke oprechtelijk uw zaken zal bezorgen.</verse>
        <verse osisID='Phil.2.21'>Want zij zoeken allen het hunne, niet hetgeen van Christus Jezus is.</verse>
        <verse osisID='Phil.2.22'>En gij weet zijn beproeving, dat hij, als een kind zijn vader, met mij gediend heeft in het Evangelie.</verse>
        <verse osisID='Phil.2.23'>Ik hoop dan wel dezen van stonde aan te zenden, zo haast als ik in mijn zaken zal voorzien hebben;</verse>
        <verse osisID='Phil.2.24'>Doch ik vertrouw in den Heere, dat ik ook zelf haast tot u komen zal.</verse>
        <verse osisID='Phil.2.25'>Maar ik heb nodig geacht tot u te zenden Epafroditus, mijn broeder, en medearbeider en medestrijder, en uw afgezondene, en bedienaar mijner nooddruft;</verse>
        <verse osisID='Phil.2.26'>Dewijl hij zeer begerig was naar u allen, en zeer beangst was, omdat gij gehoord hadt, dat hij krank was.</verse>
        <verse osisID='Phil.2.27'>En hij is ook krank geweest tot nabij den dood; maar God heeft Zich zijner ontfermd; en niet alleen zijner, maar ook mijner, opdat ik niet droefheid op droefheid zou hebben.</verse>
        <verse osisID='Phil.2.28'>Zo heb ik dan hem te spoediger gezonden, opdat gij, hem ziende, wederom u zoudt verblijden, en ik te min zou droevig zijn.</verse>
        <verse osisID='Phil.2.29'>Ontvangt hem dan in den Heere, met alle blijdschap, en houdt dezulken in waarde.</verse>
        <verse osisID='Phil.2.30'>Want om het werk van Christus was hij tot nabij den dood gekomen, zijn leven niet achtende, opdat hij het gebrek uwer bediening aan mij vervullen zou.</verse>
      </chapter>
      <chapter osisID='Phil.3'>
        <verse osisID='Phil.3.1'>Voorts, mijn broeders, verblijdt u in den Heere. Dezelfde dingen aan u te schrijven, is mij niet verdrietig, en het is u zeker.</verse>
        <verse osisID='Phil.3.2'>Ziet op de honden, ziet op de kwade arbeiders, ziet op de versnijding.</verse>
        <verse osisID='Phil.3.3'>Want wij zijn de besnijding, wij, die God in den Geest dienen, en in Christus Jezus roemen, en niet in het vlees betrouwen.</verse>
        <verse osisID='Phil.3.4'>Hoewel ik heb, dat ik ook in het vlees betrouwen mocht; indien iemand anders meent te betrouwen in het vlees, ik nog meer;</verse>
        <verse osisID='Phil.3.5'>Besneden ten achtsten dage, uit het geslacht van Israel, van den stam van Benjamin, een Hebreer uit de Hebreen, naar de wet een Farizeer;</verse>
        <verse osisID='Phil.3.6'>Naar den ijver een vervolger der Gemeente; naar de rechtvaardigheid, die in de wet is, zijnde onberispelijk.</verse>
        <verse osisID='Phil.3.7'>Maar hetgeen mij gewin was, dat heb ik om Christus' wil schade geacht.</verse>
        <verse osisID='Phil.3.8'>Ja, gewisselijk, ik acht ook alle dingen schade te zijn, om de uitnemendheid der kennis van Christus Jezus, mijn Heere; om Wiens wil ik al die dingen schade gerekend heb, en acht die drek te zijn, opdat ik Christus moge gewinnen.</verse>
        <verse osisID='Phil.3.9'>En in Hem gevonden worde, niet hebbende mijn rechtvaardigheid, die uit de wet is, maar die door het geloof van Christus is, namelijk de rechtvaardigheid, die uit God is door het geloof;</verse>
        <verse osisID='Phil.3.10'>Opdat ik Hem kenne, en de kracht Zijner opstanding, en de gemeenschap Zijns lijdens, Zijn dood gelijkvormig wordende;</verse>
        <verse osisID='Phil.3.11'>Of ik enigszins moge komen tot de wederopstanding der doden.</verse>
        <verse osisID='Phil.3.12'>Niet dat ik het alrede gekregen heb, of alrede volmaakt ben; maar ik jaag er naar, of ik het ook grijpen mocht, waartoe ik van Christus Jezus ook gegrepen ben.</verse>
        <verse osisID='Phil.3.13'>Broeders, ik acht niet, dat ik zelf het gegrepen heb.</verse>
        <verse osisID='Phil.3.14'>Maar een ding doe ik, vergetende, hetgeen achter is, en strekkende mij tot hetgeen voor is, jaag ik naar het wit, tot den prijs der roeping Gods, die van boven is in Christus Jezus.</verse>
        <verse osisID='Phil.3.15'>Zovelen dan als wij volmaakt zijn, laat ons dit gevoelen; en indien gij iets anderszins gevoelt, ook dat zal u God openbaren.</verse>
        <verse osisID='Phil.3.16'>Doch, daar wij toe gekomen zijn, laat ons daarin naar denzelfden regel wandelen, laat ons hetzelfde gevoelen.</verse>
        <verse osisID='Phil.3.17'>Weest mede mijn navolgers, broeders, en merkt op degenen, die alzo wandelen, gelijk gij ons tot een voorbeeld hebt.</verse>
        <verse osisID='Phil.3.18'>Want velen wandelen anders; van dewelken ik u dikmaals gezegd heb, en nu ook wenende zeg, dat zij vijanden des kruises van Christus zijn;</verse>
        <verse osisID='Phil.3.19'>Welker einde is het verderf, welker God is de buik, en welker heerlijkheid is in hun schande, dewelken aardse dingen bedenken.</verse>
        <verse osisID='Phil.3.20'>Maar onze wandel is in de hemelen, waaruit wij ook den Zaligmaker verwachten, namelijk den Heere Jezus Christus;</verse>
        <verse osisID='Phil.3.21'>Die ons vernederd lichaam veranderen zal, opdat hetzelve gelijkvormig worde aan Zijn heerlijk lichaam, naar de werking, waardoor Hij ook alle dingen Zichzelven kan onderwerpen.</verse>
      </chapter>
      <chapter osisID='Phil.4'>
        <verse osisID='Phil.4.1'>Zo dan, mijn geliefde en zeer gewenste broeders, mijn blijdschap en kroon, staat alzo in den Heere, geliefden!</verse>
        <verse osisID='Phil.4.2'>Ik vermaan Euodia, en ik vermaan Syntyche, dat zij eensgezind zijn in den Heere.</verse>
        <verse osisID='Phil.4.3'>En ik bid ook u, gij mijn oprechte metgezel, wees dezen vrouwen behulpzaam, die met mij gestreden hebben in het Evangelie, ook met Clemens, en de andere mijn medearbeiders, welker namen zijn in het boek des levens.</verse>
        <verse osisID='Phil.4.4'>Verblijdt u in den Heere te allen tijd; wederom zeg ik: Verblijdt u.</verse>
        <verse osisID='Phil.4.5'>Uw bescheidenheid zij allen mensen bekend. De Heere is nabij.</verse>
        <verse osisID='Phil.4.6'>Weest in geen ding bezorgd; maar laat uw begeerten in alles, door bidden en smeken, met dankzegging bekend worden bij God;</verse>
        <verse osisID='Phil.4.7'>En de vrede Gods, die alle verstand te boven gaat, zal uw harten en uw zinnen bewaren in Christus Jezus.</verse>
        <verse osisID='Phil.4.8'>Voorts, broeders, al wat waarachtig is, al wat eerlijk is, al wat rechtvaardig is, al wat rein is, al wat liefelijk is, al wat wel luidt, zo er enige deugd is, en zo er enige lof is, bedenkt datzelve;</verse>
        <verse osisID='Phil.4.9'>Hetgeen gij ook geleerd, en ontvangen, en gehoord, en in mij gezien hebt, doet dat; en de God des vredes zal met u zijn.</verse>
        <verse osisID='Phil.4.10'>En ik ben grotelijks verblijd geweest in den Heere, dat gij nu eenmaal wederom verwakkerd zijt om aan mij te gedenken; waaraan gij ook gedacht hebt, maar gij hebt de gelegenheid niet gehad.</verse>
        <verse osisID='Phil.4.11'>Niet dat ik dit zeg vanwege gebrek; want ik heb geleerd vergenoegd te zijn in hetgeen ik ben.</verse>
        <verse osisID='Phil.4.12'>En ik weet vernederd te worden, ik weet ook overvloed te hebben; alleszins en in alles ben ik onderwezen, beide verzadigd te zijn en honger te lijden, beide overvloed te hebben en gebrek te lijden.</verse>
        <verse osisID='Phil.4.13'>Ik vermag alle dingen door Christus, Die mij kracht geeft.</verse>
        <verse osisID='Phil.4.14'>Nochtans hebt gij wel gedaan, dat gij met mijn verdrukking gemeenschap gehad hebt.</verse>
        <verse osisID='Phil.4.15'>En ook gij, Filippensen, weet, dat in het begin des Evangelies, toen ik van Macedonie vertrokken ben, geen Gemeente mij iets medegedeeld heeft tot rekening van uitgaaf en ontvangst, dan gij alleen.</verse>
        <verse osisID='Phil.4.16'>Want ook in Thessalonica hebt gij mij eenmaal en andermaal gezonden, tot nooddruft.</verse>
        <verse osisID='Phil.4.17'>Niet dat ik de gave zoek, maar ik zoek de vrucht, die overvloedig is tot uw rekening.</verse>
        <verse osisID='Phil.4.18'>Maar ik heb alles ontvangen, en ik heb overvloed; ik ben vervuld geworden, als ik van Epafroditus ontvangen heb, dat van u gezonden was, als een welriekende reuk, een aangename offerande, Gode welbehagelijk.</verse>
        <verse osisID='Phil.4.19'>Doch mijn God zal naar Zijn rijkdom vervullen al uw nooddruft, in heerlijkheid, door Christus Jezus.</verse>
        <verse osisID='Phil.4.20'>Onzen God nu en Vader zij de heerlijkheid in alle eeuwigheid. Amen.</verse>
        <verse osisID='Phil.4.21'>Groet alle heiligen in Christus Jezus; U groeten de broeders, die met mij zijn.</verse>
        <verse osisID='Phil.4.22'>Al de heiligen groeten u, en meest die van het huis des keizers zijn.</verse>
        <verse osisID='Phil.4.23'>De genade van onzen Heere Jezus Christus zij met u allen. Amen.</verse>
      </chapter>
    </div></osisText>
</osis>
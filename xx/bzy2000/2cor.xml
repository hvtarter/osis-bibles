<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='bzy2000' xml:lang='XX'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='bzy2000'>
        <title>Byzantine/Majority Text (2000)</title>
        <contributor/>
        <creator>Jens Grabner</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description/>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>bzy2000</identifier>
        <source>http://www.byztxt.com/download/index.html</source>
        <language type='IETF'>XX</language>
        <relation/>
        <coverage>provide the bible to the world</coverage>
        <rights>public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='2Cor' type='book'>
      <chapter osisID='2Cor.1'>
        <verse osisID='2Cor.1.1'>παυλος αποστολος ιησου χριστου δια θεληματος θεου και τιμοθεος ο αδελφος τη εκκλησια του θεου τη ουση εν κορινθω συν τοις αγιοις πασιν τοις ουσιν εν ολη τη αχαια</verse>
        <verse osisID='2Cor.1.2'>χαρις υμιν και ειρηνη απο θεου πατρος ημων και κυριου ιησου χριστου</verse>
        <verse osisID='2Cor.1.3'>ευλογητος ο θεος και πατηρ του κυριου ημων ιησου χριστου ο πατηρ των οικτιρμων και θεος πασης παρακλησεως</verse>
        <verse osisID='2Cor.1.4'>ο παρακαλων ημας επι παση τη θλιψει ημων εις το δυνασθαι ημας παρακαλειν τους εν παση θλιψει δια της παρακλησεως ης παρακαλουμεθα αυτοι υπο του θεου</verse>
        <verse osisID='2Cor.1.5'>οτι καθως περισσευει τα παθηματα του χριστου εις ημας ουτως δια του χριστου περισσευει και η παρακλησις ημων</verse>
        <verse osisID='2Cor.1.6'>ειτε δε θλιβομεθα υπερ της υμων παρακλησεως και σωτηριας της ενεργουμενης εν υπομονη των αυτων παθηματων ων και ημεις πασχομεν και η ελπις ημων βεβαια υπερ υμων ειτε παρακαλουμεθα υπερ της υμων παρακλησεως και σωτηριας</verse>
        <verse osisID='2Cor.1.7'>ειδοτες οτι ωσπερ κοινωνοι εστε των παθηματων ουτως και της παρακλησεως</verse>
        <verse osisID='2Cor.1.8'>ου γαρ θελομεν υμας αγνοειν αδελφοι υπερ της θλιψεως ημων της γενομενης ημιν εν τη ασια οτι καθ υπερβολην εβαρηθημεν υπερ δυναμιν ωστε εξαπορηθηναι ημας και του ζην</verse>
        <verse osisID='2Cor.1.9'>αλλα αυτοι εν εαυτοις το αποκριμα του θανατου εσχηκαμεν ινα μη πεποιθοτες ωμεν εφ εαυτοις αλλ επι τω θεω τω εγειροντι τους νεκρους</verse>
        <verse osisID='2Cor.1.10'>ος εκ τηλικουτου θανατου ερρυσατο ημας και ρυεται εις ον ηλπικαμεν οτι και ετι ρυσεται</verse>
        <verse osisID='2Cor.1.11'>συνυπουργουντων και υμων υπερ ημων τη δεησει ινα εκ πολλων προσωπων το εις ημας χαρισμα δια πολλων ευχαριστηθη υπερ υμων</verse>
        <verse osisID='2Cor.1.12'>η γαρ καυχησις ημων αυτη εστιν το μαρτυριον της συνειδησεως ημων οτι εν απλοτητι και ειλικρινεια θεου ουκ εν σοφια σαρκικη αλλ εν χαριτι θεου ανεστραφημεν εν τω κοσμω περισσοτερως δε προς υμας</verse>
        <verse osisID='2Cor.1.13'>ου γαρ αλλα γραφομεν υμιν αλλ η α αναγινωσκετε η και επιγινωσκετε ελπιζω δε οτι και εως τελους επιγνωσεσθε</verse>
        <verse osisID='2Cor.1.14'>καθως και επεγνωτε ημας απο μερους οτι καυχημα υμων εσμεν καθαπερ και υμεις ημων εν τη ημερα του κυριου ιησου</verse>
        <verse osisID='2Cor.1.15'>και ταυτη τη πεποιθησει εβουλομην ελθειν προς υμας το προτερον ινα δευτεραν χαριν εχητε</verse>
        <verse osisID='2Cor.1.16'>και δι υμων διελθειν εις μακεδονιαν και παλιν απο μακεδονιας ελθειν προς υμας και υφ υμων προπεμφθηναι εις την ιουδαιαν</verse>
        <verse osisID='2Cor.1.17'>τουτο ουν βουλευομενος μη τι αρα τη ελαφρια εχρησαμην η α βουλευομαι κατα σαρκα βουλευομαι ινα η παρ εμοι το ναι ναι και το ου ου</verse>
        <verse osisID='2Cor.1.18'>πιστος δε ο θεος οτι ο λογος ημων ο προς υμας ουκ εγενετο ναι και ου</verse>
        <verse osisID='2Cor.1.19'>ο γαρ του θεου υιος ιησους χριστος ο εν υμιν δι ημων κηρυχθεις δι εμου και σιλουανου και τιμοθεου ουκ εγενετο ναι και ου αλλα ναι εν αυτω γεγονεν</verse>
        <verse osisID='2Cor.1.20'>οσαι γαρ επαγγελιαι θεου εν αυτω το ναι και εν αυτω το αμην τω θεω προς δοξαν δι ημων</verse>
        <verse osisID='2Cor.1.21'>ο δε βεβαιων ημας συν υμιν εις χριστον και χρισας ημας θεος</verse>
        <verse osisID='2Cor.1.22'>ο και σφραγισαμενος ημας και δους τον αρραβωνα του πνευματος εν ταις καρδιαις ημων</verse>
        <verse osisID='2Cor.1.23'>εγω δε μαρτυρα τον θεον επικαλουμαι επι την εμην ψυχην οτι φειδομενος υμων ουκετι ηλθον εις κορινθον</verse>
        <verse osisID='2Cor.1.24'>ουχ οτι κυριευομεν υμων της πιστεως αλλα συνεργοι εσμεν της χαρας υμων τη γαρ πιστει εστηκατε</verse>
      </chapter>
      <chapter osisID='2Cor.2'>
        <verse osisID='2Cor.2.1'>εκρινα δε εμαυτω τουτο το μη παλιν εν λυπη προς υμας ελθειν</verse>
        <verse osisID='2Cor.2.2'>ει γαρ εγω λυπω υμας και τις εστιν ο ευφραινων με ει μη ο λυπουμενος εξ εμου</verse>
        <verse osisID='2Cor.2.3'>και εγραψα υμιν τουτο αυτο ινα μη ελθων λυπην εχω αφ ων εδει με χαιρειν πεποιθως επι παντας υμας οτι η εμη χαρα παντων υμων εστιν</verse>
        <verse osisID='2Cor.2.4'>εκ γαρ πολλης θλιψεως και συνοχης καρδιας εγραψα υμιν δια πολλων δακρυων ουχ ινα λυπηθητε αλλα την αγαπην ινα γνωτε ην εχω περισσοτερως εις υμας</verse>
        <verse osisID='2Cor.2.5'>ει δε τις λελυπηκεν ουκ εμε λελυπηκεν αλλα απο μερους ινα μη επιβαρω παντας υμας</verse>
        <verse osisID='2Cor.2.6'>ικανον τω τοιουτω η επιτιμια αυτη η υπο των πλειονων</verse>
        <verse osisID='2Cor.2.7'>ωστε τουναντιον μαλλον υμας χαρισασθαι και παρακαλεσαι μηπως τη περισσοτερα λυπη καταποθη ο τοιουτος</verse>
        <verse osisID='2Cor.2.8'>διο παρακαλω υμας κυρωσαι εις αυτον αγαπην</verse>
        <verse osisID='2Cor.2.9'>εις τουτο γαρ και εγραψα ινα γνω την δοκιμην υμων ει εις παντα υπηκοοι εστε</verse>
        <verse osisID='2Cor.2.10'>ω δε τι χαριζεσθε και εγω και γαρ εγω ει τι κεχαρισμαι ω κεχαρισμαι δι υμας εν προσωπω χριστου</verse>
        <verse osisID='2Cor.2.11'>ινα μη πλεονεκτηθωμεν υπο του σατανα ου γαρ αυτου τα νοηματα αγνοουμεν</verse>
        <verse osisID='2Cor.2.12'>ελθων δε εις την τρωαδα εις το ευαγγελιον του χριστου και θυρας μοι ανεωγμενης εν κυριω</verse>
        <verse osisID='2Cor.2.13'>ουκ εσχηκα ανεσιν τω πνευματι μου τω μη ευρειν με τιτον τον αδελφον μου αλλα αποταξαμενος αυτοις εξηλθον εις μακεδονιαν</verse>
        <verse osisID='2Cor.2.14'>τω δε θεω χαρις τω παντοτε θριαμβευοντι ημας εν τω χριστω και την οσμην της γνωσεως αυτου φανερουντι δι ημων εν παντι τοπω</verse>
        <verse osisID='2Cor.2.15'>οτι χριστου ευωδια εσμεν τω θεω εν τοις σωζομενοις και εν τοις απολλυμενοις</verse>
        <verse osisID='2Cor.2.16'>οις μεν οσμη θανατου εις θανατον οις δε οσμη ζωης εις ζωην και προς ταυτα τις ικανος</verse>
        <verse osisID='2Cor.2.17'>ου γαρ εσμεν ως οι λοιποι καπηλευοντες τον λογον του θεου αλλ ως εξ ειλικρινειας αλλ ως εκ θεου κατενωπιον του θεου εν χριστω λαλουμεν</verse>
      </chapter>
      <chapter osisID='2Cor.3'>
        <verse osisID='2Cor.3.1'>αρχομεθα παλιν εαυτους συνιστανειν ει μη χρηζομεν ως τινες συστατικων επιστολων προς υμας η εξ υμων συστατικων</verse>
        <verse osisID='2Cor.3.2'>η επιστολη ημων υμεις εστε εγγεγραμμενη εν ταις καρδιαις ημων γινωσκομενη και αναγινωσκομενη υπο παντων ανθρωπων</verse>
        <verse osisID='2Cor.3.3'>φανερουμενοι οτι εστε επιστολη χριστου διακονηθεισα υφ ημων εγγεγραμμενη ου μελανι αλλα πνευματι θεου ζωντος ουκ εν πλαξιν λιθιναις αλλ εν πλαξιν καρδιαις σαρκιναις</verse>
        <verse osisID='2Cor.3.4'>πεποιθησιν δε τοιαυτην εχομεν δια του χριστου προς τον θεον</verse>
        <verse osisID='2Cor.3.5'>ουχ οτι ικανοι εσμεν αφ εαυτων λογισασθαι τι ως εξ εαυτων αλλ η ικανοτης ημων εκ του θεου</verse>
        <verse osisID='2Cor.3.6'>ος και ικανωσεν ημας διακονους καινης διαθηκης ου γραμματος αλλα πνευματος το γαρ γραμμα αποκτενει το δε πνευμα ζωοποιει</verse>
        <verse osisID='2Cor.3.7'>ει δε η διακονια του θανατου εν γραμμασιν εντετυπωμενη εν λιθοις εγενηθη εν δοξη ωστε μη δυνασθαι ατενισαι τους υιους ισραηλ εις το προσωπον μωυσεως δια την δοξαν του προσωπου αυτου την καταργουμενην</verse>
        <verse osisID='2Cor.3.8'>πως ουχι μαλλον η διακονια του πνευματος εσται εν δοξη</verse>
        <verse osisID='2Cor.3.9'>ει γαρ η διακονια της κατακρισεως δοξα πολλω μαλλον περισσευει η διακονια της δικαιοσυνης εν δοξη</verse>
        <verse osisID='2Cor.3.10'>και γαρ ου δεδοξασται το δεδοξασμενον εν τουτω τω μερει ενεκεν της υπερβαλλουσης δοξης</verse>
        <verse osisID='2Cor.3.11'>ει γαρ το καταργουμενον δια δοξης πολλω μαλλον το μενον εν δοξη</verse>
        <verse osisID='2Cor.3.12'>εχοντες ουν τοιαυτην ελπιδα πολλη παρρησια χρωμεθα</verse>
        <verse osisID='2Cor.3.13'>και ου καθαπερ μωυσης ετιθει καλυμμα επι το προσωπον εαυτου προς το μη ατενισαι τους υιους ισραηλ εις το τελος του καταργουμενου</verse>
        <verse osisID='2Cor.3.14'>αλλ επωρωθη τα νοηματα αυτων αχρι γαρ της σημερον το αυτο καλυμμα επι τη αναγνωσει της παλαιας διαθηκης μενει μη ανακαλυπτομενον ο τι εν χριστω καταργειται</verse>
        <verse osisID='2Cor.3.15'>αλλ εως σημερον ηνικα αναγινωσκεται μωυσης καλυμμα επι την καρδιαν αυτων κειται</verse>
        <verse osisID='2Cor.3.16'>ηνικα δ αν επιστρεψη προς κυριον περιαιρειται το καλυμμα</verse>
        <verse osisID='2Cor.3.17'>ο δε κυριος το πνευμα εστιν ου δε το πνευμα κυριου εκει ελευθερια</verse>
        <verse osisID='2Cor.3.18'>ημεις δε παντες ανακεκαλυμμενω προσωπω την δοξαν κυριου κατοπτριζομενοι την αυτην εικονα μεταμορφουμεθα απο δοξης εις δοξαν καθαπερ απο κυριου πνευματος</verse>
      </chapter>
      <chapter osisID='2Cor.4'>
        <verse osisID='2Cor.4.1'>δια τουτο εχοντες την διακονιαν ταυτην καθως ηλεηθημεν ουκ εκκακουμεν</verse>
        <verse osisID='2Cor.4.2'>αλλα απειπαμεθα τα κρυπτα της αισχυνης μη περιπατουντες εν πανουργια μηδε δολουντες τον λογον του θεου αλλα τη φανερωσει της αληθειας συνιστωντες εαυτους προς πασαν συνειδησιν ανθρωπων ενωπιον του θεου</verse>
        <verse osisID='2Cor.4.3'>ει δε και εστιν κεκαλυμμενον το ευαγγελιον ημων εν τοις απολλυμενοις εστιν κεκαλυμμενον</verse>
        <verse osisID='2Cor.4.4'>εν οις ο θεος του αιωνος τουτου ετυφλωσεν τα νοηματα των απιστων εις το μη αυγασαι αυτοις τον φωτισμον του ευαγγελιου της δοξης του χριστου ος εστιν εικων του θεου</verse>
        <verse osisID='2Cor.4.5'>ου γαρ εαυτους κηρυσσομεν αλλα χριστον ιησουν κυριον εαυτους δε δουλους υμων δια ιησουν</verse>
        <verse osisID='2Cor.4.6'>οτι ο θεος ο ειπων εκ σκοτους φως λαμψαι ος ελαμψεν εν ταις καρδιαις ημων προς φωτισμον της γνωσεως της δοξης του θεου εν προσωπω ιησου χριστου</verse>
        <verse osisID='2Cor.4.7'>εχομεν δε τον θησαυρον τουτον εν οστρακινοις σκευεσιν ινα η υπερβολη της δυναμεως η του θεου και μη εξ ημων</verse>
        <verse osisID='2Cor.4.8'>εν παντι θλιβομενοι αλλ ου στενοχωρουμενοι απορουμενοι αλλ ουκ εξαπορουμενοι</verse>
        <verse osisID='2Cor.4.9'>διωκομενοι αλλ ουκ εγκαταλειπομενοι καταβαλλομενοι αλλ ουκ απολλυμενοι</verse>
        <verse osisID='2Cor.4.10'>παντοτε την νεκρωσιν του κυριου ιησου εν τω σωματι περιφεροντες ινα και η ζωη του ιησου εν τω σωματι ημων φανερωθη</verse>
        <verse osisID='2Cor.4.11'>αει γαρ ημεις οι ζωντες εις θανατον παραδιδομεθα δια ιησουν ινα και η ζωη του ιησου φανερωθη εν τη θνητη σαρκι ημων</verse>
        <verse osisID='2Cor.4.12'>ωστε ο μεν θανατος εν ημιν ενεργειται η δε ζωη εν υμιν</verse>
        <verse osisID='2Cor.4.13'>εχοντες δε το αυτο πνευμα της πιστεως κατα το γεγραμμενον επιστευσα διο ελαλησα και ημεις πιστευομεν διο και λαλουμεν</verse>
        <verse osisID='2Cor.4.14'>ειδοτες οτι ο εγειρας τον κυριον ιησουν και ημας δια ιησου εγερει και παραστησει συν υμιν</verse>
        <verse osisID='2Cor.4.15'>τα γαρ παντα δι υμας ινα η χαρις πλεονασασα δια των πλειονων την ευχαριστιαν περισσευση εις την δοξαν του θεου</verse>
        <verse osisID='2Cor.4.16'>διο ουκ εκκακουμεν αλλ ει και ο εξω ημων ανθρωπος διαφθειρεται αλλ ο εσωθεν ανακαινουται ημερα και ημερα</verse>
        <verse osisID='2Cor.4.17'>το γαρ παραυτικα ελαφρον της θλιψεως ημων καθ υπερβολην εις υπερβολην αιωνιον βαρος δοξης κατεργαζεται ημιν</verse>
        <verse osisID='2Cor.4.18'>μη σκοπουντων ημων τα βλεπομενα αλλα τα μη βλεπομενα τα γαρ βλεπομενα προσκαιρα τα δε μη βλεπομενα αιωνια</verse>
      </chapter>
      <chapter osisID='2Cor.5'>
        <verse osisID='2Cor.5.1'>οιδαμεν γαρ οτι εαν η επιγειος ημων οικια του σκηνους καταλυθη οικοδομην εκ θεου εχομεν οικιαν αχειροποιητον αιωνιον εν τοις ουρανοις</verse>
        <verse osisID='2Cor.5.2'>και γαρ εν τουτω στεναζομεν το οικητηριον ημων το εξ ουρανου επενδυσασθαι επιποθουντες</verse>
        <verse osisID='2Cor.5.3'>ειγε και ενδυσαμενοι ου γυμνοι ευρεθησομεθα</verse>
        <verse osisID='2Cor.5.4'>και γαρ οι οντες εν τω σκηνει στεναζομεν βαρουμενοι εφ ω ου θελομεν εκδυσασθαι αλλ επενδυσασθαι ινα καταποθη το θνητον υπο της ζωης</verse>
        <verse osisID='2Cor.5.5'>ο δε κατεργασαμενος ημας εις αυτο τουτο θεος ο και δους ημιν τον αρραβωνα του πνευματος</verse>
        <verse osisID='2Cor.5.6'>θαρρουντες ουν παντοτε και ειδοτες οτι ενδημουντες εν τω σωματι εκδημουμεν απο του κυριου</verse>
        <verse osisID='2Cor.5.7'>δια πιστεως γαρ περιπατουμεν ου δια ειδους</verse>
        <verse osisID='2Cor.5.8'>θαρρουμεν δε και ευδοκουμεν μαλλον εκδημησαι εκ του σωματος και ενδημησαι προς τον κυριον</verse>
        <verse osisID='2Cor.5.9'>διο και φιλοτιμουμεθα ειτε ενδημουντες ειτε εκδημουντες ευαρεστοι αυτω ειναι</verse>
        <verse osisID='2Cor.5.10'>τους γαρ παντας ημας φανερωθηναι δει εμπροσθεν του βηματος του χριστου ινα κομισηται εκαστος τα δια του σωματος προς α επραξεν ειτε αγαθον ειτε κακον</verse>
        <verse osisID='2Cor.5.11'>ειδοτες ουν τον φοβον του κυριου ανθρωπους πειθομεν θεω δε πεφανερωμεθα ελπιζω δε και εν ταις συνειδησεσιν υμων πεφανερωσθαι</verse>
        <verse osisID='2Cor.5.12'>ου γαρ παλιν εαυτους συνιστανομεν υμιν αλλα αφορμην διδοντες υμιν καυχηματος υπερ ημων ινα εχητε προς τους εν προσωπω καυχωμενους και ου καρδια</verse>
        <verse osisID='2Cor.5.13'>ειτε γαρ εξεστημεν θεω ειτε σωφρονουμεν υμιν</verse>
        <verse osisID='2Cor.5.14'>η γαρ αγαπη του χριστου συνεχει ημας κριναντας τουτο οτι ει εις υπερ παντων απεθανεν αρα οι παντες απεθανον</verse>
        <verse osisID='2Cor.5.15'>και υπερ παντων απεθανεν ινα οι ζωντες μηκετι εαυτοις ζωσιν αλλα τω υπερ αυτων αποθανοντι και εγερθεντι</verse>
        <verse osisID='2Cor.5.16'>ωστε ημεις απο του νυν ουδενα οιδαμεν κατα σαρκα ει δε και εγνωκαμεν κατα σαρκα χριστον αλλα νυν ουκετι γινωσκομεν</verse>
        <verse osisID='2Cor.5.17'>ωστε ει τις εν χριστω καινη κτισις τα αρχαια παρηλθεν ιδου γεγονεν καινα τα παντα</verse>
        <verse osisID='2Cor.5.18'>τα δε παντα εκ του θεου του καταλλαξαντος ημας εαυτω δια ιησου χριστου και δοντος ημιν την διακονιαν της καταλλαγης</verse>
        <verse osisID='2Cor.5.19'>ως οτι θεος ην εν χριστω κοσμον καταλλασσων εαυτω μη λογιζομενος αυτοις τα παραπτωματα αυτων και θεμενος εν ημιν τον λογον της καταλλαγης</verse>
        <verse osisID='2Cor.5.20'>υπερ χριστου ουν πρεσβευομεν ως του θεου παρακαλουντος δι ημων δεομεθα υπερ χριστου καταλλαγητε τω θεω</verse>
        <verse osisID='2Cor.5.21'>τον γαρ μη γνοντα αμαρτιαν υπερ ημων αμαρτιαν εποιησεν ινα ημεις γενωμεθα δικαιοσυνη θεου εν αυτω</verse>
      </chapter>
      <chapter osisID='2Cor.6'>
        <verse osisID='2Cor.6.1'>συνεργουντες δε και παρακαλουμεν μη εις κενον την χαριν του θεου δεξασθαι υμας</verse>
        <verse osisID='2Cor.6.2'>λεγει γαρ καιρω δεκτω επηκουσα σου και εν ημερα σωτηριας εβοηθησα σοι ιδου νυν καιρος ευπροσδεκτος ιδου νυν ημερα σωτηριας</verse>
        <verse osisID='2Cor.6.3'>μηδεμιαν εν μηδενι διδοντες προσκοπην ινα μη μωμηθη η διακονια</verse>
        <verse osisID='2Cor.6.4'>αλλ εν παντι συνιστωντες εαυτους ως θεου διακονοι εν υπομονη πολλη εν θλιψεσιν εν αναγκαις εν στενοχωριαις</verse>
        <verse osisID='2Cor.6.5'>εν πληγαις εν φυλακαις εν ακαταστασιαις εν κοποις εν αγρυπνιαις εν νηστειαις</verse>
        <verse osisID='2Cor.6.6'>εν αγνοτητι εν γνωσει εν μακροθυμια εν χρηστοτητι εν πνευματι αγιω εν αγαπη ανυποκριτω</verse>
        <verse osisID='2Cor.6.7'>εν λογω αληθειας εν δυναμει θεου δια των οπλων της δικαιοσυνης των δεξιων και αριστερων</verse>
        <verse osisID='2Cor.6.8'>δια δοξης και ατιμιας δια δυσφημιας και ευφημιας ως πλανοι και αληθεις</verse>
        <verse osisID='2Cor.6.9'>ως αγνοουμενοι και επιγινωσκομενοι ως αποθνησκοντες και ιδου ζωμεν ως παιδευομενοι και μη θανατουμενοι</verse>
        <verse osisID='2Cor.6.10'>ως λυπουμενοι αει δε χαιροντες ως πτωχοι πολλους δε πλουτιζοντες ως μηδεν εχοντες και παντα κατεχοντες</verse>
        <verse osisID='2Cor.6.11'>το στομα ημων ανεωγεν προς υμας κορινθιοι η καρδια ημων πεπλατυνται</verse>
        <verse osisID='2Cor.6.12'>ου στενοχωρεισθε εν ημιν στενοχωρεισθε δε εν τοις σπλαγχνοις υμων</verse>
        <verse osisID='2Cor.6.13'>την δε αυτην αντιμισθιαν ως τεκνοις λεγω πλατυνθητε και υμεις</verse>
        <verse osisID='2Cor.6.14'>μη γινεσθε ετεροζυγουντες απιστοις τις γαρ μετοχη δικαιοσυνη και ανομια τις δε κοινωνια φωτι προς σκοτος</verse>
        <verse osisID='2Cor.6.15'>τις δε συμφωνησις χριστω προς βελιαρ η τις μερις πιστω μετα απιστου</verse>
        <verse osisID='2Cor.6.16'>τις δε συγκαταθεσις ναω θεου μετα ειδωλων υμεις γαρ ναος θεου εστε ζωντος καθως ειπεν ο θεος οτι ενοικησω εν αυτοις και εμπεριπατησω και εσομαι αυτων θεος και αυτοι εσονται μοι λαος</verse>
        <verse osisID='2Cor.6.17'>διο εξελθετε εκ μεσου αυτων και αφορισθητε λεγει κυριος και ακαθαρτου μη απτεσθε καγω εισδεξομαι υμας</verse>
        <verse osisID='2Cor.6.18'>και εσομαι υμιν εις πατερα και υμεις εσεσθε μοι εις υιους και θυγατερας λεγει κυριος παντοκρατωρ</verse>
      </chapter>
      <chapter osisID='2Cor.7'>
        <verse osisID='2Cor.7.1'>ταυτας ουν εχοντες τας επαγγελιας αγαπητοι καθαρισωμεν εαυτους απο παντος μολυσμου σαρκος και πνευματος επιτελουντες αγιωσυνην εν φοβω θεου</verse>
        <verse osisID='2Cor.7.2'>χωρησατε ημας ουδενα ηδικησαμεν ουδενα εφθειραμεν ουδενα επλεονεκτησαμεν</verse>
        <verse osisID='2Cor.7.3'>ου προς κατακρισιν λεγω προειρηκα γαρ οτι εν ταις καρδιαις ημων εστε εις το συναποθανειν και συζην</verse>
        <verse osisID='2Cor.7.4'>πολλη μοι παρρησια προς υμας πολλη μοι καυχησις υπερ υμων πεπληρωμαι τη παρακλησει υπερπερισσευομαι τη χαρα επι παση τη θλιψει ημων</verse>
        <verse osisID='2Cor.7.5'>και γαρ ελθοντων ημων εις μακεδονιαν ουδεμιαν εσχηκεν ανεσιν η σαρξ ημων αλλ εν παντι θλιβομενοι εξωθεν μαχαι εσωθεν φοβοι</verse>
        <verse osisID='2Cor.7.6'>αλλ ο παρακαλων τους ταπεινους παρεκαλεσεν ημας ο θεος εν τη παρουσια τιτου</verse>
        <verse osisID='2Cor.7.7'>ου μονον δε εν τη παρουσια αυτου αλλα και εν τη παρακλησει η παρεκληθη εφ υμιν αναγγελλων ημιν την υμων επιποθησιν τον υμων οδυρμον τον υμων ζηλον υπερ εμου ωστε με μαλλον χαρηναι</verse>
        <verse osisID='2Cor.7.8'>οτι ει και ελυπησα υμας εν τη επιστολη ου μεταμελομαι ει και μετεμελομην βλεπω γαρ οτι η επιστολη εκεινη ει και προς ωραν ελυπησεν υμας</verse>
        <verse osisID='2Cor.7.9'>νυν χαιρω ουχ οτι ελυπηθητε αλλ οτι ελυπηθητε εις μετανοιαν ελυπηθητε γαρ κατα θεον ινα εν μηδενι ζημιωθητε εξ ημων</verse>
        <verse osisID='2Cor.7.10'>η γαρ κατα θεον λυπη μετανοιαν εις σωτηριαν αμεταμελητον κατεργαζεται η δε του κοσμου λυπη θανατον κατεργαζεται</verse>
        <verse osisID='2Cor.7.11'>ιδου γαρ αυτο τουτο το κατα θεον λυπηθηναι υμας ποσην κατειργασατο υμιν σπουδην αλλα απολογιαν αλλα αγανακτησιν αλλα φοβον αλλα επιποθησιν αλλα ζηλον αλλα εκδικησιν παντι συνεστησατε εαυτους αγνους ειναι εν τω πραγματι</verse>
        <verse osisID='2Cor.7.12'>αρα ει και εγραψα υμιν ουχ εινεκεν του αδικησαντος ουδε εινεκεν του αδικηθεντος αλλ εινεκεν του φανερωθηναι την σπουδην υμων την υπερ ημων προς υμας ενωπιον του θεου</verse>
        <verse osisID='2Cor.7.13'>δια τουτο παρακεκλημεθα επι δε τη παρακλησει υμων περισσοτερως μαλλον εχαρημεν επι τη χαρα τιτου οτι αναπεπαυται το πνευμα αυτου απο παντων υμων</verse>
        <verse osisID='2Cor.7.14'>οτι ει τι αυτω υπερ υμων κεκαυχημαι ου κατησχυνθην αλλ ως παντα εν αληθεια ελαλησαμεν υμιν ουτως και η καυχησις ημων η επι τιτου αληθεια εγενηθη</verse>
        <verse osisID='2Cor.7.15'>και τα σπλαγχνα αυτου περισσοτερως εις υμας εστιν αναμιμνησκομενου την παντων υμων υπακοην ως μετα φοβου και τρομου εδεξασθε αυτον</verse>
        <verse osisID='2Cor.7.16'>χαιρω οτι εν παντι θαρρω εν υμιν</verse>
      </chapter>
      <chapter osisID='2Cor.8'>
        <verse osisID='2Cor.8.1'>γνωριζομεν δε υμιν αδελφοι την χαριν του θεου την δεδομενην εν ταις εκκλησιαις της μακεδονιας</verse>
        <verse osisID='2Cor.8.2'>οτι εν πολλη δοκιμη θλιψεως η περισσεια της χαρας αυτων και η κατα βαθους πτωχεια αυτων επερισσευσεν εις τον πλουτον της απλοτητος αυτων</verse>
        <verse osisID='2Cor.8.3'>οτι κατα δυναμιν μαρτυρω και υπερ δυναμιν αυθαιρετοι</verse>
        <verse osisID='2Cor.8.4'>μετα πολλης παρακλησεως δεομενοι ημων την χαριν και την κοινωνιαν της διακονιας της εις τους αγιους</verse>
        <verse osisID='2Cor.8.5'>και ου καθως ηλπισαμεν αλλ εαυτους εδωκαν πρωτον τω κυριω και ημιν δια θεληματος θεου</verse>
        <verse osisID='2Cor.8.6'>εις το παρακαλεσαι ημας τιτον ινα καθως προενηρξατο ουτως και επιτελεση εις υμας και την χαριν ταυτην</verse>
        <verse osisID='2Cor.8.7'>αλλ ωσπερ εν παντι περισσευετε πιστει και λογω και γνωσει και παση σπουδη και τη εξ υμων εν ημιν αγαπη ινα και εν ταυτη τη χαριτι περισσευητε</verse>
        <verse osisID='2Cor.8.8'>ου κατ επιταγην λεγω αλλα δια της ετερων σπουδης και το της υμετερας αγαπης γνησιον δοκιμαζων</verse>
        <verse osisID='2Cor.8.9'>γινωσκετε γαρ την χαριν του κυριου ημων ιησου χριστου οτι δι υμας επτωχευσεν πλουσιος ων ινα υμεις τη εκεινου πτωχεια πλουτησητε</verse>
        <verse osisID='2Cor.8.10'>και γνωμην εν τουτω διδωμι τουτο γαρ υμιν συμφερει οιτινες ου μονον το ποιησαι αλλα και το θελειν προενηρξασθε απο περυσι</verse>
        <verse osisID='2Cor.8.11'>νυνι δε και το ποιησαι επιτελεσατε οπως καθαπερ η προθυμια του θελειν ουτως και το επιτελεσαι εκ του εχειν</verse>
        <verse osisID='2Cor.8.12'>ει γαρ η προθυμια προκειται καθο εαν εχη τις ευπροσδεκτος ου καθο ουκ εχει</verse>
        <verse osisID='2Cor.8.13'>ου γαρ ινα αλλοις ανεσις υμιν δε θλιψις αλλ εξ ισοτητος εν τω νυν καιρω το υμων περισσευμα εις το εκεινων υστερημα</verse>
        <verse osisID='2Cor.8.14'>ινα και το εκεινων περισσευμα γενηται εις το υμων υστερημα οπως γενηται ισοτης</verse>
        <verse osisID='2Cor.8.15'>καθως γεγραπται ο το πολυ ουκ επλεονασεν και ο το ολιγον ουκ ηλαττονησεν</verse>
        <verse osisID='2Cor.8.16'>χαρις δε τω θεω τω διδοντι την αυτην σπουδην υπερ υμων εν τη καρδια τιτου</verse>
        <verse osisID='2Cor.8.17'>οτι την μεν παρακλησιν εδεξατο σπουδαιοτερος δε υπαρχων αυθαιρετος εξηλθεν προς υμας</verse>
        <verse osisID='2Cor.8.18'>συνεπεμψαμεν δε μετ αυτου τον αδελφον ου ο επαινος εν τω ευαγγελιω δια πασων των εκκλησιων</verse>
        <verse osisID='2Cor.8.19'>ου μονον δε αλλα και χειροτονηθεις υπο των εκκλησιων συνεκδημος ημων συν τη χαριτι ταυτη τη διακονουμενη υφ ημων προς την αυτου του κυριου δοξαν και προθυμιαν ημων</verse>
        <verse osisID='2Cor.8.20'>στελλομενοι τουτο μη τις ημας μωμησηται εν τη αδροτητι ταυτη τη διακονουμενη υφ ημων</verse>
        <verse osisID='2Cor.8.21'>προνοουμενοι καλα ου μονον ενωπιον κυριου αλλα και ενωπιον ανθρωπων</verse>
        <verse osisID='2Cor.8.22'>συνεπεμψαμεν δε αυτοις τον αδελφον ημων ον εδοκιμασαμεν εν πολλοις πολλακις σπουδαιον οντα νυνι δε πολυ σπουδαιοτερον πεποιθησει πολλη τη εις υμας</verse>
        <verse osisID='2Cor.8.23'>ειτε υπερ τιτου κοινωνος εμος και εις υμας συνεργος ειτε αδελφοι ημων αποστολοι εκκλησιων δοξα χριστου</verse>
        <verse osisID='2Cor.8.24'>την ουν ενδειξιν της αγαπης υμων και ημων καυχησεως υπερ υμων εις αυτους ενδειξασθε εις προσωπον των εκκλησιων</verse>
      </chapter>
      <chapter osisID='2Cor.9'>
        <verse osisID='2Cor.9.1'>περι μεν γαρ της διακονιας της εις τους αγιους περισσον μοι εστιν το γραφειν υμιν</verse>
        <verse osisID='2Cor.9.2'>οιδα γαρ την προθυμιαν υμων ην υπερ υμων καυχωμαι μακεδοσιν οτι αχαια παρεσκευασται απο περυσι και ο εξ υμων ζηλος ηρεθισεν τους πλειονας</verse>
        <verse osisID='2Cor.9.3'>επεμψα δε τους αδελφους ινα μη το καυχημα ημων το υπερ υμων κενωθη εν τω μερει τουτω ινα καθως ελεγον παρεσκευασμενοι ητε</verse>
        <verse osisID='2Cor.9.4'>μηπως εαν ελθωσιν συν εμοι μακεδονες και ευρωσιν υμας απαρασκευαστους καταισχυνθωμεν ημεις ινα μη λεγωμεν υμεις εν τη υποστασει ταυτη της καυχησεως</verse>
        <verse osisID='2Cor.9.5'>αναγκαιον ουν ηγησαμην παρακαλεσαι τους αδελφους ινα προελθωσιν εις υμας και προκαταρτισωσιν την προκατηγγελμενην ευλογιαν υμων ταυτην ετοιμην ειναι ουτως ως ευλογιαν και μη ως πλεονεξιαν</verse>
        <verse osisID='2Cor.9.6'>τουτο δε ο σπειρων φειδομενως φειδομενως και θερισει και ο σπειρων επ ευλογιαις επ ευλογιαις και θερισει</verse>
        <verse osisID='2Cor.9.7'>εκαστος καθως προαιρειται τη καρδια μη εκ λυπης η εξ αναγκης ιλαρον γαρ δοτην αγαπα ο θεος</verse>
        <verse osisID='2Cor.9.8'>δυνατος δε ο θεος πασαν χαριν περισσευσαι εις υμας ινα εν παντι παντοτε πασαν αυταρκειαν εχοντες περισσευητε εις παν εργον αγαθον</verse>
        <verse osisID='2Cor.9.9'>καθως γεγραπται εσκορπισεν εδωκεν τοις πενησιν η δικαιοσυνη αυτου μενει εις τον αιωνα</verse>
        <verse osisID='2Cor.9.10'>ο δε επιχορηγων σπερμα τω σπειροντι και αρτον εις βρωσιν χορηγησαι και πληθυναι τον σπορον υμων και αυξησαι τα γενηματα της δικαιοσυνης υμων</verse>
        <verse osisID='2Cor.9.11'>εν παντι πλουτιζομενοι εις πασαν απλοτητα ητις κατεργαζεται δι ημων ευχαριστιαν τω θεω</verse>
        <verse osisID='2Cor.9.12'>οτι η διακονια της λειτουργιας ταυτης ου μονον εστιν προσαναπληρουσα τα υστερηματα των αγιων αλλα και περισσευουσα δια πολλων ευχαριστιων τω θεω</verse>
        <verse osisID='2Cor.9.13'>δια της δοκιμης της διακονιας ταυτης δοξαζοντες τον θεον επι τη υποταγη της ομολογιας υμων εις το ευαγγελιον του χριστου και απλοτητι της κοινωνιας εις αυτους και εις παντας</verse>
        <verse osisID='2Cor.9.14'>και αυτων δεησει υπερ υμων επιποθουντων υμας δια την υπερβαλλουσαν χαριν του θεου εφ υμιν</verse>
        <verse osisID='2Cor.9.15'>χαρις δε τω θεω επι τη ανεκδιηγητω αυτου δωρεα</verse>
      </chapter>
      <chapter osisID='2Cor.10'>
        <verse osisID='2Cor.10.1'>αυτος δε εγω παυλος παρακαλω υμας δια της πραοτητος και επιεικειας του χριστου ος κατα προσωπον μεν ταπεινος εν υμιν απων δε θαρρω εις υμας</verse>
        <verse osisID='2Cor.10.2'>δεομαι δε το μη παρων θαρρησαι τη πεποιθησει η λογιζομαι τολμησαι επι τινας τους λογιζομενους ημας ως κατα σαρκα περιπατουντας</verse>
        <verse osisID='2Cor.10.3'>εν σαρκι γαρ περιπατουντες ου κατα σαρκα στρατευομεθα</verse>
        <verse osisID='2Cor.10.4'>τα γαρ οπλα της στρατειας ημων ου σαρκικα αλλα δυνατα τω θεω προς καθαιρεσιν οχυρωματων</verse>
        <verse osisID='2Cor.10.5'>λογισμους καθαιρουντες και παν υψωμα επαιρομενον κατα της γνωσεως του θεου και αιχμαλωτιζοντες παν νοημα εις την υπακοην του χριστου</verse>
        <verse osisID='2Cor.10.6'>και εν ετοιμω εχοντες εκδικησαι πασαν παρακοην οταν πληρωθη υμων η υπακοη</verse>
        <verse osisID='2Cor.10.7'>τα κατα προσωπον βλεπετε ει τις πεποιθεν εαυτω χριστου ειναι τουτο λογιζεσθω παλιν αφ εαυτου οτι καθως αυτος χριστου ουτως και ημεις χριστου</verse>
        <verse osisID='2Cor.10.8'>εαν τε γαρ και περισσοτερον τι καυχησωμαι περι της εξουσιας ημων ης εδωκεν ο κυριος ημιν εις οικοδομην και ουκ εις καθαιρεσιν υμων ουκ αισχυνθησομαι</verse>
        <verse osisID='2Cor.10.9'>ινα μη δοξω ως αν εκφοβειν υμας δια των επιστολων</verse>
        <verse osisID='2Cor.10.10'>οτι αι μεν επιστολαι φησιν βαρειαι και ισχυραι η δε παρουσια του σωματος ασθενης και ο λογος εξουθενημενος</verse>
        <verse osisID='2Cor.10.11'>τουτο λογιζεσθω ο τοιουτος οτι οιοι εσμεν τω λογω δι επιστολων αποντες τοιουτοι και παροντες τω εργω</verse>
        <verse osisID='2Cor.10.12'>ου γαρ τολμωμεν εγκριναι η συγκριναι εαυτους τισιν των εαυτους συνιστανοντων αλλα αυτοι εν εαυτοις εαυτους μετρουντες και συγκρινοντες εαυτους εαυτοις ου συνιουσιν</verse>
        <verse osisID='2Cor.10.13'>ημεις δε ουχι εις τα αμετρα καυχησομεθα αλλα κατα το μετρον του κανονος ου εμερισεν ημιν ο θεος μετρου εφικεσθαι αχρι και υμων</verse>
        <verse osisID='2Cor.10.14'>ου γαρ ως μη εφικνουμενοι εις υμας υπερεκτεινομεν εαυτους αχρι γαρ και υμων εφθασαμεν εν τω ευαγγελιω του χριστου</verse>
        <verse osisID='2Cor.10.15'>ουκ εις τα αμετρα καυχωμενοι εν αλλοτριοις κοποις ελπιδα δε εχοντες αυξανομενης της πιστεως υμων εν υμιν μεγαλυνθηναι κατα τον κανονα ημων εις περισσειαν</verse>
        <verse osisID='2Cor.10.16'>εις τα υπερεκεινα υμων ευαγγελισασθαι ουκ εν αλλοτριω κανονι εις τα ετοιμα καυχησασθαι</verse>
        <verse osisID='2Cor.10.17'>ο δε καυχωμενος εν κυριω καυχασθω</verse>
        <verse osisID='2Cor.10.18'>ου γαρ ο εαυτον συνιστων εκεινος εστιν δοκιμος αλλ ον ο κυριος συνιστησιν</verse>
      </chapter>
      <chapter osisID='2Cor.11'>
        <verse osisID='2Cor.11.1'>οφελον ανειχεσθε μου μικρον τη αφροσυνη αλλα και ανεχεσθε μου</verse>
        <verse osisID='2Cor.11.2'>ζηλω γαρ υμας θεου ζηλω ηρμοσαμην γαρ υμας ενι ανδρι παρθενον αγνην παραστησαι τω χριστω</verse>
        <verse osisID='2Cor.11.3'>φοβουμαι δε μηπως ως ο οφις ευαν εξηπατησεν εν τη πανουργια αυτου ουτως φθαρη τα νοηματα υμων απο της απλοτητος της εις τον χριστον</verse>
        <verse osisID='2Cor.11.4'>ει μεν γαρ ο ερχομενος αλλον ιησουν κηρυσσει ον ουκ εκηρυξαμεν η πνευμα ετερον λαμβανετε ο ουκ ελαβετε η ευαγγελιον ετερον ο ουκ εδεξασθε καλως ηνειχεσθε</verse>
        <verse osisID='2Cor.11.5'>λογιζομαι γαρ μηδεν υστερηκεναι των υπερ λιαν αποστολων</verse>
        <verse osisID='2Cor.11.6'>ει δε και ιδιωτης τω λογω αλλ ου τη γνωσει αλλ εν παντι φανερωθεντες εν πασιν εις υμας</verse>
        <verse osisID='2Cor.11.7'>η αμαρτιαν εποιησα εμαυτον ταπεινων ινα υμεις υψωθητε οτι δωρεαν το του θεου ευαγγελιον ευηγγελισαμην υμιν</verse>
        <verse osisID='2Cor.11.8'>αλλας εκκλησιας εσυλησα λαβων οψωνιον προς την υμων διακονιαν</verse>
        <verse osisID='2Cor.11.9'>και παρων προς υμας και υστερηθεις ου κατεναρκησα ουδενος το γαρ υστερημα μου προσανεπληρωσαν οι αδελφοι ελθοντες απο μακεδονιας και εν παντι αβαρη υμιν εμαυτον ετηρησα και τηρησω</verse>
        <verse osisID='2Cor.11.10'>εστιν αληθεια χριστου εν εμοι οτι η καυχησις αυτη ου φραγησεται εις εμε εν τοις κλιμασιν της αχαιας</verse>
        <verse osisID='2Cor.11.11'>δια τι οτι ουκ αγαπω υμας ο θεος οιδεν</verse>
        <verse osisID='2Cor.11.12'>ο δε ποιω και ποιησω ινα εκκοψω την αφορμην των θελοντων αφορμην ινα εν ω καυχωνται ευρεθωσιν καθως και ημεις</verse>
        <verse osisID='2Cor.11.13'>οι γαρ τοιουτοι ψευδαποστολοι εργαται δολιοι μετασχηματιζομενοι εις αποστολους χριστου</verse>
        <verse osisID='2Cor.11.14'>και ου θαυμαστον αυτος γαρ ο σατανας μετασχηματιζεται εις αγγελον φωτος</verse>
        <verse osisID='2Cor.11.15'>ου μεγα ουν ει και οι διακονοι αυτου μετασχηματιζονται ως διακονοι δικαιοσυνης ων το τελος εσται κατα τα εργα αυτων</verse>
        <verse osisID='2Cor.11.16'>παλιν λεγω μη τις με δοξη αφρονα ειναι ει δε μηγε καν ως αφρονα δεξασθε με ινα καγω μικρον τι καυχησωμαι</verse>
        <verse osisID='2Cor.11.17'>ο λαλω ου λαλω κατα κυριον αλλ ως εν αφροσυνη εν ταυτη τη υποστασει της καυχησεως</verse>
        <verse osisID='2Cor.11.18'>επει πολλοι καυχωνται κατα την σαρκα καγω καυχησομαι</verse>
        <verse osisID='2Cor.11.19'>ηδεως γαρ ανεχεσθε των αφρονων φρονιμοι οντες</verse>
        <verse osisID='2Cor.11.20'>ανεχεσθε γαρ ει τις υμας καταδουλοι ει τις κατεσθιει ει τις λαμβανει ει τις επαιρεται ει τις υμας εις προσωπον δερει</verse>
        <verse osisID='2Cor.11.21'>κατα ατιμιαν λεγω ως οτι ημεις ησθενησαμεν εν ω δ αν τις τολμα εν αφροσυνη λεγω τολμω καγω</verse>
        <verse osisID='2Cor.11.22'>εβραιοι εισιν καγω ισραηλιται εισιν καγω σπερμα αβρααμ εισιν καγω</verse>
        <verse osisID='2Cor.11.23'>διακονοι χριστου εισιν παραφρονων λαλω υπερ εγω εν κοποις περισσοτερως εν πληγαις υπερβαλλοντως εν φυλακαις περισσοτερως εν θανατοις πολλακις</verse>
        <verse osisID='2Cor.11.24'>υπο ιουδαιων πεντακις τεσσαρακοντα παρα μιαν ελαβον</verse>
        <verse osisID='2Cor.11.25'>τρις εραβδισθην απαξ ελιθασθην τρις εναυαγησα νυχθημερον εν τω βυθω πεποιηκα</verse>
        <verse osisID='2Cor.11.26'>οδοιποριαις πολλακις κινδυνοις ποταμων κινδυνοις ληστων κινδυνοις εκ γενους κινδυνοις εξ εθνων κινδυνοις εν πολει κινδυνοις εν ερημια κινδυνοις εν θαλασση κινδυνοις εν ψευδαδελφοις</verse>
        <verse osisID='2Cor.11.27'>εν κοπω και μοχθω εν αγρυπνιαις πολλακις εν λιμω και διψει εν νηστειαις πολλακις εν ψυχει και γυμνοτητι</verse>
        <verse osisID='2Cor.11.28'>χωρις των παρεκτος η επισυστασις μου η καθ ημεραν η μεριμνα πασων των εκκλησιων</verse>
        <verse osisID='2Cor.11.29'>τις ασθενει και ουκ ασθενω τις σκανδαλιζεται και ουκ εγω πυρουμαι</verse>
        <verse osisID='2Cor.11.30'>ει καυχασθαι δει τα της ασθενειας μου καυχησομαι</verse>
        <verse osisID='2Cor.11.31'>ο θεος και πατηρ του κυριου ιησου χριστου οιδεν ο ων ευλογητος εις τους αιωνας οτι ου ψευδομαι</verse>
        <verse osisID='2Cor.11.32'>εν δαμασκω ο εθναρχης αρετα του βασιλεως εφρουρει την δαμασκηνων πολιν πιασαι με θελων</verse>
        <verse osisID='2Cor.11.33'>και δια θυριδος εν σαργανη εχαλασθην δια του τειχους και εξεφυγον τας χειρας αυτου</verse>
      </chapter>
      <chapter osisID='2Cor.12'>
        <verse osisID='2Cor.12.1'>καυχασθαι δη ου συμφερει μοι ελευσομαι γαρ εις οπτασιας και αποκαλυψεις κυριου</verse>
        <verse osisID='2Cor.12.2'>οιδα ανθρωπον εν χριστω προ ετων δεκατεσσαρων ειτε εν σωματι ουκ οιδα ειτε εκτος του σωματος ουκ οιδα ο θεος οιδεν αρπαγεντα τον τοιουτον εως τριτου ουρανου</verse>
        <verse osisID='2Cor.12.3'>και οιδα τον τοιουτον ανθρωπον ειτε εν σωματι ειτε εκτος του σωματος ουκ οιδα ο θεος οιδεν</verse>
        <verse osisID='2Cor.12.4'>οτι ηρπαγη εις τον παραδεισον και ηκουσεν αρρητα ρηματα α ουκ εξον ανθρωπω λαλησαι</verse>
        <verse osisID='2Cor.12.5'>υπερ του τοιουτου καυχησομαι υπερ δε εμαυτου ου καυχησομαι ει μη εν ταις ασθενειαις μου</verse>
        <verse osisID='2Cor.12.6'>εαν γαρ θελησω καυχησασθαι ουκ εσομαι αφρων αληθειαν γαρ ερω φειδομαι δε μη τις εις εμε λογισηται υπερ ο βλεπει με η ακουει τι εξ εμου</verse>
        <verse osisID='2Cor.12.7'>και τη υπερβολη των αποκαλυψεων ινα μη υπεραιρωμαι εδοθη μοι σκολοψ τη σαρκι αγγελος σαταν ινα με κολαφιζη ινα μη υπεραιρωμαι</verse>
        <verse osisID='2Cor.12.8'>υπερ τουτου τρις τον κυριον παρεκαλεσα ινα αποστη απ εμου</verse>
        <verse osisID='2Cor.12.9'>και ειρηκεν μοι αρκει σοι η χαρις μου η γαρ δυναμις μου εν ασθενεια τελειουται ηδιστα ουν μαλλον καυχησομαι εν ταις ασθενειαις μου ινα επισκηνωση επ εμε η δυναμις του χριστου</verse>
        <verse osisID='2Cor.12.10'>διο ευδοκω εν ασθενειαις εν υβρεσιν εν αναγκαις εν διωγμοις εν στενοχωριαις υπερ χριστου οταν γαρ ασθενω τοτε δυνατος ειμι</verse>
        <verse osisID='2Cor.12.11'>γεγονα αφρων καυχωμενος υμεις με ηναγκασατε εγω γαρ ωφειλον υφ υμων συνιστασθαι ουδεν γαρ υστερησα των υπερ λιαν αποστολων ει και ουδεν ειμι</verse>
        <verse osisID='2Cor.12.12'>τα μεν σημεια του αποστολου κατειργασθη εν υμιν εν παση υπομονη εν σημειοις και τερασιν και δυναμεσιν</verse>
        <verse osisID='2Cor.12.13'>τι γαρ εστιν ο ηττηθητε υπερ τας λοιπας εκκλησιας ει μη οτι αυτος εγω ου κατεναρκησα υμων χαρισασθε μοι την αδικιαν ταυτην</verse>
        <verse osisID='2Cor.12.14'>ιδου τριτον ετοιμως εχω ελθειν προς υμας και ου καταναρκησω υμων ου γαρ ζητω τα υμων αλλα υμας ου γαρ οφειλει τα τεκνα τοις γονευσιν θησαυριζειν αλλ οι γονεις τοις τεκνοις</verse>
        <verse osisID='2Cor.12.15'>εγω δε ηδιστα δαπανησω και εκδαπανηθησομαι υπερ των ψυχων υμων ει και περισσοτερως υμας αγαπων ηττον αγαπωμαι</verse>
        <verse osisID='2Cor.12.16'>εστω δε εγω ου κατεβαρησα υμας αλλ υπαρχων πανουργος δολω υμας ελαβον</verse>
        <verse osisID='2Cor.12.17'>μη τινα ων απεσταλκα προς υμας δι αυτου επλεονεκτησα υμας</verse>
        <verse osisID='2Cor.12.18'>παρεκαλεσα τιτον και συναπεστειλα τον αδελφον μη τι επλεονεκτησεν υμας τιτος ου τω αυτω πνευματι περιεπατησαμεν ου τοις αυτοις ιχνεσιν</verse>
        <verse osisID='2Cor.12.19'>παλιν δοκειτε οτι υμιν απολογουμεθα κατενωπιον του θεου εν χριστω λαλουμεν τα δε παντα αγαπητοι υπερ της υμων οικοδομης</verse>
        <verse osisID='2Cor.12.20'>φοβουμαι γαρ μηπως ελθων ουχ οιους θελω ευρω υμας καγω ευρεθω υμιν οιον ου θελετε μηπως ερεις ζηλοι θυμοι εριθειαι καταλαλιαι ψιθυρισμοι φυσιωσεις ακαταστασιαι</verse>
        <verse osisID='2Cor.12.21'>μη παλιν ελθοντα με ταπεινωσει ο θεος μου προς υμας και πενθησω πολλους των προημαρτηκοτων και μη μετανοησαντων επι τη ακαθαρσια και πορνεια και ασελγεια η επραξαν</verse>
      </chapter>
      <chapter osisID='2Cor.13'>
        <verse osisID='2Cor.13.1'>τριτον τουτο ερχομαι προς υμας επι στοματος δυο μαρτυρων και τριων σταθησεται παν ρημα</verse>
        <verse osisID='2Cor.13.2'>προειρηκα και προλεγω ως παρων το δευτερον και απων νυν γραφω τοις προημαρτηκοσιν και τοις λοιποις πασιν οτι εαν ελθω εις το παλιν ου φεισομαι</verse>
        <verse osisID='2Cor.13.3'>επει δοκιμην ζητειτε του εν εμοι λαλουντος χριστου ος εις υμας ουκ ασθενει αλλα δυνατει εν υμιν</verse>
        <verse osisID='2Cor.13.4'>και γαρ ει εσταυρωθη εξ ασθενειας αλλα ζη εκ δυναμεως θεου και γαρ ημεις ασθενουμεν εν αυτω αλλα ζησομεθα συν αυτω εκ δυναμεως θεου εις υμας</verse>
        <verse osisID='2Cor.13.5'>εαυτους πειραζετε ει εστε εν τη πιστει εαυτους δοκιμαζετε η ουκ επιγινωσκετε εαυτους οτι ιησους χριστος εν υμιν εστιν ει μη τι αδοκιμοι εστε</verse>
        <verse osisID='2Cor.13.6'>ελπιζω δε οτι γνωσεσθε οτι ημεις ουκ εσμεν αδοκιμοι</verse>
        <verse osisID='2Cor.13.7'>ευχομαι δε προς τον θεον μη ποιησαι υμας κακον μηδεν ουχ ινα ημεις δοκιμοι φανωμεν αλλ ινα υμεις το καλον ποιητε ημεις δε ως αδοκιμοι ωμεν</verse>
        <verse osisID='2Cor.13.8'>ου γαρ δυναμεθα τι κατα της αληθειας αλλ υπερ της αληθειας</verse>
        <verse osisID='2Cor.13.9'>χαιρομεν γαρ οταν ημεις ασθενωμεν υμεις δε δυνατοι ητε τουτο δε και ευχομεθα την υμων καταρτισιν</verse>
        <verse osisID='2Cor.13.10'>δια τουτο ταυτα απων γραφω ινα παρων μη αποτομως χρησωμαι κατα την εξουσιαν ην εδωκεν μοι ο κυριος εις οικοδομην και ουκ εις καθαιρεσιν</verse>
        <verse osisID='2Cor.13.11'>λοιπον αδελφοι χαιρετε καταρτιζεσθε παρακαλεισθε το αυτο φρονειτε ειρηνευετε και ο θεος της αγαπης και ειρηνης εσται μεθ υμων</verse>
        <verse osisID='2Cor.13.12'>ασπασασθε αλληλους εν αγιω φιληματι</verse>
        <verse osisID='2Cor.13.13'>ασπαζονται υμας οι αγιοι παντες</verse>
        <verse osisID='2Cor.13.14'>η χαρις του κυριου ιησου χριστου και η αγαπη του θεου και η κοινωνια του αγιου πνευματος μετα παντων υμων αμην</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Mark'>
      <chapter osisID='Mark.1'>
        <verse osisID='Mark.1.1'>تارينين اوغلو عئسا مسئحئن خوش خبرئنئن باشلانيشي.</verse>
        <verse osisID='Mark.1.2'>اشعيا پيغمبرئن کئتابيندا يازيليب:«باخ، من سنئن قاباغيندا اؤز الچئمي گؤنده‌رئرم کي،سنئن يولونو حاضيرلاسين.</verse>
        <verse osisID='Mark.1.3'>چؤلده بئرئنئن سسي نئدا ادئر:ربّئن يولونو حاضيرلايين.اونون يوللاريني دوز ادئن.»</verse>
        <verse osisID='Mark.1.4'>و يحيا بلجه ظوهور اتدي و چؤلده ائنسانلاري تعمئد ورئب، گوناهلارين باغيشلانماسي اوچون تؤوبه تعمئدئني وعظ ادئردي.</verse>
        <verse osisID='Mark.1.5'>اورشلئملي​لر و بوتون يهودئيه وئلايتئنده ياشايانلار، اونون يانينا گلئردئلر و گوناهلارينا اعتئراف ادئب، اوردون چاييندا اوندان تعمئد آليرديلار.</verse>
        <verse osisID='Mark.1.6'>يحيا دَوه توکوندن پالتار گيئنئب، درئدن بلئنه قاييش باغلاميشدي و چيئرتکه و چؤل بالي ييئردي.</verse>
        <verse osisID='Mark.1.7'>او وعظ ادئب ديئردي: "مندن سونرا مندن داها قووّتلي اولان گلئر کي، من اَيئلئب اونون آياق قابينين باغيني دا آچماغا بله لايئق ديئلم.</verse>
        <verse osisID='Mark.1.8'>من سئزي سو ائله تعمئد وردئم، آمّا او سئزي موقدّس روحلا تعمئد وره​جک."</verse>
        <verse osisID='Mark.1.9'>او گونلرده، عئسا جلئلئن ناصئره شهرئندن گلئب، اوردون چاييندا يحيادان تعمئد آلدي.</verse>
        <verse osisID='Mark.1.10'>و سودان چيخار-چيخماز گؤيون ياريلديغيني و روحون گؤيرچئن شکلئنده اونون اوستونه اندئيئني گؤردو.</verse>
        <verse osisID='Mark.1.11'>و گؤيدن بئر سس گلدي: "سن منئم سِودئيئم اوغلومسان. سندن راضي‌يام!"</verse>
        <verse osisID='Mark.1.12'>اله او آندا موقدّس روح عئساني چؤله آپاردي،</verse>
        <verse osisID='Mark.1.13'>و او، قيرخ گون اورادا قاليب شيطان طرفئندن وسوسه اولونوردو. عئسا اورادا وحشي حيوانلارلا قاليردي و ملکلر ده اونا خئدمت ادئردئلر.</verse>
        <verse osisID='Mark.1.14'>يحيانين توتولماسيندان سونرا، عئسا جلئله گلدي و تارينين خوش خبرئني وعظ ادئب ديئردي:</verse>
        <verse osisID='Mark.1.15'>"واخت تامام اولور. تارينين پادشاهليغي ياخينلاشيب. تؤوبه ادئن و خوش خبره ائنانين."</verse>
        <verse osisID='Mark.1.16'>عئسا جلئل دهنزئنئن قيراغيندان کچن واخت، شمعون و قارداشي آندرياسي گؤردو. اونلار دهنزه تور آتيرديلار، چونکي باليق اووچوسو ائدئلر.</verse>
        <verse osisID='Mark.1.17'>و اونلارا ددي: "منئم داليمجا گلئن. من سئزي ائنسانلار اووچوسو اده‌رم."</verse>
        <verse osisID='Mark.1.18'>اونلار دا او آندا تورلاريني بوراخيب، اونون دالينجا گتدئلر.</verse>
        <verse osisID='Mark.1.19'>اورادان بئر آز ائره​لي گتدئکده عئسا زِبِدِي اوغلو يعقوب و قارداشي يوحنّاني گؤردو. اونلار قاييقدا اوتورموشدولار و تورلاريني تعمئر ادئردئلر.</verse>
        <verse osisID='Mark.1.20'>عئسا اله او ساعاتدا اونلاري دعوت اتدي. اونلار دا آتالاري زِبِدِيي ائشچئلر‌له قاييقدا قويوب، اونون دالينجا گتدئلر.</verse>
        <verse osisID='Mark.1.21'>اونلار کفرناحوما گلدئلر. سبّت گونو يتئشنده، عئسا کنئسه​يه گئرئب تعلئم ورمه‌يه باشلادي.</verse>
        <verse osisID='Mark.1.22'>اونون تعلئمئندن هامي حيران قالميشدي، چونکي اونلارا دئن عالئملري کئمي يوخ، ائقتئدار صاحئبي کئمي تعلئم ورئردي.</verse>
        <verse osisID='Mark.1.23'>کنئسه​ده ناپاک روح الئنده توتولموش بئر آدام وار ائدي. بو آدام باغيرا-باغيرا ددي:</verse>
        <verse osisID='Mark.1.24'>"ناصئره‌لي عئسا، بئزدن نه ائسته‌يئرسن؟ آيا بئزي هلاک اتمک اوچون گلئبسن؟ سنئن کئم اولدوغونو بئلئرم: سن تارينين موقدّسي‌سن!"</verse>
        <verse osisID='Mark.1.25'>لاکئن عئسا اونا آجيقلانيب ددي: "ساکئت اول و اوندان اشئيه چيخ!"</verse>
        <verse osisID='Mark.1.26'>او واخت ناپاک روح، آدامي شئدّتله اَسدئردي و اوجا سَسله چيغيريب اوندان اشئيه چيخدي.</verse>
        <verse osisID='Mark.1.27'>هامي تعجّوبدن مات قالميشدي و بئر​بئرلرئندن سوروشوردولار: "بو نه‌دئر؟! ائقتئدارلي تزه بئر تعلئم! ناپاک روحلارا بله امر ادئر، و اونلار اوندان ائطاعت ادئرلر."</verse>
        <verse osisID='Mark.1.28'>و چوخ چکمه‌دي کي، عئسانين شؤهرتي جلئلئن بوتون يرلرئنده ياييلدي.</verse>
        <verse osisID='Mark.1.29'>اونلار کنئسه​دن چيخان واخت، يعقوب و يوحنّا ائله، شمعون و آندرياسين اِوئنه گتدئلر.</verse>
        <verse osisID='Mark.1.30'>شمعونون قايناناسي قيزديرما ائچئنده ياتاقدا ائدي. اونون حاليندان آنَن عئساني خبردار اتدئلر.</verse>
        <verse osisID='Mark.1.31'>عئسا او آروادا ياخينلاشدي و اونون الئندن توتوب آياغا قالديردي. آروادين قيزديرماسي کسئلدي و اونلارا خئدمت اتمه‌يه باشلادي.</verse>
        <verse osisID='Mark.1.32'>آخشام، گون باتان واخت، بوتون ناخوشلار و ناپاک روحلار الئنده توتولموش ائنسانلاري اونون يانينا گتئردئلر.</verse>
        <verse osisID='Mark.1.33'>شهرئن بوتون خالقي قاپي‌يا ييغيلميشدي.</verse>
        <verse osisID='Mark.1.34'>عئسا جوربه​جور ناخوشلوقلارا دوچار اولموش بئر چوخ ائنساني صاغالتدي و بئر چوخ ناپاک روحلاري قوودو. او، ناپاک روحلارين دانيشماغينا ائجازه ورمئردي، چونکي اونو تاني‌ييرديلار.</verse>
        <verse osisID='Mark.1.35'>سحر، گون چيخماميش عئسا قالخدي و اِودن چيخيب ساکئت بئر يره گتدي و اورادا دوعا ادئردي.</verse>
        <verse osisID='Mark.1.36'>شمعون و اونونلا اولانلار، اونو آختارماغا چيخديلار و اونو تاپيب ددئلر:</verse>
        <verse osisID='Mark.1.37'>"هامي سني آختارير."</verse>
        <verse osisID='Mark.1.38'>عئسا اونلارا ددي: "گلئن آيري يرلره، بو ياخين قصبه​لره ده گدک کي، اونلاردا دا وعظ ادئم. چونکي من بونون اوچون گلمئشم."</verse>
        <verse osisID='Mark.1.39'>و جلئلئن بوتون يرلرئنده گزئردي و اونلارين کنئسه​لرئنده وعظ ادئب، ناپاک روحلاري قوووردو.</verse>
        <verse osisID='Mark.1.40'>بئر نفر جوذاملي عئسانين يانينا گلدي و اونون قاباغيندا دئز چؤکوب يالوارا-يالوارا ددي: "اگر ائسته‌يه​سن مني بو ناخوشلوقدان تمئز اده بئلرسن."</verse>
        <verse osisID='Mark.1.41'>عئسانين او آداما رحمي گلدي و الئني اوزاديب، اونون اوستونه قويدو و اونا ددي: "ائسته‌يئرم، تمئز اول."</verse>
        <verse osisID='Mark.1.42'>او آندا جوذام بو آدامي ترک اتدي و او، بو مرضدن تمئز اولدو.</verse>
        <verse osisID='Mark.1.43'>عئسا اونا جئدّي تاپشيريب، آنَن اونو مورخّص اتدي و اونا ددي:</verse>
        <verse osisID='Mark.1.44'>"باخ! هچ کئمه بئر سؤز دمه، آنجاق گت کاهئنه گؤرون و تمئزلئيئن اوچون موسانين امر اتدئکلرئني تقدئم ات کي، اونلارا شهادت اولسون."</verse>
        <verse osisID='Mark.1.45'>آمّا او آدام چيخيب، چوخ شيلر جار چکدي و اولوب-کچنلري هر يرده يايدي. اله کي، عئسا آرتيق هچ بئر شهره آچيقجا گئره بئلمه‌يئب، شهردن اشئگده، چؤلده قاليردي. آمّا آداملار هر طرفدن اونون يانينا گلئردئلر.</verse>
      </chapter>
      <chapter osisID='Mark.2'>
        <verse osisID='Mark.2.1'>بئر نچه گون سونرا عئسا گئنه کفرناحوما گلدي و اونون اِوده اولماسينين خبري ياييلدي</verse>
        <verse osisID='Mark.2.2'>و او قدر چوخ آدام اورايا ييغيلدي کي، قاپي آغزيندا دا بله ير قالمادي و عئسا اونلارلا تارينين کلاميندان دانيشيردي.</verse>
        <verse osisID='Mark.2.3'>بو آرادا بئر عئدّه، ائفلئج آدامي دؤرد نفرئن وسئله​سئله داشي‌ييب اونون يانينا گتئردئلر.</verse>
        <verse osisID='Mark.2.4'>آمّا آداملارين چوخلوغوندان اونا ياخينلاشا بئلمه‌دئلر. اونون اوچون ده عئسانين اولدوغو اِوئن داميني سؤکوب يارديلار و ائفلئج آدامي ياتاغي​ ائله آشاغي اِندئردئلر.</verse>
        <verse osisID='Mark.2.5'>عئسا اونلارين ائمانيني گؤرنده ائفلئجه ددي: "اوغول، گوناهلارين باغيشلاندي."</verse>
        <verse osisID='Mark.2.6'>آمّا عالئملردن بئر نچه​سي اورادا اوتوروب اورَکلرئنده دوشونوردولر:</verse>
        <verse osisID='Mark.2.7'>"بو آدام نه اوچون بله کوفرلر دانيشير؟ تاريدان باشقا کئم گوناهلاري باغيشلايا بئلر؟"</verse>
        <verse osisID='Mark.2.8'>عئسا روحوندا اونلارين اؤز آرالاريندا بله دوشوندوکلرئني آنلاييب اونلارا ددي: "نه اوچون اورکلرئنئزدن بله فئکئرلر کچئردئرسئنئز؟</verse>
        <verse osisID='Mark.2.9'>هانسي داها آسان‌دير؟ ائفلئجه «گوناهلارين باغيشلاندي» دمک؟ يوخسا «قالخ، دؤشه‌يئني گؤتور گت» دمک؟</verse>
        <verse osisID='Mark.2.10'>آمّا بئله​سئنئز کي، ائنسان اوغلونون ير اوزونده گوناهلاري باغيشلاماق قودرتي وار…" عئسا ائفلئجه ددي:</verse>
        <verse osisID='Mark.2.11'>"سنه ديئرم قالخ، دؤشه‌يئني گؤتور و اوئنه گت."</verse>
        <verse osisID='Mark.2.12'>او آندا ائفلئج يردن قالخيب دؤشه‌يئني گؤتوردو و هامينين گؤزو قاباغيندا چيخيب گتدي. اله کي، هامي تعجّوبدن مات قالدي و تاريني حمد ادئب ديئردئلر: "بله بئر شي اصلا گؤرمه​مئشدئک."</verse>
        <verse osisID='Mark.2.13'>عئسا گئنه دهنزئن قيراغينا گتدي و بوتون خالق اونون يانينا گلدي و او دا اونلارا تعلئم ورئردي.</verse>
        <verse osisID='Mark.2.14'>يولدان کچنده آلفاعوس اوغلو لاوئني باج ييغيلان يرده اوتورموش گؤردو و اونا ددي: "منئم داليمجا گل." لاوي ده قالخيب اونون دالينجا گتدي.</verse>
        <verse osisID='Mark.2.15'>عئسا لاوئنئن اوئنده سوفره باشيندا اوتورموشدو. بئر چوخ باج ييغانلار و گوناهکارلار دا او و شاگئردلرئله سوفره باشيندا اوتورموشدولار. چونکي چوخ آداملار اونون دالينجا گدئردئلر.</verse>
        <verse osisID='Mark.2.16'>فرئسئلرئن عالئملري عئسانين گوناهکارلار و باج ييغانلارلا يمک يدئيئني گؤرنده اونون شاگئردلرئنه ددئلر: "نه اوچون او، باج ييغانلار و گوناهکار آداملارلا ييئب-ائچئر؟"</verse>
        <verse osisID='Mark.2.17'>عئسا بو سؤزو اشئدن زامان اونلارا ددي: "صاغ آداملار يوخ، ناخوشلار طبئبه مؤحتاجديرلار. من صالح آداملاري يوخ، گوناهکار آداملاري دعوت اتمه‌يه گلمئشم."</verse>
        <verse osisID='Mark.2.18'>يحيانين شاگئردلري و فرئسئلر اوروج توتموشدولار. بونلار عئسانين يانينا گلئب اونا ددئلر: "يحيانين و فرئسئلرئن شاگئردلري نه اوچون اوروج توتورلار، آمّا سنئن شاگئردلرئن اوروج توتمورلار؟"</verse>
        <verse osisID='Mark.2.19'>عئسا اونلارا ددي: "بَيئن قوناقلاري، بَي اونلارلا اولان واخت، مگر اوروج توتارلار؟ نه قدر کي، بَي اونلارلا وار، اونلار اوروج توتا بئلمزلر.</verse>
        <verse osisID='Mark.2.20'>آمّا او گونلر يتئشه​جک کي، بَي اونلارين الئندن آليناجاق و او زامان اونلار اوروج توتاجاقلار.</verse>
        <verse osisID='Mark.2.21'>هچ کس کؤهنه پالتارا تزه قوماشدان ياماق تئکمز. يوخسا تزه ياماق کؤهنه پالتاردان قوپار و ييرتيق داها پئس اولار.</verse>
        <verse osisID='Mark.2.22'>هچ کس ده تزه شرابي کؤهنه تولوقلارا تؤکمز. يوخسا تزه شراب کؤهنه تولوقلاري پارتلادار. هم شراب تؤکولوب گدر، هم ده تولوق تلف اولار. تزه شرابي تزه تولوقلارا تؤکرلر."</verse>
        <verse osisID='Mark.2.23'>بئر گون عئسا سبّت گونونده شاگئردلري ائله اَکئنلر آراسيندان کچئردي. کچنده شاگئردلر سونبوللري درمه‌يه باشلاديلار.</verse>
        <verse osisID='Mark.2.24'>فرئسئلر اونا ددئلر: "باخ! سبّت گونونده جائز اولمايان ائشي نه اوچون گؤرورلر؟"</verse>
        <verse osisID='Mark.2.25'>عئسا اونلارا ددي: "آيا هچ اوخوماييبسينيز کي، داوود و اونونلا آج اولانلار، آج و مؤحتاج قالاندا نه اتدئلر؟</verse>
        <verse osisID='Mark.2.26'>نجه داوود باش کاهئن اَبياتارين زامانيندا تارينين اِوئنه گئرئب، تارييا تقدئم اولونموش چؤره‌يي يدي و اونونلا اولانلارا دا وردي، حال بو کي، اونلاري يمک کاهئنلردن باشقا هچ کسه جائز ديئلدي؟!"</verse>
        <verse osisID='Mark.2.27'>و عئسا اونلارا ددي: "ائنسان سبّت گونو اوچون يوخ، سبّت گونو ائنسان اوچون اولوب.</verse>
        <verse osisID='Mark.2.28'>بونا گؤره ائنسان اوغلو سبّت گونونون ده صاحئبئدئر."</verse>
      </chapter>
      <chapter osisID='Mark.3'>
        <verse osisID='Mark.3.1'>عئسا گئنه کنئسه​يه گئردي. اورادا اَلي قوروموش بئر آدام وار ائدي.</verse>
        <verse osisID='Mark.3.2'>اونلار عئساني دئقّتله گؤز آلتينا آلميشديلار کي، سبّت گونونده او کئشئيه شفا ورسئن و بونون اوچون اونا ائتّئهام وورسونلار.</verse>
        <verse osisID='Mark.3.3'>عئسا اَلي قوروموش آداما ددي: "اورتادا دور."</verse>
        <verse osisID='Mark.3.4'>و اونلارا ددي: "سبّت گونونده نه اتمک جائزدئر ياخشيليق اتمک، يوخسا پئسلئک اتمک؟ جان قورتارماق، يوخسا جان آلماق؟" اونلار ساکئت دورموشدولار.</verse>
        <verse osisID='Mark.3.5'>عئسا اطرافيندا اولان آداملارا قضبله باخيب، اونلارين اورکلرئنئن برکلئيئندن چوخ قمگئن اولدو و او کئشئيه ددي: "الئني اوزات." او آدام الئني اوزاتدي و اَلي اوّلکي کئمي اولدو.</verse>
        <verse osisID='Mark.3.6'>فرئسئلر آنَن چيخيب هئرودچولارلا برابر عئساني اؤلدورمک اوچون مشورت اتدئلر.</verse>
        <verse osisID='Mark.3.7'>آمّا عئسا شاگئردلری ائله دهنز طرفئنه چکئلدي و جلئلدن چوخ آداملار اونون دالينجا گتدئلر.</verse>
        <verse osisID='Mark.3.8'>و اونون بوتون اتدئکلرئني اشئدنلر يهودئيه​دن، اورشلئمدن، ائدومئيه​دن، اوردون چايينين او تاييندان، صور و صيدانين اطرافلاريندا ياشايانلاردان بؤيوک بئر جاماعات اونون يانينا گلدي.</verse>
        <verse osisID='Mark.3.9'>جاماعاتين اونو سيخيشديرماسي اوزوندن عئسا شاگئردلرئنه ددي کي، اونون اوچون بئر قاييق حاضيرلاسينلار.</verse>
        <verse osisID='Mark.3.10'>چوخ ائنسانلاري شفا وردئيي اوزوندن ناخوش آداملاردان چوخلاري عئسانين اوستونه آتيليرديلار کي، اونا توخونسونلار.</verse>
        <verse osisID='Mark.3.11'>و ناپاک روحلار اونو گؤرنده قاباغيندا يره قاپانيرديلار و باغيريب ديئردئلر: "سن تارينين اوغلوسان."</verse>
        <verse osisID='Mark.3.12'>آمّا عئسا اونلارا قدغن ادئردي کي، اونون کئم اولدوغونو آشکار اتمه‌سئنلر.</verse>
        <verse osisID='Mark.3.13'>عئسا داغا چيخيب، اؤزو ائسته‌دئيي آداملاري يانينا چاغيردي و اونلار اونون يانينا گتدئلر.</verse>
        <verse osisID='Mark.3.14'>و اون‌ائکي نفر تعيئن اتدي کي، اونونلا قالسينلار و اونلاري وعظ اتمه‌يه گؤنده‌رسئن</verse>
        <verse osisID='Mark.3.15'>و ائقتئدارلاري اولسون کي، ناپاک روحلاري آداملاردان قووسونلار.</verse>
        <verse osisID='Mark.3.16'>تعيئن اتدئيي آداملار بونلار ائدئلر: شمعون کی، اونا "پطروس" لقبئني ورمئشدی،</verse>
        <verse osisID='Mark.3.17'>زِبِدِي اوغلو يعقوب و قارداشي يوحنّا کي، اونلارا "بواَنرجس" لقبئني ورمئشدي، بواَنرجس يعني ائلديرم اوغوللاري،</verse>
        <verse osisID='Mark.3.18'>آندرياس، فئلئپوس، بَرتولوما، متّا، توماس، و آلفاعوس اوغلو يعقوب، تَداي، وطن‌پرست شمعون،</verse>
        <verse osisID='Mark.3.19'>و ائسکاريوتلو يهودا کي، اونو دوشمن اَلئنه تسلئم اتدي.</verse>
        <verse osisID='Mark.3.20'>اونلار اِوه گلدئلر و گئنه جاماعات ييغيلدي، اِله کي، چؤرک يمه‌يه بله ائمکانلاري اولمادي.</verse>
        <verse osisID='Mark.3.21'>قوحوملاري بونو اشئدن زامان اونو آپارماغا گلدئلر. ديئردئلر: "دلي اولوب."</verse>
        <verse osisID='Mark.3.22'>اورشلئمدن گلن عالئملر ديئردئلر: "بعلزبول اونون ائچئنه گئرئب و ائبلئسلر ريئسئنئن واسئطه​سئله ائبلئسلري قوور."</verse>
        <verse osisID='Mark.3.23'>عئسا اونلاري يانينا چاغيريب مثل‌له ددي: "شيطان، شيطاني نجه قووا بئلر؟</verse>
        <verse osisID='Mark.3.24'>ائکي يره بؤلونموش بئر مملکت داوام گتئره بئلمز.</verse>
        <verse osisID='Mark.3.25'>اؤز ائچئنده ائکئيه بؤلونن بئر اِو ده آياق اوستونده قالا بئلمز.</verse>
        <verse osisID='Mark.3.26'>اگر شيطان اؤزونه ضئدّ دوروب اؤزونده آيريليق سالسا، داوام گتئره بئلمز و اونون آخيري يتئشئب.</verse>
        <verse osisID='Mark.3.27'>هچ کئم گوجلو بئر آدامين اِوئنه گئرئب ماليني اوغورلايا بئلمز، مگر اوّلجه اونون قوللاريني باغلاسين. او زامان اونون ماليني اوغورلايا بئلر.</verse>
        <verse osisID='Mark.3.28'>دوغروسونو سئزه ديئرم، هامي گوناهلار، هامي کوفرلر ائنسان اوغوللارينا باغيشلانار</verse>
        <verse osisID='Mark.3.29'>آمّا موقدّس روح حاقّيندا کوفر دئين آدامين گوناهي هچ واخت باغيشلانماز و تقصئري ابده کئمي اوستونده قالار."</verse>
        <verse osisID='Mark.3.30'>چونکي اونلار "اوندا ناپاک روح وار" ديئردئلر.</verse>
        <verse osisID='Mark.3.31'>عئسانين آناسي و قارداشلاري گلدئلر و اشئکده دوروب عئساني چاغيرماق اوچون اونون يانينا آدام گؤنده‌ردئلر.</verse>
        <verse osisID='Mark.3.32'>عئسانين اطرافيندا اوتوران خالق اونا ددئلر: "آنان و قارداشلارين اشئکده دوروب سني آختاريرلار."</verse>
        <verse osisID='Mark.3.33'>عئسا اونلارا جاواب ورئب ددي: "آنام و قارداشلاريم کئملردئر؟"</verse>
        <verse osisID='Mark.3.34'>و اطرافيندا اوتورانلارا باخيب ددي: "باخين، آنام و قارداشلاريم.</verse>
        <verse osisID='Mark.3.35'>هر کس تارينين ائسته‌دئيئني يرئنه يتئرسه، قارداشيم، باجيم، و آنام اودور."</verse>
      </chapter>
      <chapter osisID='Mark.4'>
        <verse osisID='Mark.4.1'>عئسا گئنه دهنزئن قيراغيندا تعلئم ورمه‌يه باشلادي. اونون يانينا او قدر آدام ييغيلدي کي، او دهنزئن قيراغيندا سو اوستونده اولان قاييغا مئنئب اوتوردو. بوتون او جاماعات دهنزئن قيراغيندا دورموشدو.</verse>
        <verse osisID='Mark.4.2'>عئسا اونلارا مثللر​له چوخ شيلر تعلئم وردي و اؤيرتدئکلرئنده اونلارا بله ددي:</verse>
        <verse osisID='Mark.4.3'>"قولاق آسين. بئر اَکئنچي توخوم سپمه‌يه چيخدي.</verse>
        <verse osisID='Mark.4.4'>توخوملاري سپنده اونلاردان بعضئسي يولون قيراغينا دوشدو و قوشلار گلئب اونو يدئلر.</verse>
        <verse osisID='Mark.4.5'>بعضئسي تورپاغي چوخ اولمايان داشليغا دوشوب تز بئتدي، چونکي تورپاغين درئنلئيي يوخ ائدي.</verse>
        <verse osisID='Mark.4.6'>گون چيخاندا گونش اونو يانديردي و کؤکو اولماديغي اوچون قورودو.</verse>
        <verse osisID='Mark.4.7'>توخوملاردان بعضئسي تئکانلار آراسينا دوشدو و تئکانلار بئتئب، اونو بوغدولار و ثمره ورمه‌دي.</verse>
        <verse osisID='Mark.4.8'>او بئرئلري ده برکتلي تورپاغا دوشوب بئتدئلر و بؤيويوب بعضئسي بئره اوتوز، بعضئسي بئره آلتميش، و بعضئسي ده بئره يوز ثمره وردئلر."</verse>
        <verse osisID='Mark.4.9'>عئسا اونلارا ددي: "اشئتمه‌يه قولاقلاري اولان اشئتسئن!"</verse>
        <verse osisID='Mark.4.10'>تک اولان زامان، اون‌ائکي شاگئرد و اونلارلا اطرافيندا اولان آداملار بو مثل حاقّيندا اوندان سوآل سوروشوردولار.</verse>
        <verse osisID='Mark.4.11'>عئسا اونلارا ددي: "تارينين پادشاهليغينين سئرّئني بئلمک سئزه ورئلئب. آمّا اشئگده اولانلارا هر شي مثللرله اولور کي،</verse>
        <verse osisID='Mark.4.12'>باخا-باخا گؤرمه‌سئنلر،قولاق آسا-آسا آنلاماسينلار،مبادا دؤنوب باغيشلانسينلار."</verse>
        <verse osisID='Mark.4.13'>و اونلارا ددي: "بو مثلي باشا دوشمورسونوز؟ بس اؤزگه مثللري نجه باشا دوشه​جکسئنئز؟</verse>
        <verse osisID='Mark.4.14'>اکئنچي کلامي سپئر.</verse>
        <verse osisID='Mark.4.15'>يول قيراغينا دوشنلر اونلارديرلار کي، کلامي اشئدئرلر، آمّا شيطان تزلئکله گلئب اونلارا سَپئلن کلامي گؤتوروب آپارير.</verse>
        <verse osisID='Mark.4.16'>بلجه ده داشليق يرلره دوشنلر: کلامي اشئدئب آنَن اونو شادليقلا قبول ادئرلر.</verse>
        <verse osisID='Mark.4.17'>آمّا اونلاردا کؤک يوخدور. بئر آز زامان قاليرلار، و سونرا بو کلامدان اؤتري سيخينتي و اذئيّت باش ورنده، آنَن ائماندان دوشورلر.</verse>
        <verse osisID='Mark.4.18'>تئکانلار آراسينا دوشنلر اونلارديرلار کي، کلامي اشئدئرلر،</verse>
        <verse osisID='Mark.4.19'>آمّا بو دونيانين اوموراتي، مال-دؤولتئن آلداديجيليغي، و آيري شيلرئن هوسلري آرايا گئرئب کلامي بوغور و او، ثمره​سئز اولور.</verse>
        <verse osisID='Mark.4.20'>برکتلي تورپاغا دوشنلر اونلارديرلار کي، کلامي اشئدئب اونو قبول ادئرلر و بئره اوتوز، بئره آلتميش، و بئره يوز ثمره ورئرلر."</verse>
        <verse osisID='Mark.4.21'>عئسا اونلارا ددي: "آيا لامپاني يانديريب دولچا آلتينا يا دا ياتاق آلتينا قويارلار؟ مگر لامپا، اونون اوچون ديئل کي، لامپا قابينا قويولسون؟</verse>
        <verse osisID='Mark.4.22'>چونکي گئزلي بئر شي يوخدور کي، آچيغا چيخماسين و اؤرتولو بئر شي يوخدور کي، آشکارا چيخماسين.</verse>
        <verse osisID='Mark.4.23'>اشئتمه‌يه قولاقلاري اولان، اشئتسئن."</verse>
        <verse osisID='Mark.4.24'>و اونلارا ددي: "نه اشئتدئيئنئزه دئقّت ادئن. هانسي اؤلچو ائله اؤلچرسئنئز، سئزه ده او اؤلچو ائله اؤلچوله​جک و داها دا چوخ ورئله‌جک.</verse>
        <verse osisID='Mark.4.25'>چونکي کئمئن وارسا، اونا ورئله​جک و کئمئن يوخوسا، اولانلاري دا آليناجاقدير."</verse>
        <verse osisID='Mark.4.26'>عئسا اونلارا ددي: "تارينين پادشاهليغي تورپاغا توخوم سَپَن بئر آداما بنزر.</verse>
        <verse osisID='Mark.4.27'>گجه-گوندوز ياتار-دورار. توخوم بئتئب بؤيوير، آمّا او، بونون نجه اولدوغونو بئلمز.</verse>
        <verse osisID='Mark.4.28'>ير اؤز-اؤزوندن ثمره ورئر: اوّل اوتو، سونرا سونبولو، داها سونرا دا سونبولده يتئشمئش دَني.</verse>
        <verse osisID='Mark.4.29'>محصول يتئشدئيي واخت، آنَن اوراغ سالينار، چونکي بئچئن واختي يتئشئب."</verse>
        <verse osisID='Mark.4.30'>و اونلارا ددي: "تارينين پادشاهليغيني نه‌يه بنزه‌دک؟ و يا اونو نه مثل‌له سئزه آيدينلاشديراق؟</verse>
        <verse osisID='Mark.4.31'>تارينين پادشاهليغي خاردال توخومو کئمي​دئر کي، تورپاقدا اکئلدئيي واخت، يرده اولان توخوملارين هاميسيندان کئچئکدئر.</verse>
        <verse osisID='Mark.4.32'>آمّا اکئلندن سونرا بؤيويور و بوتون سبزه​لردن داها بؤيوک اولور. اله ائري بوداقلار سالير کي، گؤيون قوشلاري اونون کؤلگه​سي آلتينا قونا بئلئرلر."</verse>
        <verse osisID='Mark.4.33'>عئسا کلامي بو کئمي مثللرله اونلارا آنلاديقلاري قدر تعلئم ورئردي</verse>
        <verse osisID='Mark.4.34'>و مثلسئز هچ بئر شيي اونلارلا دانيشميردي. لاکئن تک اولان زامان اؤز شاگئردلرئنه بو شيلرئن هاميسيني آچيقلاييردي.</verse>
        <verse osisID='Mark.4.35'>او گون، آخشام اولاندا، عئسا شاگئردلرئنه ددي: "دهنزئن او تايينا کچک."</verse>
        <verse osisID='Mark.4.36'>اونلار دا جاماعاتي بوراخيب، عئسانين اوتوردوغو قاييقلا دهنزئن او بئري طرفئنه يولا دوشدولر. اؤزگه قاييقلار دا اونلارلا گلئردئلر.</verse>
        <verse osisID='Mark.4.37'>بؤيوک بئر طوفان اولدو و شپه​لر قاييغين ائچئنه اِنئردئلر. اله کي، قاييق سو ائله دولوردو.</verse>
        <verse osisID='Mark.4.38'>عئسا قاييغين دال طرفئنده ياستيغين اوستونده ياتميشدي. اونلار اونو اوياديب ددئلر: "اوستاد، مگر بئزئم هلاک اولماغيميز سني ناراحات اتمئر؟"</verse>
        <verse osisID='Mark.4.39'>عئسا اويانيب يله آجيقلاندي و دهنزه ددي: "ساکئت اول، آرام اول!" يل داياندي و بؤيوک بئر آرامليق اولدو.</verse>
        <verse osisID='Mark.4.40'>عئسا اونلارا ددي: "نه اوچون بو قدر قورخاقسينيز؟ نه اوچون ائمانينيز يوخدور؟"</verse>
        <verse osisID='Mark.4.41'>اونلار چوخ قورخموشدولار و بئربئرلرئنه ديئردئلر: "بو کئمدئر کي، هم يل، هم ده دهنز اوندان ائطاعت ادئر؟"</verse>
      </chapter>
      <chapter osisID='Mark.5'>
        <verse osisID='Mark.5.1'>و دهنزئن او بئري تايينا، جِراسئنئلرئن وئلايتئنه گلدئلر.</verse>
        <verse osisID='Mark.5.2'>قاييقدان چيخان واخت، ناپاک روحو اولان بئر آدام قبئرئستاندان چيخيب عئسايا راست گلدي.</verse>
        <verse osisID='Mark.5.3'>بو آدام قبئرئستاندا ياشاييردي و آرتيق هچ کئم اونو حتّا زنجئرلر​له بله باغلايا بئلمئردي.</verse>
        <verse osisID='Mark.5.4'>گرچي چوخ دفه کونده​لر و زنجئرلر‌له باغلانميش ائدي، آمّا کونده​لري سينديريب، زنجئرلري ده قيرميشدي و کئمسه اونو ضبط اتمه‌يه قادئر ديئلدي.</verse>
        <verse osisID='Mark.5.5'>دائم، گجه-گوندوز، داغلاردا و قبئرلر آراسيندا باغيريب، داشلارلا اؤزونو يارالاييردي.</verse>
        <verse osisID='Mark.5.6'>بو آدام عئساني اوزاقدان گؤرنده قاچا-قاچا گلدي و اونون قاباغيندا دئز چؤکدو.</verse>
        <verse osisID='Mark.5.7'>و اوجا بئر سَسله باغيريب اونا ددي: "مندن نه ائسته‌يئرسن عئسا، اوجالاردا ساکئن اولان تارينين اوغلو؟ سني آند ورئرم تارييا، منه عذاب ورمه‌يه​سن."</verse>
        <verse osisID='Mark.5.8'>چونکي عئسا اونا دمئشدي: "اي ناپاک روح، بو آدامدان اشئيه چيخ!"</verse>
        <verse osisID='Mark.5.9'>عئسا اوندان سوروشدو: "آدين نه‌دئر؟"  او آدام جاواب وردي: "منئم آديم قوشوندور. چونکي بئز چوخوق!"</verse>
        <verse osisID='Mark.5.10'>و عئسايا چوخ يالواردي کي، اونلاري او وئلايتدن قووماسين.</verse>
        <verse osisID='Mark.5.11'>اورادا، داغين اته‌يئنده بؤيوک بئر دونگوز سوروسو اوتلاييردي.</verse>
        <verse osisID='Mark.5.12'>ناپاک روحلار عئسايا يالواريب ددئلر: "بئزي او دونگوزلارا گؤنده‌ر، قوي اونلارين ائچئنه گئرک."</verse>
        <verse osisID='Mark.5.13'>عئسا ائجازه وردي و ناپاک روحلار او آدامدان چيخيب، دونگوزلارا گئردئلر. دونگوزلار داغين اته‌يئندن اوچوروما طرف قاچيب، اورادان دهنزه آتيلديلار و اورادا بوغولدولار. او سورونون ساييسي ائکي مئن اولاردي.</verse>
        <verse osisID='Mark.5.14'>سورونو اوتارانلار قاچيب، بو خبري شهرده و کندلرده يايديلار و خالق دا اولوب-کچنلري گؤرمک اوچون اورايا گلدي.</verse>
        <verse osisID='Mark.5.15'>اونلار عئسانين يانينا گلدئلر و بئر قوشونا قدر ناپاک روحو اولان آدامي آرام اوتورموش، اَينئنه پالتار گيئنمئش، و عاغيللاشميش گؤرنده قورخدولار.</verse>
        <verse osisID='Mark.5.16'>باش ورمئشلري گؤرنلر، ناپاک روحو اولان آدام و دونگوزلارين باشينا گلنلري خالقا نقل اتدئلر.</verse>
        <verse osisID='Mark.5.17'>اونلار دا عئسايا يالوارديلار کي، اونلارين وئلايتئندن چيخيب گتسئن.</verse>
        <verse osisID='Mark.5.18'>قاييغا مئنن واخت، قاباقجا ناپاک روحو اولان آدام عئسايا يالواردي کي، او دا اونونلا گتسئن.</verse>
        <verse osisID='Mark.5.19'>آمّا عئسا اونا ائجازه ورمه‌يئب، ددي: "اؤز اوئنه، اؤز قوحوملارينين يانينا گت و اونلارا ده کي، رب سنه نه قدر بؤيوک ائشلر ادئب و سنه نه قدر مرحمت گؤرسدئب."</verse>
        <verse osisID='Mark.5.20'>او آدام اونلاردان آيريليب عئسانين اونا نه اتدئيئني دکاپولئس دئياريندا نقل اتمه‌يه باشلادي. و هامي تعجّوب ادئردي. </verse>
        <verse osisID='Mark.5.21'>عئسا قاييقلا گئنه دهنزئن او بئري تايينا کچنده، يانينا بؤيوک بئر جاماعات ييغيلدي. او اؤزو دهنزئن قيراغيندا ائدي.</verse>
        <verse osisID='Mark.5.22'>يايروس آديندا کنئسه ريئسلرئندن بئري اونون يانينا گلدي و عئساني گؤرن زامان قاباغيندا دئز چؤکوب،</verse>
        <verse osisID='Mark.5.23'>يالوارا-يالوارا اونا ددي: "قيزيم اؤلوم حاليندادير. گل اَللرئني اونون اوستونه قوي کي، صاغاليب ياشاسين."</verse>
        <verse osisID='Mark.5.24'>عئسا اونونلا گتدي و اونلارين دالينجا چوخ آدام گِدئردي، اله کي، اونو سيخيشديريرديلار.</verse>
        <verse osisID='Mark.5.25'>اورادا اون‌ائکي ائلدن بري قان آخينماسينا دوچار اولموش بئر آرواد وار ائدي.</verse>
        <verse osisID='Mark.5.26'>بو آرواد بئر چوخ حکئملر الئندن عذابلار چکمئش و بوتون وار-يوخونو صرف اتمئشدي، آمّا هچ فايدا گؤرمه​مئشدي. حالي داها دا پئسلَشمئشدي.</verse>
        <verse osisID='Mark.5.27'>آرواد عئسانين حاقّينداکي سؤزلري اشئدئب، جاماعاتين آراسيندا عئسانين آرخاسيندان گلدي و اونون پالتارينا اَل سورتدو.</verse>
        <verse osisID='Mark.5.28'>چونکي ديئردي: "اگر اَلئم پالتارينا دا ديسه بله، شفا تاپاجاغام."</verse>
        <verse osisID='Mark.5.29'>او آندا قان آخينماسي آرواددان کسئلدي و او بلادان قورتارديغيني بدنئنده آنلادي.</verse>
        <verse osisID='Mark.5.30'>عئسا آنَن اؤزوندن چيخان قودرتي بئلدي و جاماعاتا دؤنوب ددي: "کئم منئم پالتاريما اَل سورتدو؟"</verse>
        <verse osisID='Mark.5.31'>عئسانين شاگئردلري اونا ددئلر: "جاماعاتين سني نجه سيخيشديرديغيني گؤرورسن، گئنه ده، «منه کئم اَل سورتدو؟» سوروشورسان؟"</verse>
        <verse osisID='Mark.5.32'>عئسا بونو اِده‌ني گؤرمک اوچون اطرافا باخدي.</verse>
        <verse osisID='Mark.5.33'>آرواد، اؤزونه نه اولدوغونو بئلئب قورخا-قورخا، تئتره‌يه-تئتره‌يه گلدي و اونون آياقلارينا دوشوب، بوتون حقئقتي عئسايا ددي.</verse>
        <verse osisID='Mark.5.34'>عئسا او آروادا ددي: "قيزيم، ائمانين سنه شفا وردي. سالامات گت و چکدئيئن عذابدان خئلاص اول."</verse>
        <verse osisID='Mark.5.35'>عئسا حله او آروادلا دانيشيردي کي، کنئسه ريئسئنئن اوئندن خبر گتئردئلر: "قيزين اؤلدو، آرتيق نه اوچون اوستادا زحمت ورئرسن؟"</verse>
        <verse osisID='Mark.5.36'>آمّا عئسا ديئلن سؤزه قولاق آسماييب کنئسه ريئسئنه ددي: "قورخما، آنجاق ائنان."</verse>
        <verse osisID='Mark.5.37'>و پطروس، يعقوب و يعقوبون قارداشي يوحنّادان باشقا هچ کئمه ائجازه ورمه‌دي کي، اونلارلا گلسئن.</verse>
        <verse osisID='Mark.5.38'>اونلار کنئسه ريئسئنئن اوئنه گلدئلر. عئسا اورادا آغلاييب اوجا سَسله فغان اِدنلري گؤردو</verse>
        <verse osisID='Mark.5.39'>و اوه گئردئيي زامان اونلارا ددي: "نه اوچون هاي ساليب آغلاشيرسينيز؟ قيز اؤلمه‌يئب، آنجاق ياتيب."</verse>
        <verse osisID='Mark.5.40'>اِوده اولانلار اونا گولدولر. آمّا عئسا اونلارين هاميسيني اشئيه چيخارديب، اوشاغين آتا-آناسي و اؤزو ائله اولانلارلا اوشاغين ياتديغي يره گئردي.</verse>
        <verse osisID='Mark.5.41'>و اونون اَلئندن توتوب اونا ددي: "تالئتا قوم!" ترجومه​سي؛ "قيزيم، سنه ديئرم قالخ!"</verse>
        <verse osisID='Mark.5.42'>او آندا قيز يرئندن قالخيب يرئمه‌يه باشلادي. او قيزين اون‌ائکي ياشي وار ائدي. اونلار حيرتدن قوروموشدولار.</verse>
        <verse osisID='Mark.5.43'>عئسا اونلارا امر اتدي کي، بونلاردان هچ کئمه بئر سؤز بئلدئرمه​سئنلر و ددي کي، قيزا يمک اوچون بئر شي ورسئنلر.</verse>
      </chapter>
      <chapter osisID='Mark.6'>
        <verse osisID='Mark.6.1'>عئسا اورادان چيخيب، اؤز وطنئنه گلدي. شاگئردلري ده اونون دالينجا گتدئلر.</verse>
        <verse osisID='Mark.6.2'>سبّت گونو يتئشنده کنئسه​ده تعلئم ورمه‌يه باشلادي و اشئدنلردن چوخلاري حيرتده قاليب ديئردئلر: "بو آداما بو شيلر هارادان ورئلئب؟! بونا ورئلن بو حئکمت نه‌دئر؟! نجه بله مؤجوزه​لر ادئر؟!</verse>
        <verse osisID='Mark.6.3'>مگر بو آدام او دولگر ديئل، مريم اوغلو يعقوب، يوسا، يهودا، و شمعونون قارداشي؟! مگر اونون باجيلاري بورادا آراميزدا ديئل‌لر؟!» و اوندان ائنجئدئلر.</verse>
        <verse osisID='Mark.6.4'>عئسا اونلارا ددي: "هچ پيغمبر هچ يرده حؤرمتسئز ديئل، مگر اؤز وطنئنده، قوحوملاري آراسيندا و اؤز اوئنده."</verse>
        <verse osisID='Mark.6.5'>و اورادا هچ بئر مؤجوزه اِده بئلمه‌دي، آنجاق بئر نچه ناخوش آدامين اوستونه اَللرئني قويوب اونلارا شفا وردي.</verse>
        <verse osisID='Mark.6.6'>و او آداملارين ائمانسيزليغينا تعجّوب ادئردي و اطرافداکي کندلري گزئب، اونلاردا تعلئم ورئردي.</verse>
        <verse osisID='Mark.6.7'>عئسا اون‌ائکي شاگئردي يانينا چاغيريب، اونلاري جوت-جوت گؤنده‌رمه‌يه باشلادي. و اونلارا ناپاک روحلاري قووماغا ائقتئدار وردي.</verse>
        <verse osisID='Mark.6.8'>عئسا اونلارا امر اتدي کي، يول اوچون اؤزلري​ ائله اَل​آغاجيندان باشقا هچ بئر شي گؤتورمه‌سئنلر؛ نه چؤرک، نه توربا، نه ده کمرلرئنده پول.</verse>
        <verse osisID='Mark.6.9'>اونلارا چاريق گيمکلرئني ددي، هم ده "بئر کؤينکدن آرتيق گيمه‌يئن."</verse>
        <verse osisID='Mark.6.10'>عئسا اونلارا ددي: "هر يرده، هانسي اِوه گئرئرسئنئز، اورادان چيخانا کئمي اورادا قالين.</verse>
        <verse osisID='Mark.6.11'>هر يرده سئزي قبول اتمه‌دئلر و يا سئزه قولاق آسماديلار، اورادان چيخاندا آياقلارينيزين آلتينداکي توزو سئلکئن کي، اونلار اوچون شهادت اولسون."</verse>
        <verse osisID='Mark.6.12'>اونلار گدئب آداملار آراسيندا اونلارين تؤوبه اتمکلرئني وعظ اتدئلر.</verse>
        <verse osisID='Mark.6.13'>چوخ ناپاک روحلاري آداملاردان قوودولار و ناخوش چوخ آداملاري ياغلا مسح ادئب، اونلارا شفا وردئلر.</verse>
        <verse osisID='Mark.6.14'>هئرود پادشاه دا بو باره​ده اشئتدي، چونکي عئسانين آدي مشهور اولموشدو. بعضئلر ديئردئلر: "بو آدام تعمئد ورن يحيادير کي اؤلولردن دئرئلئب. بونا گؤره ده، اوندان بله مؤجوزه​لي قودرتلر گؤرولور."</verse>
        <verse osisID='Mark.6.15'>بعضئلري ده ديئردئلر: "او ائليادير." لاکئن آيري آداملار ديئردئلر: "قدئم پيغمبرلردن بئري کئمي بئر پيغمبردئر."</verse>
        <verse osisID='Mark.6.16'>آمّا هئرود بونو اشئدن زامان ددي: "بو، باشيني کسدئردئيئم يحيادير کي، اؤلولردن دئرئلئب."</verse>
        <verse osisID='Mark.6.17'>چونکي هئرود اؤزو يحيانين توتولماسينا امر ادئب، اونو زئندانا سالميشدي. بو ائشي قارداشي فئلئپئن آروادي هئرودئياسدان اؤتري اِتمئشدي. چونکي هئرود اونونلا اِولنمئشدي</verse>
        <verse osisID='Mark.6.18'>و يحيا اونا ديئردي: "قارداشين آروادي ائله اِولنمک سنئن اوچون جائز ديئل."</verse>
        <verse osisID='Mark.6.19'>هئرودئياس يحيايا کئن باغلاييب اونو اؤلدورمک ائسته‌يئردي، لاکئن بونو اِده بئلمئردي.</verse>
        <verse osisID='Mark.6.20'>چونکي هئرود يحيادان قورخوردو و اونون صالح و موقدّس بئر آدام اولدوغونو بئلئردي و اونو قورويوردو. هئرود يحيانين سؤزونو اشئدن زامان پرئشان اولوردو، آمّا گئنه ده اونون سؤزلرئنه شادليقلا قولاق آسيردي.</verse>
        <verse osisID='Mark.6.21'>موناسئب گون يتئشدي. هئرود، اؤزونون دوغوم گونو اوچون، اعيانلارينا، مئن باشيلارينا، و جلئلئن آدلي-سانلي آداملارينا ضئيافت ورئردي.</verse>
        <verse osisID='Mark.6.22'>هئرودئياسين قيزي ائچه‌ري گئرئب اوينادي و بو، هئرود و اونون قوناقلارينين خوشونا گلدي. هئرود قيزا ددي: "مندن نه ائستيه​سن، سنه وره‌جه‌يم."</verse>
        <verse osisID='Mark.6.23'>و آند ائچئب قيزا ددي: "مندن نه ائستيه​سن، سنه وره​جه‌يم، حتّا پادشاهليغيمين ياريسيني دا بله."</verse>
        <verse osisID='Mark.6.24'>قيز دا گدئب آناسيندان سوروشدو: "نه ائسته‌يئم؟" و آناسي اونا ددي: "تعمئد ورن يحيانين باشيني."</verse>
        <verse osisID='Mark.6.25'>قيز او آندا تله‌سئک پادشاهين يانينا گدئب، اونا ددي: "ائسته‌يئرم تعمئد ورن يحيانين باشيني بئر سئني ائچئنده بو ساعات منه وره‌سن."</verse>
        <verse osisID='Mark.6.26'>پادشاه چوخ پرت اولدو، لاکئن آند ائچدئيي اوچون، و اورادا اوتوران قوناقلار اوچون ائستَمه‌دي کي، قيزين ائسته‌دئيئني ردّ اتسئن.</verse>
        <verse osisID='Mark.6.27'>پادشاه آنَن جلاّد گؤنده‌رئب امر اتدي کي، يحيانين باشيني گتئرسئنلر. و جلاّد دا گدئب زئنداندا يحيانين باشيني کسدي.</verse>
        <verse osisID='Mark.6.28'>و اونو بئر سئني ائچئنه قويوب گتئردي و قيزا وردي. قيز دا يحيانين باشيني آناسينا وردي.</verse>
        <verse osisID='Mark.6.29'>يحيانين شاگئردلري بونو اشئدنده، گلئب اونون جسدئني آلديلار و قبئره قويدولار.</verse>
        <verse osisID='Mark.6.30'>حوارئلر عئسانين يانينا ييغيليب، اتدئکلري و اؤيرتدئکلري هر شيي اونا نقل اتدئلر.</verse>
        <verse osisID='Mark.6.31'>عئسا اونلارا ددي: "گلئن تک-باشيميزا ساکئت بئر يره گدک و بئر آز دئنجه​لئن." چونکي گلئب-گدن او قدر چوخ ائدي کي، يمک يمه‌يه بله مجاللاري يوخ ائدي.</verse>
        <verse osisID='Mark.6.32'>اونلار تک-باشلارينا قاييقلا ساکئت بئر يره گتدئلر.</verse>
        <verse osisID='Mark.6.33'>اونلارين گتدئکلرئني گؤرن چوخ آدام اونلاري تانيديلار و بوتون شهرلردن پئيادا اورايا قاچيب، اونلاردان قاباق اورايا چاتديلار و اونلارين يانينا گلدئلر.</verse>
        <verse osisID='Mark.6.34'>قاييقدان انن واخت، عئسا بؤيوک بئر جاماعات گؤردو و اونلارا يازيغي گلدي. چوبانسيز بئر قويون سوروسو کئمي ائدئلر. عئسا اونلارا چوخ شيلري تعلئم ورمه‌يه باشلادي.</verse>
        <verse osisID='Mark.6.35'>گوندن چوخ کچمئش اولدوغو اوچون، شاگئردلري عئسانين يانينا گلئب ددئلر: "بورا چؤللوکدور، واخت دا گج.</verse>
        <verse osisID='Mark.6.36'>بونلاري مورخّص ات کي، ياخينداکي کندلره و قصبه​لره گدئب، اؤزلري اوچون يمک آلسينلار."</verse>
        <verse osisID='Mark.6.37'>آمّا عئسا اونلارا جاواب ورئب ددي: "اونلارا سئز يمک ورئن." شاگئردلر اونا ددئلر: "آيا گدئب ائکي‌يوز دئنارليق چؤرک آليب، يمک اوچون اونلارا ورک؟!"</verse>
        <verse osisID='Mark.6.38'>عئسا اونلارا ددي: "گدئن گؤرون نچه چؤره‌يئنئز وار؟" اونلار گدئب باخديلار و اونا ددئلر: "بش چؤرک، ائکي باليق."</verse>
        <verse osisID='Mark.6.39'>عئسا اونلارا بويوردو کي، آداملارين هاميسيني دسته-دسته ياشيل اوتلار اوستونده اوتورتسونلار.</verse>
        <verse osisID='Mark.6.40'>شاگئردلر آداملارين هاميسيني دسته-دسته، يوز-يوز، الّي-الّي، اوتورتدولار.</verse>
        <verse osisID='Mark.6.41'>عئسا بش چؤرک و ائکي باليغي گؤتوروب، گؤيه باخدي و برکت ورئب چؤرکلري بؤلدو و شاگئردلرئنه وردي کي، آداملارين قاباغينا قويسونلار. ائکي باليغي دا اونلارين هاميسينين آراسيندا پايلادي.</verse>
        <verse osisID='Mark.6.42'>اونلارين هاميسي ييئب دويدولار.</verse>
        <verse osisID='Mark.6.43'>شاگئردلر چؤرک و باليقدان آرتيق قالان تئکه​لردن اون‌ائکي سبد دولدوردولار.</verse>
        <verse osisID='Mark.6.44'>او چؤرکلردن يئين آداملارين ساييسي بش‌مئن کئشي اولاردي.</verse>
        <verse osisID='Mark.6.45'>عئسا آنَن شاگئردلرئني قاييغا مئندئردي کي، اوندان قاباق دهنزئن او تايينا، بيت​صيدايا گتسئنلر و او اؤزو جاماعاتي مورخّص ادئردي.</verse>
        <verse osisID='Mark.6.46'>اونلاري يولا سالاندان سونرا دوعا اتمک اوچون داغا چيخدي.</verse>
        <verse osisID='Mark.6.47'>آخشام اولاندا قاييق دهنزئن اورتاسيندا ائدي و او، تک-باشينا، قورولوقدا.</verse>
        <verse osisID='Mark.6.48'>عئسا شاگئردلرئن زحمتله آوار چکدئکلرئني گؤردو، چونکي کولک اونلارين اوزونه ائدي. گجه​نئن دؤردونجو نؤوبه​لرئنه ياخين عئسا دهنزئن اوستونده يرئيه-يرئيه اونلارين يانينا گلدي و يانلاريندان کچمک ائسته‌دي.</verse>
        <verse osisID='Mark.6.49'>آمّا شاگئردلر اونون دهنز اوستونده يرئمه‌سئني گؤرنده، اونو بئر روح گومان ادئب باغيرديلار.</verse>
        <verse osisID='Mark.6.50'>چونکي اونلارين هاميسي اونو گؤروب، دهشته دوشموشدولر. عئسا آنَن اونلارلا دانيشيب، ددي: "اوره‌يئنئز اوزولمه‌سئن، منم. قورخمايين."</verse>
        <verse osisID='Mark.6.51'>و قاييغا، اونلارين يانينا چيخدي. و يل ياتدي. اونلار ائچلرئنده چوخ تعجّوب اتدئلر،</verse>
        <verse osisID='Mark.6.52'>چونکي چؤرکلرئن مؤجوزه​سئني آنلاماميشديلار. اونلارين ذهئنلري کور اولموشدو.</verse>
        <verse osisID='Mark.6.53'>اونلار دهنزئن او تايينا کچئب، جِنئسارته گلدئلر و اورادا لنگر سالديلار.</verse>
        <verse osisID='Mark.6.54'>قاييقدان چيخاندا خالق آنَن اونو تانيدي.</verse>
        <verse osisID='Mark.6.55'>اونون هارادا اولدوغونو اشئدنلر. او وئلايتئن بوتون يرلرئندن قاچيب، ناخوشلاري يورغان-دؤشکلری ائله داشيديلار و اونون يانينا گتئرمه‌يه باشلاديلار.</verse>
        <verse osisID='Mark.6.56'>هر يره کي، گئرئردي؛ شهرلره، قصبه​لره، کندلره، ناخوشلاري ميدانلارا قويوردولار. و پالتارينين اَته‌يئنه توخونماق اوچون بله اونا يالواريرديلار و اونا توخونانلارين هاميسي صاغاليردي.</verse>
      </chapter>
      <chapter osisID='Mark.7'>
        <verse osisID='Mark.7.1'>فرئسئلر و اورشلئمدن گلن بعضي عالئملر عئسانين يانينا ييغيلديلار.</verse>
        <verse osisID='Mark.7.2'>و اونون شاگئردلرئندن بعضئلرئني گؤردولر کي، نجئس اَللرله، يعني يويولماميش اَللر​له چؤرک ييئرلر.</verse>
        <verse osisID='Mark.7.3'>چونکي فرئسئلر و بوتون يهودئلر اجدادلاريندان قالميش عادته گؤره، اَللرئني ياخشي يومايينجا يمک يمزلر.</verse>
        <verse osisID='Mark.7.4'>و بازاردان گلن واخت دا قوسل اتمه‌يئنجه يمک يمزلر. کاسالارين، چاينئکلرئن، و مئس قابلارين يويولماسي کئمي اؤزگه چوخ عادتلر رئعايت ادئرلر.</verse>
        <verse osisID='Mark.7.5'>فرئسئلر و عالئملر عئسادان سوروشدولار: "نه اوچون سنئن شاگئردلرئن اجدادلاريميزين عادتلرئني رئعايت اتمه‌يئب، نجئس اَللر​له چؤرک ييئرلر؟"</verse>
        <verse osisID='Mark.7.6'>عئسا اونلارا ددي: "اشعيا پيغمبر نه ياخشي سئز رئياکار آداملار باره​سئنده نبئلئک ادئب! نجه کي، يازيليب؛«بو خالق دوداقلاري​ ائله منه حؤرمت ادئر،لاکئن اورکلري مندن چوخ اوزاقدير.</verse>
        <verse osisID='Mark.7.7'>عبث يره منه عئبادت ادئرلر،ائنسانين ددئکلرئني منئم ددئکلرئم يرئنده تعلئم ورئرلر.»</verse>
        <verse osisID='Mark.7.8'>سئز تارينين ددئکلرئني بوراخيب، ائنسانلارين عادتلرئني رئعايت ادئرسئنئز."</verse>
        <verse osisID='Mark.7.9'>و اونلارا ددي: "سئز، اؤز حدئثلرئنئزي رئعايت اتمک اوچون، تارينين امرئني نه گؤزل آتيرسينيز.</verse>
        <verse osisID='Mark.7.10'>چونکي موسا ددي:  «آتا و آنانا حؤرمت ات.»  و  «آتاسينا يا دا آناسينا يامان دئين آدام گرک اؤلومه ورئلسئن.»</verse>
        <verse osisID='Mark.7.11'>آمّا سئز ديئرسئنئز: «اگر بئر آدام آتا-آناسينا دسه؛ مندن گؤزله​دئيئنئز کؤمک وقف‌دئر، يعني، هدئيه آديندا تارييا تقدئم اولوب.»</verse>
        <verse osisID='Mark.7.12'>آرتيق آتا-آناسينا کؤمک اتمک اوچون اونا ائجازه ورمئرسئنئز.</verse>
        <verse osisID='Mark.7.13'>بلجه نسئلدن​ ​نسئله کچمئش عادتلرئنئزله، سئز تارينين سؤزونو باطئل ادئب، بونا اوخشار چوخ شيلر ادئرسئنئز."</verse>
        <verse osisID='Mark.7.14'>عئسا جاماعاتي گئنه يانينا چاغيريب ددي: "هامينيز منه قولاق آسين و آنلايين.</verse>
        <verse osisID='Mark.7.15'>هچ بئر شي يوخدور کي، اشئگدن ائنسانين ائچئنه گئرئب اونو نجئس اتسئن. ائنساني نجئس ادن اونون ائچئندن چيخان شيلردئر.</verse>
        <verse osisID='Mark.7.16'>اشئتمه‌يه قولاغي اولان اشئتسئن."</verse>
        <verse osisID='Mark.7.17'>و جاماعاتي ترک ادئب، اِوه گئرنده شاگئردلري اوندان بو مثلئن معناسيني سوروشدولار.</verse>
        <verse osisID='Mark.7.18'>عئسا اونلارا ددي: "مگر سئز ده بو قدر نادانسينيز؟! مگر آنلاميرسينيز کي، هچ شي اشئگدن ائنسانين ائچئنه گئرئب اونو نجئس اده بئلمز؟</verse>
        <verse osisID='Mark.7.19'>چونکي اوره‌يئنه يوخ، قارنينا گئرئر و اورادان اشئيه چيخير." عئسا بو سؤز​له بوتون يمکلري تمئز سايدي.</verse>
        <verse osisID='Mark.7.20'>و سؤزونه بله داوام وردي: "ائنساني نجئس ادن، ائنسانين ائچئندن چيخاندير.</verse>
        <verse osisID='Mark.7.21'>چونکي ائچه‌رئدن، ائنسانين اوره‌يئندن‌دئر کي، پئس دوشونجه​لر، عئفّتسئزلئک، اوغورلوق، جئنايت، زئنا،</verse>
        <verse osisID='Mark.7.22'>طاماحکارليق، پئسلئک، حئيله، شهوت، پئس​گؤز، کوفر، قورور، و سفه​لئک اشئيه چيخير؛</verse>
        <verse osisID='Mark.7.23'>بوتون بو شيلر ائنسانين ائچئندن چيخيب، اونو نجئس ادئر." </verse>
        <verse osisID='Mark.7.24'>عئسا اورادان چيخيب صور سرحدلرئنه گتدي و بئر اِوه گئرئب هچ کسئن بئلمه‌سئني ائسته‌مه‌دي. لاکئن گئزلي قالا بئلمه‌دي.</verse>
        <verse osisID='Mark.7.25'>بئر آرواد کي، کئچئک ياشلي قيزي ناپاک روح الئنده اسئر ائدي، عئسانين حاقّيندا اولان خبرلري اشئدئب گلدي و اونون آياقلارينا دوشدو.</verse>
        <verse osisID='Mark.7.26'>بو آرواد يهودي ديئلدي، سورئيه​​فئنئقي عئرقئندن ائدي. آرواد گلئب عئسايا يالواردي کي، او ناپاک روحو قيزيندان اشئيه قووسون.</verse>
        <verse osisID='Mark.7.27'>عئسا اونا ددي: "قوي اوّل اوشاقلار دويسونلار. چونکي اوشاقلارين چؤره‌يئني آليب، ائتلره آتماق ياخشي ديئل."</verse>
        <verse osisID='Mark.7.28'>آرواد عئسايا جاواب ورئب ددي: "بلي، يارب! آمّا ائتلر ده سوفره آلتيندا اوشاقلارين قيرينتي‌لاريندان يئيرلر."</verse>
        <verse osisID='Mark.7.29'>عئسا آروادا ددي: "بو سؤزو ددئيئن اوچون گت، او ناپاک روح قيزيني بوراخيب."</verse>
        <verse osisID='Mark.7.30'>آرواد اوئنه گدئب، ناپاک روحو قيزيندان چيخميش و قيزيني ياتاغي اوستونده ياتميش تاپدي.</verse>
        <verse osisID='Mark.7.31'>عئسا گئنه صور سرحدلرئني ترک ادئب، صيدا بؤلگه​سئندن دکاپولئس دئيارينين اورتاسينا، جلئل دهنزئنه گلدي.</verse>
        <verse osisID='Mark.7.32'>کار و پلتک بئر آدامي اونون يانينا گتئردئلر و اونا يالوارديلار کي، اَلئني اونون اوستونه قويسون.</verse>
        <verse osisID='Mark.7.33'>عئسا اونو خالقين يانيندان آييريب، بئر يانا چکدي و بارماقلاريني اونون قولاقلارينا قويدو و توپوروب اونون دئلئنه سورتدو.</verse>
        <verse osisID='Mark.7.34'>و گؤيه باخيب آه چکدي و اونا ددي: "اِفّاتا، يعني آچيل."</verse>
        <verse osisID='Mark.7.35'>او آدامين قولاقلاري آچيلدي و درحال دئلئنئن دويونو آچيليب، دوزگون دانيشماغا باشلادي.</verse>
        <verse osisID='Mark.7.36'>عئسا اونلارا تاپشيردي کي، هچ کئمه بو باره​ده بئر شي دمه‌سئنلر. آمّا نه قدر جئدّي تاپشيريردي، او قدر ده چوخ ياييرديلار.</verse>
        <verse osisID='Mark.7.37'>و لاپ چوخ حيرتله‌نئب ديئردئلر: "هر شيي ياخشي ادئر؛ هم کارلاري اشئتدئرئر، هم ده دئلسئزلري دانيشديرير."</verse>
      </chapter>
      <chapter osisID='Mark.8'>
        <verse osisID='Mark.8.1'>او گونلرده گئنه بؤيوک بئر جاماعات ييغيلدي و يمک اوچون هچ شيلري يوخ ائدي. عئسا شاگئردلرئني چاغيريب اونلارا ددي:</verse>
        <verse osisID='Mark.8.2'>"جاماعاتا يازيغيم گلئر، چونکي اوچ گوندور يانيمداديرلار و يمک اوچون هچ بئر شيلري يوخدور.</verse>
        <verse osisID='Mark.8.3'>اگر اونلاري اِولرئنه آج يولا سالام، يولدا طاقتدن دوشرلر، چونکي بعضئلري اوزاقدان گلئبلر."</verse>
        <verse osisID='Mark.8.4'>شاگئردلري جاواب وردئلر: "بو چؤللوکده بو قدر آدامي دويورماق اوچون کئم هارادان چورک تاپا بئلر؟"</verse>
        <verse osisID='Mark.8.5'>عئسا اونلاردان سوروشدو: "نچه چؤره‌يئنئز وار؟" شاگئردلر ددئلر: "يدّي چؤرک."</verse>
        <verse osisID='Mark.8.6'>عئسا جاماعاتا امر اتدي کي، يره اوتورسون. و يدّي چؤره‌يي گؤتوروب شوکور اتدي و بؤلوب شاگئردلرئنه وردي کي، جاماعات آراسيندا پايلاسينلار. اونلار دا پايلاديلار.</verse>
        <verse osisID='Mark.8.7'>اونلارين بئر نچه کئچئک باليغي دا وار ائدي. عئسا اونلاري دا برکتله​يئب امر اتدي کي، جاماعات آراسيندا پايلاسينلار.</verse>
        <verse osisID='Mark.8.8'>جاماعات ييئب دويدولار و آرتيق قالان تئکه​لردن يدّي زنبئل دولدو.</verse>
        <verse osisID='Mark.8.9'>اونلارين ساييسي دؤرد مئن اولاردي. عئسا اونلاري مورخّص اتدي.</verse>
        <verse osisID='Mark.8.10'>و شاگئردلری ائله آنَن قاييغا مئندي و دالمانوتا دئيارينا گلدي.</verse>
        <verse osisID='Mark.8.11'>فرئسئلر چيخيب اونونلا موباحئثه اتمه‌يه باشلاديلار و اونو ائمتاحان اتمک اوچون گؤيدن بئر علامت ائسته‌دئلر.</verse>
        <verse osisID='Mark.8.12'>عئسا اورکدن درئن آه چکئب ددي: "بو نسئل نه اوچون علامت طلب ادئر؟ دوغروسونو سئزه ديئرم، بو نسئله هچ بئر علامت ورئلمه‌يه​جک."</verse>
        <verse osisID='Mark.8.13'>و اونلاري ترک ادئب، گئنه قاييغا مئندي و دهنزئن او تايينا کچدي.</verse>
        <verse osisID='Mark.8.14'>اونلار چؤرک گؤتورمه‌يي ياددان چيخارتديلار و اؤزلری ائله بئر چؤرکدن باشقا هچ بئر شيلري يوخ ائدي.</verse>
        <verse osisID='Mark.8.15'>عئسا شاگئردلرئنه تاپشيريب ددي: "فرئسئلرئن ماياسيندان و هئرودون ماياسيندان اوزاق قالين."</verse>
        <verse osisID='Mark.8.16'>شاگئردلر آرالاريندا بحث ادئب ديئردئلر: "چؤره‌يئمئز اولماديغي اوچون بله ديئر."</verse>
        <verse osisID='Mark.8.17'>عئسا بونو باشا دوشوب اونلارا ددي: "چؤره‌يئنئز اولماديغي اوچون نئيه بحث ادئرسئنئز؟ حله ده باشا دوشمه‌يئبسئنئز؟ حله ده آنلاماييبسينيز؟ اوره‌يئنئز داشدير؟</verse>
        <verse osisID='Mark.8.18'>آيا گؤزلرئنئز اولا-اولا گؤرمورسونوز؟ قولاقلارينيز اولا-اولا اشئتمئرسئنئز؟</verse>
        <verse osisID='Mark.8.19'>آيا خاطيرلاميرسينيز او زاماني کي، بش چؤره‌يي بش مئن نفرئن آراسيندا پايلاديم؟! آرتيق قالان تئکه​لردن نچه سبد دولدوردونوز؟"  شاگئردلر جاواب وردئلر: "اون‌ائکي سبد."</verse>
        <verse osisID='Mark.8.20'>"يدّي چؤره‌يي دؤرد مئن نفرئن آراسيندا پايلاديغيم زامان، آرتيق قالان تئکه​لردن نچه زنبئل دولدوردونوز؟"  شاگئردلر جاواب وردئلر: "يدّي زنبئل."</verse>
        <verse osisID='Mark.8.21'>عئسا اونلارا ددي: "حله ده آنلاميرسينيز؟!"</verse>
        <verse osisID='Mark.8.22'>اونلار بيت​صيدايا گلدئلر. کور بئر آدامي اونون يانينا گتئرئب، عئسايا يالوارديلار کي، اونا ال قويسون.</verse>
        <verse osisID='Mark.8.23'>عئسا کورون الئندن توتوب اونو کنددن اشئيه چيخارتدي و گؤزلرئنه توپوروب اَللرئني اونون اوستونه قويدو و اوندان سوروشدو: "بئر شي گؤرورسن؟"</verse>
        <verse osisID='Mark.8.24'>کور آدام يوخاري باخيب ددي: "آداملاري گؤرورم، اونلاري آغاجلار کئمي گؤرورم کي، يرئيئرلر."</verse>
        <verse osisID='Mark.8.25'>او واخت عئسا اَللرئني گئنه کورون گؤزلري اوستونه قويدو. کور آدام دئقّتله باخيب صاغالدي و بوتون شيلري سرراست گؤردو.</verse>
        <verse osisID='Mark.8.26'>عئسا اونو اِوئنه گؤنده‌رئب ددي: "کنده اصلا گئرميه​سن."</verse>
        <verse osisID='Mark.8.27'>عئسا شاگئردلری ائله فئلئپي قيصرئيه​سئنئن کندلري طرفئنه يولا دوشدو. يولدا شاگئردلردن سوروشوب اونلارا ددي: "خالق منئم کئم اولدوغومو ديئر؟"</verse>
        <verse osisID='Mark.8.28'>شاگئردلر جاواب وردئلر: "تعمئد ورن يحيا، بعضي آداملار ائليا و اؤزگه​لري ده پيغمبرلردن بئري."</verse>
        <verse osisID='Mark.8.29'>عئسا اونلارين اؤزوندن سوروشدو: "سئز منئم کئم اولدوغومو ديئرسئنئز؟"  پطروس اونا جاواب ورئب ددي: "سن مسئحسن."</verse>
        <verse osisID='Mark.8.30'>عئسا اونلارا جئدّي تاپشيردي کي، اونون باره​سئنده هچ کئمه بئر شي دمه‌سئنلر.</verse>
        <verse osisID='Mark.8.31'>و اونلارا تعلئم ورمه‌يه باشلادي کي، ائنسان اوغلو گرک چوخ عذاب چکسئن و آغ ساقّاللار، باش کاهئنلر و دئن عالئملري طرفئندن ردّ اولونوب اؤلدورولسون و اوچ گون سونرا دا دئرئلسئن.</verse>
        <verse osisID='Mark.8.32'>عئسا بو سؤزو اونلارا آچيقجا ددي. پطروس اونو بئر يانا چکئب دانلاماغا باشلادي.</verse>
        <verse osisID='Mark.8.33'>آمّا عئسا دؤنوب شاگئردلرئنه باخدي و پطروسا آجيقلانيب ددي: "اي شيطان، مندن ردّ اول. چونکي سن تارينين ائشلرئني يوخ، ائنسانين ائشلرئني دوشونورسن."</verse>
        <verse osisID='Mark.8.34'>عئسا جاماعاتي شاگئردلری ائله يانينا چاغيريب ددي: "اگر کئمسه ائسته​يئر منئم داليمجا گلسئن، گرک اؤزونو ائنکار ادئب چارميخيني گؤتورسون و منئم داليمجا گلسئن.</verse>
        <verse osisID='Mark.8.35'>چونکي جانيني قورتارماق ائسته‌يَن هر کس، اونو هلاک اده​جک. آمّا کئم جانيني مندن اؤتري و ائنجئلدن اؤتري اَلدن ورسه، اونو قورتاراجاقدير.</verse>
        <verse osisID='Mark.8.36'>ائنسان اوچون نه خيئري وار کي، بوتون دونياني قازانسين، لاکئن جانيني محو اتسئن.</verse>
        <verse osisID='Mark.8.37'>ائنسان اؤز جاني عوضئنه نه وره بئلر؟</verse>
        <verse osisID='Mark.8.38'>چونکي بو زئناکار و گوناهکار نسلئن ائچئنده، هر کس مندن و منئم سؤزلرئمدن اوتانسا، ائنسان اوغلو دا آتانين عئزّتئنده موقدّس ملکلر​له گلدئيي واخت اوندان اوتاناجاق."  </verse>
      </chapter>
      <chapter osisID='Mark.9'>
        <verse osisID='Mark.9.1'>عئسا اونلارا ددي: "دوغروسونو سئزه ديئرم، بورادا دورانلار آراسيندا بعضئسي وار کي، تارينين پادشاهليغينين قودرتله گلمه‌سئني گؤرمه‌يئنجه اؤلومو دادماياجاقلار."</verse>
        <verse osisID='Mark.9.2'>آلتي گوندن سونرا عئسا، پطروس، يعقوب و يوحنّاني اؤزو​ ائله گؤتوردو و تک​باشينا اونلاري اوجا بئر داغين اوستونه آپاردي و اونلارين گؤزلري قاباغيندا گؤرونوشو ديئشئلدي.</verse>
        <verse osisID='Mark.9.3'>پالتارلاري پارلاق اولوب اِله آغاردي کي، ير اوزونده هچ يون آغاردان اونو يويوب بله آغاردا بئلمز.</verse>
        <verse osisID='Mark.9.4'>شاگئردلره ائليا ائله موسا دا گؤروندو. اونلار عئسا ائله صؤحبت ادئردئلر.</verse>
        <verse osisID='Mark.9.5'>پطروس عئسايا ددي: "اوستاد، بورادا اولماغيميز نه ياخشي اولدو! قوي بورادا اوچ چادير قوراق، بئري سنه، بئري موسايا، و بئري ده ائليايا."</verse>
        <verse osisID='Mark.9.6'>اونلار او قدر قورخموشدولار کي، پطروس بئلمئردي نه دسئن.</verse>
        <verse osisID='Mark.9.7'>بو آرادا بئر بولود گلئب اونلارا کؤلگه سالدي. و بولوددان بئر سس گلدي: "بودور منئم عزئز اوغلوم، اونا قولاق آسين."</verse>
        <verse osisID='Mark.9.8'>شاگئردلر بئردن اطرافلارينا باخديلار، آمّا يانلاريندا عئسادان باشقا هچ کئمي گؤرمه‌دئلر.</verse>
        <verse osisID='Mark.9.9'>داغدان اِننده عئسا شاگئردلرئنه تاپشيردي کي، ائنسان اوغلونون اؤلولردن دئرئلمه​يئنه​جک، گؤردوکلري باره​ده هچ کئمه بئر شي دمه‌سئنلر.</verse>
        <verse osisID='Mark.9.10'>اونلار دا عئسانين بو سؤزونو يادلاريندا ساخلاييب اؤلولردن دئرئلمه​يئن نه اولدوغو باره​ده آرالاريندا موباحئثه ادئردئلر.</verse>
        <verse osisID='Mark.9.11'>و اوندان سوروشدولار: "نه اوچون دئن عالئملري ديئرلر کي، اوّلجه ائليا گلمه‌لي‌دئر؟"</verse>
        <verse osisID='Mark.9.12'>عئسا اونلارا ددي: "دوغرودان دا ائليا اوّلجه گلئب، هر شيي ائصلاح اده​جک. ائنسان اوغلو حاقّيندا نه يازيليب؟ بو کي، او گرک عذاب چکئب تحقئر اولونسون.</verse>
        <verse osisID='Mark.9.13'>سئزه ديئرم کي، ائليا حقئقتن گلدي و نه ائسته‌دئکلرئني اونا اتدئلر، نجه کي، اونون باره​سئنده يازيليب."</verse>
        <verse osisID='Mark.9.14'>شاگئردلرئنئن يانينا قاييتديقلاري زامان، اونلارين اطرافيندا بؤيوک بئر ائزدئحامي گؤردولر و دئن عالئملري شاگئردلرله موباحئثه ادئردئلر.</verse>
        <verse osisID='Mark.9.15'>جاماعات اونو گؤردويو زامان چوخ حيرت اتدئلر و اونون طرفئنه قاچيب، اونا سالام وردئلر.</verse>
        <verse osisID='Mark.9.16'>عئسا اونلاردان سوروشدو: "بونلارلا نه موباحئثه ادئرسئنئز؟"</verse>
        <verse osisID='Mark.9.17'>جاماعات آراسيندان بئر کئشي جاواب وردي: "اوستاد، اوغلومو سنئن يانينا گتئرمئشم. ائچئنده دئلسئز بئر روح وار.</verse>
        <verse osisID='Mark.9.18'>اوشاغي هارادا توتسا، اونو يره چيرپير. اوشاق کؤپور، دئشلرئني قيجيردير و قورويوب قالير. شاگئردلرئندن ائسته‌دئم کي، بو روحو اوندان اشئيه قووسونلار، لاکئن اِده بئلمه‌دئلر."</verse>
        <verse osisID='Mark.9.19'>عئسا اونلارا جاواب ورئب ددي: "اي ائمانسيز نسئل. نه واختا کئمي سئزئنله اولمالي‌يام؟ نه واختا کئمي سئزي دؤزملي‌يم؟ اونو منئم يانيما گتئرئن."</verse>
        <verse osisID='Mark.9.20'>اونلار اوشاغي عئسانين يانينا گتئردئلر. روح اونو گؤرر-گؤرمز، اوشاغي شئدّتله اسدئرئب، يره چيرپدي. اوشاق يره ييخيليب آغيزي کؤپوکلندي و دئيئرله‌نئردي.</verse>
        <verse osisID='Mark.9.21'>عئسا اوشاغين آتاسيندان سوروشدو: "نه واختدان بري اونون باشينا بو ائش گلئب؟"  اوشاغين آتاسي ددي: "اوشاقليغيندان.</verse>
        <verse osisID='Mark.9.22'>روح اوشاغي هلاک اتمک اوچون اونو اودا-سويا سالير. لاکئن اگر بئر شي اده بئلئرسن، بئزه يازيغين گلسئن. بئزه ائمداد ات."</verse>
        <verse osisID='Mark.9.23'>عئسا اونا ددي: "بئر شي اده بئلئرسن! ائمان گتئرن آداما هر شي مومکوندور."</verse>
        <verse osisID='Mark.9.24'>اوشاغين آتاسي او آندا باغيريب ددي: "ائمان گتئرئرم، منئم ائمانسيزليغيما ائمداد ات."</verse>
        <verse osisID='Mark.9.25'>عئسا خالقين اونون يانينا قاچا-قاچا گلمه‌سئني گؤرنده او ناپاک روحا آجيقلانيب ددي: "اي کار و دئلسئز روح، سنه امر ادئرم اوندان اشئيه چيخ و بئر داها اونا داخئل اولما."</verse>
        <verse osisID='Mark.9.26'>روح باغيردي و چوخ عذاب ورئب، اوندان اشئيه چيخدي و اوشاق اؤلو کئمي يرده قالدي، اله کي، چوخ آدام ددي: "او اؤلدو."</verse>
        <verse osisID='Mark.9.27'>لاکئن عئسا اوشاغين الئندن توتوب اونو قالديردي و اوشاق دوروب داياندي.</verse>
        <verse osisID='Mark.9.28'>عئسا اِوه گئرندن سونرا شاگئردلري اوندان سوروشدولار: "نه اوچون بئز اونو چيخاردا بئلمه‌دئک؟"</verse>
        <verse osisID='Mark.9.29'>عئسا اونلارا ددي: "بو جئنس دوعادان باشقا هچ بئر يوللا چيخماز."</verse>
        <verse osisID='Mark.9.30'>اورادان چيخيب جلئل بؤلگه​سئندن کچدئلر. عئسا هچ کسئن بئلمه‌سئني ائسته‌مئردي.</verse>
        <verse osisID='Mark.9.31'>چونکي شاگئردلرئنه تعلئم ورئب، اونلارا ددي: "ائنسان اوغلو ائنسانلارين الئنه ورئله​جک و اونلار اونو اؤلدوره​جکلر و اؤلدورولمه‌سئندن اوچ گون سونرا دئرئله​جک."</verse>
        <verse osisID='Mark.9.32'>لاکئن شاگئردلر بو سؤزو آنلاماديلار و اوندان سوروشماغا دا قورخدولار. </verse>
        <verse osisID='Mark.9.33'>اونلار کفرناحوما گلدئلر. اوه گئرندن سونرا عئسا اونلاردان سوروشدو: "يولدا نه باره​ده موباحئثه ادئردئنئز؟"</verse>
        <verse osisID='Mark.9.34'>شاگئردلرئن هچ بئرئندن سس چيخمادي، چونکي يولدا هانسينين لاپ بؤيوک اولدوغو باره​سئنده موباحئثه اتمئشدئلر.</verse>
        <verse osisID='Mark.9.35'>عئسا اوتوردو و او اون‌‌​ائکي شاگئردي يانينا چاغيريب اونلارا ددي: "بئرئنجي اولماق ائسته‌ين هر کس، گرک هاميدان آخير اولسون و هامييا خئدمت اتسئن."</verse>
        <verse osisID='Mark.9.36'>و کئچئک بئر اوشاغي آليب، اورتادا دوردوردو و اونو قوجاقلاييب، اونلارا ددي:</verse>
        <verse osisID='Mark.9.37'>"کئم بله کئچئک اوشاقلاردان بئرئني منئم آديمين خاطئرئنه قبول اتسه، مني قبول ادئر و مني قبول ادن هر کس، مني يوخ، مني گؤنده‌ره‌ني قبول ادئر."</verse>
        <verse osisID='Mark.9.38'>يوحنّا عئسايا ددي: "اوستاد، بئر آدام گؤردوک کي، سنئن آديندا ناپاک روحلاري اشئيه قوووردو، آمّا سنه پيرو ديئل. اونون اوچون ده اونو بو ائشدن منع اتدئک."</verse>
        <verse osisID='Mark.9.39'>آمّا عئسا اونا ددي: "اونا مانع اولمايين. هچ کئم يوخدور کي، منئم آديمدا مؤجوزه ادئب، سونراسي دا مني يامانلاسين.</verse>
        <verse osisID='Mark.9.40'>بئزه ضئدّ اولمايان بئزئم طرفداريميزدير.</verse>
        <verse osisID='Mark.9.41'>مسئحئنکي اولدوغونوز اوچون کئم سئزه منئم آديمين خاطئري اوچون بئر بارداق سو ائچئرتسه، دوغروسونو سئزه ديئرم، اونون اَجري اصلا آرادان گتمه‌يه​جک.</verse>
        <verse osisID='Mark.9.42'>منه ائمان گتئرن بو اوشاقلاردان بئرئني کئم گوناها باتيرسا، اونون اوچون داها ياخشي‌دير کي، بوينونا ديئرمان داشيني باغلاييب، دهنزه آتيلسين.</verse>
        <verse osisID='Mark.9.43'>اگر اَلئن سني گوناها سالير، اونو کس. سنئن اوچون علئل حياتا گئرمک، ائکي ال‌له جهنّمه، او سؤنمه‌ين اودا دوشمکدن داها ياخشي‌دير.</verse>
        <verse osisID='Mark.9.44'>اورايا کي، اونلارين قوردو اؤلمز، اودو دا سؤنمز.</verse>
        <verse osisID='Mark.9.45'>اگر آياغين سني بودره​دئر، اونو کس. سنئن اوچون تک آياقلي حياتا گئرمک، ائکي آياقلي جهنّمه دوشمکدن داها ياخشي‌دير.</verse>
        <verse osisID='Mark.9.46'>اورايا کي، اونلارين قوردو اؤلمز، اودو دا سؤنمز.</verse>
        <verse osisID='Mark.9.47'>اگر گؤزون سني گوناها باتيرير، اونو چيخارت. سنئن اوچون تک گؤزلو تارينين پادشاهليغينا گئرمک، ائکي گؤزلو جهنّمه دوشمکدن داها ياخشي‌دير.</verse>
        <verse osisID='Mark.9.48'>اورايا کي، اونلارين قوردو اؤلمز، اودو دا سؤنمز.</verse>
        <verse osisID='Mark.9.49'>چونکي هرکس اودلا دوزلاناجاق.</verse>
        <verse osisID='Mark.9.50'>دوز ياخشي شي‌دئر، لاکئن اگر دوز، دوزسوز اولسا، نجه اونو گئنه دوزلو اتمک اولار؟ ائچئنئزده دوز اولسون و آرانيزدا باريش."</verse>
      </chapter>
      <chapter osisID='Mark.10'>
        <verse osisID='Mark.10.1'>عئسا اورادان چيخيب يهودئيه بؤلگه​سئنه، اوردون چايينين او تايينا گلدي. جاماعات گئنه اونون يانينا ييغيلدي و او، نجه کي، عادتي ائدي، گئنه اونلارا تعلئم وردي.</verse>
        <verse osisID='Mark.10.2'>فرئسئلر عئسايا ياخينلاشيب، اونو ائمتاحان اتمک اوچون سوروشدولار: "آيا کئشئيه ائجازه ورئلئب کي، آرواديني بوشاسين؟"</verse>
        <verse osisID='Mark.10.3'>عئسا جاواب ورئب اونلارا ددي: "موسا سئزه نه امر ادئب؟"</verse>
        <verse osisID='Mark.10.4'>ددئلر: "کئشئيه ائجازه ورئب کي، بوشانما کاغيذي يازيب آرواديني بوشاسين."</verse>
        <verse osisID='Mark.10.5'>عئسا اونلارا ددي: "داش اورکلي اولدوغونوز اوچون موسا بله بئر امري سئزه يازدي.</verse>
        <verse osisID='Mark.10.6'>لاکئن خئلقتئن باشلانيشيندان تاري اونلاري کئشي و آرواد ياراتدي.</verse>
        <verse osisID='Mark.10.7'>بو سببدن کئشي آتا-آناسيندان آيريلاجاق و آروادينا ياپيشاجاق</verse>
        <verse osisID='Mark.10.8'>و ائکئسي بئر بدن اولاجاقلار، اله کي، آرتيق ائکي بدن يوخ، بئر بدن اولاجاقلار.</verse>
        <verse osisID='Mark.10.9'>اونون اوچون تارينين بئرلشدئردئيئني ائنسان آييرماسين."</verse>
        <verse osisID='Mark.10.10'>اِوده گئنه شاگئردلر بو باره​ده اوندان سوآل سوروشدولار.</verse>
        <verse osisID='Mark.10.11'>عئسا اونلارا ددي: "هر کس آرواديني بوشاييب اؤزگه بئر آروادلا اِولَنسه، آروادينين حاقّيندا زئنا ادئر.</verse>
        <verse osisID='Mark.10.12'>آرواد دا اگر اَرئندن بوشانيب اؤزگه بئر کئشئله اِولَنسه، زئنا ادئر."</verse>
        <verse osisID='Mark.10.13'>و کئچئک اوشاقلاري عئسانين يانينا گتئردئلر کي، اونلاري مَسح اتسئن. لاکئن شاگئردلر اونلارا آجيقلانديلار.</verse>
        <verse osisID='Mark.10.14'>عئسا بونو گؤرنده قضبله‌نئب، اونلارا ددي: "قويون اوشاقلار يانيما گلسئنلر. اونلارا مانع اولمايين. چونکي تارينين پادشاهليغي بونلار کئمئلرئندئر.</verse>
        <verse osisID='Mark.10.15'>دوغروسونو سئزه ديئرم، تارينين پادشاهليغيني بئر اوشاق کئمي قبول اتمه‌ين اونا گئره بئلمز."</verse>
        <verse osisID='Mark.10.16'>و اوشاقلاري قوجاغينا آليب، اللرئني اونلارين اوستونه قويدو و اونلارا برکت وردي.</verse>
        <verse osisID='Mark.10.17'>يولا چيخاندا بئري قاچا-قاچا عئسانين يانينا گلدي و اونون قاباغيندا دئز چؤکوب سوروشدو: "ياخشي اوستاد، ابدي حياتي مئراث آلماق اوچون نه اتملي‌يَم؟"</verse>
        <verse osisID='Mark.10.18'>عئسا اونا ددي: "نه اوچون منه ياخشي ديئرسن؟ تاريدان باشقا هچ کس ياخشي ديئل.</verse>
        <verse osisID='Mark.10.19'>احکامي بئلئرسن: قتل اتمه، زئنا اتمه، اوغورلاما، يالانچي شاهئدلئک اتمه، هچ کئمي آلداتما، آتا و آنانا حؤرمت ات."</verse>
        <verse osisID='Mark.10.20'>او آدام عئسايا ددي: "اوستاد، بونلارين هاميسيني اوشاقليغيمدان رئعايت اتمئشم."</verse>
        <verse osisID='Mark.10.21'>عئسا اونا باخيب اونو سِودي و اونا ددي: "سنئن بئر شيئن اَسکئکدئر. گت نه‌يئن وارسا، سات، مؤحتاج آداملارا پايلا، گؤيده ثروتئن اولاجاق. سونرا گل منه پيرو اول."</verse>
        <verse osisID='Mark.10.22'>آمّا او آدام بو سؤزو اشئدن واخت پرئشان اولدو و قمگئن گتدي، چونکي چوخ مال-دؤولتي وار ائدي.</verse>
        <verse osisID='Mark.10.23'>عئسا اطرافينا باخيب شاگئردلرئنه ددي: "تارينين پادشاهليغينا گئرمک وارلي آداملار اوچون نه قدر چتئندئر!"</verse>
        <verse osisID='Mark.10.24'>شاگئردلر اونون سؤزوندن حيران قالديلار. آمّا عئسا اونلارا گئنه جاواب ورئب ددي: "اوشاقلار، تارينين پادشاهليغينا گئرمک نه قدر چتئندئر!</verse>
        <verse osisID='Mark.10.25'>دَوه​نئن ائينه دشئيئندن کچمه‌سي، وارلي بئر آدامين تارينين پادشاهليغينا گئرمه‌سئندن داها آساندير."</verse>
        <verse osisID='Mark.10.26'>اونلار داها چوخ تعجّوب اتدئلر و اونا ددئلر: "بس کئم نئجات تاپا بئلر؟"</verse>
        <verse osisID='Mark.10.27'>عئسا اونلارا باخيب ددي: "ائنسانلار اوچون بو قيري‌​مومکوندور، لاکئن تاري اوچون يوخ. تاري اوچون هر شي مومکوندور."</verse>
        <verse osisID='Mark.10.28'>پطروس اونا ددي: "بئز هر شيي آتيب، سنه پيرو اولدوق."</verse>
        <verse osisID='Mark.10.29'>عئسا ددي: "دوغروسونو سئزه ديئرم، اله بئر آدام يوخدور کي، منئم اوچون و ائنجئلئن خاطئري اوچون اِوئني، قارداشلاريني، باجيلاريني، آناسيني، آتاسيني، اوشاقلاريني، يا دا زمئلرئني آتميش اولسون</verse>
        <verse osisID='Mark.10.30'>و ائندي، بو زاماندا، اذئيّتلرله يوز قات اِولر، قارداشلار، باجيلار، آنالار و آتالار، اوشاقلار و زمئلر، گله​جک زاماندا دا ابدي حيات آلماسين.</verse>
        <verse osisID='Mark.10.31'>لاکئن بئرئنجئلرئن چوخلاري آخيرينجي، و آخيرينجي‌لارين چوخلاري بئرئنجي اولاجاقلار."</verse>
        <verse osisID='Mark.10.32'>اونلار اورشلئمه گدن يولدا ائره​لي گدئردئلر و عئسا اونلارين قاباغيندا گدئردي. شاگئردلر حيران قالميشديلار و اونون آرخاسيندان گدنلره قورخو دوشموشدو. عئسا گئنه او اون‌ائکي نفري يانينا چاغيريب باشينا نه گله​جه‌يي باره​ده دانيشماغا باشلادي:</verse>
        <verse osisID='Mark.10.33'>"باخين، اورشلئمه گدئرئک و ائنسان اوغلو باش کاهئنلر و دئن عالئملري الئنه ورئله​جک. اونلار اونو اؤلومه محکوم ادئب قيري‌يهودئلره تسلئم اده​جکلر.</verse>
        <verse osisID='Mark.10.34'>و اونلار اونا ائستهزا ادئب، توپوره​جکلر و اونا شالّاق ووروب اؤلدوره​جکلر. و او، اوچ گون سونرا دئرئله​جک."</verse>
        <verse osisID='Mark.10.35'>زِبِدِي اوغوللاري يعقوب و يوحنّا عئسايا ياخينلاشيب، اونا ددئلر: "اوستاد، ائسته‌يئرئک سندن نه خاهئش اتدئيئمئزي، سن بئزئم اوچون اده​سن."</verse>
        <verse osisID='Mark.10.36'>عئسا اونلارا ددي: "سئزئن اوچون نه ائسته‌يئرسئنئز ادئم؟"</verse>
        <verse osisID='Mark.10.37'>اونلار عئسايا ددئلر: "ائجازه ور سنئن جلاليندا بئرئمئز صاغيندا، بئرئمئز ده سولوندا اوتوراق."</verse>
        <verse osisID='Mark.10.38'>عئسا اونلارا ددي: "نه ائسته‌دئيئنئزي بئلمئرسئنئز. منئم ائچه​جه‌يئم پئياله​دن آيا سئز ائچه​بئلرسئنئز؟ و يا منئم تعمئد آلديغيم تعمئدده آيا سئز ده تعمئد آلا بئلرسئنئز؟"</verse>
        <verse osisID='Mark.10.39'>ددئلر: "اده بئلرئک."  عئسا اونلارا ددي: "ائچه​جه‌يئم پئياله​دن ائچه​جکسئنئز و آلديغيم تعمئدده سئز ده تعمئد آلاجاقسينيز،</verse>
        <verse osisID='Mark.10.40'>لاکئن صاغيمدا يا دا سولومدا اوتورماغا ائجازه ورمک منئم الئمده ديئل. بو يرلر او آداملار اوچوندور کي، اونلار اوچون حاضيرلانيب."</verse>
        <verse osisID='Mark.10.41'>بونو اشئدن او اون‌شاگئرد يعقوب و يوحنّايا قضبلندئلر.</verse>
        <verse osisID='Mark.10.42'>عئسا اونلاري يانينا چاغيريب ددي: "بئلئرسئنئز کي، قيري‌يهودئلر آراسيندا حاکئم ساييلانلار، اونلارا حؤکمرانليق ادرلر و اونلارين ريئسلري اونلارا آغاليق سوررلر.</verse>
        <verse osisID='Mark.10.43'>آمّا سئزئن آرانيزدا بله اولمامالي‌دير. آرانيزدا بؤيوک اولماق ائسته‌ين، گرک او بئرئلرئنه خئدمت اتسئن</verse>
        <verse osisID='Mark.10.44'>و آرانيزدا بئرئنجي اولماق ائسته‌ين، گرک هامينين نؤکري اولسون.</verse>
        <verse osisID='Mark.10.45'>چونکي حتّا ائنسان اوغلو دا، اونا خئدمت اولونماق اوچون گلمه‌دي. او گلدي کي، خئدمت اتسئن و جانيني چوخ آداملارين يولوندا فئدئيه ورسئن." </verse>
        <verse osisID='Mark.10.46'>اونلار اَرئحايا گلدئلر. عئسا شاگئردلري و اونلارلا بؤيوک بئر جاماعاتلا اَرئحادان چيخاندا، تئماوس اوغلو بارتئماوس آديندا کور بئر يولچو يولون قيراغيندا اوتورموشدو.</verse>
        <verse osisID='Mark.10.47'>بارتئماوس اونون ناصئره​لي عئسا اولدوغونو اشئدن واخت قيشقيريب ددي: "داوود اوغلو عئسا، منه رحمئن گلسئن."</verse>
        <verse osisID='Mark.10.48'>چوخ آداملار اونا آجيقلانديلار و ساکئت اولماغيني ائسته‌دئلر. آمّا او، داها چوخ باغيريب ددي: "داوود اوغلو عئسا، منه رحمئن گلسئن."</verse>
        <verse osisID='Mark.10.49'>عئسا دايانيب ددي: "اونو چاغيرين."  اونلار کور آدامي چاغيريب ددئلر: "اوزولمه قالخ، سني چاغيرير."</verse>
        <verse osisID='Mark.10.50'>بارتئماوس عباسيني اوستوندن آتدي و يردن سيچراييب عئسانين يانينا گلدي.</verse>
        <verse osisID='Mark.10.51'>عئسا اوندان سوروشدو: "نه ائسته​يئرسن کي، سنه ادئم؟"  کور آدام اونا ددي: "اوستاد، گؤزلرئم گئنه گؤرسون."</verse>
        <verse osisID='Mark.10.52'>عئسا اونا ددي: "گت، ائمانين سنه شفا وردي." </verse>
      </chapter>
      <chapter osisID='Mark.11'>
        <verse osisID='Mark.11.1'>اورشلئمه ياخينلاشيب زيتون داغينين يانيندا اولان بيت‌فاجي و بيت‌عنيايا يتئشن زامان، عئسا شاگئردلرئندن ائکئسئني گؤنده‌رئب</verse>
        <verse osisID='Mark.11.2'>اونلارا بله ددي: "قاباغينيزداکي کنده گدئن. اورايا گئرنده اورادا باغلي دوران بئر سيپا گؤره​جکسئنئز کي، ائندئيه کئمي هچ کس اونا مئنمه‌يئب. اونو آچين و منئم يانيما گتئرئن.</verse>
        <verse osisID='Mark.11.3'>و اگر بئري سئزه دسه: «نه اوچون بونو ادئرسئنئز؟» دئيرسئنئز: «ربّئن بونا احتئياجي وار و آنَن اونو بورايا قايتاراجاق.»"</verse>
        <verse osisID='Mark.11.4'>اونلار گتدئلر و کوچه​ده قاپينين يانيندا باغلي بئر سيپا تاپيب، اونو آچديلار.</verse>
        <verse osisID='Mark.11.5'>اورادا دورانلاردان بعضئسي ددي: "نه ادئرسئنئز؟ بو سيپاني نه اوچون آچيرسينيز؟"</verse>
        <verse osisID='Mark.11.6'>شاگئردلر عئسانين ددئيي کئمي اونلارا جاواب وردئلر و آداملار اونلاري بوراخديلار.</verse>
        <verse osisID='Mark.11.7'>سيپاني عئسانين يانينا گتئرئب، پالتارلاريني اونون اوستونه سالديلار و عئسا اونا مئندي.</verse>
        <verse osisID='Mark.11.8'>چوخ آداملار پالتارلاريني، بعضئلري ده زمئلردن کسدئکلري آغاج بوداقلاريني يولا سردئلر.</verse>
        <verse osisID='Mark.11.9'>قاباقدا گدنلر و آرخادان گلنلر چيغيريب ديئردئلر:  "هوسانّا! ربّئن آديندا گلن موبارک اولسون.</verse>
        <verse osisID='Mark.11.10'>آتاميز داوودون گلن پادشاهليغي موبارک اولسون.لاپ اوجالاردا، هوسانّا!"</verse>
        <verse osisID='Mark.11.11'>عئسا اورشلئمه گئرئب معبده گتدي و هر شيي گؤزدن کچئرتدي. گج اولدوغونا گؤره، او اون‌ائکي شاگئرد​له بيت عنيايا گتدي.</verse>
        <verse osisID='Mark.11.12'>او گونون صاباحي بيت عنيادان چيخديقلاري زامان، عئسا آجيقدي.</verse>
        <verse osisID='Mark.11.13'>اوزاقدا يارپاقلي بئر انجئر آغاجي گؤردو. آغاج اوستونده بئر شي تاپماق اومئدی ائله اونا ياخينلاشدي، آمّا يانينا گلن واخت، يارپاقدان باشقا اوندا بئر شي تاپمادي، چونکي انجئر مؤوسومو ديئلدي.</verse>
        <verse osisID='Mark.11.14'>عئسا اونا ددي: "آرتيق سندن هچ کئم اصلا ميوه يمه‌سئن." و شاگئردلري بو سؤزو اشئتدئلر.</verse>
        <verse osisID='Mark.11.15'>اورشلئمه گلدئلر. عئسا معبده گئردي و اورادا آليش-ورئش ادنلري اشئيه قوودو. صرّافلارين مئزلرئني و گؤيرچئن ساتانلارين چارپايالاريني چوئردي.</verse>
        <verse osisID='Mark.11.16'>و هچ کسي قويمادي کي، معبدئن حيطئندن بئر شي کچئرتسئن.</verse>
        <verse osisID='Mark.11.17'>و اونلارا تعلئم ورئب ددي: "مگر يازيلماييب کي، «منئم اوئم بوتون مئلّتلر اوچون دوعا اوي چاغيريلاجاق؟!» لاکئن سئز، اونو اوغرولار يوواسينا دؤنده‌رئبسئنئز."</verse>
        <verse osisID='Mark.11.18'>باش کاهئنلر و دئن عالئملري بونو اشئتدئلر و عئساني هلاک اتمک اوچون بئر يول تاپماغا باشلاديلار. چونکي اوندان قورخوردولار. اونا گؤره کي، بوتون خالق اونون تعلئملرئندن حيران قالميشدي.</verse>
        <verse osisID='Mark.11.19'>آخشام اولاندا اونلار شهردن اشئيه چيخديلار.</verse>
        <verse osisID='Mark.11.20'>او گونون صاباحي انجئر آغاجينين يانيندان کچنده، اونو کؤکوندن قوروموش گؤردولر.</verse>
        <verse osisID='Mark.11.21'>پطروس عئسايا خاطيرلاديب ددي: "اوستاد باخ، لعنت اتدئيئن انجئر آغاجي قورويوب!"</verse>
        <verse osisID='Mark.11.22'>عئسا جاواب ورئب اونلارا ددي: "تارييا ائمانينيز اولسون!</verse>
        <verse osisID='Mark.11.23'>دوغروسونو سئزه ديئرم، هرکس بو داغا دسه: «قالخ، دهنزه آتيل!» و اوره‌يئنده شوبهه اتمه‌يئب ددئيئنئن اولاجاغينا ائنانسا، ددئيي کئمي اولاجاق.</verse>
        <verse osisID='Mark.11.24'>بونون اوچون سئزه ديئرم، دوعا اتدئيئنئز و ائسته‌دئيئنئز هر شيئن اِله ائندئدن آلديغينيزا ائنانين و سئزئن اوچون اولاجاق.</verse>
        <verse osisID='Mark.11.25'>دوعايا دوردوغونوز زامان، هر بئر آدامين ضئدّئنه اوره‌يئنئزده نه ساخلاييبسينيز، باغيشلايين کي، گؤيلرده اولان آتانيز دا سئزئن تقصئرلرئنئزي سئزه باغيشلاسين.</verse>
        <verse osisID='Mark.11.26'>اگر باغيشلاماياسينيز، گؤيلرده‌کي آتانيز دا سئزئن تقصئرلرئنئزي سئزه باغيشلاماياجاق."</verse>
        <verse osisID='Mark.11.27'>اونلار گئنه اورشلئمه گلدئلر. عئسا معبدئن حيطئنده گزنده، باش کاهئنلر، دئن عالئملري و آغساقّاللار ياخينلاشيب،</verse>
        <verse osisID='Mark.11.28'>اونا ددئلر: "نه صلاحئيّتله بو ائشلري ادئرسن؟ بونلاري اتمک اوچون بو صلاحئيّتي سنه کئم ورئب؟"</verse>
        <verse osisID='Mark.11.29'>عئسا اونلارا ددي: "من ده سئزدن بئر سوآل سوروشاجاغام. منه جاواب ورئن، او واخت من ده سئزه دئيه‌رم کي، بو ائشلري نه صلاحئيّتله گؤرورم.</verse>
        <verse osisID='Mark.11.30'>يحيانين تعمئد ورمک صلاحئيّتي هارادان گلدي؟ گؤيدن، يوخسا ائنسانلاردان؟ جاواب ورئن."</verse>
        <verse osisID='Mark.11.31'>اونلار آرالاريندا مصلحتله‌شئب ددئلر: "اگر دسک گؤيدن، دئيه​جک بس نه اوچون اونا ائنانمادينيز؟</verse>
        <verse osisID='Mark.11.32'>لاکئن اگر دسک؛ ائنسانلاردان…" اونلار خالقدان قورخدولار، چونکي هامي يحياني حقئقي بئر پيغمبر بئلئردي.</verse>
        <verse osisID='Mark.11.33'>و عئسايا جاواب ورئب ددئلر: "بئلمئرئک." عئسا دا اونلارا ددي: "من ده سئزه دمئرم کي، بو ائشلري نه صلاحئيّتله گؤرورم."</verse>
      </chapter>
      <chapter osisID='Mark.12'>
        <verse osisID='Mark.12.1'>عئسا مثللر​له اونلارلا دانيشماغا باشلادي: "بئر آدام اوزوم باغي اکدي و اونون اطرافينا دووار چکدي. شئره اوچون بئر حوووض قازيب، باغدا بئر بورج ده تئکدي و سونرا باغي باغبانلارا ائجاره​يه ورئب، سفره چيخدي.</verse>
        <verse osisID='Mark.12.2'>محصول زاماني باغبانلارين يانينا بئر قول گؤنده‌ردي کي، باغبانلاردان باغين محصولوندان آلسين.</verse>
        <verse osisID='Mark.12.3'>لاکئن باغبانلار اونو توتوب دؤيدولر و الي​بوش قايتارديلار.</verse>
        <verse osisID='Mark.12.4'>باغين صاحئبي باغبانلارين يانينا آيري بئر قول گؤنده‌ردي. آمّا اونلار بو قولون باشيني يارالاييب، تحقئر اتدئلر.</verse>
        <verse osisID='Mark.12.5'>باغ صاحئبي باشقا بئرئني ده گؤنده‌ردي. اونو دا اؤلدوردولر. داها بئر چوخ قول گؤنده‌ردي. اونلارين بعضئسئني دؤيدولر، بعضئسئني ده اؤلدوردولر.</verse>
        <verse osisID='Mark.12.6'>باغ صاحئبئنئن سوگئلي بئر اوغلو وار ائدي. «اوغلوما حؤرمت اده​جکلر» ديئب، آخيردا اونو باغبانلارين يانينا گؤنده‌ردي.</verse>
        <verse osisID='Mark.12.7'>لاکئن اونلار بئربئرلرئنه ددئلر: "وارئث بودور. گلئن بونو اؤلدورک و مئراث بئزه قالسين."</verse>
        <verse osisID='Mark.12.8'>اونو دا توتوب اؤلدوردولر و باغدان اشئيه آتديلار.</verse>
        <verse osisID='Mark.12.9'>"ائندي باغين صاحئبي اونلارا نه اده​جک؟ گله​جک، باغبانلاري هلاک ادئب، باغي اؤزگه آداملارا وره​جک.</verse>
        <verse osisID='Mark.12.10'>مگر بو يازيني اوخوماييبسينيز کي،  «بنّالارين ردّ اتدئيي داش،بئنا کونجونون باش داشي اولدو.</verse>
        <verse osisID='Mark.12.11'>بو ربّئن ائشي ائدي،و گؤزلرئمئزئن قاباغيندا عجايئب ائشدئر!»"</verse>
        <verse osisID='Mark.12.12'>اونلار چاليشديلار عئساني بئر نحو​له توتسونلار، چونکي باشا دوشدولر کي، بو مثلي اونلارين باره​سئنده ديئر. لاکئن جاماعاتدان قورخدوقلاري اوچون اونو بوراخيب گتدئلر.</verse>
        <verse osisID='Mark.12.13'>سونرا فرئسئلردن و هئرودچولاردان بعضئلرئني عئسانين يانينا گؤنده‌ردئلر کي، اونون اؤز سؤزو ائله اونو تورا سالسينلار.</verse>
        <verse osisID='Mark.12.14'>اونلار گلئب عئسايا ددئلر: "اوستاد، بئلئرئک کي، سن حقئقت​سِوَن بئر آدامسان و هچ کسدن باکين يوخدور، چونکي آداملار آراسيندا فرق قويمادان تارينين يولونو اؤيره‌دئرسن. قيصره باج ورمک آيا جائزدئر يا خير؟ وِرَک يا ورمه‌يک؟"</verse>
        <verse osisID='Mark.12.15'>عئسا اونلارين ائکي​اوزلويونو بئلئب، اونلارا ددي: "مني نه اوچون ائمتاحان ادئرسئنئز؟ بئر دئنار گتئرئن گؤروم."</verse>
        <verse osisID='Mark.12.16'>اونا بئر دئنار گتئردئلر. عئسا اونلارا ددي: "بو صورت و بو يازي کئمئندئر؟"  جاواب وردئلر: "قيصرئن."</verse>
        <verse osisID='Mark.12.17'>عئسا اونلارا ددي: "قيصرئنکئني قيصره و تارينينکيني تارييا ورئن." </verse>
        <verse osisID='Mark.12.18'>"اؤلومدن سونرا دئرئلمه يوخدور" دئين صادوقئلر اونون يانينا گلئب سوروشدولار:</verse>
        <verse osisID='Mark.12.19'>"اوستاد، موسا بئزه يازيب کي، اگر بئرئنئن قارداشي اؤلوب آروادي قالسا، لاکئن اوشاقلاري اولماسا، قارداشي اونون آرواديني آليب، قارداشينا نسئل يتئشدئرسئن.</verse>
        <verse osisID='Mark.12.20'>يدّي قارداش وار ائدي، بئرئنجئسي آرواد آلدي، اؤلدو. آمّا اؤزوندن اؤولاد قويمادي.</verse>
        <verse osisID='Mark.12.21'>ائکئنجي قارداش او آروادي آلدي و او دا اؤولادسيز اؤلدو. اوچونجوسو ده بله.</verse>
        <verse osisID='Mark.12.22'>او يدّي قارداشين هچ بئرئندن نسئل قالمادي. هاميدان سونرا آرواد دا اؤلدو.</verse>
        <verse osisID='Mark.12.23'>قئيامت گونونده اونلار دئرئلَنده، بو آرواد هانسينين آروادي اولاجاق؟ چونکي اونلارين يدّئسي ده بو آروادلا اِولَندي."</verse>
        <verse osisID='Mark.12.24'>عئسا اونلارا ددي: "سئزئن سهو اتدئيئنئزئن سببي ده اله بودور، چونکي نه موقدّس کئتابي آنلاييرسينيز، نه ده تارينين قودرتئني. اله ديئل؟</verse>
        <verse osisID='Mark.12.25'>چونکي اؤلولردن دئرئلن واخت نه اوله‌نئرلر نه ده اَره گدئرلر، آنجاق گؤيلرده‌کي ملکلر کئمي اولورلار.</verse>
        <verse osisID='Mark.12.26'>لاکئن اؤلولردن دئرئلمه مطلبئنه گلئنجه، مگر موسانين کئتابيندا، آلوولانان بوتا باره​ده‌کي فصئلده اوخوماييبسينيز کي، تاري اونا ديئر: «من ائبراهئمئن تاريسي، ائسحاقين تاريسي و يعقوبون تاريسي‌يام؟!»</verse>
        <verse osisID='Mark.12.27'>او اؤلولرئن تاريسي يوخ، دئرئلرئن تاريسي‌دير. سئز چوخ سهو ادئرسئنئز."</verse>
        <verse osisID='Mark.12.28'>دئن عالئملرئندن بئري ياخينلاشيب، اونلارين موباحئثه​لرئنه قولاق آسدي و عئسانين اونلارا ياخشي جاواب وردئيئني اشئدنده، عئسادان سوروشدو: "امرلرئن لاپ بئرئنجئسي هانسي‌دير؟"</verse>
        <verse osisID='Mark.12.29'>عئسا جاواب وردي: "امرلرئن لاپ بئرئنجئسي بودور: «اشئت اي ائسرايئل! رب تاريميز واحئددئر.</verse>
        <verse osisID='Mark.12.30'>و سن رب تاريني گرک بوتون اوره‌يئنله، بوتون جانينلا، بوتون فئکرئنله، و بوتون قووّتئنله سِوه​سن.»</verse>
        <verse osisID='Mark.12.31'>ائکئنجي امر بودور: «سن گرک قونشونو دا اؤزون کئمي سِوه​سن.» بونلاردان بؤيوک امر يوخدور."</verse>
        <verse osisID='Mark.12.32'>دئن عالئمي عئسايا ددي: "چوخ گؤزل، اوستاد! دوغرو ددئن کي، تاري واحئددئر و اونا تاي يوخدور.</verse>
        <verse osisID='Mark.12.33'>و اونو بوتون اورکله، بوتون فهمله، و بوتون قووّتله سومک، و قونشونو دا اؤزون کئمي سومک بوتون يانديرما هدئيه​لر و قوربانلاردان افضلدئر."</verse>
        <verse osisID='Mark.12.34'>عئسا اونون عاغيلّي جاواب وردئيئني گؤرنده اونا ددي: "سن تارينين پادشاهليغيندان اوزاق ديئلسن." داها هچ کئم اوندان بئر شي سوروشماغا جورعت اتمه‌دي.</verse>
        <verse osisID='Mark.12.35'>عئسا معبدده تعلئم ورئب بله ددي: "دئن عالئملري نجه ديئرلر کي، مسئح داوودون اوغلودور؟</verse>
        <verse osisID='Mark.12.36'>داوود اؤزو موقدّس روحدان ائلهام آليب ددي؛  «رب منئم ربّئمه ددي:دوشمنلرئني آياقلارينين آلتينا سالاناجاق صاغيمدا اوتور.»</verse>
        <verse osisID='Mark.12.37'>اگر داوود اؤزو اونا رب ديئر، بس نجه اونون اوغلو اولور؟"  اوراداکي بؤيوک جاماعات عئسانين سؤزلرئنه شادليقلا قولاق آسيردي.</verse>
        <verse osisID='Mark.12.38'>عئسا تعلئملرئنده اونلارا بله ددي: "آييق اولون دئن عالئملرئندن کي، اوزون پالتارلاردا گزمه‌يي، بازارلاردا سالام آلماغي،</verse>
        <verse osisID='Mark.12.39'>کنئسه​لرده باش کورسولري و ضئيافتلرده يوخاري باشدا اوتورماغي چوخ سوئرلر،</verse>
        <verse osisID='Mark.12.40'>دول آروادلارين مال-مولکونه يئيه چيخيرلار و رئياکارليقلاريندان دوعالاري اوزاديرلار! بو آداملارين جزاسي داها دا آغير اولاجاق." </verse>
        <verse osisID='Mark.12.41'>عئسا خزئنه صانديغينين قاباغيندا اوتوروب، خالقين نجه خزئنه​يه پول آتديغينا باخيردي. بئر چوخ وارلي آداملار چوخ پول آتيرديلار.</verse>
        <verse osisID='Mark.12.42'>اونلاردان سونرا بئر دول آرواد گلئب، ائکي قارا پول صانديغا آتدي.</verse>
        <verse osisID='Mark.12.43'>عئسا شاگئردلرئني يانينا چاغيريب ددي: "دوغروسونو سئزه ديئرم، بو دول فاغير آرواد صانديغا پول آتانلارين ​هاميسيندان چوخ​آتدي.</verse>
        <verse osisID='Mark.12.44'>چونکي اونلارين هاميسي آرتيقليقلاريندان آتديلار، لاکئن بو آرواد کاسيبليغيندان بوتون واريني، بوتون کچئنه​جک پولونو آتدي."</verse>
      </chapter>
      <chapter osisID='Mark.13'>
        <verse osisID='Mark.13.1'>عئسا معبددن چيخاندا شاگئردلرئندن بئري اونا ددي: "اوستاد باخ! نه بؤيوک داشلار، نه عظمتلي عئمارتلر!"</verse>
        <verse osisID='Mark.13.2'>عئسا اونا ددي: "بو بؤيوک عئمارتلري گؤرورسن؟ اونلارين داشي، داش اوسته قالماياجاق. هاميسي ييخيلاجاقدير."</verse>
        <verse osisID='Mark.13.3'>عئسا، زيتون داغيندا، معبدئن قاباغيندا اوتورموشدو کي، پطروس، يعقوب، يوحنّا، و آندرياس آيريجا اوندان سوروشدولار:</verse>
        <verse osisID='Mark.13.4'>"بئزه ده گؤرک بو ائشلر نه زامان اولاجاق؟ نه علامت وار کي، بئزه بونلارين عنقرئب تامام اولاجاغيني گؤرسدسئن؟"</verse>
        <verse osisID='Mark.13.5'>عئسا دا اونلارا دمه‌يه باشلادي: "دئقّتلي اولون کي، کئمسه سئزي آزديرماسين.</verse>
        <verse osisID='Mark.13.6'>چوخ آداملار منئم آديمدا گله​جکلر و «من اويام» ديئب، چوخ آداملاري آزديراجاقلار.</verse>
        <verse osisID='Mark.13.7'>جنگلر و موحارئبه​لر خبرلرئني اشئتدئيئنئز زامان، اوره‌يئنئز اوزولمه‌سئن. بونلارين اولماسي گرکدئر، آنجاق حله آخير ديئل.</verse>
        <verse osisID='Mark.13.8'>چونکي مئلّت، مئلّت اوستونه و مملکت، مملکت اوستونه قالخاجاق. چوخ يرلرده زلزله​لر اولاجاق، آجليق دوشه​جک، بونلار سانجي‌لارين باشلانيشي‌دير.</verse>
        <verse osisID='Mark.13.9'>لاکئن سئز آييق اولون. سئزي محکمه​لره وره​جکلر، کنئسه​لرده دؤيوله​جکسئنئز و منه گؤره، سئز حؤکمدارلار و پادشاهلار قاباغيندا دوراجاقسينيز کي، اونلارا شهادت اولسون.</verse>
        <verse osisID='Mark.13.10'>اوّلجه خوش خبرئن بوتون مئلّتلره يتئشمه‌سي گرکدئر.</verse>
        <verse osisID='Mark.13.11'>سئزي توتوب تسلئم اتدئکلري زامان، نه دئيه​جه‌يئنئزئن باره​سئنده نئگاران اولمايين. او ساعاتدا سئزه نه ورئلسه، اونو ديئن. چونکي دانيشان سئز يوخ، موقدّس روحدور.</verse>
        <verse osisID='Mark.13.12'>قارداش قارداشي، و آتا اؤولادي اؤلومه وره​جک. و اؤولادلار آتا-‌آنانين ضئدّئنه قالخيب، اونلاري اؤلدوره​جکلر.</verse>
        <verse osisID='Mark.13.13'>منئم آديما گؤره هامي سئزدن نئفرت اده​جک. لاکئن آخيرا کئمي دايانان نئجات تاپاجاق.</verse>
        <verse osisID='Mark.13.14'>دانيال پيغمبرئن يازديغي کئمي، وئرانه​لئک گتئرن ائيرنج شيئن لايئق اولمايان يرده دوردوغونو گؤردويونوز زامان، يهودئيه​ده اولانلار داغلارا قاچسينلار.</verse>
        <verse osisID='Mark.13.15'>دامدا اولان آشاغي انئب بئر شي گؤتورمک اوچون اِوئنه گئرمه‌سئن.</verse>
        <verse osisID='Mark.13.16'>زمئده اولان عباسيني گؤتورمک اوچون دالي قاييتماسين.</verse>
        <verse osisID='Mark.13.17'>واي او گونلرده بويلو و اَمزئکلي اولانلارين حالينا!</verse>
        <verse osisID='Mark.13.18'>دوعا ادئن کي، قاچماغينيز قيشا راستلاماسين.</verse>
        <verse osisID='Mark.13.19'>چونکي او گونلرده اله موصئبت اولاجاق کي، تارينين ياراتديغي کائناتين باشلانيشيندان ائندئيه قدر اونون کئمي نه اولوب، نه ده اولاجاق.</verse>
        <verse osisID='Mark.13.20'>اگر رب او گونلري قيسالتماسايدي، هچ بئر ائنسان خئلاص اولا بئلمزدي. آمّا سچدئيي سچئلمئشلرئن خاطئري اوچون او گونلري قيسالتدي.</verse>
        <verse osisID='Mark.13.21'>اگر او زامان کئمسه دسه: «باخ، مسئح بورادا.» و يا «باخ، اورادا!»، اونا ائنانمايين.</verse>
        <verse osisID='Mark.13.22'>چونکي يالانچي مسئحلر و يالانچي پيغمبرلر ظوهور اده​جکلر و اله علامتلر و مؤجوزه​لر گؤرسده​جکلر کي، مومکون اولسا، سچئلمئشلري ده آزديرسينلار.</verse>
        <verse osisID='Mark.13.23'>آمّا سئز دئقّتلي اولون! سئزه هر شيي اوّلجه​دن خبر وردئم.</verse>
        <verse osisID='Mark.13.24'>«لاکئن او گونده، او موصئبتدن سونرا،گونش قارالاجاق،آي ائشيغيني ورمه‌يه​جک.</verse>
        <verse osisID='Mark.13.25'>اولدوزلار گؤيدن دوشه​جکلر،و گؤيلرده اولان قودرتلر اسه​جکلر.»</verse>
        <verse osisID='Mark.13.26'>او زامان ائنسان اوغلونون بؤيوک عئزّت و قودرتله بولودلاردا گلدئيئني گؤره​جکلر.</verse>
        <verse osisID='Mark.13.27'>ائنسان اوغلو او واخت ملکلرئني گؤنده‌ره​جک و اؤز سچدئکلرئني دؤرد طرفدن، يرئن اوجوندان گؤيون اوجونا قدر، ييغاجاق.</verse>
        <verse osisID='Mark.13.28'>ائندي مثلي انجئر آغاجيندان اؤيره‌نئن: اونون بوداقلاري تزه​له‌نئب يارپاقلاري چيخان زامان، يايين ياخين اولدوغونو آنلاييرسينيز.</verse>
        <verse osisID='Mark.13.29'>الجه سئز ده بو شيلرئن باش وردئيئني گؤرنده، بئلئن کي، او ياخيندير، لاپ قاپيدادير.</verse>
        <verse osisID='Mark.13.30'>دوغروسونو سئزه ديئرم؛ بوتون بونلار باش ورمه‌دن بو نسئل کچمه‌يه​جک.</verse>
        <verse osisID='Mark.13.31'>دوغروسونو سئزه ديئرم؛ گؤي و ير کچئب گده​جک، لاکئن منئم سؤزلرئم اصلا کچئب گتمه‌يه​جک.</verse>
        <verse osisID='Mark.13.32'>آمّا او گونو و او ساعاتي نه گؤيده‌کي ملکلر بئلئر، نه ده اوغول اؤزو. آتادان باشقا هچ کئم بئلمئر.</verse>
        <verse osisID='Mark.13.33'>دئقّتلي و اوياق اولون! چونکي او واختين نه زامان اولدوغونو بئلمئرسئنئز.</verse>
        <verse osisID='Mark.13.34'>بو، قوربته گدن بئر آدامين وضعئنه بنزر. اِوئندن آيريلان واخت، اِوئنئن ائختئياريني نؤکرلرئنه ورئب، هره‌يه اؤز ائشئني تاپشيردي و قاپيچي‌يا دا امر اتدي کي، اوياق قالسين.</verse>
        <verse osisID='Mark.13.35'>سئز ده اوياق قالين، چونکي اِو صاحئبئنئن نه واخت گله​جه‌يئني بئلمئرسئنئز. بئلمئرسئنئز آخشام گله​جک و يا گجه ياريسي، خوروزلارين بانلاديغي واخت گله​جک و يا سحر.</verse>
        <verse osisID='Mark.13.36'>يوخسا قفلتن گلئب، سئزي يوخودا تاپار.</verse>
        <verse osisID='Mark.13.37'>سئزه ددئکلرئمي هر کسه ديئرم: اوياق قالين."</verse>
      </chapter>
      <chapter osisID='Mark.14'>
        <verse osisID='Mark.14.1'>پاسخا و فطئر بايرامينا ائکي گون قالميشدي. باش کاهئنلر و دئن عالئملري عئساني حئيله ائله توتوب اؤلدورمه‌سي باره​ده بئر يول آختاريرديلار.</verse>
        <verse osisID='Mark.14.2'>آنجاق ديئردئلر: "بو ائش بايرام گونلرئنده اولماسين، يوخسا خالق آراسيندا ائغتئشاش باش ورر."</verse>
        <verse osisID='Mark.14.3'>عئسا بيت‌عنيادا، جوذاملي شمعونون اوئنده، سوفره باشيندا اوتورموشدو کي، بئر آرواد مرمر قابدا چوخ باهالي خالئص سونبول ياغي گتئردي و قابي سينديريب، ياغي عئسانين باشينا تؤکدو.</verse>
        <verse osisID='Mark.14.4'>بعضئلري گئليله‌نئب آرالاريندا ددئلر: "بو ياغ نه اوچون بله ائسراف اولوندو؟</verse>
        <verse osisID='Mark.14.5'>چونکي بو ياغ اوچ يوز دئناردان چوخ ساتيليب فاغيرلارا ورئله بئلردي." و آروادا ديئنمه‌يه باشلاديلار.</verse>
        <verse osisID='Mark.14.6'>آمّا عئسا ددي: "اونونلا ائشئنئز اولماسين! نه اوچون اونو ائنجئدئرسئنئز؟ او، منه ياخشيليق اتدي.</verse>
        <verse osisID='Mark.14.7'>چونکي فاغيرلار دائم سئزئن يانينيزداديرلار و نه زامان ائستيه​سئنئز، اونلارا ياخشيليق اده بئلرسئنئز. لاکئن من، دائم سئزئن يانينيزدا ديئلم.</verse>
        <verse osisID='Mark.14.8'>آرواد الئندن گلني اتدي و باسديريلماق اوچون منئم بدنئمي ائره​لئدن ياغلادي.</verse>
        <verse osisID='Mark.14.9'>دوغروسونو سئزه ديئرم؛ بو خوش خبر دونيانين هاراسيندا موژده ورئلسه، بو آروادين اتدئيي ائشدن ده ياد ادئله​جک."</verse>
        <verse osisID='Mark.14.10'>اون‌ائکي شاگئرددن بئري، ائسکاريوتلو يهودا، باش کاهئنلرئن يانينا گتدي کي، عئساني اونلارا تسلئم اتسئن.</verse>
        <verse osisID='Mark.14.11'>کاهئنلر بونو اشئدنده سوئندئلر و يهودايا پول وعده​سي وردئلر. او دا موناسئب بئر فورصت آختاريردي کي، عئساني اونلارين الئنه ورسئن.</verse>
        <verse osisID='Mark.14.12'>فطئر بايرامينين اوّلئنجي گونو کي، پاسخانين قوربان قوزوسو او گونده کسئلردي، شاگئردلر عئسايا ددئلر: "پاسخا يمه‌يئني هارادا يمک ائسته‌يئرسن؟ گدئب هارادا حاضيرلاياق؟"</verse>
        <verse osisID='Mark.14.13'>عئسا شاگئردلرئندن ائکئسئني گؤنده‌رئب اونلارا ددي: "شهره گدئن، سهنگله سو داشي‌يان بئر نفر سئزه راست گلر. اونون دالينجا گدئن.</verse>
        <verse osisID='Mark.14.14'>بو آدام هارايا گئرسه، او اِوئن صاحئبئنه ديئن:​ «اوستاد ديئر: هارادادير او حاضيرلانان اوتاق کي، شاگئردلرئمله بئر يرده پاسخا يمه‌يئني اورادا يِيئم؟»</verse>
        <verse osisID='Mark.14.15'>او دا سئزه بالاخانادا دؤشنمئش و حاضيرلانميش بئر اوتاق گؤرسه‌در. پاسخا يمه‌يئني اورادا حاضيرلايين."</verse>
        <verse osisID='Mark.14.16'>شاگئردلر چيخيب، شهره گتدئلر و هر شيي اونلارا ددئيي کئمي تاپيب، پاسخا يمه‌يئني حاضيرلاديلار.</verse>
        <verse osisID='Mark.14.17'>آخشام اولاندا عئسا اون‌ائکئلر​له گلدي.</verse>
        <verse osisID='Mark.14.18'>سوفره باشينا اوتوروب يمک يئينده، عئسا اونلارا ددي: "دوغروسونو سئزه ديئرم، سئزدن بئري، منئمله سوفره باشيندا اوتورانلاردان بئري، منه خيانت اده​جک."</verse>
        <verse osisID='Mark.14.19'>شاگئردلر پرت اولدولار و بئر-بئر اوندان سوروشدولار: "يقئن کي، من ديئلم؟"</verse>
        <verse osisID='Mark.14.20'>عئسا اونلارا ددي: "او آدام اون‌ائکئلردن بئري‌دئر، او کي، اَلئني منئمله اوزاديب، چؤره‌يئني کاسايا باتيرير.</verse>
        <verse osisID='Mark.14.21'>چونکي ائنسان اوغلو اؤزو حاقّيندا يازيلميش اولدوغو کئمي گدئر، لاکئن واي او آدامين حالينا کي، ائنسان اوغلو اونون الئله تسلئم اولونور! او آدام آنادان اولماسايدي، اونا داها ياخشي اولاردي!"</verse>
        <verse osisID='Mark.14.22'>يمک يئينده عئسا چؤره‌يي گؤتوروب شوکور اتدي و بؤلوب شاگئردلره وردي و اونلارا ددي: "آلين، بو، منئم بدنئمدئر."</verse>
        <verse osisID='Mark.14.23'>و بئر پئياله گؤتوردو و شوکور ادئب اونلارا وردي و هامي اوندان ائچدي.</verse>
        <verse osisID='Mark.14.24'>عئسا اونلارا ددي: "بو منئم قانيمدير، عهدئن قاني کي، چوخ آداملار يولوندا تؤکوله​جک.</verse>
        <verse osisID='Mark.14.25'>دوغروسونو سئزه ديئرم، اوزوم محصولوندان​آرتيق ائچميه​جه‌يم، او گونه قدر کئمي کي، تارينين پادشاهليغيندا تزه​سئني ائچئم."</verse>
        <verse osisID='Mark.14.26'>و اونلار بئر ماهني اوخوياندان سونرا زيتون داغينا گتدئلر.</verse>
        <verse osisID='Mark.14.27'>عئسا اونلارا ددي: "هامينيز بودره​يئب دوشه​جکسئنئز. چونکي يازيليب؛«چوباني ووراجاغام</verse>
        <verse osisID='Mark.14.28'>آمّا من، دئرئلندن سونرا سئزدن قاباق جلئله گده​جه‌يم."</verse>
        <verse osisID='Mark.14.29'>لاکئن پطروس اونا ددي: "هامي بودره‌يئب دوشسه ده، من دوشميه​جه‌يم."</verse>
        <verse osisID='Mark.14.30'>عئسا پطروسا ددي: "دوغروسونو ديئرم؛ بو گون، اله بو گجه خوروز ائکي دفه بانلاماميش، سن مني اوچ دفه ائنکار اده​جکسن."</verse>
        <verse osisID='Mark.14.31'>آمّا پطروس داها آرتيق تأکئد ادئب ددي: "اگر سنئنله بئرلئکده اؤلمک منه لازيم گلسه بله، سني اصلا ائنکار اتمه‌رم." آيري شاگئردلر ده اله ددئلر.</verse>
        <verse osisID='Mark.14.32'>اونلار جِتسئماني آديندا بئر يره گلدئلر. عئسا شاگئردلرئنه ددي: "سئز بورادا اوتورون اله کي، من دوعا ادئم."</verse>
        <verse osisID='Mark.14.33'>و پطروس، يعقوب، و يوحنّاني اؤزو ائله گؤتوردو. درئن سيخينتي و اَلَم عئسانين جانينا دوشدو.</verse>
        <verse osisID='Mark.14.34'>اونلارا ددي: "جانيم اؤلوم درجه​سئنده کدرلي‌دئر. بورادا قالين و اوياق اولون."</verse>
        <verse osisID='Mark.14.35'>و اؤزو بئر آز ائره​لي گدئب يره دوشدو و دوعا ادئردي کي، اگر مومکوندور، او ساعات اوندان کچسئن.</verse>
        <verse osisID='Mark.14.36'>و ديئردي: "آبّا-آتا، سنه هر شي مومکوندور. بو پئياله​ني مندن اوزاقلاشدير. لاکئن منئم ائسته‌دئيئم يوخ، سنئن ائسته‌دئيئن اولسون.»</verse>
        <verse osisID='Mark.14.37'>عئسا قاييديب شاگئردلري يوخودا تاپدي و پطروسا ددي: «شمعون ياتيبسان؟ بئر ساعات اوياق قالا بئلمه‌دئن؟</verse>
        <verse osisID='Mark.14.38'>اوياق قاليب دوعا ادئن کي، ائمتاحانا دوشمه‌يه​سئنئز. دوغرودان دا روح ائسته‌يئر، لاکئن بدن ضعئفدئر."</verse>
        <verse osisID='Mark.14.39'>و گئنه گدئب دوعا اتدي و همن سؤزلري ددي.</verse>
        <verse osisID='Mark.14.40'>و گلئب گئنه ده اونلاري يوخولاميش تاپدي. چونکي گؤزلري آغيرلاشميشدي و اونا نه جاواب وره​جکلرئني بئلمئردئلر.</verse>
        <verse osisID='Mark.14.41'>عئسا اوچونجو دفه گلئب، اونلارا ددي: "حله ده ياتيبسينيز؟ حله ده ائستئراحت ادئرسئنئز؟ آرتيق بسدئر. واخت گلدي؛ باخ، ائنسان اوغلو گوناهکارلارين الئنه ورئلئر.</verse>
        <verse osisID='Mark.14.42'>دورون گدک. باخين، منه خيانت ادن ياخينلاشير."</verse>
        <verse osisID='Mark.14.43'>عئسا، بو سؤزلري دئين زامان، اون‌ائکئلردن بئري اولان يهودا و اونونلا بئرلئکده، باش کاهئنلر، دئن عالئملري و آغساقّاللار طرفئندن گؤنده‌رئلمئش بؤيوک بئر دسته گلدي. اونلار قيلينجلار و دينکلر​له سئلاحلانميشديلار.</verse>
        <verse osisID='Mark.14.44'>عئساني تسلئم ادن اونلارلا قرارلاشيب دمئشدي: «کئمي اؤپسم، عئسا اودور. اونو توتون و احتئياطلا آپارين.»</verse>
        <verse osisID='Mark.14.45'>يهودا، گلدئيي آندا عئسايا ياخينلاشيب «اوستاد» دئيه-دئيه اونو اؤپدو.</verse>
        <verse osisID='Mark.14.46'>اونلار عئساني ياخالاييب توتدولار.</verse>
        <verse osisID='Mark.14.47'>لاکئن يانيندا دورانلاردان بئري قيلينجي چکدي و باش کاهئنئن قولونون قولاغيني ووروب کسدي.</verse>
        <verse osisID='Mark.14.48'>عئسا اونلارا ددي: "مني توتماق اوچون اله قيلنجلار و دينکلر​له گلئبسئنئز کي، اله بئل اوغرو توتورسونوز؟!</verse>
        <verse osisID='Mark.14.49'>من هر گون معبدده تعلئم ورنده يانينيزدا ائدئم، آمّا مني توتمادينيز. لاکئن قوي يازيلار يرئنه يتئشسئن."</verse>
        <verse osisID='Mark.14.50'>شاگئردلرئن هاميسي عئساني قويوب قاچديلار.</verse>
        <verse osisID='Mark.14.51'>عئسانين دالينجا آنجاق چيلپاق بدنئني کتان اؤرتويه سرئمئش بئر جاوان گدئردي. اونلار اونو دا توتدولار.</verse>
        <verse osisID='Mark.14.52'>لاکئن او، کتان اؤرتويو بوراخيب، چيلپاق قاچدي.</verse>
        <verse osisID='Mark.14.53'>عئساني باش کاهئنئن يانينا آپارديلار. بوتون باش کاهئنلر، آغساقّاللار، و دئن عالئملري اورايا ييغيلديلار.</verse>
        <verse osisID='Mark.14.54'>پطروس باش کاهئنئن حيطئنئن ائچه‌رئسئنه قدر اوزاقدان عئسانين دالينجا گتدي و اورادا موحافئظلرله اود يانيندا اوتوروب اؤزونو قيزيشديريردي.</verse>
        <verse osisID='Mark.14.55'>بو واخت، باش کاهئنلر و بوتون مجلئسده اولانلار عئساني اؤلدورمک اوچون اونون ضئدّئنه شهادت آختاريرديلار، لاکئن تاپميرديلار.</verse>
        <verse osisID='Mark.14.56'>گرچي بئر چوخلاري اونون ضئدّئنه يالاندان شهادت ورئردئلر، آمّا بو شهادتلر بئر​بئری ائله راست گلمئردي.</verse>
        <verse osisID='Mark.14.57'>بعضئلري قالخيب عئسانين ضئدّئنه يالاندان شهادت ورئب ديئردئلر:</verse>
        <verse osisID='Mark.14.58'>"بئز اشئتدئک کي، ديئردي: «ال​‌له تئکئلمئش بو معبدي ييخيب، ال​‌له تئکئلمه​مئش اؤزگه بئرئني اوچ گونده بئنا اده‌رم.»"</verse>
        <verse osisID='Mark.14.59'>لاکئن اونلارين شهادتلري بئربئري ائله راست گلمئردي.</verse>
        <verse osisID='Mark.14.60'>باش کاهئن اورتادا آياغا قالخيب، عئسادان سوروشدو: "هچ جاواب ورمئرسن؟ بونلارين سنئن ضئدّئنه وردئکلري شهادت نه‌دئر؟"</verse>
        <verse osisID='Mark.14.61'>آمّا عئسا سوکوت ادئب، اونون سوآلينا جاواب ورمه‌دي. باش کاهئن گئنه اوندان سوروشوب ددي: "آيا سن موتبارک تارينين اوغلو مسئحسن؟"</verse>
        <verse osisID='Mark.14.62'>عئسا ددي: "منم. و سئز ائنسان اوغلونو گؤره​جکسئنئز کي، قادئر اولانين صاغيندا اوتوروب بولودلار آراسيندا گلئر."</verse>
        <verse osisID='Mark.14.63'>باش کاهئن پالتاريني جيريب ددي: "داها شاهئدلره نه احتئياجيميز وار؟</verse>
        <verse osisID='Mark.14.64'>کوفرونو اشئتدئنئز. سئز نه ديئرسئنئز؟"  اونلارين هاميسي عئساني اؤلومه محکوم اتدئلر.</verse>
        <verse osisID='Mark.14.65'>و بعضئلري اونون اوستونه توپورمه‌يه باشلاديلار. عئسانين گؤزلرئني باغلاييب اونا يوموروق وورا-وورا ديئردئلر: "نبئلئک ات!" و موحافئظلر اونو توتوب ياناقلارينا شئلّه ووروردولار.</verse>
        <verse osisID='Mark.14.66'>پطروس آشاغيدا، حيطده ائکن، باش کاهئنئن کنئزلرئندن بئري گلدي</verse>
        <verse osisID='Mark.14.67'>و پطروسو اود يانيندا قيزيشان حالدا گؤرنده، اونا دئقّتله باخيب ددي: "سن ده او ناصئره​لي عئسا ائله ائدئن."</verse>
        <verse osisID='Mark.14.68'>لاکئن پطروس ائنکار ادئب ددي: "سنئن نه ددئيئني بئلمئرم و آنلاميرام." و چؤله، دالانا چيخدي.</verse>
        <verse osisID='Mark.14.69'>کنئز قيز اونو گئنه گؤروب، اورادا دورانلارا ددي: "بو آدام، اونلاردان بئرئدئر."</verse>
        <verse osisID='Mark.14.70'>آمّا پطروس گئنه ده ائنکار اتدي. بئر آز سونرا اورادا دورانلار پطروسا ددئلر: "جلئل​لي اولدوغون اوچون دوغرودان دا سن اونلاردان بئرئسن."</verse>
        <verse osisID='Mark.14.71'>لاکئن پطروس اؤزونه لعنت ادئب، آند ائچمه‌يه باشلادي: "ددئيئنئز او آدامي تانيميرام."</verse>
        <verse osisID='Mark.14.72'>و او آندا خوروز ائکئنجي دفه بانلادي. پطروس عئسانين اونا ددئيي سؤزو خاطيرلادي کي، "خوروز ائکي دفه بانلاماميشدان، سن اوچ دفه مني ائنکار اده‌جکسن." و هؤنکور-هؤنکور آغلاماغا باشلادي.  </verse>
      </chapter>
      <chapter osisID='Mark.15'>
        <verse osisID='Mark.15.1'>سحر تزدن، باش کاهئنلر، آغساقّاللار، دئن عالئملري و بوتون سنهدرئن مصلحتلشدئلر. اونلار عئساني باغلاييب آپارديلار و پئلاطا تسلئم اتدئلر.</verse>
        <verse osisID='Mark.15.2'>پئلاط اوندان سوروشدو: "آيا يهودئلرئن پادشاهي سَنسن؟"  عئسا جاواب ورئب اونا ددي: "ددئيئن کئمي​دئر."</verse>
        <verse osisID='Mark.15.3'>باش کاهئنلر اونا چوخ شيلرده ائتّئهام ووردولار.</verse>
        <verse osisID='Mark.15.4'>لاکئن پئلاط گئنه اوندان سوروشدو: "سن هچ جاواب ورمئرسن؟ باخ گؤر نه قدر سنئن ضئدّئنه شهادت ورئرلر."</verse>
        <verse osisID='Mark.15.5'>آمّا عئسا حله ده جاواب ورمئردي، اله کي، پئلاط تعجّوب اتدي.</verse>
        <verse osisID='Mark.15.6'>پئلاط هر بايرامدا اوندان خاهئش اتدئکلري محبوسو اونلارا عفو ادردي.</verse>
        <verse osisID='Mark.15.7'>باراباس آدلي بئري وار ائدي کي، عوصيان واختي آدام اؤلدورن عوصيانچيلارلا بئرلئکده زنجئره وورولموشدو.</verse>
        <verse osisID='Mark.15.8'>خالق گلئب پئلاطدان ائسته‌دئلر کی، اونلارلا هر زامانکي کئمي اتسئن.</verse>
        <verse osisID='Mark.15.9'>پئلاط اونلارا جاواب ورئب ددي: "ائسته‌يئرسئنئز سئزئن اوچون يهودئلرئن پادشاهيني آزاد ادئم؟"</verse>
        <verse osisID='Mark.15.10'>پئلاط بئلئردي کي، باش کاهئنلر پاخيلّيقدان عئساني اونون الئنه ورئبلر.</verse>
        <verse osisID='Mark.15.11'>لاکئن باش کاهئنلر خالقي قيزيشديرديلار کي، اونون عوضئنه باراباسي آزاد اتسئن.</verse>
        <verse osisID='Mark.15.12'>او واخت پئلاط گئنه اونلاردان سوروشدو: "بس يهودئلرئن پادشاهي چاغيرديغينيز آداما نه ادئم؟"</verse>
        <verse osisID='Mark.15.13'>اونلار تکرار چيغيرديلار: "چارميخا چک."</verse>
        <verse osisID='Mark.15.14'>پئلاط اونلارا ددي: "آخي او، نه پئس ائش گؤروب؟"  اونلار داها چوخ باغيرديلار: "اونو چارميخا چک!"</verse>
        <verse osisID='Mark.15.15'>پئلاط خالقي راضي اتمک اوچون باراباسي آزاد اتدي و عئسايا شالّاق ووردوراندان سونرا اونو چارميخا چکئلمه‌يه وردي.</verse>
        <verse osisID='Mark.15.16'>عسگرلر عئساني سارايين ائچئنه، "پرِتورئيوم" ديئلن يره آپارديلار و فوجون هاميسيني بئر يره ييغديلار.</verse>
        <verse osisID='Mark.15.17'>اونا قيرميزي شئنل گيدئردئلر و تئکاندان تاج هؤروب اونون باشينا قويدولار.</verse>
        <verse osisID='Mark.15.18'>و اونا سالام ورمه‌يه باشلاييب ديئردئلر: "سالام، اي يهودئلرئن پادشاهي!"</verse>
        <verse osisID='Mark.15.19'>قاميشلا عئسانين باشينا ووروردولار، اوستونه توپوروردولر، و دئز چؤکوب اونا سجده ادئردئلر.</verse>
        <verse osisID='Mark.15.20'>عسگرلر عئساني ائستهزا ادندن سونرا قيرميزي شئنلي اونون اَينئندن چيخارديب اؤز پالتاريني گيدئردئلر. و اونو چارميخا چکئلمک اوچون اشئيه چيخارتديلار.</verse>
        <verse osisID='Mark.15.21'>شمعون آديندا کرِنِيلي بئر آدام شهرئن اشئيئندن گلئب اورادان کچئردي. شمعون ائسکندر و روفوسون آتاسي​دير. عسگرلر اونو مجبور اتدئلر کي، عئسانين چارميخيني داشيسين.</verse>
        <verse osisID='Mark.15.22'>عئساني جولجوتا ديئلن يره گتئردئلر (ترجومه اولونسا، او يرئن آدي "کلّه يري" دمکدئر.)</verse>
        <verse osisID='Mark.15.23'>او واخت اونا مورلا قاريشميش شراب وردئلر. لاکئن عئسا ائچمه‌دي.</verse>
        <verse osisID='Mark.15.24'>اونو چارميخا چکدئلر و پالتاريني آرالاريندا پايلاشيب، کئمه نه چاتماسي اوچون پوشک آتديلار.</verse>
        <verse osisID='Mark.15.25'>گونون اوچونجو ساعاتيندا عئساني چارميخا چکدئلر.</verse>
        <verse osisID='Mark.15.26'>اونون تقصئري باشينين اوستونده يازيلميش ائدي: "يهودئلرئن پادشاهي."</verse>
        <verse osisID='Mark.15.27'>اونونلا ائکي اوغرونو دا چارميخا چکدئلر، بئرئني صاغ طرفئنده، او بئرئني ده سول طرفئنده.</verse>
        <verse osisID='Mark.15.28'>و بلجه موقدّس کئتابدا يازيلديغي سؤز يرئنه يتئشدي کي، ديئر: "موجرئملرله ساييلدي."</verse>
        <verse osisID='Mark.15.29'>اورادان کچنلر عئساني سؤيوردولر و باشلاريني ترپه‌دئب ديئردئلر: "هِي! معبدي ييخيب اوچ گونده تئکن،</verse>
        <verse osisID='Mark.15.30'>اؤزونو خئلاص ات. چارميخدان آشاغي اِن."</verse>
        <verse osisID='Mark.15.31'>باش کاهئنلر و دئن عالئملري ده آرالاريندا اونو رئشخند ادئب ديئردئلر: "اؤزگه​لري قورتاردي، لاکئن اؤزونو قورتارا بئلمئر.</verse>
        <verse osisID='Mark.15.32'>ائسرايئلئن پادشاهي مسئح، قوي ائندي چارميخدان دوشسون و بئز گؤروب اونا ائمان گتئرک." عئسانين يانيندا چارميخا چکئلنلر ده اونو سؤيوردولر. </verse>
        <verse osisID='Mark.15.33'>گونون آلتينجي ساعاتي بوتون اؤلکه‌يه قارانليق دوشدو و ساعات دوقّوزا قدر داوام اتدي.</verse>
        <verse osisID='Mark.15.34'>دوقّوزونجو ساعاتدا عئسا اوجا سَسله باغيردي: "ائلويي، ائلويي، لاما سبقته‌ني؟" ترجومه​سي: "تاريم، تاريم! نه اوچون مني ترک اتدئن؟"</verse>
        <verse osisID='Mark.15.35'>اورادا دورانلاردان بعضئسي بونو اشئدنده ددئلر: "باخين، ائلياني چاغيرير."</verse>
        <verse osisID='Mark.15.36'>آرالاريندان بئري قاچيب، بئر ​سونگري سئرکه​يه باتيردي و اونو بئر قاميشين اوجونا تاخيب عئسايا ائچئرتدي و ددي: "قويون گؤرک آيا ائليا اونو اندئرمه‌يه گلئر؟"</verse>
        <verse osisID='Mark.15.37'>آمّا عئسا اوجا سَسله باغيريب، جان وردي.</verse>
        <verse osisID='Mark.15.38'>او آندا معبدئن پرده​سي يوخاريدان آشاغي‌يا قدر ييرتيليب ائکي بؤلوندو.</verse>
        <verse osisID='Mark.15.39'>عئسانين قاباغيندا دوران يوز باشي، اونون بله قيشقيريب جان وردئيئني گؤرنده ددي: "دوغرودان دا بو آدام، تارينين اوغلو ائدي."</verse>
        <verse osisID='Mark.15.40'>اورادا باش ورنلره تاماشا ادن بعضي آروادلار دا وار ائدي. اونلارين آراسيندا مجدللي مريم، يوسايين و کئچئک يعقوبون آناسي مريم و سالومه ده دايانميشدي.</verse>
        <verse osisID='Mark.15.41'>عئسا جلئلده ائکن بو آروادلار اونون دالينجا گدئب، اونا خئدمت ادئردئلر. عئسا ائله اورشلئمه گلمئش بئر چوخ آرواد دا اولوب-کچنلره تاماشا ادئردئلر.</verse>
        <verse osisID='Mark.15.42'>آرتيق آخشام اولموشدو. حاضيرليق گونو، يعني سبّتدن بئر گون قاباق،</verse>
        <verse osisID='Mark.15.43'>آرئماتايلي يوسئف گلدي و جسارتئني بئر يره ييغيب پئلاطين يانينا گتدي و عئسانين جسدئني ائسته‌دي. يوسئف يهود مجلئسئنئن حؤرمتلي عوضولرئندن بئري​ ائدي و تارينين پادشاهليغيني گؤزله‌يئردي.</verse>
        <verse osisID='Mark.15.44'>پئلاط عئسانين بله تز اؤلدويوندن تعجّوب اتدي و يوزباشيني يانينا چاغيريب اوندان سوروشدو: "چوخدان اؤلوب؟"</verse>
        <verse osisID='Mark.15.45'>و يوزباشيدان احوالاتي بئلندن سونرا عئسانين جسدئني يوسئفه باغيشلادي.</verse>
        <verse osisID='Mark.15.46'>يوسئف ده کتان ساتين آلدي و عئسانين بدنئني چارميخدان آشاغي اندئرئب، کتانا ​بوکدو. ​اونو قايادا قازيلميش بئر قبئره قويدو و قبئرئن آغزينا بئر داش دئيئرلتدئلر.</verse>
        <verse osisID='Mark.15.47'>مجدللي مريم و يوسايين آناسي مريم اونون هارايا قويولدوغونو گؤروردولر.</verse>
      </chapter>
      <chapter osisID='Mark.16'>
        <verse osisID='Mark.16.1'>سبّت گونو کچندن سونرا، مجدللي مريم، يعقوبون آناسي مريم، و سالومه عطئرلر ساتين آلديلار کي، گدئب عئساني عطئرله‌سئنلر.</verse>
        <verse osisID='Mark.16.2'>و هفته​نئن ائلک گونونده، سحر چوخ اِرکن، گونش دوغان واخت قبئره گلدئلر.</verse>
        <verse osisID='Mark.16.3'>و آرالاريندا ديئردئلر: "گؤره​سن قبئرئن آغزينداکي داشي بئزئم اوچون کئم دئيئرله‌ده‌جک؟"</verse>
        <verse osisID='Mark.16.4'>لاکئن باشلاريني قالديريب باخاندا، داشي بئر يانا دئيئرلنمئش گؤردولر. او داش چوخ بؤيوک بئر داش ائدي.</verse>
        <verse osisID='Mark.16.5'>قبئره گئردئلر و صاغ طرفده آغ پالتار گيئنمئش بئر جاواني اوتورموش گؤره‌نده حيرت اتدئلر.</verse>
        <verse osisID='Mark.16.6'>جاوان اونلارا ددي: "حيرت اتمه‌يئن! سئز چارميخا چکلئمئش ناصئره​لي عئساني آختاريرسينيز. او دئرئلئب، بورادا ​ديئل. باخين، اونو قويدوقلاري​ ير بورادير.</verse>
        <verse osisID='Mark.16.7'>ائندي اونون شاگئردلرئنئن و پطروسون يانينا گدئن و اونلارا ديئن کي، او سئزدن قاباق جلئله گدئر. ددئيي کئمي اونو اورادا گؤره​جکسئنئز."</verse>
        <verse osisID='Mark.16.8'>اونلار قبئردن چيخيب قاچديلار، چونکي تئتره‌مه و حيرت اونلاري بوروموشدو. قورخدوقلاريندان هچ کسه بئر شي دمه‌دئلر.</verse>
        <verse osisID='Mark.16.9'>هفته​نئن ائلک گونو سحر ارکن، عئسا دئرئلندن سونرا اوّلجه اؤزونو مجدللي مريمه گؤرستدي. عئسا مريمدن يدّي ناپاک روح قووموشدو.</verse>
        <verse osisID='Mark.16.10'>مريم گدئب عئسا ائله اولانلارا خبر وردي. اونلار ياس توتوب آغلاييرديلار.</verse>
        <verse osisID='Mark.16.11'>لاکئن عئسانين دئري اولوب اونا گؤروندويونو اشئدنده ائنانماديلار.</verse>
        <verse osisID='Mark.16.12'>بو شيلردن سونرا، عئسا اونلاردان ائکئسئنه، آيري بئر صورتده کنده گدن واخت گؤروندو.</verse>
        <verse osisID='Mark.16.13'>بونلار قاييديب شاگئردلره خبر وردئلر، آمّا اونلار بونلارا دا ائنانماديلار.</verse>
        <verse osisID='Mark.16.14'>و اوندان سونرا عئسا اؤزونو او اون​بئر شاگئرده، اونلار سوفره باشيندا اولاندا ظاهئر اتدي و اونلاري ائمانسيزليقلاري و داش اورکلي اولدوقلاري اوچون دانلادي. چونکي اونلار اونون اؤلولردن دئرئلندن سونرا اونو گؤرنلرئن سؤزلرئنه ائنانماميشديلار.</verse>
        <verse osisID='Mark.16.15'>عئسا اونلارا ددي: "بوتون دونيايا گدئن و ائنجئلي بوتون خالقا وعظ ادئن.</verse>
        <verse osisID='Mark.16.16'>ائمان گتئرئب تعمئد اولونان نئجات تاپاجاق؛ لاکئن ائمان گتئرمه‌ين محکوم اولاجاقدير.</verse>
        <verse osisID='Mark.16.17'>بو علامتلر ائمان گتئرنلرله گده​جک: منئم آديملا ناپاک روحلاري قوواجاقلار. تزه دئللر​له دانيشاجاقلار.</verse>
        <verse osisID='Mark.16.18'>ائلانلاري اَللري ائله توتاجاقلار. اؤلدورن زَهَر ده ائچسه​لر، اونلارا زئيان يتئرمه‌يه​جک. ناخوشلار اوستونه اللرئني قوياجاقلار و اونلار صاغالاجاقلار."</verse>
        <verse osisID='Mark.16.19'>بلجه رب عئسا اونلارلا صؤحبت ادندن سونرا گؤيه قالخدي و تارينين صاغيندا اوتوردو.</verse>
        <verse osisID='Mark.16.20'>شاگئردلر ده گدئب، تارينين سؤزونو هر يرده يايديلار. رب اونلارلا ائدي و کلامي آرخادان گلن علامتلرله تصدئق ادئردي.</verse>
      </chapter>
    </div></osisText>
</osis>
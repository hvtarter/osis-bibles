<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Cor'>
      <chapter osisID='1Cor.1'>
        <verse osisID='1Cor.1.1'>تارينين ائراده​‌سي‌ ائله عئسا مسئحئن حوارئسي اولماغا دعوت اولونموش پولوس و قارداشيميز سوستِنِسدن،</verse>
        <verse osisID='1Cor.1.2'>قورئنتده اولان تارينين کئلئساسينا، يعني موقدّس اولماغا دعوت اولونموش، مسئح عئسادا تقدئس اولونموشلارا، و اونلارين ربّي و بئزئم ربّئمئز عئسا مسئحئن آديني هر يرده ذئکر اِدَنلرئن هاميسينا،</verse>
        <verse osisID='1Cor.1.3'>آتاميز تاريدان و ربّ عئسا مسئحدن سئزه فيض و باريش اولسون.</verse>
        <verse osisID='1Cor.1.4'>تارينين مسئح عئسادا سئزه باغيشلاديغي فيضدن اؤتري سئزئن اوچون همئشه تاريما شوکور ادئرم.</verse>
        <verse osisID='1Cor.1.5'>بو سببدن کي، مسئحده سئز هر شيده، هر سؤز و هر معرئفتده، دؤولتلي اولدونوز.</verse>
        <verse osisID='1Cor.1.6'>نجه کي، حتّا مسئحه اولان شهادت ده سئزده تصدئق اولوندو.</verse>
        <verse osisID='1Cor.1.7'>بله کي، هچ بئر عطادا اَسکئيئنئز اولماييب، ربّئمئز عئسا مسئحئن ظوهورونو ائشتئاقلا گؤزله​يئرسئنئز.</verse>
        <verse osisID='1Cor.1.8'>او کي، سئزي آخيراجاق تصدئق اده​جک. اله کي، ربّئمئز عئسا مسئحئن گونونده قوصورسوز اولاسينيز.</verse>
        <verse osisID='1Cor.1.9'>وفالي‌دير تاري کي، اونون اوغلو ربّئمئز عئسا مسئحله رفاقتئنئز اولماغا دعوت اولوندونوز.</verse>
        <verse osisID='1Cor.1.10'>ائندي اي قارداشلار، ربّئمئز عئسا مسئحئن آدي​ ائله سئزه يالواريرام کي، هامينيز بئر دوشونجه​ده اولون و آرانيزدا آيريليقلار اولماسين و سئز بئر فئکئرده و بئر رأيده موتّفئق اولون.</verse>
        <verse osisID='1Cor.1.11'>چونکي اي قارداشلاريم، خَلويئنئن اِو اهلئندن سئزئن باره​ده منه خبر ورئلئب کي، آرانيزدا داعوالار وار.</verse>
        <verse osisID='1Cor.1.12'>دمک ائسته‌دئيئم بودور کي، هر بئرئنئز ديئر: "من پولوسدان تَبَعئيّت ادئرم"، "من اَپولّوسدان تَبَعئيّت ادئرم"، "من کئفادان تَبَعئيّت ادئرم"، "من ده مسئحدن تَبَعئيّت ادئرم".</verse>
        <verse osisID='1Cor.1.13'>مگر مسئح بؤلونوب؟ مگر پولوس سئزئن اوچون چارميخا چکئلدي؟ يا کي، پولوس آدي ائله تعمئد اولوندونوز؟</verse>
        <verse osisID='1Cor.1.14'>تارييا شوکور ادئرم کي، کرئسپوس و قايوسدان باشقا، سئزلردن هچ کئمي من تعمئد ورمه‌دئم.</verse>
        <verse osisID='1Cor.1.15'>اِله کي، هچ کئم سئزي اؤز آديمدا تعمئد وردئيئمي دمه‌سئن.</verse>
        <verse osisID='1Cor.1.16'>استئفاناسين اِو اهلئني ده تعمئد وردئم. داها خاطيرلاميرام کي، کئمسه​ني تعمئد ورمئش اولوم.</verse>
        <verse osisID='1Cor.1.17'>چونکي مسئح، مني تعمئد ورمه‌يه يوخ، ائنجئلئن خوش خبرئني وعظ اتمه‌يه گؤنده‌ردي؛ هم ده سؤز حئکمتي ائله يوخ کي، مبادا مسئحئن چارميخي بوشا گتسئن.</verse>
        <verse osisID='1Cor.1.18'>چونکي چارميخ باره​ده اولان کلام، هلاک اولانلار اوچون آغيلسيزليقدير، لاکئن بئز نئجات تاپانلار اوچون تارينين قودرتي‌دئر.</verse>
        <verse osisID='1Cor.1.19'>اونا گؤره کي، يازيليب:  "حئکمتلي‌لرئن حئکمتئني محو اده​جه‌يم،فهئملرئن ده فهمئني بوشا چيخارداجاغام."</verse>
        <verse osisID='1Cor.1.20'>هارادادير حئکمتلي؟ هارادادير دئن عالئمي؟ هارادادير بو عصرئن اَدئبلري؟ مگر تاري بو دونيانين حئکمتئني آغيلسيزليغا چوئرمه‌يئب؟!</verse>
        <verse osisID='1Cor.1.21'>دونيا اؤز حئکمتئنئن واسئطه​‌سئله تاريني تانيماديغينا گؤره، تارييا دا، اؤز حئکمتئنده بو، خوش گلدي کي، وعظ ادئلن کلامين آغيلسيزليغي ائله ائنانانلاري قورتارسين.</verse>
        <verse osisID='1Cor.1.22'>دوغرودان دا کي، يهودئلر علامتلر طلب ادئرلر و يونانلي‌لار حئکمت آختاريرلار؛</verse>
        <verse osisID='1Cor.1.23'>آمّا بئز چارميخا چکئلمئش مسئحي وعظ ادئرئک کي، يهودئلره بودره​مه داشي، قيري​‌يهودئلره ده عاغيلسيزليقدير.</verse>
        <verse osisID='1Cor.1.24'>لاکئن دعوت اولونانلارا، ائستر يهودي اولسون ائستر يونانلي، مسئح تارينين قودرتي و تارينين حئکمتي‌دئر.</verse>
        <verse osisID='1Cor.1.25'>چونکي تارينين عاغيلسيزليغي ائنسانلارين حئکمتئندن داها حئکمتلي‌دئر، تارينين ضعئفلئيي ده ائنسانلارين قودرتئندن داها قودرتلي‌دئر.</verse>
        <verse osisID='1Cor.1.26'>بونا گؤره قارداشلار، آلديغينيز دعوته باخين. ائنسان اؤلچوسونه گؤره، آرانيزدا حئکمتلي، قودرتلي و اصئلزاده چوخ يوخ ائدي.</verse>
        <verse osisID='1Cor.1.27'>آمّا تاري دونيانين عاغيلسيز ساييلانلاريني سچئب کي، حئکمتلي​لري اوتانديرسين و دونيانين ضعئف ساييلانلاريني سچئب کي، گوجلولري اوتانديرسين.</verse>
        <verse osisID='1Cor.1.28'>تاري دونيانين اصئلزاده اولمايانلاريني، حقئر گؤرولَنلرئني، حتّا هچ ساييلانلاريني سچئب کي، اهمئيّتلي ساييلانلاريني هچه اِندئرسئن.</verse>
        <verse osisID='1Cor.1.29'>اله کي، هچ بئر ائنسان اونون حوضوروندا فخر اتمه‌سئن.</verse>
        <verse osisID='1Cor.1.30'>لاکئن سئز اونون سايه​سئنده مسئح عئساداسينيز کي، تاريدان بئزه حئکمت، صالحلئک، قودسئيّت و فئدئيه اولوبدور.</verse>
        <verse osisID='1Cor.1.31'>بونون اوچون، يازيلميش اولدوغو کئمي "قوي فخر ادن، ربده فخر اتسئن."</verse>
      </chapter>
      <chapter osisID='1Cor.2'>
        <verse osisID='1Cor.2.1'>قارداشلار، او زامان کي، تارينين حاقّينداکي شهادتي سئزه اعلان اتمک اوچون يانينيزا گلدئم، کلام و يا حئکمت صاحئبي کئمي گلمه‌دئم.</verse>
        <verse osisID='1Cor.2.2'>چونکي آرانيزدا اولاندا نئيّتئم بو ائدي کي، هچ بئر شي بئلمه‌يئم، مگر عئسا مسئح و اونو دا چارميخا چکئلمئش.</verse>
        <verse osisID='1Cor.2.3'>و سئزئن يانينيزدا ضعئفلئک، قورخو و چوخ لرزه ائچئنده ائدئم.</verse>
        <verse osisID='1Cor.2.4'>سؤزوم و وعظئم ده حئکمتئن ائنانديريجي کلامي​ ائله ديئلدي، موقدّس روحون و قودرتئن ظوهورو ائله ائدي کي،</verse>
        <verse osisID='1Cor.2.5'>ائمانينيز ائنسانلارين حئکمتئنده يوخ، تارينين قودرتئنده اولسون.</verse>
        <verse osisID='1Cor.2.6'>لاکئن کامئللر آراسيندا حئکمت دانيشيريق؛ آمّا نه بو عصرئن، نه ده بو دؤورون کچئب گدن حاکئملرئنئن حئکمتئني.</verse>
        <verse osisID='1Cor.2.7'>بئز تارينين سئرّي حئکمتئندن، يعني گئزلي قالميش حئکمتئندن دانيشيريق. او حئکمت کي، تاري اونو ازلدن بئزئم عئزّتئمئز اوچون موقدّر ادئب.</verse>
        <verse osisID='1Cor.2.8'>او حئکمت کي، بو دونيانين حاکئملرئندن هچ بئري اونو درک اتمه‌يئب. چونکي درک اتسيدئلر، جلال ربّئني چارميخا چکمزدئلر.</verse>
        <verse osisID='1Cor.2.9'>آمّا نجه کي، يازيليب دا:  "تارينين اونو سونلر اوچون حاضيرلاديغي شيلرينه گؤز گؤرموش، نه قولاق اشئتمئش،نه ده ائنسانين اوره‌يي دوشونموش!"</verse>
        <verse osisID='1Cor.2.10'>لاکئن تاري بونلاري بئزه موقدّس روحون واسئطه​‌سئله آشکار اتدي. اونا گؤره کي، موقدّس روح هر شيي، حتّا تارينين درئنلئيئني بله آراشديرير.</verse>
        <verse osisID='1Cor.2.11'>چونکي ائنسانين دوشونجه​لرئني، ائنسانين ائچئنده اولان روحوندان باشقا کئم بئلئر؟! بلجه ده تارينين دوشونجه​لرئني تارينين روحوندان باشقا هچ کئم بئلمئر.</verse>
        <verse osisID='1Cor.2.12'>ائندي بئز بو دونيانين روحونو يوخ، تاريدان گلن موقدّس روحو آلميشيق کي، تارينين بئزه نه باغيشلاديغيني بئلک.</verse>
        <verse osisID='1Cor.2.13'>دانيشديغيميز بو شيلر ده، ائنسان حئکمتئنئن اؤيرتدئيي سؤزلري ائله يوخ، روحاني فئکئرلري روحاني سؤزلرله ترکئب ادئب، موقدّس روحون اؤيرتدئکلري ائله بئلدئرئرئک.</verse>
        <verse osisID='1Cor.2.14'>آمّا نفساني آدام، تارينين روحوندان گلن شيلري قبول اتمئر، چونکي اونلار بونا عاغيلسيزليق گؤرونور و اونلاري آنلايا بئلمئر. چونکي بونلاري روحون واسئطه‌سئله تفتئش اتمک اولار.</verse>
        <verse osisID='1Cor.2.15'>لاکئن روحاني آدام هر شي حاقّيندا حؤکم اده بئلر، آمّا اونون باره​سئنده هچ کئم حؤکم اده بئلمز.</verse>
        <verse osisID='1Cor.2.16'>"چونکي ربّئن فئکرئني کئم بئلئب کي، اونا تعلئم ورسئن؟!" لاکئن بئزده مسئحئن فئکري وار.</verse>
      </chapter>
      <chapter osisID='1Cor.3'>
        <verse osisID='1Cor.3.1'>قارداشلار، من سئزئنله روحانئلرله دانيشان کئمي دانيشا بئلمه‌دئم، آنجاق جئسمانئلر کئمي، مسئحده کؤرپه​لر کئمي دانيشديم.</verse>
        <verse osisID='1Cor.3.2'>من سئزه آغير يمک يوخ، سود وردئم. چونکي اونو يمه‌يه گوجونوز چاتميردي، ائندي ده چاتمير.</verse>
        <verse osisID='1Cor.3.3'>چونکي سئز حله ده جئسمانئسئنئز. آرانيزدا پاخيلّيق و چکئشمه اولماسيندان آيا جئسماني ديئلسئنئز؟ آيا آيري ائنسانلار کئمي ياشاميرسينيز؟</verse>
        <verse osisID='1Cor.3.4'>چونکي اگر بئري "من پولوسدان تَبَعئيّت اِدئرم" او بئري ده "من اَپولّوسدان تَبَعئيّت اِدئرم" ديئر، آيا آيري ائنسانلار کئمي ديئلسئنئز؟</verse>
        <verse osisID='1Cor.3.5'>اَپولّوس کئمدئر؟ پولوس کئمدئر؟ آنجاق خئدمتکارديرلار کي، اونلارين واسئطه‌سئله، ربّئن هر کسه وردئيي فورصته گؤره ائمان گتئردئنئز.</verse>
        <verse osisID='1Cor.3.6'>من اَکدئم، اَپولّوس سوواردي، آمّا تاري بؤيوتدو.</verse>
        <verse osisID='1Cor.3.7'>بونا گؤره، موهوم اولان اَکن و يا سوواران ديئل، بؤيودن تاري‌دير.</verse>
        <verse osisID='1Cor.3.8'>اَکنله سووارانين دَيَري بئردئر، لاکئن هر بئري چکدئيي زحمتئنه گؤره اجر آلاجاق.</verse>
        <verse osisID='1Cor.3.9'>چونکي بئز تاري ائله ائشله‌ين ائشچئلرئک؛ لاکئن سئز تارينين زمئسي، تارينين عئمارتئسئنئز.</verse>
        <verse osisID='1Cor.3.10'>من، تارينين منه وردئيي فيضه گؤره، حئکمتلي بئر معمار کئمي بونؤوره قويدوم و آيري بئر آدام اونون اوستونده بئنا ادئر. آمّا هر کس نجه بئنا اتدئيئنه دئقّت اتسئن.</verse>
        <verse osisID='1Cor.3.11'>چونکي هچ کئم قويولان بونؤوره​دن، يعني عئسا مسئحدن باشقا بئر بونؤوره قويا بئلمز.</verse>
        <verse osisID='1Cor.3.12'>اگر بئري بو بونؤوره اوستونده قيزيلدان، گوموشدن، قئيمتلي داشلاردان، تاختادان، ساماندان، کولَشدن بئنا اتسه،</verse>
        <verse osisID='1Cor.3.13'>هر بئرئنئن ائشي بلّي اولاجاق؛ اونا گؤره کي، دئوان گونو اورتايا چيخاجاق، چونکي اودلا آچيغا چيخاجاق. و اود اؤزو هر کسئن ائشئنئن کيفئيّتئني ائمتاحان اده‌جکدئر.</verse>
        <verse osisID='1Cor.3.14'>کئمئن بئنا اتدئيي داوام گتئرسه، او، اجر آلاجاق.</verse>
        <verse osisID='1Cor.3.15'>کئمئن ائشي يانسا، او، ضرر چکه​جک، آمّا اؤزو اوددان چيخان کئمي نئجات تاپاجاقدير.</verse>
        <verse osisID='1Cor.3.16'>مگر بئلمئرسئنئز کي، سئز تارينين معبدئسئنئز و تارينين روحو سئزده ساکئندئر؟</verse>
        <verse osisID='1Cor.3.17'>کئم تارينين معبدئني محو اتسه، تاري اونو محو اده​جک. چونکي تارينين معبدي موقدّسدئر؛ بو معبد ده سئزسئنئز.</verse>
        <verse osisID='1Cor.3.18'>هچ کئم اؤزونو آلداتماسين. سئزلردن هر کس اگر اؤزونو بو عصرده حئکمت صاحئبي سايير، قوي عاغيلسيز اولسون کي، بلکه حئکمت آلسين.</verse>
        <verse osisID='1Cor.3.19'>چونکي بو دونيانين حئکمتي تارينين حوضوروندا عاغيلسيزليقدير. نجه کي، يازيليب دا: "تاري‌دير کي، حئکمت صاحئبلرئني اؤزلرئنئن حؤقّه​بازليقلاري ائله توتور."</verse>
        <verse osisID='1Cor.3.20'>گئنه ده يازيليب: "رب بئلئر کي، حئکمت صاحئبلرئنئن دوشونجه​لري فايداسيزدير."</verse>
        <verse osisID='1Cor.3.21'>بونا گؤره، هچ کئمئن فخري ائنسانلاردا اولماسين، چونکي هر شي سئزئندئر.</verse>
        <verse osisID='1Cor.3.22'>ائستر پولوس اولسون، ائستر اَپولّوس؛ ائستر کئفا اولسون، ائستر دونيا؛ ائستر حيات اولسون، ائستر اؤلوم، ائستر ائندئکي شِيلر اولسون، ائستر گله​جکده​کي؛ هاميسي سئزئندئر.</verse>
        <verse osisID='1Cor.3.23'>سئز ده مسئحئنسئنئز، مسئح ده تارينيندير.</verse>
      </chapter>
      <chapter osisID='1Cor.4'>
        <verse osisID='1Cor.4.1'>بلجه، هر کس بئزي، مسئحئن خئدمتچئلري و تارينين سئرّلرئنئن وکئل​لري کئمي سايسين.</verse>
        <verse osisID='1Cor.4.2'>بوندان علاوه، وکئل​لردن طلب اولونور کي، هر بئري امئن اولسون.</verse>
        <verse osisID='1Cor.4.3'>منه چوخ کئچئک بئر زاددير کي، سئزئن طرفئنئزدن و يا ائنسانلارين محکمه​سئنده موحاکئمه​يه چکئلئم. حتّا من اؤزوم بله، اؤزومو موحاکئمه​يه چکمئرم.</verse>
        <verse osisID='1Cor.4.4'>گرچي من اؤزومده بئر قوصور گؤرمورم، لاکئن بو مني تبرعه اتمز، مني موحاکئمه ادن ربدئر.</verse>
        <verse osisID='1Cor.4.5'>بونا گؤره ده تعيئن اولونموش واختدان ائره​لي، هچ بئر شي حاقّيندا حؤکم اتمه‌يئن. لاکئن ربّئن گلئشئنه قدر گؤزله​يئن کي، قارانليقدا گئزله‌نن شيلري ائشيقلانديراجاق و اورکلرئن نئيّتلرئني آشکار اده​جک و او زامان هر کسئن تحسئني تاريدان گله​جک.</verse>
        <verse osisID='1Cor.4.6'>قارداشلار، سئزه گؤره بو شيلري اؤزومون و اَپولّوسون حاقّيندا تمثئل کئمي بيان اتدئم کي، بئزدن اؤيره‌نئب، يازيلميش حدّئندن آرتيق اؤزونوزو گومان اتمه‌يه​سئنئز. بلجه ده هچ بئرئنئز او بئرئنئن قاباغيندا تکبّورلو اولماسين.</verse>
        <verse osisID='1Cor.4.7'>چونکي سئزي کئم اوستون توتور؟ نه‌يئنئز وار کي، آلماييبسينيز؟ و اگر آليبسينيز، نه اوچون بس آلماميش کئمي فخر ساتيرسينيز؟</verse>
        <verse osisID='1Cor.4.8'>سئز آرتيق توخسونوز؛ سئز آرتيق وارليسينيز؛ سئز بئزسئز پادشاهلار اولوبسونوز؛ کاش کي، سئز حقئقتن پادشاهلار اولايدينيز کي، بئزده سئزئنله بئر يرده پادشاهليق ادک.</verse>
        <verse osisID='1Cor.4.9'>چونکي من اله دوشونورم کي، تاري بئز حوارئلري اؤلومه محکوم اولانلار کئمي آخيردا صحنه​يه چيخارتدي؛ چونکي بئز دونيانين، ملکلرئن و ائنسانلارين تاماشاسي اولموشوق.</verse>
        <verse osisID='1Cor.4.10'>بئز مسئحئن خاطئري اوچون عاغيلسيزيق، آمّا سئز مسئحده عاغيلّيسينيز. بئز ضعئفئک، آمّا سئز گوجلوسونوز. سئز عئزّتلئسئنئز، آمّا بئز حؤرمتسئزئک.</verse>
        <verse osisID='1Cor.4.11'>بو ساعاتا کئمي هم آج هم ده سوسوزوق، لوتوک، دؤيولوروک، بي‌خانومانيق.</verse>
        <verse osisID='1Cor.4.12'>اَللرئمئزله ائشله‌يئب، زحمت چکئرئک. بئزي سؤيورلر، بئز خيئر-دوعا ورئرئک. بئزه عذاب ورئرلر، بئز تاب گتئرئرئک.</verse>
        <verse osisID='1Cor.4.13'>بئزه ائفتئرا آتيرلار، بئز يومشاق جاواب ورئرئک. حتّا ائندئيه کئمي ده دونيانين توفاله​سي و هر شيئن زئبئلي اولموشوق.</verse>
        <verse osisID='1Cor.4.14'>بونلاري يازميرام کي، سئزي اوتانديريم. من سئزه سوگئلي اوشاقلاريم کئمي نصئحت ورئرم.</verse>
        <verse osisID='1Cor.4.15'>چونکي اگر مسئحده مئنلرجه موعلّئمئنئز اولسا بله، آتالارينيز آزدير. عئسا مسئحده من ائنجئلئن واسئطه​‌سئله سئزه آتا اولدوم.</verse>
        <verse osisID='1Cor.4.16'>بونا گؤره يالواريرام سئزه: مندن نومونه گؤتورون.</verse>
        <verse osisID='1Cor.4.17'>بو سببدن ربده سوگئلي و امئن اولان اوغلوم تئموتاعوسو يانينيزا گؤنده‌رمئشم و او، مسئحده اولان يوللاريمي سئزه خاطيرلاداجاق، نجه کي، هر يرده و هر کئلئسادا تعلئم ورئرم.</verse>
        <verse osisID='1Cor.4.18'>ائندي بعضئلر مغرور اولوبلار، اله بئل کي، من سئزئن يانينيزا گلمه‌يه​جه‌يم.</verse>
        <verse osisID='1Cor.4.19'>لاکئن اگر رب ائسته‌سه، تزلئکله يانينيزا گله​جه‌يم و مغرور اولانلارين سؤزونو يوخ، گوجلرئني بئله​جه‌يم.</verse>
        <verse osisID='1Cor.4.20'>چونکي تارينين پادشاهليغي سؤزده يوخ، گوجده​دئر.</verse>
        <verse osisID='1Cor.4.21'>نه ائسته‌يئرسئنئز؟ يانينيزا دَيَنَکله گلئم، يوخسا محبّت و مولايئم بئر روحلا؟</verse>
      </chapter>
      <chapter osisID='1Cor.5'>
        <verse osisID='1Cor.5.1'>خبر ورئلئب کي، آرانيزدا جئنسي عئفّتسئزلئک وار، اله بئر عئفّتسئزلئک کي، قيري‌يهودئلر آراسيندا بله يوخدور. بو کي، بئري اؤز آتاسينين آروادي ائله ياشايير.</verse>
        <verse osisID='1Cor.5.2'>آمّا سئز شئشئب، فخر ادئرسئنئز. عوضئنه ياس توتماييرسينيز کي، بله بئر ائشي گؤرن آدام آرانيزدان گؤتورولسون.</verse>
        <verse osisID='1Cor.5.3'>لاکئن من، گرچي جئسمن يوخ روحن سئزئنله وارام، يانينيزدا ائمئش کئمي بو ائشي گؤرن آدامين حاقّيندا آرتيق حؤکم اتمئشم.</verse>
        <verse osisID='1Cor.5.4'>او زامان کي، ربّئمئز عئسا مسئحئن آديندا سئز، ربّئمئز عئسا مسئحئن قودرتي ائله بئر يره ييغيليرسينيز، و منئم روحوم دا سئزئنله،</verse>
        <verse osisID='1Cor.5.5'>بو آدامي، جئسمئنئن هلاک اولماسي اوچون شيطانا تسلئم ادئن کي، ربّئن گونونده روحو نئجات تاپسين.</verse>
        <verse osisID='1Cor.5.6'>سئزئن شئشئب فخر اتمه‌يئنئز ياخشي ديئل. مگر بئلمئرسئنئز کي، بئر آز مايا بوتون خمئري تورشلادير؟!</verse>
        <verse osisID='1Cor.5.7'>کؤهنه ماياني تمئز ادئب آتين کي، تزه خمئر اولاسينيز. نجه کي، حقئقتن ده ماياسيزسينيز. چونکي بئزئم پاسخا قوزوموز مسئح بئزئم اوچون قوربان اولوب.</verse>
        <verse osisID='1Cor.5.8'>بونا گؤره گلئن نه کؤهنه مايا ائله، نه ده کئن و پئسلئيئن ماياسي ائله، لاکئن صافليغين و حقئقتئن ماياسيز فطئري ائله بايرام توتاق.</verse>
        <verse osisID='1Cor.5.9'>مکتوبومدا سئزه يازديم کي، عئفّتسئز آداملارلا قاريشماياسينيز.</verse>
        <verse osisID='1Cor.5.10'>آمّا نه کي، اصلا بو دونيانين عئفّتسئزلري ائله، و يا طاماحکار و شيّادلاري​ ائله، يا دا بوتپرستلري ائله قاريشماياسينيز. چونکي او حالدا سئز بو دونيادان آرتيق چيخيب گتمه‌لئسئنئز.</verse>
        <verse osisID='1Cor.5.11'>سئزه بونو يازيرام کي، قارداش آدلانان لاکئن عئفّتسئز، طاماحکار، بوتپرست، سؤيوش ورن، کفلنن، و سويغونچو بئر آداملا اوتوروب​ ​دورمايين. بله آداملا حتّا يمک ده يمه‌يئن.</verse>
        <verse osisID='1Cor.5.12'>نه ائشئم وار کي، اشئکده​کئلره حؤکم ادئم؟! آيا سئز ائچه‌رئده اولانلارا حؤکم اتمزسئنئز؟!</verse>
        <verse osisID='1Cor.5.13'>آمّا اشئکده​کئلره تاري حؤکم اده​جک. او شرور آدامي آرانيزدان اشئيه آتين.</verse>
      </chapter>
      <chapter osisID='1Cor.6'>
        <verse osisID='1Cor.6.1'>سئزلردن بئرئنئن او بئرئسي ائله داعواسي اولاندا، نجه جسارت اده بئلر کي، مسله​ني موقدّسلرئن حوضورونا يوخ، ائمانسيزلارين محکمه​سئنه آپارسين؟</verse>
        <verse osisID='1Cor.6.2'>و يا مگر بئلمئرسئنئز کي، دونياني موقدّسلر موحاکئمه اده​جک؟ اگر دونياني سئز موحاکئمه اده​جکسئنئز، آيا قابئل ديئلسئنئز کي، لاپ کئچئک داعوالاردا حؤکم اده‌سئنئز؟</verse>
        <verse osisID='1Cor.6.3'>مگر بئلمئرسئنئز کي، بئز، ملکلري موحاکئمه اده​جه‌يئک، بس نه قدر چوخ، بو دونيانين مسله​لرئني؟!</verse>
        <verse osisID='1Cor.6.4'>بس اگر بو حياتين مسله​لري حاقّيندا داعوالارينيز وار، آيا او آداملاري قاضي تعيئن ادئرسئنئز کي، کئلئسادا لاپ اهمئيّتسئز ساييلير؟</verse>
        <verse osisID='1Cor.6.5'>بونلاري ديئرم کي، اوتاناسينيز. مگر آرانيزدا، بئر نفر ده اولسون، حئکمتلي آدام يوخدور کي، اؤز قارداشلاري آراسيندا قاضي اولسون؟</verse>
        <verse osisID='1Cor.6.6'>آمّا قارداش قارداشي محکمه​يه آپارير، اؤزو ده کي، ائمانسيزلارين حوضورونا!</verse>
        <verse osisID='1Cor.6.7'>اصلئنده آرانيزدا داعوالارين اولماسي، سئزئن اوچون بئر شئکستدئر. حاقسيزليغا دؤزه​سئنئز، داها ياخشي اولماز؟ مغبون اولاسينيز، داها ياخشي اولماز؟</verse>
        <verse osisID='1Cor.6.8'>عکسئنه، سئز اؤزونوز حاقسيزليق ادئب، مغبون ادئرسئنئز، اؤزو ده اؤز قارداشينيزي!</verse>
        <verse osisID='1Cor.6.9'>يوخسا بئلمئرسئنئز کي، صالح اولمايانلار تارينين پادشاهليغيني مئراث آلماياجاقلار. آلدانمايين؛ عئفّتسئزلر، بوتپرستلر، زئناکارلار، کئشئبازلار، اوشاقبازلار،</verse>
        <verse osisID='1Cor.6.10'>اوغرولار، طاماحکارلار، عرقخورلار، سؤينلر و شيّادلار تارينين پادشاهليغيني مئراث آلماياجاقلار.</verse>
        <verse osisID='1Cor.6.11'>سئزلردن بعضئلرئنئز ده بو جور ائدئنئز؛ لاکئن يويولدونوز، تقدئس اولوندونوز، ربّئمئز عئسا مسئحئن آديندا و تاريميزين موقدّس روحوندا صالح ساييلدينيز.</verse>
        <verse osisID='1Cor.6.12'>هر شي منه جائزدئر، لاکئن هر شي فايدالي ديئل. هر شي منه جائزدئر، لاکئن قويمارام کي، هچ بئر شي منه حؤکمرانليق اتسئن.</verse>
        <verse osisID='1Cor.6.13'>يمک قارين اوچوندور، قارين دا يمک اوچون. لاکئن تاري اونلارين هر ائکئسئني ده آرادان آپاراجاق. آمّا بدن عئفّتسئزلئک اوچون ديئل، رب اوچوندور و رب ده بدن اوچوندور.</verse>
        <verse osisID='1Cor.6.14'>تاري فقط ربّي دئرئلتمه‌دي، قودرتي ائله بئزي ده دئرئلده​جک.</verse>
        <verse osisID='1Cor.6.15'>مگر بئلمئرسئنئز کي، بدنلرئنئز مسئحئن عوضولري​دئر؟ ائندي مسئحئن عوضولرئني گؤتوروب، فاحئشه​نئن عوضولري ادئم؟ اصلا.</verse>
        <verse osisID='1Cor.6.16'>مگر بئلمئرسئنئز کي، فاحئشه بئر آروادلا ياتان، اونونلا بئر بدن اولور؟ چونکي تاري ديئر: "ائکئسي بئر بدن اولاجاقلار."</verse>
        <verse osisID='1Cor.6.17'>لاکئن ربّه قوشولان، اونونلا بئر روحدور.</verse>
        <verse osisID='1Cor.6.18'>جئنسي عئفّتسئزلئکدن قاچين. ائنسانين اتدئيي هر گوناه بدندن اشئکدئر. آمّا جئنسي عئفّتسئزلئک ادن بئر آدام اؤز بدنئنئن ضئدّئنه گوناه ادئر.</verse>
        <verse osisID='1Cor.6.19'>و يا مگر بئلمئرسئنئز کي، تاريدان آلديغينيز بدن، سئزده ياشايان موقدّس روحون معبدي​دئر و سئز اؤزونوزونکو ديئلسئنئز؟!</verse>
        <verse osisID='1Cor.6.20'>چونکي سئز چوخ باها بئر قئيمته آلينيبسينيز. اونا گؤره ده، تاريني بدنلرئنئزده عئزّتلندئرئن.</verse>
      </chapter>
      <chapter osisID='1Cor.7'>
        <verse osisID='1Cor.7.1'>ائندي يازديقلارينيزا گلئنجه: ياخشي‌دير کي، کئشي آروادا توخونماسين</verse>
        <verse osisID='1Cor.7.2'>لاکئن عئفّتسئزلئک سببئندن هر کئشئنئن اؤز آروادي اولسون، هر آروادين دا اؤز اَري اولسون.</verse>
        <verse osisID='1Cor.7.3'>اَر اؤز آروادينا اولان وظئفه​سئني يرئنه يتئرسئن، آرواد دا اَري ائله بله اتسئن.</verse>
        <verse osisID='1Cor.7.4'>آرواد اؤز بدنئنه ائختئيار صاحئبي ديئل، اونا ائختئيار صاحئبي اولان اَردئر. اِله‌جه ده ار اؤز بدنئنه ائختئيار صاحئبي ديئل، اونا ائختئيار صاحئبي اولان آرواددير.</verse>
        <verse osisID='1Cor.7.5'>بئربئرئنئزي محروم اتمه‌يئن، مگر راضيليقلا، او دا مووقّتي بئر مودّت اوچون کي، اؤزونوزو عئبادته وقف اده​سئنئز. سونرا گئنه ده بئرله‌شئن کي، نفسئنئزئن قاباغيني آلا بئلمه‌دئيئنئزدن، شيطان سئزي وسوسه‌يه سالماسين.</verse>
        <verse osisID='1Cor.7.6'>بونو اَمر کئمي يوخ، موساعئده کئمي ديئرم.</verse>
        <verse osisID='1Cor.7.7'>آمّا گئنه ده آرزو ادئرم کي، بوتون ائنسانلار منئم کئمي اولسونلار. لاکئن هر کسئن تاريدان اؤز عطاسي وار؛ بئرئنئنکي بله، او بئرئنئنکي اِله.</verse>
        <verse osisID='1Cor.7.8'>آمّا سوبايلارا و دوللارا ديئرم کي، منئم کئمي قالماق اونلار اوچون ياخشي‌دير.</verse>
        <verse osisID='1Cor.7.9'>لاکئن اگر نفسلرئنئن قاباغيني آلا بئلمئرلر، اِولنسئنلر. چونکي اولنمک، شهوت اودو ائله يانماقدان ياخشي‌دير.</verse>
        <verse osisID='1Cor.7.10'>آمّا اِوله‌نَنلره، من يوخ، ربّ امر ادئر کي، آرواد ارئندن آيريلماسين.</verse>
        <verse osisID='1Cor.7.11'>(لاکئن اگر آيريلسا، اَره گتمه​مئش قالسين، يا دا اؤز اَري​ ائله باريشسين.) اَر ده اؤز آرواديني بوشاماسين.</verse>
        <verse osisID='1Cor.7.12'>آمّا قالانلاراينا، ربّ يوخ، من ديئرم کي، اگر بئر قارداشين آروادي ائمانلي ديئل و آرواد اونونلا قالماغا راضيدير، اَري اونو بوشاماسين.</verse>
        <verse osisID='1Cor.7.13'>و اگر بئر آروادين اَري ائمانلي ديئل و اَري اونونلا قالماغا راضيدير، آروادي اوندان بوشانماسين.</verse>
        <verse osisID='1Cor.7.14'>چونکي ائمانسيز اَر، آروادينين واسئطه‌سئله تقدئس اولونور و ائمانسيز آرواد دا ائمانلي اَرئنئن واسئطه​‌سئله تقدئس اولونور. او بئري حالدا اوشاقلارينيز ناپاک اولارديرلار، لاکئن ائندي موقدّسدئرلر.</verse>
        <verse osisID='1Cor.7.15'>آمّا اگر ائمانلي اولمايان آيريلسا، قوي آيريلسين. بله وضعئيّتلرده قارداش و يا باجي آرتيق باغلي ديئل. لاکئن تاري بئزي باريشا دعوت ادئر.</verse>
        <verse osisID='1Cor.7.16'>چونکي اي آرواد، هارادان بئلئرسن کي، اَرئني نئجات ورمه‌يه​جکسن؟ يا دا اي اَر، هارادان بئلئرسن کي، آرواديني نئجات ورمه‌يه​جکسن؟</verse>
        <verse osisID='1Cor.7.17'>آنجاق هر کس ربّئن اونا تعيئن اتدئيي کئمي و تاريدان آلديغي دعوته گؤره رفتار اتسئن. بونو بوتون کئلئسالارا امر ادئرم.</verse>
        <verse osisID='1Cor.7.18'>اگر بئري ختنه​لي ائکن دعوت اولوندو، ختنه​سئز کئمي اولماغا چاليشماسين. اگر بئري ختنه​سئز ائکن دعوت اولوندو، ختنه اولونماسين.</verse>
        <verse osisID='1Cor.7.19'>نه ختنه​لي​لئک موهومدور، نه ده ختنه​سئزلئک. موهوم اودور کي، تارينين امرلرئنه عمل اده‌سئنئز.</verse>
        <verse osisID='1Cor.7.20'>هر کس نه وضعئيّتده دعوت اولونسا، او وضعئيّتده قالسين.</verse>
        <verse osisID='1Cor.7.21'>چاغيريلديغين زامان اگر نؤکر ائدئن، بو باره‌ده فئکئر چکمه. لاکئن اگر آزاد اولماغا ائمکانين وار، فورصتي الدن ورمه.</verse>
        <verse osisID='1Cor.7.22'>چونکي رب طرفئندن دعوت اولونان زامان، نؤکر آدام ربّئن آزاد آدامي‌دير. اِله‌جه ده دعوت اولوندوغو زامان، آزاد اولان آدام مسئحئن نؤکري‌دئر.</verse>
        <verse osisID='1Cor.7.23'>سئز چوخ باها بئر قئيمته آلينيبسينيز. ائنسانلارين قولو اولمايين.</verse>
        <verse osisID='1Cor.7.24'>قارداشلار، هر کس نه وضعئيّتده چاغيريليب، تارينين حوضوروندا اِله او جور قالسين.</verse>
        <verse osisID='1Cor.7.25'>باکئره‌لر حاقيندا ربدن بئر امرئم يوخدور. آمّا ربّئن مرحمتي ائله اعتئماد ادئله​بئلن بئري کئمي ديئرم.</verse>
        <verse osisID='1Cor.7.26'>بله دوشونورم کي، ائندئکي سيخينتيلار اوزوندن بو، ياخشي‌دير. يعني بو ياخشي‌دير کي، ائنسان، اولدوغو کئمي قالسين.</verse>
        <verse osisID='1Cor.7.27'>اگر بئر آروادا باغليسان، آيريلماق دالينجا اولما. اگر آرواددان آيريليبسان، آرتيق آرواد آلماق دالينجا اولما.</verse>
        <verse osisID='1Cor.7.28'>آمّا اِولنسن ده، گوناه اتمه‌يئبسن؛ اگر بئر قيز دا اَره گتسه، گوناه اتمه‌يئب. آمّا بله آداملار بو حياتدا اذئيّت چکه​جکلر و من چاليشيرام کي، سئزي بونلاردان حئفظ ادئم.</verse>
        <verse osisID='1Cor.7.29'>آمّا قارداشلار، بونو دمه‌لئيم کي، واخت قيسالانيب. اونا گؤره ده، بوندان سونرا آروادي اولانلار، اولمايانلار کئمي اولمالي‌ديرلار؛</verse>
        <verse osisID='1Cor.7.30'>آغلايانلار، آغلاماميشلار کئمي. شادليق ادنلر، شادليق اتمه​مئشلر کئمي. مال آلانلار هچ شيه مالئک اولماميشلار کئمي.</verse>
        <verse osisID='1Cor.7.31'>بو دونيادان ائستئفاده ادنلر، کامئل ائستئفاده اتمه​مئشلر کئمي اولمالي‌ديرلار. چونکي بو دونيانين ائندئکي حالي کچئب گدئر.</verse>
        <verse osisID='1Cor.7.32'>لاکئن ائسته‌يئرم کي، سئز بونلارين قيدئندن آزاد اولاسينيز. اِولي اولمايان کئشي ربّئن ائشلري قيدئنده‌دئر کي، اونو راضي اتسئن.</verse>
        <verse osisID='1Cor.7.33'>لاکئن اِولي کئشي، آرواديني راضي اتمک اوچون دونيه‌وي شيلرئن قيدئنده​دئر.</verse>
        <verse osisID='1Cor.7.34'>بلجه علاقه​سي ائکي يره بؤلونور. اَرسئز آرواد و باکئره قيز ربّئن ائشلري قيدئنده​دئر کي، نجه جئسمن و روحن موقدّس قالسين. لاکئن اَرلي آرواد دونيه‌وي شيلرئن قيدئنده‌دئر کي، نجه اَرئني راضي اتسئن.</verse>
        <verse osisID='1Cor.7.35'>بونو سئزئن اؤز خيئرئنئز اوچون ديئرم. آزادليغينيزي محدود اتمک اوچون دمئرم. ديئرم کي، دئقّتئنئزي داغيتمادان ربّه وقف اولونوب، اونا لايئق بئر حالدا ياشاياسينيز.</verse>
        <verse osisID='1Cor.7.36'>اگر بئري اله گومان ادئر کي، باکئره قيزينين حاقّيندا حاقسيزليق ادئر، اگر قيزين ياشي کچئر و اِوله‌نمه‌سي گرکدئر. او، نه ائسته‌يئر، اتسئن. گوناه اتمز. قوي اونلار اِوله‌نسئنلر.</verse>
        <verse osisID='1Cor.7.37'>آمّا هر کس کي، اؤز اوره‌يئنده قرارلي‌دير و احتئياج گؤرمه‌يئب، اؤز ائراده​سئنه حاکئمدئر و اوره‌يئنده بو قرارا گلئب کي، باکئره قيزيني ساخلاسين، ياخشي اِدَر.</verse>
        <verse osisID='1Cor.7.38'>بلجه، باکئره قيزيني اِوله‌ندئرن ياخشي ادئر، باکئره قيزيني اِوله‌ندئرمه‌ين داها ياخشي ادئر.</verse>
        <verse osisID='1Cor.7.39'>آرواد، اَري صاغ ائکن، اونا باغلي‌دير. لاکئن اگر اَري اؤلسه، آرواد آزاددير کي، ائسته‌دئيي هر کسه اَره گتسئن، آنجاق کي، او آدام ربده اولسون.</verse>
        <verse osisID='1Cor.7.40'>آمّا بله دوشونورم کي، اگر اولدوغو کئمي قالسا، داها بختور اولار. و گومان ادئرم کي، منده ده تارينين موقدّس روحو وار.</verse>
      </chapter>
      <chapter osisID='1Cor.8'>
        <verse osisID='1Cor.8.1'>بوتلره تقدئم اولونان قوربانلار حاقّيندا؛ بئلئرئک کي، هاميميز علم صاحئبي​يئک. علم تکبّور گتئرر، لاکئن محبّت بئنا ادر.</verse>
        <verse osisID='1Cor.8.2'>اگر کئمسه دوشونور کي، بئر شي بئلئر، او حله لازيم اولان قدر بئلمئر.</verse>
        <verse osisID='1Cor.8.3'>آمّا کئم تاريني سوئر، او آدام تارينين طرفئندن تانينير.</verse>
        <verse osisID='1Cor.8.4'>بلجه، بوتلره تقدئم اولونان شيلرئن يمه‌سي باره​ده؛ بئلئرئک کي، بوت اصلئنده دونيادا هچ بئر شيدئر و واحئد تاريدان باشقا تاري يوخدور.</verse>
        <verse osisID='1Cor.8.5'>حتّا اگر گؤيده و يا يرده «تاري» چاغيريلانلار اولسا دا، نجه کي، حقئقتن بئر چوخ تاريلار و ربلر وار-</verse>
        <verse osisID='1Cor.8.6'>بئزئم اوچون بئر تاري وار، يعني آتا کي، هر شي اونداندير و بئز اونون اوچون واريق. و بئر ربّئمئز وار يعني عئسا مسئح کي، هر شي اونون واسئطه​‌سئله‌دئر و بئز اونون واسئطه‌سئله واريق.</verse>
        <verse osisID='1Cor.8.7'>آمّا هاميدا بو علم يوخدور؛ بعضئلري ائندئيه​جک بوتلره اله آليشيبلار کي، يدئکلري زامان اونون بوته تقدئم اولوندوغونو دوشونورلر و وئجدانلاري ضعئف اولدوغوندان نجئس اولور.</verse>
        <verse osisID='1Cor.8.8'>يمک بئزي تارييا مقبول اتمز. يمه‌سَک، اَسکئيئمئز اولماز، يِسَک ده، بئر شي آرتيرماريق.</verse>
        <verse osisID='1Cor.8.9'>آمّا احتئياط ادئن کي، بو آزادليغينيز ضعئف اولانلاري يره ييخماسين.</verse>
        <verse osisID='1Cor.8.10'>چونکي اگر ضعئف وئجدانلي بئر آدام گؤرسه کي، سن بو علمه صاحئب اولان حالدا، بوتخانادا سوفره​يه اوتوروبسان، مگر جسارت آلماز کي، بوتلره تقدئم اولونان يمکلردن يسئن؟</verse>
        <verse osisID='1Cor.8.11'>و سنئن علمئنئن نتئجه​سئنده وئجداني ضعئف اولان هلاک اولور؛ او قارداش کي، مسئح اونون خاطئري اوچون اؤلدو.</verse>
        <verse osisID='1Cor.8.12'>بلجه، اؤز قارداشلارينيزين ضئدّئنه گوناه اِتمکله و اونلارين ضعئف وئجدانلاريني يارالاماقلا، سئز، مسئحئن ضئدّئنه گوناه اِدئرسئنئز.</verse>
        <verse osisID='1Cor.8.13'>بونا گؤره، اگر يمک قارداشيمين يره ييخيلماسينا سبب اولور، من داها ات اصلا يمه‌رم کي، قارداشيمي ييخماييم.</verse>
      </chapter>
      <chapter osisID='1Cor.9'>
        <verse osisID='1Cor.9.1'>مگر من آزاد ديئلم؟ مگر من حواري ديئلم؟ مگر ربّئمئز عئساني گؤرمه​مئشم؟ مگر سئز ربده منئم ائشئم ديئلسئنئز؟</verse>
        <verse osisID='1Cor.9.2'>اگر اؤزگه​لره حواري ديئلم ده، هچ اولماسا، سئزه حوارئيم. چونکي ربده حوارئلئيئمئن مؤهورو سئزلرسئنئز.</verse>
        <verse osisID='1Cor.9.3'>مني ائستئنطاق اِدَنلره مودافئعم بودور:</verse>
        <verse osisID='1Cor.9.4'>مگر حاقّيميز يوخدور کي، يِيئب ائچک؟</verse>
        <verse osisID='1Cor.9.5'>مگر حاقّيميز يوخدور کي، ائمانلي بئر آروادي يانيميزدا گؤتوروب گزدئرک. نجه کي، حتّا آيري حوارئلر، ربّئن قارداشلاري و کئفا دا ادئر؟</verse>
        <verse osisID='1Cor.9.6'>و يا ائشلَمه​مَيه آنجاق منئم و بارنابانين حاقّي يوخدور؟</verse>
        <verse osisID='1Cor.9.7'>کئم وار کي، هر زامان اؤز خرجي ائله عسگرلئک اتمئش اولسون؟ کئم وار کي، اوزوم باغي اکئب، اونون ميوه​سئندن يمه‌سئن؟ کئم وار کي، سورونو اوتاريب، اونون سودوندن ائچمه‌سئن؟</verse>
        <verse osisID='1Cor.9.8'>مگر بونلاري ائنسان گؤروشونه گؤره ديئرم؟ مگر شرئعت ده بو شيلري دمئر؟</verse>
        <verse osisID='1Cor.9.9'>چونکي موسانين شرئعتئنده بله يازيليب: "خرمني دؤين اؤکوزون آغزيني باغلاما." مگر تاري اؤکوزلرئن قيدئنه قالير؟</verse>
        <verse osisID='1Cor.9.10'>مگر بئزئم اوچون بو شيلري دمئر؟ بلي، بونلار بئزئم اوچون يازيليب، چونکي شوخوملايان اومئدله جوت سورملئدئر، و خرمن دؤين تاخيلا شرئک اولماق اومئدي ائله دؤيملي‌دئر.</verse>
        <verse osisID='1Cor.9.11'>اگر بئز سئزده روحاني توخوملار اکدئک، سئزدن مادّي شيلر بئچسک، بو سئزه چوخ گلئر؟</verse>
        <verse osisID='1Cor.9.12'>اگر سئزئن اوستونوزده اؤزگه​لرئن بله بئر حاقّي وار، مگر بئزئم بونا داها چوخ حاقّيميز يوخدور؟ آمّا بئز بو حاقدان ائستئفاده اتمه‌دئک، لاکئن هر شيه تاب گتئردئک کي، مسئحئن ائنجئلئنئن خوش خبرئنه هچ بئر مانع اولماياق.</verse>
        <verse osisID='1Cor.9.13'>مگر بئلمئرسئنئز کي، معبدده موقدّس خئدمتلري گؤرنلر معبدئن يمه‌يئندن ييئرلر و قوربانگاهين خئدمتچئلري اؤز پايلاريني قوربانگاهدان گؤتورورلر؟</verse>
        <verse osisID='1Cor.9.14'>بلجه ده رب امر ادئب کي، ائنجئلئن خوش خبرئني موژده ورنلر، روزئلرئني ائنجئلدن گؤتورسونلر.</verse>
        <verse osisID='1Cor.9.15'>لاکئن من بو حاقلارين هچ بئرئندن ائستئفاده اتمه​مئشم و بو سؤزلري يازميرام کي، منئم اوچون ده اله اولسون. چونکي اؤلوم منه بوندان داها ياخشي‌دير کي، بئري منئم ائفتئخاريمي بوشا چيخارتسين.</verse>
        <verse osisID='1Cor.9.16'>اگر ائنجئلئن خوش خبرئني وعظ ادئرم، فخر اتمه‌يه حاقّيم يوخدور، چونکي بو، منئم وظئفمدئر. لاکئن واي منه، اگر ائنجئلي وعظ اتمه‌يم!</verse>
        <verse osisID='1Cor.9.17'>اگر بونو اؤز ميلئمله اِتسم، اجرئم وار. آمّا اگر اؤز ميلئمله اِتمه‌سم، منه تاپشيريلان وظئفه​ني يرئنه يتئرئرم.</verse>
        <verse osisID='1Cor.9.18'>بس منئم اجرئم نه‌دئر؟ بودور کي، ائنجئلئن خوش خبرئني وعظ ادن واخت، اونو تمنّاسيز عرض ادم کي، ائنجئلده اولان حاقّيمدان تامامن ائستئفاده اتمه‌يئم.</verse>
        <verse osisID='1Cor.9.19'>چونکي هر کسدن آزاد ائکن، اؤزومو هامييا قول اتمئشم کي، داها چوخ آدام قازانيم.</verse>
        <verse osisID='1Cor.9.20'>يهودئلري قازانماق اوچون اونلارا يهودي کئمي اولدوم. اؤزوم شرئعتئن حاکئمئيّتي آلتيندا اولماديغيم حالدا، شرئعت آلتيندا اولانلارا شرئعت آلتينداکي کئمي اولدوم کي، اونلاري قازانيم.</verse>
        <verse osisID='1Cor.9.21'>شرئعتسئز آداملاري قازانماق اوچون، شرئعتسئزلره شرئعتسئز بئر آدام کئمي اولدوم، گرچي تارينين حوضوروندا شرئعتسئز اولماييب، مسئحئن شرئعتي آلتيندايام.</verse>
        <verse osisID='1Cor.9.22'>ضعئفلري قازانماق اوچون، اونلارا ضعئف کئمي اولدوم. هر کس اوچون هر شي اولدوم کي، هر نه جور اولور-اولسون، بعضئلرئنه نئجات ورئم.</verse>
        <verse osisID='1Cor.9.23'>بونلارين هاميسيني ائنجئلئن خاطئري اوچون ادئرم کي، اوندا پاييم اولسون.</verse>
        <verse osisID='1Cor.9.24'>مگر بئلمئرسئنئز کي، قاچيش ميدانيندا قاچانلارين هاميسي قاچار، آمّا تک بئر نفر جايئزه​ني آلار؟ اِله قاچين کي، جايئزه​ني قازاناسينيز.</verse>
        <verse osisID='1Cor.9.25'>موسابئقه​ده رقابت اِدن، هر شيده نفسئنئن قاباغيني آلار. اونلار بونو فاني بئر تاجي آلماق اوچون ادئرلر، لاکئن بئز فاني اولمايان اوچون ادئرئک.</verse>
        <verse osisID='1Cor.9.26'>بونا گؤره، من مقصدسئز قاچان بئري کئمي قاچميرام. يوموروغومو هاوايي ووران کئمي آتميرام.</verse>
        <verse osisID='1Cor.9.27'>آمّا بدنئمه اذئيّت چکدئرئب اونو قول ادئرم کي، مبادا اؤزگه​لره وعظ ادندن سونرا، اؤزوم مردود اولوم.</verse>
      </chapter>
      <chapter osisID='1Cor.10'>
        <verse osisID='1Cor.10.1'>قارداشلار، ائسته‌مئرم کي، سئزي بئخبر قويوم. آتالاريميزين هاميسي بولودون آلتيندا ائدئلر و هاميسي دهنزدن کچدئلر.</verse>
        <verse osisID='1Cor.10.2'>هاميسي بولوددا و دهنزده موسايا منسوب تعمئد اولوندولار.</verse>
        <verse osisID='1Cor.10.3'>هاميسي همن روحاني يمه‌يي يدئلر.</verse>
        <verse osisID='1Cor.10.4'>هاميسي دا همن روحاني ائچه​جه‌يي ائچدئلر. چونکي اونلارين دالينجا گلن روحاني قايادان ائچئردئلر. و او قايا مسئح ائدي.</verse>
        <verse osisID='1Cor.10.5'>آمّا تاري اونلارين چوخوندان راضي ديئلدي، چونکي چؤلده اؤلو بوراخيلديلار.</verse>
        <verse osisID='1Cor.10.6'>بو شيلر بئزئم عئبرتئمئز اوچون باش وردي کي، اونلار کئمي پئسلئيه موشتاق اولماياق،</verse>
        <verse osisID='1Cor.10.7'>و اونلارين بعضئلري کئمي بوتپرست اولماياق. نجه کي، يازيليب: "خالق ييئب ائچمه‌يه اوتوردو و اويناماغا قالخدي."</verse>
        <verse osisID='1Cor.10.8'>عئفّتسئزلئک اتمه‌يک؛ نجه کي، اونلارين بعضئلري اتدئلر و بئر گونده ائيئرمي اوچ مئن نفر اؤلدو.</verse>
        <verse osisID='1Cor.10.9'>ربّي ائمتاحانا چکمه‌يک؛ نجه کي، اونلارين بعضئلري اتدئلر و ائلانلارين واسئطه‌سئله هلاک اولدولار.</verse>
        <verse osisID='1Cor.10.10'>ديئنمه‌يک؛ نجه کي، اونلارين بعضئلري اتدئلر و هلاک اده​نئن اَلي‌ ائله محو اولدولار.</verse>
        <verse osisID='1Cor.10.11'>بو شيلر عئبرت اوچون اونلارين باشينا گلدي و بو آخير عصرلره چاتان بئزلره ده درس اوچون يازيليردي.</verse>
        <verse osisID='1Cor.10.12'>بونا گؤره ده، کئم گومان آپارير کي، آياق اوسته دورور، احتئياطلي اولسون کي، ييخيلماسين.</verse>
        <verse osisID='1Cor.10.13'>هچ بئر وسوسه سئزئن باشينيزا گلمه‌يئب کي، آيري ائنسانلارين باشينا گلمه‌مئش اولسون. تاري وفالي‌دير و قويماز کي، طاقتئنئزدن آرتيق وسوسه‌يه دوشه‌سئنئز. لاکئن وسوسه ائله بله سئزه قاچاجاق يولو دا تأمئن اِدَر کي، تاب گتئره بئله​سئنئز.</verse>
        <verse osisID='1Cor.10.14'>بلجه، سوگئلئلرئم، بوتپرستلئکدن قاچين.</verse>
        <verse osisID='1Cor.10.15'>عاغيلّي آداملارلا دانيشان کئمي دانيشيرام؛ ددئيئمه سئز حؤکم ادئن.</verse>
        <verse osisID='1Cor.10.16'>برکت پئياله​سي کي، بئز اونا برکت ورئرئک، مگر مسئحئن قانيندا شرئک اولماق ديئل؟! برکت وردئيئمئز چؤرک مگر مسئحئن بدنئنده شرئک اولماق ديئل؟!</verse>
        <verse osisID='1Cor.10.17'>مادام کي، چؤرک بئردئر، دمه‌لي چوخ اولان بئزلر ده بئرئک. چونکي هاميميز بئر چؤرکدن پاي آليريق.</verse>
        <verse osisID='1Cor.10.18'>ائسرايئل خالقينا باخين؛ مگر قوربانلاري يئينلر قوربانگاهدان پاي آلانلار ديئللر؟!</verse>
        <verse osisID='1Cor.10.19'>بس نه دمک ائسته‌يئرم؟ بو کي، بوتلره قوربان ادئلن بئر شي، موهوم بئر شيدئر؟ و يا بئر بوت موهوم بئر شيدئر؟</verse>
        <verse osisID='1Cor.10.20'>يوخ، لاکئن بونو ديئرم کي، قيري‌يهودئلر قوربانلاري تارييا يوخ، ائبلئسلره تقدئم ادئرلر. و ائسته‌مئرم کي، سئز ائبلئسلردن پاي آلاسينيز.</verse>
        <verse osisID='1Cor.10.21'>سئز، هم ربّئن، هم ده ائبلئسلرئن پئياله​سئندن ائچه بئلمزسئنئز. هم ربّئن سوفره​سئندن، هم ده ائبلئسلرئن سوفره​سئندن پاي آلا بئلمزسئنئز.</verse>
        <verse osisID='1Cor.10.22'>مگر ائسته‌يئرئک ربّي قيرته گتئرک؟ مگر بئز اوندان داها گوجلويوک؟</verse>
        <verse osisID='1Cor.10.23'>هر شي جائزدئر، لاکئن هر شي فايدالي ديئل. هر شي جائزدئر، لاکئن هر شي بئنا اتمز.</verse>
        <verse osisID='1Cor.10.24'>هر کس اؤزونون خيئرئني يوخ، اؤزگه​سئنئن خيئرئني آختارسين.</verse>
        <verse osisID='1Cor.10.25'>ات بازاريندا ساتيلان نه وارسا، ييئن و وئجدانين خاطئري اوچون هچ بئر شي سوروشمايين.</verse>
        <verse osisID='1Cor.10.26'>چونکي ير ربّئن، اوندا اولان هر شي ده ربّئندئر.</verse>
        <verse osisID='1Cor.10.27'>اگر ائمانلي اولمايانلاردان بئري سئزي دعوت اتسه، و گتمک ائسته‌يئرسئنئز ده، قاباغينيزا نه قويولسا ييئن، و وئجدانين خاطئري اوچون سوآللار اتمه‌يئن.</verse>
        <verse osisID='1Cor.10.28'>آمّا اگر بئري سئزه دسه: "بو، بوتلره تقدئم اولونموش قوربانليقدير"، بونو سئزه دئيه​نئن خاطئرئنه، وئجدانين دا خاطئرئنه اوندان يمه‌يئن.</verse>
        <verse osisID='1Cor.10.29'>مقصدئم سئزئن وئجدانينيز يوخ، اؤزگه آدامين وئجداني‌دير؛ چونکي منئم آزادليغيما نه اوچون اؤزگه آدامين وئجداني طرفئندن حؤکم اولونسون؟</verse>
        <verse osisID='1Cor.10.30'>اگر شوکور ادئب يِيئرم، نه اوچون شوکور اتدئيئم شيدن اؤتري ملامت اولونوم؟</verse>
        <verse osisID='1Cor.10.31'>بلجه، ائستر يئيه​سئنئز، ائستر ائچه​سئنئز، ائستر نه اده​سئنئز، هر شيي تارينين جلالي اوچون ادئن.</verse>
        <verse osisID='1Cor.10.32'>يهودئلرئن، يونانلي‌لارين و تارينين کئلئساسينين دا بودره​مه‌سئنه سبب اولمايين.</verse>
        <verse osisID='1Cor.10.33'>نجه کي، من ده هر شيده هر کسي راضي ادئرم و اؤز منفعتئمي يوخ، اؤزگه چوخ آداملارينکيني آختاريرام کي، اونلار نئجات تاپسينلار.</verse>
      </chapter>
      <chapter osisID='1Cor.11'>
        <verse osisID='1Cor.11.1'>مندن نومونه آلين، نجه کي، من ده مسئحدن آليرام.</verse>
        <verse osisID='1Cor.11.2'>مني هر شيده خاطيرلاديغينيز اوچون و سئزه تاپشيرديغيم تعلئملري برک توتدوغونوز اوچون سئزي تعرئفله‌يئرم.</verse>
        <verse osisID='1Cor.11.3'>ائسته‌يئرم بونو دا باشا دوشه​سئنئز کي، هر کئشئنئن باشي مسئحدئر، هر آروادين باشي کئشئدئر. مسئحئن باشي دا تاري‌دير.</verse>
        <verse osisID='1Cor.11.4'>هر کئشي کي، باشي اؤرتولو دوعا يا دا نبئلئک ادئر، اؤز باشينا خجالت گتئرئر.</verse>
        <verse osisID='1Cor.11.5'>هر آرواد دا کي، باشي اؤرتولمه​مئش دوعا يا دا نبئلئک ادئر، اؤز باشينا خجالت گتئرئر؛ چونکي بو جور آرواد، ساچلاري قيرخيلميش آروادلا بئر حسابدادير.</verse>
        <verse osisID='1Cor.11.6'>چونکي اگر بئر آرواد باشيني اؤرتمه‌سه، قوي ساچلاريني قيرخسين. لاکئن اگر آرواد اوچون عاييبدير کي، ساچلاري قيرخيلسين و يا باشينا اولگوج چکدئرسئن، قوي اوندا باشيني اؤرتسون.</verse>
        <verse osisID='1Cor.11.7'>کئشي باشيني اؤرتمه​ملئدئر، چونکي تارينين صورت و عئزّتئدئر. آمّا آرواد کئشئنئن عئزّتئدئر.</verse>
        <verse osisID='1Cor.11.8'>چونکي کئشي آرواددان يوخ، آرواد کئشئدن ياراندي.</verse>
        <verse osisID='1Cor.11.9'>دوغرودان دا کئشي آرواد اوچون يوخ، آرواد کئشي اوچون ياراندي.</verse>
        <verse osisID='1Cor.11.10'>بونا گؤره آرواد، ملکلرئن خاطئرئنه گرک اؤز باشي اوسته ائقتئدار نئشاني اولسون.</verse>
        <verse osisID='1Cor.11.11'>گرچي، ربده نه آرواد کئشئدن موستقئلدئر نه ده کئشي آرواددان.</verse>
        <verse osisID='1Cor.11.12'>چونکي نجه آرواد کئشئدن يارانير، کئشي ده آروادين واسئطه‌سئله. و هر شي تاريداندير.</verse>
        <verse osisID='1Cor.11.13'>سئز اؤزونوز قرار ورئن؛ آيا آروادا ياراشير کي، اؤرتوسوز تارييا دوعا اتسئن؟!</verse>
        <verse osisID='1Cor.11.14'>مگر طبئعتئن اؤزو سئزه اؤيرتمئر کي، اگر کئشي ساچلاريني اوزاتسا، بو اونون اوچون بي​آبيرليقدير؟!</verse>
        <verse osisID='1Cor.11.15'>آمّا اگر آرواد ساچلاريني اوزاتسا، بو اونون اوچون عئزّتدئر؟! چونکي ساچلاري اونا اؤرتوک اوچون ورئلئب.</verse>
        <verse osisID='1Cor.11.16'>لاکئن اگر کئمسه ائسته‌سه کي، بو باره​ده موباحئثه اتسئن، نه بئزئم، نه ده تارينين کئلئسالارينين بله بئر عادتي وار.</verse>
        <verse osisID='1Cor.11.17'>آمّا بو تعلئملري وِرَرکن سئزي تعرئفله‌مئرم، چونکي ييغيناجاغينيز خيئر اوچون يوخ، شر اوچوندور.</verse>
        <verse osisID='1Cor.11.18'>چونکي، اوّلن، اشئدئرم کي، کئلئسادا بئر يره گلدئيئنئز زامان، آرانيزدا دسته​بازليق اولور. بونا من، قئسمن ده اولسا، ائنانيرام.</verse>
        <verse osisID='1Cor.11.19'>چونکي آرانيزدا ائختئلافلار اولمالي‌دير کي، آرانيزدا تصدئق اولونموشلار بلّي اولسونلار.</verse>
        <verse osisID='1Cor.11.20'>بونا گؤره، بئر يره ييغيلديغينيز زامان، مقصدئنئز ربّئن سوفره​سئنده شئرکت اتمک ديئل.</verse>
        <verse osisID='1Cor.11.21'>چونکي يمکده هر کس قاباقجا اؤز شاميني ييئر؛ بئري آج قالير، او بئرئسي کفله‌نئر.</verse>
        <verse osisID='1Cor.11.22'>بو نه‌دئر؟ مگر يمک-ائچمک اوچون اِوئنئز يوخدور؟! يوخسا تارينين کئلئساسيني تحقئر ادئب، هچ بئر شيي اولمايانلاري اوتانديريرسينيز؟ سئزه نه ديئم؟ تعرئف ادئم؟ بو خوصوصدا سئزي تعرئف اتمه‌يه​جه‌يم.  ربّئن سوفره​سي</verse>
        <verse osisID='1Cor.11.23'>چونکي من ربدن آلديغيمي، سئزه ده چاتديرديم. بو کي، رب عئسا تسلئم اِدئلدئيي گجه چؤرک گؤتوردو</verse>
        <verse osisID='1Cor.11.24'>و شوکور ادندن سونرا اونو بؤلوب ددي: "«بو سئزئن اوچون منئم بدنئمدئر. بونو مني خاطيرلاماق اوچون ادئن."</verse>
        <verse osisID='1Cor.11.25'>اِله‌جه ده شامدان سونرا پئياله​ني گؤتوروب ددي: "بو پئياله منئم قانيمدا تزه عهددئر. نه زامان بونو ائچئرسئنئز، مني خاطيرلاماق اوچون ائچئن."</verse>
        <verse osisID='1Cor.11.26'>چونکي بو چؤره‌يي يدئيئنئز و بو پئياله‌دن ائچدئيئنئز هر زامان، ربّئن گلئشئنه‌جک ربّئن اؤلومونو اعلان ادئرسئنئز.</verse>
        <verse osisID='1Cor.11.27'>اونا گؤره ده، کئم لايئق اولمايان طرزده ربّئن بو چؤره‌يئني ييئب يا دا پئياله​سئندن ائچسه، ربّئن بدنئنه و قانينا تقصئرلي اولور.</verse>
        <verse osisID='1Cor.11.28'>لاکئن هر کس گرک اؤزو‌-اؤزونو تفتئش اتسئن و بلجه بو چؤرکدن يِسئن و بو پئياله​دن ائچسئن.</verse>
        <verse osisID='1Cor.11.29'>چونکي يِيئب ائچن اؤزونون ضئدّئنه محکومئيّت ييئب ائچئر، اگر ربّئن بدنئني آييرد اتمئر.</verse>
        <verse osisID='1Cor.11.30'>بونا گؤره ده، سئزلردن چوخو ضعئف و ناخوشدور، بئر نچه​سي ده گؤزلرئني حياتا يوموب.</verse>
        <verse osisID='1Cor.11.31'>آمّا اگر بئز اؤز-اؤزوموزه صحئحجه حؤکم اتسَيدئک، بئزه حؤکم اولمازدي.</verse>
        <verse osisID='1Cor.11.32'>لاکئن بئزه حؤکم اولونان زامان، ربّئن طرفئندن تربئيه اولونوروق کي، دونيا​ ائله بئرلئکده محکوم اولماياق.</verse>
        <verse osisID='1Cor.11.33'>بونون اوچون، قارداشلاريم، يمه‌يه ييغيلاندا بئربئرئنئزي گؤزله​يئن.</verse>
        <verse osisID='1Cor.11.34'>آج اولان وارسا، قوي اِوئنده يسئن کي، ييغيشماغينيز موحاکئمه اولونماغينيزا سبب اولماسين. قالان مطلبلري اؤزوم گلنده نئظاما سالارام.  </verse>
      </chapter>
      <chapter osisID='1Cor.12'>
        <verse osisID='1Cor.12.1'>قارداشلار، ائسته‌مئرم کي، روحاني عطالار حاقّيندا دا بئخبر اولاسينيز.</verse>
        <verse osisID='1Cor.12.2'>بئلئرسئنئز کي، بوتپرست ائکن، آزديريليب، دئلسئز بوتلرئن طرفئنه آپاريلدينيز.</verse>
        <verse osisID='1Cor.12.3'>بونا گؤره سئزه بئلدئرئرم کي، تارينين موقدّس روحو واسئطه‌سئله دانيشان هچ کئم دمز کي، "عئسا ملعوندور." هچ کئم ده دئيه بئلمز کي، "عئسا ربدئر"، مگر موقدّس روحون واسئطه‌سئله.</verse>
        <verse osisID='1Cor.12.4'>عطالار جوربه​جور، لاکئن روح همن‌دئر.</verse>
        <verse osisID='1Cor.12.5'>خئدمتلر جوربه​جور، لاکئن رب همن‌دئر.</verse>
        <verse osisID='1Cor.12.6'>خئدمتلري يرئنه يتئرمه​يئن طرزلري ده موختلئف، لاکئن تاري همن‌دير، هاميدا هر شيي يرئنه يتئرن ده اودور.</verse>
        <verse osisID='1Cor.12.7'>آمّا هر کسه روحون ظوهورو خيئر اوچون ورئلئر.</verse>
        <verse osisID='1Cor.12.8'>موقدّس روحون واسئطه​‌سئله بئرئنه حئکمت کلامي، و اؤزگه بئرئنه اِله همن روحون واسئطه​‌سئله معرئفت کلامي ورئلئر.</verse>
        <verse osisID='1Cor.12.9'>اؤزگه​سئنه همن روحون واسئطه​‌سئله ائمان ورئلئر، اؤزگه بئرئنه ده همن روحون واسئطه​‌سئله شفا عطالاري ورئلئر.</verse>
        <verse osisID='1Cor.12.10'>بئرئنه مؤجوزه​لر ياراتماسي، بئرئنه نبئلئک، بئرئنه روحلاري تشخئص ورئب آييرد اتمک، بئرئنه موختلئف دئللر، بئرئنه ده دئللرئن ترجومه​سي.</verse>
        <verse osisID='1Cor.12.11'>لاکئن بوتون بونلاري بئر و همن روح يرئنه يتئرئر و نجه کي، ائسته‌يئر، هر کسه فردن بؤلوشدوروب ورئر.</verse>
        <verse osisID='1Cor.12.12'>نجه کي، بدن بئر اولدوغو حالدا، چوخلو عوضولره مالئکدئر، بدنئن ده بوتون عوضولري، چوخ اولدوقلاري حالدا، گئنه بئر بدندئرلر. مسئح ده اِله​دئر.</verse>
        <verse osisID='1Cor.12.13'>چونکي بئر روحون واسئطه​‌سئله هاميميز بئر بدنه تعمئد اولونموشوق؛ ائستر يهودي اولاق، ائستر يونانلي؛ ائستر قول اولاق، ائستر آزاد. هاميميز دا بئر روحدان ائچدئرئلمئشئک.</verse>
        <verse osisID='1Cor.12.14'>چونکي بدن بئر عوضودن يوخ، چوخ عوضودن عئبارتدئر.</verse>
        <verse osisID='1Cor.12.15'>اگر آياق دسه: "چونکي اَل ديئلم، بدندن ده ديئلم"، مگر بو اونو بدندن آييرار؟</verse>
        <verse osisID='1Cor.12.16'>اگر قولاق دا دسه: "چونکي گؤز ديئلم، بدندن ده ديئلم"، مگر بو اونو بدندن آييرار؟</verse>
        <verse osisID='1Cor.12.17'>اگر بوتون بدن گؤز اولسايدي، نجه اشئده بئلردي؟ اگر بوتون بدن قولاق اولسايدي، نجه ائيي بئله‌ردي؟</verse>
        <verse osisID='1Cor.12.18'>آمّا تاري عوضولرئن هر بئرئسئني، اؤزو ائسته‌دئيي کئمي بدنده يرلشدئرئب.</verse>
        <verse osisID='1Cor.12.19'>و اگر هاميسي بئر عوضو اولسايدي، بدن نه اولاردي؟</verse>
        <verse osisID='1Cor.12.20'>لاکئن ائندي عوضولر چوخ، آمّا بدن بئردئر.</verse>
        <verse osisID='1Cor.12.21'>گؤز اَله دئيه بئلمز کي، "سن منه لازيم ديئلسن؟" و يا باش دا آياقلارا دئيه بئلمز کي، "سئز منه لازيم ديئلسئنئز."</verse>
        <verse osisID='1Cor.12.22'>عکسئنه، بدنئن داها ضعئف گؤرونن عوضولري چوخ دا لازيمديرلار.</verse>
        <verse osisID='1Cor.12.23'>بدنئن داها آز دَيَرلي سايديغيميز عوضولرئنه داها چوخ دَيَر ورئرئک و بلجه خوش گؤرونمه‌ين عوضولرئمئز داها چوخ خوش گؤرونور.</verse>
        <verse osisID='1Cor.12.24'>خوش گؤرونن عوضولرئمئز بونا مؤحتاج ديئللر. لاکئن تاري آز دَيَرلي عوضوه داها چوخ دَيَر گؤرسه‌دئب و بدني اِله ترتئب ورئب کي،</verse>
        <verse osisID='1Cor.12.25'>بدنده آيريليق اولماسين، لاکئن عوضولر بئر​بئرئنئن قيدئنه قالسينلار.</verse>
        <verse osisID='1Cor.12.26'>و اگر بئر عوضو عذاب چکئر، هامي عوضولر اونونلا عذاب چکرلر. و اگر بئر عوضو عئزّت قازانير، هامي عوضولر اونونلا شادليق ادرلر.</verse>
        <verse osisID='1Cor.12.27'>سئز ده ائندي مسئحئن بدنئسئنئز، هر بئرئنئز ده اونون عوضولرئسئنئز.</verse>
        <verse osisID='1Cor.12.28'>و تاري کئلئسادا بئرئنجي حوارئلري، ائکئنجي نبئلري، اوچونجو موعلّئملري، سونرا مؤجوزه ائشلرئني، سونرا شفا عطاسيني، سونرا کؤمک، ائداره، و موختلئف دئللري تعيئن ادئب.</verse>
        <verse osisID='1Cor.12.29'>مگر هامي حواري‌دئر؟ مگر هامي نبئدئر؟ مگر هامي موعلّئمدئر؟ مگر هامي مؤجوزه ياراداندير؟</verse>
        <verse osisID='1Cor.12.30'>مگر هاميدا شفا عطالاري وار؟ مگر هامي دئللرده دانيشير؟ مگر هامي ترجومه ادئر؟</verse>
        <verse osisID='1Cor.12.31'>لاکئن سئز داها افضل عطالاري قيرتله ائسته‌يئن. من ده سئزه داها افضل يولو گؤرسه‌دئم.</verse>
      </chapter>
      <chapter osisID='1Cor.13'>
        <verse osisID='1Cor.13.1'>اگر من ائنسانلار و ملکلر دئلي ائله دانيشام، آمّا محبّتئم اولمايا، دمه‌لي باغيران بئر مئس يا دا جئنگئلده‌ين بئر سئنجه دؤنموشم.</verse>
        <verse osisID='1Cor.13.2'>اگر نبئلئک عطام اولا و هامي سئرّلر، هامي علملري بئلم؛ اگر کامئل ائمانا مالئک اولام، اِله کي، داغلاري يرئندن ترپه‌دم، آمّا محبّتئم اولمايا، هچ زاد ديئلم.</verse>
        <verse osisID='1Cor.13.3'>اگر واريمين هاميسيني فاغيرلارا پايلاييب اونلاري دويورام، اگر بدنئمي يانديريلماغا وِرَم، آمّا محبّتئم اولمايا، منئم اوچون هچ بئر فايداسي يوخدور.</verse>
        <verse osisID='1Cor.13.4'>محبّت صبئرلئدئر، محبّت مهرئباندير، محبّت پاخيلّيق اتمز. محبّت کئبئرلَنمَز، مغرور اولماز،</verse>
        <verse osisID='1Cor.13.5'>بي​ادبلئک اتمز، اؤز منفعتئني آختارماز، تز حئرصلنمز، پئسلئکلرئن حسابيني ساخلاماز.</verse>
        <verse osisID='1Cor.13.6'>حاقسيزليقدان سوئنمز، لاکئن حقئقتدن شادلانار.</verse>
        <verse osisID='1Cor.13.7'>محبّت هر زادي اؤرتر، هر شيه ائنانار، هر شيه اومئد باغلار، هر زادا تاب گتئرر.</verse>
        <verse osisID='1Cor.13.8'>محبّت هچ واخت قورتارماز. لاکئن نبئلئک اولسا دا، قورتاراجاق؛ دئللر اولسا دا، ساکئت اولاجاق؛ علملر اولسا دا، آرادان گده​جک.</verse>
        <verse osisID='1Cor.13.9'>چونکي بئلدئيئمئز محدوددور، نبئلئيئمئز محدوددور.</verse>
        <verse osisID='1Cor.13.10'>آمّا کامئلئن گلدئيي زامان، محدود اولان آرتيق آرادان گده​جک.</verse>
        <verse osisID='1Cor.13.11'>اوشاق ائکن اوشاق کئمي دانيشيرديم، اوشاق کئمي آنلاييرديم، اوشاق کئمي دوشونوردوم. آمّا بويا-باشا چاتديغيم زامان اوشاقليغي ترک اتدئم.</verse>
        <verse osisID='1Cor.13.12'>چونکي ائندي بئز هر شيي اؤرتولو، آينادا گؤرن کئمي گؤروروک، لاکئن اوزبه​اوز گؤره​جه‌يئک. ائندي بئلدئيئم محدوددور، لاکئن او زامان درک ادئلدئيئم کئمي درک اده​جه‌يم.</verse>
        <verse osisID='1Cor.13.13'>ائندي اوچ شي باقئدئر: ائمان، اومئد، محبّت. آمّا محبّت بونلارين هاميسيندان بؤيوکدور.</verse>
      </chapter>
      <chapter osisID='1Cor.14'>
        <verse osisID='1Cor.14.1'>محبّتئن دالينجا قاچين، لاکئن روحاني عطالاري دا قيرتله ائسته‌يئن، خوصوصن نبئلئک عطاسيني.</verse>
        <verse osisID='1Cor.14.2'>چونکي کئم ياد بئر دئلده دانيشير، آداملارا يوخ، تارييا دانيشير. چونکي اونو هچ کئم باشا دوشمور. او، روحدا سئرّلر دانيشير.</verse>
        <verse osisID='1Cor.14.3'>آمّا نبئلئک ادن، آداملارا بئنا، تشوئق و تسلّي اوچون دانيشير.</verse>
        <verse osisID='1Cor.14.4'>ياد دئلده دانيشان آدام اؤزونو بئنا ادئر، آمّا نبئلئک ادن آدام کئلئساني بئنا ادئر.</verse>
        <verse osisID='1Cor.14.5'>آرزو ادئرم کي، سئز هامينيز دئللرده دانيشاسينيز، عللخوصوص بو کي، نبئلئک اِده​سئنئز. چونکي نبي، ياد دئللرده دانيشاندان افضلدئر، مگر ترجومه اتسئن کي، کئلئسا بئنا اولسون.</verse>
        <verse osisID='1Cor.14.6'>ائندي قارداشلار، اگر من سئزئن يانينيزا گلئب ياد دئللرده دانيشماغا باشلاسام، سئزه نه فايدا يتئره​رم، اگر وحي، معرئفت، نبئلئک، يا دا تعلئم واسئطه‌سئله دانيشماسام؟!</verse>
        <verse osisID='1Cor.14.7'>سَس ورن جانسيز شيلر، ائستر توتَک اولسون ائستر چنگ، اگر فرقلي سسلر چيخارتماسالار، توتَک و يا چنگله نه چالينديغيني کئم بئلر؟!</verse>
        <verse osisID='1Cor.14.8'>اگر شيپور قيري‌​موعيّن سَس چيخارتسا، دؤيوشه کئم حاضيرلاشار؟</verse>
        <verse osisID='1Cor.14.9'>الجه ده سئز اگر دئلئنئز​له باشا دوشولمه‌ين سؤزلر دانيشاسينيز، سئزئن نه ددئيئنئز نجه بئلئنر؟ اله بئل کي، هاوا ائله دانيشيبسينيز.</verse>
        <verse osisID='1Cor.14.10'>شوبهه​سئز کي، دونيادا بئر چوخ موختلئف دئللر وار و اونلاردان هچ بئري معناسيز ديئل.</verse>
        <verse osisID='1Cor.14.11'>بلجه اگر دئلئن معناسيني بئلمه‌سم، من دانيشان اوچون اجنبي اولورام، دانيشان دا منئم اوچون اجنبي اولور.</verse>
        <verse osisID='1Cor.14.12'>اله‌جه ده سئز، مادام کي، روحاني عطالاري قيرتله ائسته‌يئرسئنئز، کئلئساني بئنا ادن عطالاردا وارلي اولماغينيزي ائسته‌يئن.</verse>
        <verse osisID='1Cor.14.13'>بونا گؤره ده، ياد دئلده دانيشان آدام، ترجومه عطاسي اوچون دوعا اتسئن.</verse>
        <verse osisID='1Cor.14.14'>چونکي اگر من ياد بئر دئلده دوعا ادئرم، روحوم دوعا ادئر، لاکئن عاغليم بهره​سئز قالير.</verse>
        <verse osisID='1Cor.14.15'>بس نه اِتمه‌لي‌يم؟ هم روحلا دوعا اده​جه‌يم، هم ده عقلله. هم روحلا ائلاهي نغمه اوخوياجاغام، هم ده عقلله.</verse>
        <verse osisID='1Cor.14.16'>يوخسا اگر سن روحلا برکت ورئرسن، روحاني بئر عطاسي اولمايان آدام نجه سنئن شوکورلرئنه "آمئن" دئيه بئلر؟ چونکي سنئن ددئکلرئني باشا دوشمور.</verse>
        <verse osisID='1Cor.14.17'>البتّه سن ياخشي شوکور ادئرسن، آمّا بوندان، باشقا بئر آدام بئنا اولمور.</verse>
        <verse osisID='1Cor.14.18'>تارييا شوکور ادئرم کي، من سئزئن هامينيزدان چوخ دئللرده دانيشيرام.</verse>
        <verse osisID='1Cor.14.19'>آمّا کئلئسادا ياد بئر دئلده اون مئن سؤز دانيشماقدان، داها چوخ بونا جان آتيرام کي، عاغليملا بش سؤز دانيشيم و اؤزگه​لره تعلئم ورئم.</verse>
        <verse osisID='1Cor.14.20'>قارداشلار، عقلن اوشاق اولمايين. پئسلئکده اوشاق اولون، لاکئن عقلن بويو-باشلي!</verse>
        <verse osisID='1Cor.14.21'>شرئعتده يازيليب:  رب ديئر: "اجنبئلرئن دئللري ائله، يادلارين دوداقلاري ائله بو خالقلا دانيشاجاغام، آمّا او زامان دا منه قولاق آسماياجاقلار."</verse>
        <verse osisID='1Cor.14.22'>بلجه دئللر ائمان گتئرنلر اوچون يوخ، ائمانسيزلار اوچون بئر علامتدئر. لاکئن نبئلئک ائمانسيزلار اوچون يوخ، ائمانلي​لار اوچوندور.</verse>
        <verse osisID='1Cor.14.23'>اگر بوتون کئلئسا بئر يره ييغيليب هامي ياد دئللرده دانيشسالار، و روحاني عطايا مالئک اولمايان يا دا ائمانسيز آداملار اورايا گئرسه​لر، دِمزلر کي، سئز دَلي‌سئنئز؟!</verse>
        <verse osisID='1Cor.14.24'>آمّا اگر هامي نبئلئک اتسه​لر، و اورايا ائمانسيز بئر آدام، يا دا روحاني عطايا مالئک اولمايان بئري گئرسه، هامينين طرفئندن ائلزام اولوب هامييا جاوابگو قالار؛</verse>
        <verse osisID='1Cor.14.25'>اوره​يئنين سئرّلري آشکار اولار و اوزو-اوسته دوشوب پرستئش اِدَر و اعلان اِدَر کي، تاري حقئقتن سئزئن آرانيزدادير.</verse>
        <verse osisID='1Cor.14.26'>بس ائندي نه، قارداشلار؟ بئر يره ييغيلديغينيز زامان هر بئرئنئزئن بئر مزمورو، بئر تعلئمي، بئر وحيي، بئر ياد دئلي، بئر ترجومه​سي وار، قويون هر شي بئنا اتمک اوچون اولسون.</verse>
        <verse osisID='1Cor.14.27'>اگر کئمسه ياد بئر دئلده دانيشير، ائکي يا دا لاپ چوخ اوچ آدام نؤوبه ائله دانيشسينلار، بئر نفر ده ترجومه اتسئن.</verse>
        <verse osisID='1Cor.14.28'>آمّا اگر ترجومه​چي يوخدور، قوي او آدام کئلئسادا ساکئت قالسين و آنجاق اؤزونه و تارييا دانيشسين.</verse>
        <verse osisID='1Cor.14.29'>قوي ائکي يا دا اوچ پيغمبر دانيشسين و اؤزگه​لر تفتئش اتسئنلر.</verse>
        <verse osisID='1Cor.14.30'>آمّا اگر اوتورانلاردان بئرئنه بئر وحي گلئر، قوي ائلک دانيشان آدام ساکئت قالسين.</verse>
        <verse osisID='1Cor.14.31'>چونکي سئز هامينيز، نؤوبه ائله نبئلئک اده​بئلرسئنئز کي، هامي تعلئم آلسين و هامي تشوئق اولونسون.</verse>
        <verse osisID='1Cor.14.32'>پيغمبرلرئن روحلاري دا پيغمبرلره تابع​دئرلر.</verse>
        <verse osisID='1Cor.14.33'>چونکي تاري قاريشيقليق تاريسي يوخ، آرامليق تاريسي‌دير، نجه کي، موقدّسلرئن بوتون کئلئساسيندا.</verse>
        <verse osisID='1Cor.14.34'>آروادلار کئلئسالاردا سوکوت اتسئنلر. چونکي صؤحبت اتمک اونلارا قدغن‌دير. اونلار شرئعتئن بويوردوغو کئمي تابع اولسونلار.</verse>
        <verse osisID='1Cor.14.35'>اگر بئر شي اؤيرنمک ائسته‌يئرلر، قوي اِوده اؤز اَرلرئندن سوروشسونلار. چونکي آروادا کئلئسادا صؤحبت اتمک عاييبدير.</verse>
        <verse osisID='1Cor.14.36'>مگر تارينين کلامي سئزدن چيخيب ياييلدي؟ و يا مگر آنجاق سئزه چاتدي؟!</verse>
        <verse osisID='1Cor.14.37'>اؤزونو پيغمبر و يا روحاني حساب ادن هر آدام آنلاسين کي، سئزه يازديقلاريم ربّئن امرلري‌دئر.</verse>
        <verse osisID='1Cor.14.38'>لاکئن کئم بونو نظره آلماسا، اؤزو ده نظره آلينماسين.</verse>
        <verse osisID='1Cor.14.39'>بلجه، قارداشلاريم، نبئلئک اتمه‌يي قيرتله ائسته‌يئن و ياد دئللرده دانيشانلارا دا مانع اولمايين.</verse>
        <verse osisID='1Cor.14.40'>لاکئن قويون هر شي موناسئب و ترتئبلي بئر شکئلده اولسون.  </verse>
      </chapter>
      <chapter osisID='1Cor.15'>
        <verse osisID='1Cor.15.1'>قارداشلار، سئزه او ائنجئلي خاطيرلاديرام کي، موژده​سئني سئزه يتئردئم، سئز ده اونو قبول ادئب اوندا مؤحکم دايانيرسينيز</verse>
        <verse osisID='1Cor.15.2'>و اونون واسئطه‌سئله ده نئجات تاپيرسينيز، اگر سئزه وعظ اتدئيئم کلامي برک توتاسينيز. يوخسا بوش يره ائمان گتئرئبسئنئز.</verse>
        <verse osisID='1Cor.15.3'>چونکي هر شيدن اوّل آلديغيمي سئزه يتئردئم؛ يعني مسئح موقدّس يازيلارا گؤره بئزئم گوناهلاريميز اوچون اؤلدو،</verse>
        <verse osisID='1Cor.15.4'>باسديريلدي، و اوچونجو گونده موقدّس يازيلاردا اولان کئمي دئرئلدي.</verse>
        <verse osisID='1Cor.15.5'>و کئفايا، سونرا دا اون ائکئلره گؤروندو.</verse>
        <verse osisID='1Cor.15.6'>بوندان سونرا بش يوزدن آرتيق قارداشلارا بئر واختدا گؤروندو کي، اونلاردان چوخو ائندي ده ياشاييرلار. لاکئن بعضئلري گؤزلرئني حياتا يوموبلار.</verse>
        <verse osisID='1Cor.15.7'>سونراسي يعقوبا گؤروندو، سونرا دا بوتون حوارئلره.</verse>
        <verse osisID='1Cor.15.8'>هاميدان سونرا دا سقط دوغولان منه گؤروندو.</verse>
        <verse osisID='1Cor.15.9'>چونکي من حوارئلرئن لاپ کئچئيئيم و حواري چاغيريلماغا لايئق ديئلم. بو سببدن کي، تارينين کئلئساسينا عذاب ورئردئم.</verse>
        <verse osisID='1Cor.15.10'>لاکئن تارينين فيضي ائله هر نه‌يَم، اله اويام و اونون منه اولان فيضي عبث ديئلدي. آمّا من اونلارين هاميسيندان چوخ زحمت چکدئم. داها دوغروسو، من يوخ، تارينين منئمله اولان فيضي.</verse>
        <verse osisID='1Cor.15.11'>بلجه، ائستر من اولسايديم، ائستر اونلار، بئز بله وعظ ادئرئک، سئز ده بله ائمان گتئردئنئز.</verse>
        <verse osisID='1Cor.15.12'>ائندي اگر مسئح حاقّيندا وعظ اولونور کي، او، اؤلولردن دئرئلدي، نجه بس سئزلردن بعضئلري ديئر کي، اؤلولردن دئرئلمه يوخدور؟</verse>
        <verse osisID='1Cor.15.13'>آمّا اگر اؤلولردن دئرئلمه يوخدور، مسئح ده دئرئلمه‌يئب.</verse>
        <verse osisID='1Cor.15.14'>و اگر مسئح دئرئلمه‌يئب، اوندا بئزئم وعظئمئز بوشدور، سئزئن ائمانينيز دا بوشدور.</verse>
        <verse osisID='1Cor.15.15'>بوندان علاوه، بئز تاري حاقّيندا يالانچي شاهئد ده اولوروق، چونکي تارينين باره​سئنده شهادت وردئک کي، او، مسئحي اؤلولردن دئرئلتدي. حال بو کي، اگر اؤلولر دئرئلمئرلر، تاري اونو دا دئرئلتمه‌يئب.</verse>
        <verse osisID='1Cor.15.16'>چونکي اگر اؤلولر دئرئلمئرلر، مسئح ده دئرئلمه‌يئب.</verse>
        <verse osisID='1Cor.15.17'>و اگر مسئح دئرئلمه‌يئب، دمه‌لي ائمانينيز دَيَرسئزدئر؛ سئز حله ده اؤز گوناهلارينيزين ائچئنده​سئنئز.</verse>
        <verse osisID='1Cor.15.18'>اوندا مسئحده گؤزلرئني حياتا يومانلار دا هلاک اولوبلار.</verse>
        <verse osisID='1Cor.15.19'>اگر مسئحده اولان اومئدئمئز آنجاق بو حيات اوچوندور، بئز هامي آداملاردان داها چوخ يازيغيق.</verse>
        <verse osisID='1Cor.15.20'>آمّا ائندي مسئح اؤلولردن دئرئلئب و گؤزلرئني حياتا يومانلارين نؤوبري اولوب.</verse>
        <verse osisID='1Cor.15.21'>چونکي نجه اؤلوم بئر ائنسان واسئطه​‌سئله گلدي، اؤلولردن دئرئلمه ده بئر ائنسان واسئطه​‌سئله گلدي.</verse>
        <verse osisID='1Cor.15.22'>نجه کي، آدمده هامي اؤلور، مسئحده ده هامي دئرئلر.</verse>
        <verse osisID='1Cor.15.23'>لاکئن هر کس اؤز نؤوبه​سي ائله؛ اوّل مسئح، سونرا دا اونون گلئشئنده مسئحئنکي اولانلار.</verse>
        <verse osisID='1Cor.15.24'>اوندان سونرا دا آخير زامان اولور، او واخت مسئح پادشاهليغي آتا تارييا تسلئم ادئر و هر رياست، ائقتئدار و قودرتي آرادان آپارير.</verse>
        <verse osisID='1Cor.15.25'>چونکي او، گرک سلطنت اتسئن، او زاماناجاق کي، تاري اونون بوتون دوشمنلرئني اونون آياغي آلتينا قويوب.</verse>
        <verse osisID='1Cor.15.26'>يوخ اِدئله​جک آخيرينجي دوشمن ده اؤلومدور.</verse>
        <verse osisID='1Cor.15.27'>چونکي هر شيي اونون آياقلاري آلتيندا تابع اتدي. لاکئن او زامان کي، ديئر: "هر شي اونا تابع قويولوب"، آيديندير کي، هر شيي اونا تابع قويان موستثنادير.</verse>
        <verse osisID='1Cor.15.28'>هر شي اونا تابع قويولاندان سونرا، اوغولون اؤزو ده، هر شيي اونا تابع قويانا تابع اولاجاق کي، تاري هر شيده هر شي اولسون.</verse>
        <verse osisID='1Cor.15.29'>يوخسا اؤلولر اوچون تعمئد آلانلار نه اده​جکلر؟ اگر اؤلولر اصلا دئرئلمئرلر، اوندا اونلار اؤلولر اوچون نئيه تعمئد آليرلار؟</verse>
        <verse osisID='1Cor.15.30'>بئز نئيه هر ساعات خطرلره دوشوروک؟</verse>
        <verse osisID='1Cor.15.31'>قارداشلار، مسئح عئسادا سئزئن باره‌نئز​ده اولان فخرئمئن حاقّي اوچون هر گون اؤلورم.</verse>
        <verse osisID='1Cor.15.32'>اگر ائنساني نئيّتلر​له اِفِسوسدا وحشي حيوانلارلا ساواشديم، بونون منه نه خيئري وار؟ اگر اؤلولر دئرئلمئرلر، "گلئن يئيک و ائچک، چونکي صاباح اؤله​جه‌يئک."</verse>
        <verse osisID='1Cor.15.33'>آلدانمايين؛ "پئس يولداش ياخشي اخلاقي پوزار."</verse>
        <verse osisID='1Cor.15.34'>نجه لازيمدير، آييلين و گوناه اتمه​يئن. اوتانماغينيز اوچون ديئم کي، سئزلردن بعضئلري تاريني هچ تانيمير.</verse>
        <verse osisID='1Cor.15.35'>آمّا بئري دئير: "اؤلولر نجه دئرئلئرلر؟ و نه جور بدنله گلئرلر؟"</verse>
        <verse osisID='1Cor.15.36'>اي عاغيلسيز! سنئن سپدئيئن اؤلمه‌سه، دئرئلمز.</verse>
        <verse osisID='1Cor.15.37'>و سپنده، حاصئل اولاجاق بدني سپمئرسن، آنجاق لوت توخومو، ائستر بوغدا اولسون، ائستر اؤزگه بئر شي.</verse>
        <verse osisID='1Cor.15.38'>آمّا تاري او توخوما ائسته‌دئيي کئمي بدن ورئر؛ هر بئر توخوما اؤزونه مخصوص اولان بئر بدن ورئر.</verse>
        <verse osisID='1Cor.15.39'>بوتون جئسملر ده بئر جور ديئللر. ائنسانلارين جئسمي علاحئدّه، حيوانلارين جئسمي علاحئدّه، قوشلارين جئسمي علاحئدّه، باليقلارين جئسمي علاحئدّه.</verse>
        <verse osisID='1Cor.15.40'>سماوي بدنلر و دونيه‌وي بدنلر ده وار. آمّا سماوئلرئن شؤوکتي علاحئدّه، دونيه‌وئلرئنکي ده علاحئدّه.</verse>
        <verse osisID='1Cor.15.41'>گونون شؤوکتي علاحئدّه، آيين شؤوکتي علاحئدّه، اولدوزلارين شؤوکتي علاحئدّه​دئر؛ چونکي اولدوز دا اولدوزدان شؤوکتئنه گؤره فرقله‌نئر.</verse>
        <verse osisID='1Cor.15.42'>اؤلولرئن دئرئلمه‌سي ده بله​دئر؛ فانئلئکده اکئلئر، قيري​‌فانئلئکده دئرئلئر.</verse>
        <verse osisID='1Cor.15.43'>ذئلّتده اکئلئر، عئزّتده دئرئلئر. ضعئفلئکده اکئلئر، قودرتده دئرئلئر.</verse>
        <verse osisID='1Cor.15.44'>طبئعي بئر بدن اکئلئر، روحاني بئر بدن دئرئلئر. اگر طبئعي بئر بدن وار، روحاني بئر بدن ده وار.</verse>
        <verse osisID='1Cor.15.45'>بله ده يازيليب کي؛ "ائلک ائنسان اولان آدم ياشايان بئر جان اولدو." آخيرينجي آدم حيات ورن روح اولدو.</verse>
        <verse osisID='1Cor.15.46'>لاکئن روحاني اوّلئنجي ديئل، طبئعي اوّلئنجي​دئر، سونرا روحاني.</verse>
        <verse osisID='1Cor.15.47'>ائلک ائنسان يردن​دئر، تورپاقدان​دير. آمّا ائکئنجي ائنسان گؤيدندئر.</verse>
        <verse osisID='1Cor.15.48'>تورپاقدان اولان نجه​دئر، تورپاقدان اولانلار دا اِله​دئرلر. گؤيدن اولان نجه دئر، گؤيدن اولانلار دا اِله​دئرلر.</verse>
        <verse osisID='1Cor.15.49'>و بئز تورپاقدان حاصئل اولموش صورتي نجه گزدئرئرئک، گؤيدن اولانين دا صورتئني اِله گزدئره​جه‌يئک.</verse>
        <verse osisID='1Cor.15.50'>ائندي قارداشلار، سئزه بونو ديئم کي، جئسم و قان تارينين پادشاهليغيني مئراث آلا بئلمز؛ فاني اولان دا قيري‌فاني اولاني مئراث آلا بئلمز.</verse>
        <verse osisID='1Cor.15.51'>باخين، سئزه بئر سئرّ ديئرم، هاميميز گؤزلرئمئزي حياتا يومماياجاغيق، آمّا هاميميز ديئشئله​جه‌يئک؛</verse>
        <verse osisID='1Cor.15.52'>بئر آن ائچئنده، بئر گؤز قيرپيميندا، آخير شيپور چاليناندا. چونکي شيپور چاليناجاق و اؤلولر قيري​‌​فاني شکئلده دئرئله​جکلر و بئز ديئشئله‌جه‌يئک.</verse>
        <verse osisID='1Cor.15.53'>چونکي بو چوروين گرک چورولمه‌يني گيسئن و بو فاني گرک قيري​‌​فانئلئيي گيسئن.</verse>
        <verse osisID='1Cor.15.54'>بو چوروين چورولمه‌يئني گئيَن واختدا و بو فاني قيري‌​فانئلئيي گئيَن زاماندا او يازي يرئنه يتئشه​جک کي، "اؤلوم ظفرده اودولدو!</verse>
        <verse osisID='1Cor.15.55'>اي اؤلوم، هاني سنئن ظفرئن؟ اي اؤلوم، هاني سنئن سانجماغين؟"</verse>
        <verse osisID='1Cor.15.56'>اؤلومون سانجماغي گوناه و گوناهين قودرتي شرئعتدئر.</verse>
        <verse osisID='1Cor.15.57'>لاکئن تارييا شوکور اولسون کي، ربّئمئز عئسا مسئحئن واسئطه‌سئله بئزه ظفر ورئر</verse>
        <verse osisID='1Cor.15.58'>اونا گؤره سوگئلي قارداشلاريم، مؤحکم و ثابئت دورون و هر زامان ربّئن ائشئنده جوشون و بئلئن کي، ربّئن يولوندا چکدئيئنئز زحمت عبث ديئلدئر.</verse>
      </chapter>
      <chapter osisID='1Cor.16'>
        <verse osisID='1Cor.16.1'>موقدّسلر اوچون ائعانه ييغماق باره​ده، سئز ده قالاتئيا کئلئسالارينا سئفارئش اتدئيئم کئمي عمل ادئن.</verse>
        <verse osisID='1Cor.16.2'>هر هفته​نئن ائلک گونونده، هر بئرئنئز اؤز قازانجينا گؤره يانيندا بئر قدر پول ساخلاسين کي، من گلنده آرتيق پول ييغيلماسين.</verse>
        <verse osisID='1Cor.16.3'>اورايا يتئشدئيئمده سچدئيئنئز آداملاري مکتوبلار و هدئيه​لرئنئز​له اورشلئمه گؤنده‌ره​رم.</verse>
        <verse osisID='1Cor.16.4'>و اگر گتمک منه موناسئب اولسا، اونلار منئمله گدرلر.</verse>
        <verse osisID='1Cor.16.5'>سئزئن يانينيزا مقدونئيّه​دن کچنده گله​جه‌يم. چونکي مقدونئيّه​دن کچه​جه‌يم.</verse>
        <verse osisID='1Cor.16.6'>بلکه ده يانينيزدا بئر آز قالديم و يا قيشي اورادا کچئرتدئم کي، سئز مني گده​جه‌يئم يره يولا سالاسينيز.</verse>
        <verse osisID='1Cor.16.7'>چونکي ائندي ائسته‌مئرم سئزي اؤته​ري گؤروم. اگر رب ائجازه ورسه، بئر نچه مودّت يانينيزدا قالماق اومئدئنده​يم.</verse>
        <verse osisID='1Cor.16.8'>لاکئن اِفِسوسدا پنطئکاست بايرامينا قدر قالاجاغام.</verse>
        <verse osisID='1Cor.16.9'>چونکي منه تأثئرلي خئدمت اوچون گنئش بئر قاپي آچيليب و دوشمن چيخانلار دا چوخدورلار.</verse>
        <verse osisID='1Cor.16.10'>اگر تئموتاعوس يانينيزا گلسه، دئقّت ادئن کي، او، سئزئن آرانيزدا قورخوسوز اولسون. چونکي او دا منئم کئمي ربّئن ائشئني يرئنه يتئرئر.</verse>
        <verse osisID='1Cor.16.11'>بونا گؤره هچ کئم اونا حقارتله باخماسين. اونو سالاماتليقلا يولا سالين کي، منئم يانيما گلسئن. چونکي من قارداشلارلا برابر اونو گؤزله‌يئرم.</verse>
        <verse osisID='1Cor.16.12'>قارداشيميز اَپولّوسا گلئنجه، من اونو چوخ تشوئق اتدئم کي، قارداشلارلا برابر يانينيزا گلسئن. لاکئن او، اصلا ائسته‌مئردي کي، ائندي يانينيزا گلسئن. فورصت تاپاندا گله​جک.</verse>
        <verse osisID='1Cor.16.13'>آييق اولون، ائماندا ثابئت دورون، کئشي کئمي عمل ادئن و قووّتلي اولون.</verse>
        <verse osisID='1Cor.16.14'>قويون بوتون اتدئکلرئنئز محبّت ائچئنده اولسون.</verse>
        <verse osisID='1Cor.16.15'>ائندي قارداشلار، سئزه يالواريرام: سئز استئفاناسين عايئله​سئني تاني‌ييرسينيز کي، اونلار اَخايئه‌نئن ائلک ائمانلي​لاري‌ديرلار و اؤزلرئني موقدّسلرئن خئدمتئنه وقف ادئبلر.</verse>
        <verse osisID='1Cor.16.16'>سئز ده بله آداملارا و ائشده کؤمک ادن و زحمت چکن هر کسه تابع اولون.</verse>
        <verse osisID='1Cor.16.17'>استئفاناس، فورتوناتوس و اخئکوسون گلمه‌يئندن سوئنئرم. چونکي اونلار سئزئن يرئنئزي دولدورورلار.</verse>
        <verse osisID='1Cor.16.18'>اونلار منئم و سئزئن روحونوزو تزه​لندئرئبلر. بله آداملارا حؤرمت ادئن.</verse>
        <verse osisID='1Cor.16.19'>آسئيا ايالتئنئن کئلئسالاري سئزه سالام گؤنده‌رئرلر. اَکئلا و پرئسکا، اِولرئنده ييغيلان کئلئسا ائله برابر، سئزه ربده اورکدن سالام گؤنده‌رئرلر.</verse>
        <verse osisID='1Cor.16.20'>بوتون قارداشلار سئزه سالام گؤنده‌رئرلر. بئر​بئرئنئزي موقدّس اؤپوشله سالاملايين.</verse>
        <verse osisID='1Cor.16.21'>من پولوس بو سالامي اؤز اَلئمله يازيرام.</verse>
        <verse osisID='1Cor.16.22'>ربّي سِومه‌ين آداما لعنت اولسون. ربّئمئز، گل.</verse>
        <verse osisID='1Cor.16.23'>ربّ عئسانين فيضي سئزئنله اولسون.</verse>
        <verse osisID='1Cor.16.24'>مسئح عئسادا منئم محبّتئم سئزئن هامينيزلا اولسون. آمئن.</verse>
      </chapter>
    </div></osisText>
</osis>
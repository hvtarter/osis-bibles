<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Gal'>
      <chapter osisID='Gal.1'>
        <verse osisID='Gal.1.1'>ائنسانلار طرفئندن يوخ، ائنسانلارين واسئطه‌سئله ده يوخ، آنجاق عئسا مسئح و اونو اؤلولردن دئرئلدن آتا تاري واسئطه‌سئله حواري تعيئن اولونان پولوسدان</verse>
        <verse osisID='Gal.1.2'>و منئمله اولان بوتون قارداشلاردان، قالاتئيانين کئلئسالارينا:</verse>
        <verse osisID='Gal.1.3'>آتاميز تاريدان و ربّ عئسا مسئحدن سئزه فيض و باريش اولسون.</verse>
        <verse osisID='Gal.1.4'>او کي، آتاميز تارينين ائراده​سئنه گؤره، اؤزونو بئزئم گوناهلاريميز اوچون فدا اتدي کي، بئزي ائندئکي شر دؤوردن قورتارسين.</verse>
        <verse osisID='Gal.1.5'>اونا ابده کئمي عئزّت اولسون. آمئن.</verse>
        <verse osisID='Gal.1.6'>تعجّوب اِدئرم کي، سئز بله تزلئکله مسئحئن فيضئنده سئزي چاغيراني ترک ادئب، آيري بئر ائنجئله دؤنورسونوز.</verse>
        <verse osisID='Gal.1.7'>اصلئنده اؤزگه بئر ائنجئل يوخدور؛ آنجاق بعضي آداملار وار کي، سئزي چاشديريب مسئحئن ائنجئلئني تحرئف اتمک ائسته‌يئرلر.</verse>
        <verse osisID='Gal.1.8'>لاکئن حتّا اگر بئز، و يا گؤيدن گلن بئر ملک، سئزه وعظ اتدئيئمئز ائنجئله ضئدّ بئر شي وعظ اتسه، اونا لعنت اولسون!</verse>
        <verse osisID='Gal.1.9'>اوّلجه ددئيئمئز کئمي، ائندي ده ديئرم؛ کئم سئزه قبول اتدئيئنئز ائنجئلئن ضئدّئنه باشقا بئر ائنجئل وعظ اتسه، اونا لعنت اولسون!</verse>
        <verse osisID='Gal.1.10'>ائندي من کئمي راضي اتمک ائسته‌يئرم، ائنسانلاري، يوخسا تاريني؟ يا دا مگر ائنسانلاري خوشلانديرماق ائسته‌يئرم؟ اگر من حله ده ائسته‌سيدئم کي، ائنسانلاري خوشلانديريم، مسئحئن قولو اولمازديم.</verse>
        <verse osisID='Gal.1.11'>قارداشلار، ائسته‌يئرم بئله​سئنئز کي، سئزه وعظ اتدئيئم ائنجئل ائنسان قاييرديغي ديئل.</verse>
        <verse osisID='Gal.1.12'>چونکي من اونو نه ائنساندان آلديم، نه ده اؤيره‌دئلدئم. آنجاق اونو عئسا مسئحئن بئر وحيي ائله آلديم.</verse>
        <verse osisID='Gal.1.13'>چونکي سئز يهودئلئکده اولان قاباقکي احوالاتيمي اشئدئبسئنئز کي، نجه شئدّتلي بئر شکئلده تارينين کئلئساسينا عذاب ورئردئم و چاليشيرديم کي، اونو آرادان آپاريم.</verse>
        <verse osisID='Gal.1.14'>و يهودئلئکده اؤز عئرقئمدن اولان ياشيدلاريمي نجه اؤتوب، اجدادلاريمين رسم-روسوملارينا حدّئندن آرتيق قيرتلي ائدئم.</verse>
        <verse osisID='Gal.1.15'>آمّا او واخت کي، آنامين بطنئندن مني سچن و اؤز فيضي ائله دعوت اِدن تاري روا گؤردو کي،</verse>
        <verse osisID='Gal.1.16'>اؤز اوغلونو منده ظاهئر اتسئن، اله کي، من اونو قيري​​يهودئلرئن آراسيندا وعظ ادئم، من درحال هچ کسله مصلحتلشمه‌دئم.</verse>
        <verse osisID='Gal.1.17'>اورشلئمه، مندن قاباق حواري اولانلارين يانينا دا گتمه‌دئم. لاکئن عربئستانا گتدئم و گئنه دمشقه قاييتديم.</verse>
        <verse osisID='Gal.1.18'>اوچ ائل کچندن سونرا، اورشلئمه گتدئم کي، کئفا ائله تانيش اولوم و اونونلا اون بش گون قالديم.</verse>
        <verse osisID='Gal.1.19'>آمّا او بئري حوارئلردن هچ بئرئني گؤرمه‌دئم مگر ربّئن قارداشي يعقوبو.</verse>
        <verse osisID='Gal.1.20'>(سئزه هر نه کي، يازيرام، تارينين حوضوروندا سئزه يقئن ورئرم کي، يالان دمئرم.)</verse>
        <verse osisID='Gal.1.21'>سونرا، سورئيه و قئلئقئيه دئيارينا گتدئم.</verse>
        <verse osisID='Gal.1.22'>و حله ده مسئحئن يهودئيه​ده اولان کئلئسالاري مني شخصن تانيميرديلار؛</verse>
        <verse osisID='Gal.1.23'>آنجاق اونلار دائم اشئدئردئلر کي، "بئر زامان بئزه عذاب ورن شخص، ائندي اؤزو اله او ائماني وعظ ادئر کي، بئر زامانلار اونو محو اتمه‌يه چاليشيردي."</verse>
        <verse osisID='Gal.1.24'>و مندن اؤتري تارييا حمد ادئردئلر.</verse>
      </chapter>
      <chapter osisID='Gal.2'>
        <verse osisID='Gal.2.1'>اون دؤرد ائل سونرا، بارنابا ائله بئرلئکده گئنه اورشلئمه گتدئم، تئطوسو دا اؤزومله آپارديم.</verse>
        <verse osisID='Gal.2.2'>بئر وحيه گؤره ائدي کي، گتدئم. و اونلارا قيري​‌​يهودئلر آراسيندا وعظ اتدئيئم ائنجئلي تقدئم اتدئم. لاکئن بونو اعتئبارلي اولانلارا خوصوصي بئر شکئلده اتدئم کي، مبادا عبث قاچيب و يا قاچميش اولوم.</verse>
        <verse osisID='Gal.2.3'>حتّا يانيمدا اولان تئطوس دا، يونانلي اولان حالدا، ختنه اولونماغا مجبور ادئلمه‌دي.</verse>
        <verse osisID='Gal.2.4'>آمّا بو، گئزلئجه آراميزا سوخولان يالانچي قارداشلار اوزوندن اولدو کي، مسئح عئسادا اولان آزادليغيميزي گودوردولر، اله کي، بئزي قوللوغا چکسئنلر.</verse>
        <verse osisID='Gal.2.5'>اونلارا بئر ساعات دا اولسا، باش اَيئب تسلئم اولماديق کي، ائنجئلئن حقئقتي سئزئنله ثابئت قالسين.</verse>
        <verse osisID='Gal.2.6'>آمّا اعتئبارلي توتولانلار(منه فرق اِتمز کي، اونلار نه ائمئشلر. تاري طرفدارليق اتمز.) منه بئر شي آرتيرماديلار.</verse>
        <verse osisID='Gal.2.7'>عکسئنه، او زامان کي، ختنه​سئزلر اوچون ائنجئلئن منه تاپشيريلماسيني گؤردولر، نجه کي، ختنه​لي​لر اوچون پطروسا تاپشيريلميشدي.</verse>
        <verse osisID='Gal.2.8'>(چونکي ختنه​لي​لره حواري اولماسي اوچون پطروسدا ائشله‌ين، قيري‌يهودئلر اوچون منده ده ائشله‌دي.)</verse>
        <verse osisID='Gal.2.9'>و منه عطا اِدئلن فيضي تشخئص وِرَنده، سوتونلار ساييلان يعقوب، کئفا، و يوحنّا صاغ اللرئني رفاقت اوچون منه و بارنابايا وردئلر کي، بئز قيري‌يهودئلرئن آراسينا گدک، اونلار دا ختنه​لي​لرئن.</verse>
        <verse osisID='Gal.2.10'>آنجاق بئزدن ائسته‌دئلر کي، يوخسوللاري ياددان چيخارتماياق؛ اِله همن شيي کي، من ده اونو اتمه‌يه جان آتيرديم.</verse>
        <verse osisID='Gal.2.11'>لاکئن پطروس انطاکئيه‌يه گلنده، اونون اوزونه ضئدّ دوردوم، چونکي تقصئرلي ائدي.</verse>
        <verse osisID='Gal.2.12'>اونا گؤره کي، يعقوبون طرفئندن بعضي آداملار گلمه‌دن قاباق، قيري‌​يهودئلر​له يمک ييئردي. آمّا اونلار گلندن سونرا، ختنه حزبئنئن قورخوسوندان اونلاردان چکئنئب، اؤزونو آيري ساخلاييردي.</verse>
        <verse osisID='Gal.2.13'>اؤزگه يهودئلر ده رئياکارليقدا اونا قوشولدولار، بله کي، حتّا بارنابا دا اونلارين رئياکارليغينا توتولدو.</verse>
        <verse osisID='Gal.2.14'>لاکئن او زامان کي، اونلارين ائنجئلئن حقئقتئنه دوزگون رفتار اتمه‌دئکلرئني گؤردوم، هامينين حوضوروندا کئفايا ددئم: "اگر سن، يهودي اولان حالدا، يهودئلر کئمي يوخ، قيري​‌​يهودئلر کئمي ياشاييرسان، نجه قيري‌​يهودئلري مجبور ادئرسن کي، يهودئلر کئمي ياشاسينلار؟!"</verse>
        <verse osisID='Gal.2.15'>بئز آنادان گلمه يهودئيئک و قيري‌​يهودئلر آراسيندان اولان گوناهکارلار ديئلئک؛</verse>
        <verse osisID='Gal.2.16'>لاکئن بئلئرئک کي، ائنسان شرئعتئن عمل​لري ائله يوخ، مسئح عئسايا اولان ائمان واسئطه‌سئله صالح ساييلير. حتّا بئز ده مسئح عئسايا ائنانديق کي، شرئعتئن عمل‌لري ائله يوخ، مسئحه اولان ائمان واسئطه‌سئله صالح ساييلاق. چونکي شرئعتئن عمل​لري ائله هچ بئر ائنسان صالح ساييلماز.</verse>
        <verse osisID='Gal.2.17'>اگر بئز، مسئحده صالح ساييلماغيميزي آختاران ائکن، گوناهکار دا چيخساق، اوندا آيا مسئح گوناهين خئدمتچئسي‌دئر؟ حاشا.</verse>
        <verse osisID='Gal.2.18'>چونکي اگر من اوّلجه ييخديغيمي گئنه تئکئرم، اؤزومون تقصئرلي اولدوغومو ائثبات ادئرم.</verse>
        <verse osisID='Gal.2.19'>چونکي من شرئعتئن واسئطه‌سئله شرئعته اؤلدوم کي، تاري اوچون ياشاييم.</verse>
        <verse osisID='Gal.2.20'>من مسئحله چارميخا چکئلمئشم و ياشايان آرتيق من ديئلم، مسئحدئر کي، منده ياشايير. و بدنده ياشاديغيم بو حياتي، تارينين اوغلونا اولان ائمان واسئطه‌سئله ياشاييرام کي، مني سِودي و منئم اوچون اؤزونو تسلئم اتدي.</verse>
        <verse osisID='Gal.2.21'>تارينين فيضئني باطئل اتمئرم. چونکي اگر صالحلئک شرئعتئن واسئطه‌سئله مومکون اولسايدي، دمه‌لي مسئح عبث يره اؤلدو.</verse>
      </chapter>
      <chapter osisID='Gal.3'>
        <verse osisID='Gal.3.1'>سئز عاغيلسيز قالاتئيالي​لار، کئم سئزي طئلسئمله‌دي، کئمئن گؤزلري قاباغيندا عئسا مسئح چارميخا چکئلمئش تصوئر اولوندو؟!</verse>
        <verse osisID='Gal.3.2'>سئزدن بئلمک ائسته‌دئيئم آنجاق بو بئر مطلبدئر: سئز موقدّس روحو شرئعتئن عمل​لری ائله آلدينيز، يوخسا اشئتدئيئنئزه ائمان گتئرمکله؟</verse>
        <verse osisID='Gal.3.3'>آيا بو قدر عاغيلسيزسينيز؟! روحلا باشلاييب، ائندي جئسمله کامئلله‌شئرسئنئز؟</verse>
        <verse osisID='Gal.3.4'>بو قدر اذئيّتي مگر بوش يره چکدئنئز؛ دوغرودان دا مگر بوش يره ائدي؟</verse>
        <verse osisID='Gal.3.5'>بس ائندي موقدّس روحو سئزه عطا ادن و آرانيزدا مؤجوزه​لر يارادان، بونلاري شرئعتئن عمل​لرئني اتدئيئنئز اوچون ادئر، يوخسا اشئتدئيئنئزه ائمان گتئردئيئنئز اوچون؟</verse>
        <verse osisID='Gal.3.6'>اِله ائبراهئم ده "تارييا ائمان گتئردي و بو اونا صالحلئک ساييلدي."</verse>
        <verse osisID='Gal.3.7'>بلجه آرخايين اولون کي، ائبراهئمئن اوغوللاري اونلارديرلار کي، ائمان گتئرئرلر.</verse>
        <verse osisID='Gal.3.8'>موقدّس يازي دا قيري‌​يهودئلرئن ائمانلارينا​ گؤره صالح ساييلديغيني قاباقدان گؤروب، ائبراهئمه ائنجئلي موژده وردي کي، "بوتون مئلّتلر سنده برکتلنه​جکلر."</verse>
        <verse osisID='Gal.3.9'>بلجه، ائمان گتئرنلر ائمان گتئرن ائبراهئمله برکتله‌نئرلر.</verse>
        <verse osisID='Gal.3.10'>چونکي شرئعتئن عمللرئنه ائستئناد اِدَنلرئن هاميسي لعنت آلتينداديرلار. چونکي يازيليب: "ملعوندور هر کس کي، شرئعت کئتابيندا يازيلان بوتون شيلرده دورماييب، اونلاري عمله گتئرمه‌سئن."</verse>
        <verse osisID='Gal.3.11'>آيديندير کي، هچ کس شرئعتئن واسئطه​‌سئله تارينين حوضوروندا صالح ساييلمير. چونکي "صالح آدام ائمانلا ياشاياجاق."</verse>
        <verse osisID='Gal.3.12'>آمّا شرئعت ائماندان ديئل. عکسئنه، "اونلارا عمل اِدَن هر کس اونلارلا ياشاياجاق."</verse>
        <verse osisID='Gal.3.13'>مسئح بئزئم يولوموزدا ملعون اولاراق، بئزي شرئعتئن لعنتئندن ساتين آليب، قورتاردي. چونکي يازيليب: "آغاجدان آسيلان هر کس ملعوندور."</verse>
        <verse osisID='Gal.3.14'>اِله کي، ائبراهئمئن برکتي مسئح عئسادا قيري‌​يهودئلره گلسئن و بئز ده وعده​سي ورئلمئش موقدّس روحو ائمان واسئطه‌سئله آلاق.</verse>
        <verse osisID='Gal.3.15'>قارداشلار، ائنسان ساياغي ديئرم: رسمئيّته کچمئش بئر وصئيّت، بئر ائنسانين اولسا دا، هچ کس اونو لغو اتمز، اونا علاوه ده اتمز.</verse>
        <verse osisID='Gal.3.16'>وعده​لر ائبراهئمه و اونون نسلئنه ديئلدي. تاري بئر چوخ آداما ائشاره اتمئش کئمي "سنئن نسئلرئنه" دمئر. آنجاق بئرئنه ائشاره اتمئش کئمي "سنئن نسلئنه" ديئر کي، مسئح اولسون.</verse>
        <verse osisID='Gal.3.17'>بونو دمک ائسته‌يئرم: شرئعت کي، بوندان دؤرد يوز اوتوز ائل سونرا گلدي، تارينين تصدئق اتدئيي قاباقکي وصئيّتي اعتئباردان سالا بئلمز، اِله کي، وعده​ني لغو اتسئن.</verse>
        <verse osisID='Gal.3.18'>چونکي اگر مئراث شرئعته باغلي اولسا، آرتيق وعده​يه باغلي ديئل؛ لاکئن تاري اونو ائبراهئمه بئر وعده واسئطه‌سئله عطا ادئب.</verse>
        <verse osisID='Gal.3.19'>بس شرئعت نه اوچوندور؟ ديئلن نسلئن گلمه‌يئنه قدر کي، وعده اونا ورئلئب، شرئعت خاطالارين سببئندن ملکلر واسئطه​‌سئله بئر واسئطه‌چي اَلي ائله علاوه اولونوب، ترتئب ورئلدي.</verse>
        <verse osisID='Gal.3.20'>واسئطه​چي بئر طرف اوچون ديئلدئر؛ لاکئن تاري بئردئر.</verse>
        <verse osisID='Gal.3.21'>بس آيا شرئعت تارينين وعده​لرئنه ضئدّدئر؟ حاشا! چونکي اگر حيات ورمه‌يه قادئر اولان بئر شرئعت ورئلسَيدي، اوندا صالحلئک حقئقتن شرئعته باغلي اولاردي.</verse>
        <verse osisID='Gal.3.22'>آمّا موقدّس يازي بوتون هر نه‌يي گوناه آلتيندا باغلادي کي، عئسا مسئحه اولان ائمانا دايانان وعده، ائمان گتئرنلره ورئلسئن.</verse>
        <verse osisID='Gal.3.23'>لاکئن ائمانين گلمه‌سئندن قاباق، بئز شرئعتئن موحافئظه​سي آلتيندا ساخلانيب، گله​جک ائمانين ظوهور اده​جه‌يئنه قدر توتولموشدوق.</verse>
        <verse osisID='Gal.3.24'>بونا گؤره، شرئعت بئزئم موربّئمئز اولوب کي، بئزي مسئحه يتئرسئن، اِله کي، ائمان واسئطه‌سئله صالح ساييلاق.</verse>
        <verse osisID='Gal.3.25'>آمّا ائندي او ائمان گلئب و بئز آرتيق بئر موربّئنئن الي آلتيندا ديئلئک.</verse>
        <verse osisID='Gal.3.26'>چونکي سئز هامينيز مسئح عئسايا اولان ائمان واسئطه‌سئله تارينين اوغوللاريسينيز.</verse>
        <verse osisID='Gal.3.27'>چونکي مسئحده تعمئد اولونان بوتون سئزلر، مسئحي گِيئنئبسئنئز.</verse>
        <verse osisID='Gal.3.28'>نه يهودي وار نه يونانلي، نه قول وار نه آزاد، نه کئشي وار نه آرواد، چونکي سئز هامينيز مسئح عئسادا بئرسئنئز.</verse>
        <verse osisID='Gal.3.29'>و اگر سئز مسئحئنکئسئنئز، او زامان سئز ائبراهئمئن نسلي و وعده​يه گؤره وارئثسئنئز.</verse>
      </chapter>
      <chapter osisID='Gal.4'>
        <verse osisID='Gal.4.1'>ائندي بونو ديئرم کي، مادام کي، وارئث اوشاقدير، هر شيئن صاحئبي اولسا دا، قوللا هچ فرقي يوخدور.</verse>
        <verse osisID='Gal.4.2'>او، آتاسينين تعيئن اتدئيي واختا قدر، قيّوملارين و وکئللرئن اَلي آلتيندادير.</verse>
        <verse osisID='Gal.4.3'>اِله‌جه ده بئز، اوشاقلار ائکن دونيانين ائبتئدائي شيلرئنئن آلتيندا اسئر ائدئک.</verse>
        <verse osisID='Gal.4.4'>لاکئن زامان تامامينا چاتديقدا، تاري آرواددان دوغولموش و شرئعت آلتيندا دونيايا گلمئش اؤز اوغلونو گؤنده‌ردي کي،</verse>
        <verse osisID='Gal.4.5'>شرئعت آلتيندا اولانلاري ساتين آليب قورتارسين و بئز اوغوللوغا نايئل اولاق.</verse>
        <verse osisID='Gal.4.6'>و اوغوللار اولدوغونوز اوچون، تاري اؤز اوغلونون روحونو بئزئم اورکلرئمئزه گؤنده‌رئب کي، نئدا ادئر: "آبّا! آتا!"</verse>
        <verse osisID='Gal.4.7'>بونا گؤره، سئز آرتيق قول يوخ، اوغولسونوز. و اگر اوغولسونوز، تارينين واسئطه‌سئله وارئثسئنئز ده.</verse>
        <verse osisID='Gal.4.8'>لاکئن تاريني تانيماديغينيز زامان، اِله​لرئن قولو ائدئنئز کي، طبئعتن تاري ديئللر.</verse>
        <verse osisID='Gal.4.9'>آمّا ائندي کي، تاريني تاني‌ييرسينيز، يا دا داها دوغروسو تاري سئزي تاني‌يير، نجه اولور کي، گئنه ضعئف و دَيَرسئز ائبتئدائي شيلره قاييديرسينيز و اونلارين قولو اولماغا جان آتيرسينيز؟!</verse>
        <verse osisID='Gal.4.10'>گونلري، آيلاري، مؤوسوملري و ائللري رئعايت ادئرسئنئز.</verse>
        <verse osisID='Gal.4.11'>سئزئن اوچون قورخورام کي، مبادا سئزه عبث زحمت چکمئش اولام.</verse>
        <verse osisID='Gal.4.12'>سئزه يالواريرام، قارداشلار، منئم کئمي اولون. چونکي من ده سئزئن کئمي اولموشام. سئز منه هچ بئر حاقسيزليق اتمه‌يئبسئنئز.</verse>
        <verse osisID='Gal.4.13'>لاکئن بئلئرسئنئز کي، بدنئن ضعئفلئيي اوزوندن ائنجئلي ائلک دفه سئزه وعظ اتدئم.</verse>
        <verse osisID='Gal.4.14'>و بدنئمده اولان ائمتاحانا سئز حقارتله باخمادينيز، ردّ ده اتمه‌دئنئز. آمّا مني تارينين بئر مله‌يي کئمي قبول اتدئنئز، اله بئل کي، مسئح عئسانين اؤزونو قبول ادئرسئنئز.</verse>
        <verse osisID='Gal.4.15'>ائندي او سعادتئنئزه نه اولدو؟ چونکي سئزئن حاقّينيزدا شهادت ورئرم کي، اگر مومکون اولسايدي، گؤزلرئنئزي چيخارديب منه وِرَردئنئز.</verse>
        <verse osisID='Gal.4.16'>مگر حقئقتي سئزه ددئيئم اوچون دوشمنئنئز اولموشام؟</verse>
        <verse osisID='Gal.4.17'>اونلار قيرتله سئزي آختاريرلار، لاکئن ياخشي نئيّتله يوخ. آنجاق سئزي آييرماق ائسته‌يئرلر کي، سئز اونلاري قيرتله آختاراسينيز.</verse>
        <verse osisID='Gal.4.18'>آنجاق من يانينيزدا اولاندا يوخ، ياخشي نئيّتله هر زامان قيرتلي اولماق ياخشي‌دير.</verse>
        <verse osisID='Gal.4.19'>اؤولادلاريم کي، مسئح سئزده شکئل تاپانا قدر تکرار دوغوم آغريسيني چکئرم،</verse>
        <verse osisID='Gal.4.20'>آرزو ادئردئم کي، ائندي يانينيزدا اولوب سؤزومون سسئني ديئشدئره‌يدئم. چونکي سئزئن حاقّينيزدا چاشيب قالميشام.</verse>
        <verse osisID='Gal.4.21'>منه ديئن، سئزلر کي، شرئعت آلتيندا اولماغي ائسته‌يئرسئنئز، مگر شرئعته قولاق آسميرسينيز؟</verse>
        <verse osisID='Gal.4.22'>چونکي يازيليب، ائبراهئمئن ائکي اوغلو وار ائدي؛ بئري کنئز آرواددان و او بئرئسي آزاد آرواددان دوغولموشدو.</verse>
        <verse osisID='Gal.4.23'>لاکئن کنئز آرواددان دوغولان اوغول، جئسمه گؤره دوغولدو و آزاد آرواددان دوغولان اوغول وعده​يه گؤره.</verse>
        <verse osisID='Gal.4.24'>بو، تمثئلله دانيشماقدير، چونکي بو ائکي آرواد، ائکي عهددئرلر؛ بئري سئنا داغينداندير، قول اولاجاق اوشاقلار دوغور. او، هاجردئر.</verse>
        <verse osisID='Gal.4.25'>ائندي بو هاجر عرب بؤلگه​سئنده اولان سئنا داغي‌دير و اورشلئمئن ائندئکي واختينا بنزه‌يئر، چونکي او، اؤولادلاري​ ائله اسئرلئکده​دئر.</verse>
        <verse osisID='Gal.4.26'>آمّا يوخاريدا اولان اورشلئم آزاددير کي، بئزئم آناميزدير.</verse>
        <verse osisID='Gal.4.27'>چونکي يازيليب:  "اي سونسوز دوغمايان آرواد، سوئن!اي دوغوم آغريسيني چکمه‌ين، جار چک و نئدا ات!چونکي ترک ادئلمئش آروادين اؤولادلاري،اَري اولان آروادين اؤولادلاريندان چوخدور."</verse>
        <verse osisID='Gal.4.28'>و سئز، قارداشلار، ائسحاق کئمي وعده​نئن اؤولادلاريسينيز.</verse>
        <verse osisID='Gal.4.29'>آمّا نجه او زامان جئسمه گؤره دوغولان، موقدّس روحا گؤره دوغولانا عذاب ورئردي، ائندي ده بله​دئر.</verse>
        <verse osisID='Gal.4.30'>لاکئن موقدّس يازي نه ديئر؟  "کنئز آرواد و اونون اوغلونو قوو،چونکي کنئز آروادين اوغلو،آزاد آروادين اوغلو ائله وارئث اولماياجاق."</verse>
        <verse osisID='Gal.4.31'>بونا گؤره، قارداشلار، بئز کنئز بئر آروادين يوخ، آزاد آروادين اؤولادلارييق.</verse>
      </chapter>
      <chapter osisID='Gal.5'>
        <verse osisID='Gal.5.1'>مسئح بئزي آزادليق اوچون آزاد اتدي. بونون اوچون برک دايانين و گئنه قوللوغون يوغونا دوشمه‌يئن.</verse>
        <verse osisID='Gal.5.2'>باخين، من پولوس، سئزه ديئرم کي، اگر ختنه اولوناسينيز، مسئح سئزه هچ فايدالي اولماز.</verse>
        <verse osisID='Gal.5.3'>ختنه اولونان هر آداما گئنه شهادت ورئرم کي، شرئعتي کامئل بئر شکئلده يرئنه يتئرمه‌يه ائلزام آلتيندادير.</verse>
        <verse osisID='Gal.5.4'>سئز کي، ائسته‌يئرسئنئز شرئعت وسئله‌سئله تبرعه اولوناسينيز، مسئحدن محروم اولوبسونوز؛ سئز فيضدن دوشوبسونوز.</verse>
        <verse osisID='Gal.5.5'>چونکي بئز، صالحلئک اومئدئني، موقدّس روحا داياناراق ائمان واسئطه​‌سئله گؤزله​يئرئک.</verse>
        <verse osisID='Gal.5.6'>چونکي مسئح عئسادا نه ختنه بئر شيدئر نه ده ختنه​سئزلئک. آنجاق ائمان کي، محبّت واسئطه‌سئله عمل ادئر.</verse>
        <verse osisID='Gal.5.7'>ياخشي قاچيردينيز، کئم سئزه حقئقتدن ائطاعت اتمکده مانع اولدو؟</verse>
        <verse osisID='Gal.5.8'>بو ائقناع سئزي دعوت اِدَندن ديئل.</verse>
        <verse osisID='Gal.5.9'>بئر آز مايا بوتون خمئري تورشودور.</verse>
        <verse osisID='Gal.5.10'>من ربده سئزه اعتئماد ادئرم کي، آيري بئر جور دوشونمه‌يه​جکسئنئز. لاکئن سئزي چاشديران، کئم اولور اولسون، اؤز جزاسيني چکه​جک.</verse>
        <verse osisID='Gal.5.11'>آمّا، قارداشلار، اگر من حله ده ختنه​لئيي وعظ ادئرم، بس نه اوچون حله ده عذاب آلتيندايام؟ اِله اولسا ائدي، چارميخين بودره​مه​سي اورتادان قالديريلميشدي.</verse>
        <verse osisID='Gal.5.12'>کاشکي سئزي تحرئک اِدَنلر اؤزلرئني اَخته اتسَيدئلر!</verse>
        <verse osisID='Gal.5.13'>چونکي قارداشلار، سئز آزادليغا دعوت اولونوبسونوز؛ آنجاق آزادليغينيزي جئسم اوچون فورصت بئلمه‌يئن. آمّا بئر​بئرئنئزه محبّتله قوللوق ادئن.</verse>
        <verse osisID='Gal.5.14'>چونکي بوتون شرئعت تک بئر کلمه​ده يرئنه يتئشئلئر، بوندا کي، "قونشونو اؤزون کئمي سِو."</verse>
        <verse osisID='Gal.5.15'>آمّا اگر بئربئرئنئزي سانجيب اوداسينيز، احتئياطلي اولون کي، مبادا بئربئرئنئزدن تلف اولاسينيز.</verse>
        <verse osisID='Gal.5.16'>لاکئن ديئرم: موقدّس روحون واسئطه‌سئله رفتار ادئن، او زامان جئسمئن هاوا-هوسلرئني يرئنه يتئرمزسئنئز.</verse>
        <verse osisID='Gal.5.17'>چونکي جئسمئن هاوا-هوسلري موقدّس روحون ضئدّئنه​دئر، موقدّس روح دا جئسمئن ضئدّئنه. چونکي بونلار بئربئرئنئن ضئدّئنه​دئرلر. اِله کي، سئز، ائسته‌دئيئنئزي اده‌بئلمه‌يه​سئنئز.</verse>
        <verse osisID='Gal.5.18'>آمّا اگر موقدّس روحدان هئدايت اولونورسونوز، شرئعت آلتيندا ديئلسئنئز.</verse>
        <verse osisID='Gal.5.19'>جئسمئن عمل​لري بلّي‌دئر: بونلار جئنسي عئفّتسئزلئک، ناپاکليق، سفاهت،</verse>
        <verse osisID='Gal.5.20'>بوتپرستلئک، جادوگرلئک، عداوت، داعوالار، حسد، قضب، موباحئثه، نئفاق، تفرئقه​لر،</verse>
        <verse osisID='Gal.5.21'>پاخيلّيق، کفلئلئک، عيش-عئشرتلر و بونا بنزر شيلردئر. سئزه اوّللرده ائخطار وردئيئم کئمي، ائندي ده قاباقجادان ائخطار ورئرم کي، بونلاري اِدَنلر تارينين پادشاهليغيني مئراث آلماياجاقلار.</verse>
        <verse osisID='Gal.5.22'>لاکئن روحون ثمره​سي محبّت، شادليق، باريش، صبر، مهرئبانليق، ياخشيليق، وفادارليق،</verse>
        <verse osisID='Gal.5.23'>حلئملئک و اؤزونه حاکئم اولماقدير. بو کئمي شيلرئن ضئدّئنه هچ شرئعت يوخدور.</verse>
        <verse osisID='Gal.5.24'>و اونلار کي، مسئح عئسايا عاييدديلار، جئسمي، شهوتلر و هاوا-هوسلری ائله چارميخا چکئبلر.</verse>
        <verse osisID='Gal.5.25'>اگر موقدّس روحلا ياشاييريق، قوي موقدّس روحلا دا رفتار ادک.</verse>
        <verse osisID='Gal.5.26'>بئربئرئمئزه ميدان اوخوماياق، بئربئرئمئزي موبارئزه​يه چاغيرماياق، بئربئرئمئزه پاخيلّيق اتمه‌يک.</verse>
      </chapter>
      <chapter osisID='Gal.6'>
        <verse osisID='Gal.6.1'>قارداشلار، اگر بئر آدام بئر خاطا اوسته توتولسا بله، سئز روحانئلر اونو حلئملئک روحو ائله ائصلاح ادئن. و اؤزونوزه دئقّت ادئن کي، مبادا سئز اؤزونوز ده وسوسه​يه دوشه‌سئنئز.</verse>
        <verse osisID='Gal.6.2'>بئربئرئنئزئن يوکلرئني داشي‌يين و بو يوللا مسئحئن شرئعتئني يرئنه يتئرئن.</verse>
        <verse osisID='Gal.6.3'>چونکي اگر کئمسه، بئر زاد ديئل ائکن، اؤزونو بئر زاد بئلسه، اؤزونو آلدادير.</verse>
        <verse osisID='Gal.6.4'>قوي هر کس اؤز ائشئني ائمتاحانا چکسئن. او واخت فخر اتمه‌يي اؤزگه بئر آدامدا يوخ، آنجاق اؤزونده اولاجاق.</verse>
        <verse osisID='Gal.6.5'>چونکي هر کس اؤز يوکونو داشيياجاق.</verse>
        <verse osisID='Gal.6.6'>کلامي تعلئم آلان، بوتون ياخشي شيلرده، کلامي اونا تعلئم وره‌ني شرئک اتسئن.</verse>
        <verse osisID='Gal.6.7'>آلدانمايين، تارييا ائستهزا ادئلمز. چونکي ائنسان نه‌يي اَکسه، اونو دا بئچه​جکدئر.</verse>
        <verse osisID='Gal.6.8'>چونکي اؤز جئسمي اوچون اَکَن، جئسمدن فسادليق بئچه​جک. آمّا روح اوچون اَکَن، روحدان ابدي حيات بئچه​جکدئر.</verse>
        <verse osisID='Gal.6.9'>ياخشيليق اتمکده يورولماياق. چونکي اگر سوستالماساق، واختيندا بئچه​رئک.</verse>
        <verse osisID='Gal.6.10'>دمه‌لي، نه قدر فورصتئمئز وارسا، هامييا، خوصوصن ائمانلي‌لار عايئله​سئنه ياخشيليق ادک.</verse>
        <verse osisID='Gal.6.11'>گؤرون اؤز اَلئمله نه بؤيوک حرفلرله سئزه يازيرام!</verse>
        <verse osisID='Gal.6.12'>جئسمده ياخشي گؤرونمک ائسته‌ينلر چاليشيرلار کي، سئزي ختنه اتمه‌يه مجبور اتسئنلر. بو ائشي آنجاق اوندان اؤتري ادئرلر کي، مسئحئن چارميخي اوچون عذابا دوشمه‌سئنلر.</verse>
        <verse osisID='Gal.6.13'>چونکي حتّا ختنه اولونانلارين اؤزلري ده شرئعتي رئعايت اتمئرلر. لاکئن سئزئن ختنه اولونماغينيزي ائسته‌يئرلر کي، سئزئن جئسمئنئزده فخر اتسئنلر.</verse>
        <verse osisID='Gal.6.14'>آمّا مندن ائراق اولسون کي، ربّئمئز عئسا مسئحئن چارميخيندان باشقا اؤزگه بئر شيده فخر ادئم. او چارميخين واسئطه‌​سئله دونيا منئم اوچون چارميخا چکئلئب، من ده دونيا اوچون.</verse>
        <verse osisID='Gal.6.15'>چونکي نه ختنه​لئک، نه ده ختنه​سئزلئک بئر شيدئر، لاکئن تزه خئلقت.</verse>
        <verse osisID='Gal.6.16'>بو قايدا ائله رفتار اِدَنلره و تارينين ائسرايئلئنه باريش و رحمت اولسون.</verse>
        <verse osisID='Gal.6.17'>بوندان سونرا، قوي هچ کئم منه اذئيّت ورمه‌سئن. چونکي من رب عئسانين يارا نئشانه​لرئني بدنئمده داشي‌ييرام.</verse>
        <verse osisID='Gal.6.18'>قارداشلار، ربّئمئز عئسا مسئحئن فيضي سئزئن روحونوزلا اولسون. آمئن.</verse>
      </chapter>
    </div></osisText>
</osis>
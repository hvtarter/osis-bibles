<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Thess'>
      <chapter osisID='2Thess.1'>
        <verse osisID='2Thess.1.1'>پولوس، سئلوانوس و تئموتاعوسدان، آتاميز تاري و ربّئمئز عئسا مسئحده اولان تسالونئکلئلرئن کئلئساسينا:</verse>
        <verse osisID='2Thess.1.2'>آتا تاري و رب عئسا مسئحدن سئزه فيض و باريش اولسون.</verse>
        <verse osisID='2Thess.1.3'>قارداشلار، بئز گرک سئزئن اوچون لايئق اولان بئر شکئلده دائم تارييا شوکور ادک، چونکي ائمانينيز داها چوخ آرتير و بئربئرئنئزه اولان محبّتئنئز داها دا چوخ بؤيويور.</verse>
        <verse osisID='2Thess.1.4'>بو سببدن بئز اؤزوموز، دوشدويونوز بوتون عذابلار و ذئلّتلرئنئزئن قاباغينداکي تحمّول و ائمانينيزدان اؤتري تارينين کئلئسالاري آراسيندا فخرله دانيشيريق.</verse>
        <verse osisID='2Thess.1.5'>بو، تارينين صالح حؤکمونون علامتي‌دئر. اله کي، سئز تارينين پادشاهليغينا لايئق ساييلاسينيز کي، اونون اوچون ده عذاب چکئرسئنئز.</verse>
        <verse osisID='2Thess.1.6'>چونکي تارينين يانيندا البتّه عدالت بودور کي، سئزه ذئلّت چکدئرنلره، ذئلّت چکدئرسئن</verse>
        <verse osisID='2Thess.1.7'>و ذئلّت چکن سئزلره، بئزئمله بئرلئکده راحاتليق يتئرسئن، او زامان کي، رب عئسا بوتون قودرتلي ملکلری ائله اود آلووو ائچئنده گؤيدن ظاهئر اولاجاق</verse>
        <verse osisID='2Thess.1.8'>و تاريني تانيمايان و ربّئمئز عئسانين ائنجئلئندن ائطاعت اتمه‌ينلره جزا وره​جک.</verse>
        <verse osisID='2Thess.1.9'>اونلار ربّئن حوضوروندان و اونون قودرتئنئن شؤوکتئندن محروم قاليب، ابدي هلاکتله جزالاناجاقلار.</verse>
        <verse osisID='2Thess.1.10'>بو او گونده باش وره‌جکدئر، او گون کي، مسئح اوز موقدّسلرئنده عئزّت قازانماق و بوتون ائمانلي‌لاري حيرته گتئرمک اوچون گلئر-چونکي سئزه وردئيئمئز شهادته ائناندينيز.</verse>
        <verse osisID='2Thess.1.11'>بونا گؤره بئز دائم سئزئن اوچون دوعا ادئرئک کي، تاريميز، سئزي اولوندوغونوز دعوته لايئق سايسين و قودرتله ياخشيليق اوچون هر جور ائشتئياق و ائمانين ائشئني يرئنه يتئرسئن.</verse>
        <verse osisID='2Thess.1.12'>اِله کي، تاريميز و ربّئمئز عئسا مسئحئن فيضئنه گؤره، ربّئمئز عئسانين آدي سئزده عئزّتلنسئن و سئز ده اوندا عئزّتلنه​سئنئز.</verse>
      </chapter>
      <chapter osisID='2Thess.2'>
        <verse osisID='2Thess.2.1'>ائندي قارداشلار، ربّئمئز عئسا مسئحئن گلئشي و بئزئم اونون يانيندا ييغيلماغيميز باره​ده سئزدن خاهئش ادئرئک کي،</verse>
        <verse osisID='2Thess.2.2'>"ربّئن گونو چاتيب" دئين هر هانسي بئر روح، بئر کلام، و يا گويا بئزدن گلن بئر مکتوب، فئکرئنئزي تز لرزه​يه سالديرماسين، يا دا پرئشان اتمه‌سئن.</verse>
        <verse osisID='2Thess.2.3'>قويمايين هچ کئم سئزي هچ بئر نحو​له آلداتسين. چونکي اوّلجه، ائماندان دؤنمه زاماني گلمه​مئش و هلاکت اوغولو اولان او شرئعتسئز آدام ظوهور اتمه​مئش، او گون گلميه​جکدئر.</verse>
        <verse osisID='2Thess.2.4'>او آدام هر تاري و يا عئبادت ادئلن شيه ضئدّ دوروب، اؤزونو اوجالداجاق، اِله کي، تارينين معبدئنده اَيله‌شئب، اؤزونو تاري کئمي گؤرسده‌جک.</verse>
        <verse osisID='2Thess.2.5'>مگر خاطيرلاميرسينيز کي، حله يانينيزدا اولارکن بو شيلري سئزه ديئردئم؟!</verse>
        <verse osisID='2Thess.2.6'>و بئلئرسئنئز کي، اونا ائندي نه مانع اولور، اِله کي، اؤز واختيندا ظوهور اتسئن.</verse>
        <verse osisID='2Thess.2.7'>چونکي شرئعتسئزلئيئن سئرّي ائندي بله ائشده​دئر؛ آنجاق اونا ائندي مانع اولان بله اده​جک، او زاماناجاق کي، آرادان قالديريلسين.</verse>
        <verse osisID='2Thess.2.8'>او زامان او "شرئعتسئز" آدام ظوهور اده​جک و رب اونو آغزينين نفسي ائله اؤلدوروب، گلئشئنئن ظوهورو ائله محو اده​جکدئر.</verse>
        <verse osisID='2Thess.2.9'>يعني، او ظوهور ادن آدام شيطانين فعالئيّتئنه اَساسلاناراق، بوتون قودرت و علامتلر و يالانچي عجايئبلرله،</verse>
        <verse osisID='2Thess.2.10'>و هلاک اولانلارين آراسيندا هر جور پئسلئيئن حئيله​سي ائله گله​جکدئر. چونکي حقئقتئن محبّتئني قبول اتمه‌دئلر کي، بلجه نئجات تاپسينلار.</verse>
        <verse osisID='2Thess.2.11'>بو سببدن تاري اونلارين اوستونه سهوه چکن بئر گوج گؤنده‌ره​جک کي، يالان اولانا ائنانينسينلار</verse>
        <verse osisID='2Thess.2.12'>اِله کي، حقئقته ائنانماياييب پئسلئکدن لذّت آپارانلارين هاميسي موحاکئمه​يه چکئلسئنلر.</verse>
        <verse osisID='2Thess.2.13'>لاکئن بئز، اي ربّئن سوگئلئلري اولان قارداشلار، سئزه گؤره گرک همئشه تارييا شوکور ادک. چونکي تاري باشلانيشدان سئزي موقدّس روحون تقدئسي و حقئقته اولان ائمانين واسئطه‌سئله نئجات اوچون سچئب.</verse>
        <verse osisID='2Thess.2.14'>و بونون اوچون ائدي کي، سئزي بئزئم خوش خبرئمئزئن واسئطه‌سئله دعوت اتدي. اِله کي، ربّئمئز عئسا مسئحئن شؤوکتئني قازاناسينيز.</verse>
        <verse osisID='2Thess.2.15'>بونا گؤره، قارداشلار، مؤحکم دورون و او تعلئملره کي، ائستر سؤز، ائستر مکتوب وسئله​‌سئله بئزدن اؤيره‌ندئنئز، باغلي قالين.</verse>
        <verse osisID='2Thess.2.16'>قوي ائندي عئسا مسئحئن اؤزو کي، بئزي سوئب و بئزه ابدي تسلّي و فيضي ائله ياخشي اومئد ورئب، و آتاميز تاري</verse>
        <verse osisID='2Thess.2.17'>هر ياخشي عمل و سؤزده اورکلرئنئزه تسلّي ورئب، قووّتلندئرسئن.</verse>
      </chapter>
      <chapter osisID='2Thess.3'>
        <verse osisID='2Thess.3.1'>نهايت، قارداشلار، بئزئم اوچون دوعا ادئن کي، ربّئن کلامي تز ياييلسين و سئزئن آرانيزدا اولدوغو کئمي عئزّت قازانسين.</verse>
        <verse osisID='2Thess.3.2'>و بئز ترسه و پئس آداملاردان خئلاص اولاق؛ چونکي هامي ائمان گتئرن ديئل.</verse>
        <verse osisID='2Thess.3.3'>آمّا رب وفالي‌دير و او، سئزي قووّتله‌ندئرئب شرئردن حئفظ اده​جک.</verse>
        <verse osisID='2Thess.3.4'>بئزئم ده ربده سئزه اعتئماديميز وار کي، سئزه ددئيئمئز احکاملارا عمل ادئرسئنئز و اده​جکسئنئز ده.</verse>
        <verse osisID='2Thess.3.5'>قوي رب اورکلرئنئزي تارينين محبّتئنه و مسئحئن تحمّولونه هئدايت اتسئن.</verse>
        <verse osisID='2Thess.3.6'>ائندي، قارداشلار، ربّئمئز عئسا مسئحئن آديندا سئزه امر ادئرئک کي، تربئيه​سئزلئکله گزن و بئزدن آلديغينيز تعلئمه موطابئق ياشامايان قارداشدان اوزاقلاشين.</verse>
        <verse osisID='2Thess.3.7'>چونکي سئز اؤزونوز بئلئرسئنئز کي، نجه بئزدن نومونه گؤتوره​سئنئز. چونکي بئز آرانيزدا ائنضئباطسيز بئر رفتار اتمه‌دئک.</verse>
        <verse osisID='2Thess.3.8'>هچ کئمئن چؤره‌يئني ده موفته يمه‌دئک. لاکئن زحمت و چتئنلئکله گجه-گوندوز ائشله‌دئک کي، سئزئن هچ بئرئنئزه يوک اولماياق.</verse>
        <verse osisID='2Thess.3.9'>بونون اوچون يوخ کي، گويا حاقّيميز يوخدور، آمّا اونون اوچون کي، اؤزوموزو سئزه بئر نومونه قوياق و سئز بئزدن نومونه گؤتوره​سئنئز.</verse>
        <verse osisID='2Thess.3.10'>حتّا سئزئنله اولارکن ده سئزه بو امري وِرَردئک: هر کس ائشله‌مک‌ ائسته‌مئر، قوي يمه‌سئن ده.</verse>
        <verse osisID='2Thess.3.11'>چونکي اشئدئرئک کي، سئزلردن بعضئلري ائنظئباطسيز بئر حيات ياشاييب اصلا ائشله‌مئرلر، آمّا بورونلاريني هر شيه سوخورلار.</verse>
        <verse osisID='2Thess.3.12'>رب عئسا مسئحده بله آداملارا امر ادئب اونلاري تشوئق ادئرئک کي، آرامليقلا ائشله‌يئب اؤز چؤرکلرئني يسئنلر.</verse>
        <verse osisID='2Thess.3.13'>آمّا سئز، قارداشلار، ياخشيليق اتمکدن يورولمايين.</verse>
        <verse osisID='2Thess.3.14'>اگر کئمسه بو مکتوبداکي سؤزلرئمئزدن ائطاعت اتمئر، او آدامي نئشانلاييب اونونلا آرتيق گلئش-گدئش اتمه‌يئن کي، اوتانسين.</verse>
        <verse osisID='2Thess.3.15'>لاکئن حله ده اونو دوشمن حساب اتمه‌يئن، آمّا قارداش کئمي اونا نصئحت ورئن.</verse>
        <verse osisID='2Thess.3.16'>قوي باريش ربّئن اؤزو، سئزه دائم هر وجه‌له باريش عطا اتسئن. رب سئزئن هامينيزلا اولسون.</verse>
        <verse osisID='2Thess.3.17'>من، پولوس، بو سالامي سئزه اؤز اَلئمله يازيرام و بو، هر مکتوبدا بئر نئشاندير؛ من بله يازيرام.</verse>
        <verse osisID='2Thess.3.18'>ربّئمئز عئسا مسئحئن فيضي سئزئن هامينيزلا اولسون.</verse>
      </chapter>
    </div></osisText>
</osis>
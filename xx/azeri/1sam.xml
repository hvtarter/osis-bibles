<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Sam'>
      <chapter osisID='1Sam.1'>
        <verse osisID='1Sam.1.1'>
          اِفرايئمئن داغليق بؤلگه‌سئنده يِرلَشَن رامه‌ته‌يئم‌صوفئم شهرئنده اِلقانا آدلي بئر آدام ياشاييردي؛ او صوف اوغلو توخو اوغلو اِلئهو اوغلو يِروخام اوغلو بئر اِفرايئملي ائدي.</verse>
        <verse osisID='1Sam.1.2'>اِلقانانين خَنّا و پِنئنّا آديندا ائکي آروادي وار ائدي. پِنئنّانين اوشاقلاري وار ائدي، آمّا خَنّانين اؤولادي يوخ ائدي.</verse>
        <verse osisID='1Sam.1.3'>اِلقانا هر ائل اؤز شهرئندن شئلوها گِدَردي کی، قوشونلار ربّئنه پرستئش ادئب قوربان کَسسئن. عِلي‌نئن خوفني و پئنخاس آدلي ائکي اوغلو اورادا ربّئن کاهئنلري ائدئلر.</verse>
        <verse osisID='1Sam.1.4'>اِلقانا قوربان کسئلن گون آروادي پِنئنّايا، و اونون اوغوللار و قيزلارينين هاميسينا پاي ورَردي.</verse>
        <verse osisID='1Sam.1.5'>لاکئن خَنّايا ائکي قات پاي ورَردي، چونکي اونو سِوئردي، آمّا رب اونون بطنئني باغلاميشدي.</verse>
        <verse osisID='1Sam.1.6'>گونوسو پِنئنّا همئشه خَنّايا ساتاشيردي کي، اونو ائنجئتسئن. چونکي خَنّانين بطني رب طرفئندن باغلانميشدي.</verse>
        <verse osisID='1Sam.1.7'>بو، ائللر بله داوام ادئردي. خَنّا هر دفه ربّئن اِوئنه گِدنده، گونوسو اونا سؤز آتاردي؛ خَنّا دا آغلاييب يمک يِمَزدي.</verse>
        <verse osisID='1Sam.1.8'>بئر گون اَري اِلقانا اوندان سوروشدو: "خَنّا، نئيه آغلاييرسان؟ نئيه يمک يمئرسن؟ آخي اوره‌يئن نئيه قوصّه‌لي‌دئر؟ مگر من سنه اون اوغولدان دا آرتيق ديئلم؟"  </verse>
        <verse osisID='1Sam.1.9'/>
        <verse osisID='1Sam.1.10'>
          خَنّا اورَک يانيغي ائله ربّه دوعا ادئب آجي-آجي آغلادي.</verse>
        <verse osisID='1Sam.1.11'>ربّه نذر ادئب ددي: "ای قوشونلارين ربّي، اگر اؤز کنئزئنئن ذلئل‌لئيئني گؤره‌سن، منی يادا ساليب، ياددان چيخارتماياسان، منه بئر اوغول وره‌سن، من ده اونون بوتون حيات گونلرئني سنه وقف ادئب، قويمارام کي، اونون باشينا اولگوج دَيسئن."  </verse>
        <verse osisID='1Sam.1.12'>
          خَنّا ربّئن حوضوروندا دوعاسينا داوام ورَرکَن، عِلي اونون آغزينا باخيردي.</verse>
        <verse osisID='1Sam.1.13'>خَنّا قلبئنده يالوارديغي اوچون فقط دوداقلاري تَرپه‌نئردي، سَسي اشئدئلمئردي. اونا گؤره ده، عِلي اله گومان اتدي کي، او، کفلئدئر.</verse>
        <verse osisID='1Sam.1.14'>عِلي اونا ددي: "نه واختا قدر کفلئلئک اده‌جکسن؟ بسدئر، آت بو شرابي."</verse>
        <verse osisID='1Sam.1.15'>لاکئن خَنّا جاوابيندا ددي: "خير، آغام، من نه شراب ائچمئشم، نه ده کفلَندئرئجي آيري بئر ائچکي. روحونو قَم باسميش بئر آروادام کي، اوره‌يئمي آنجاق ربّئن حوضوروندا بوشالديرام.</verse>
        <verse osisID='1Sam.1.16'>کنئزئني ياراماز آرواد سانما. بو يالواريشيم، ائندئيه‌جک چکدئيئم بؤيوک اورَک يوکو و اذئيّته گؤره‌دئر."</verse>
        <verse osisID='1Sam.1.17'>عِلي جاواب ورئب ددي: "سالامات گت، قوي ائسرايئلئن تاريسي سني مورادينا چاتديرسين!"</verse>
        <verse osisID='1Sam.1.18'>خَنّا ددي: "قوي کنئزئن سنئن گؤزونده لوطف تاپسين." بلجه آرواد يولو ائله گتدي و يمک يدي. آرتيق سئماسي قَملي ديئلدي.  </verse>
        <verse osisID='1Sam.1.19'>
          او گونون صاباحي اونلار سحر تزدن قالخيب ربّئن حوضوروندا پرستئش اتدئلر و گئنه راماداکي اِولرئنه قاييتديلار. اِلقانا آروادي خَنّا ائله ياخينليق اتدي و رب خَنّاني يادا سالدي.</verse>
        <verse osisID='1Sam.1.20'>واخت کچدي، خَنّا بويلو اولوب بئر اوغول دوغدو. "اونو ربدن آرزو اتدئم" ديئب آديني سمويئل  قويدو.  </verse>
        <verse osisID='1Sam.1.21'/>
        <verse osisID='1Sam.1.22'>
          آمّا خَنّا گتمه‌دي، اَرئنه ددي: "کؤرپه‌ني سوددن کَسندن سونرا گتئره‌رم کي، ربّئن خئدمتئنه گئرسئن و عؤمرو بويو اورادا قالسين."</verse>
        <verse osisID='1Sam.1.23'>اَري اِلقانا اونا ددي: "گؤزونده نه خوشدور، اله ده ات، اونو سوددن آييرانا قدر اِوده قال؛ قوي رب اؤز سؤزونو تصدئق اتسئن." بلجه آرواد اِوده قاليب اوغلونو سوددن آييرانا قدر اَمئزدئردي.</verse>
        <verse osisID='1Sam.1.24'>اوشاغي سوددن آييراندان سونرا خَنّا اونو اوچ ياشيندا بئر گاميش، بئر اِفا اون و بئر تولوق شرابلا بئرلئکده ربّئن شئلوداکي اِوئنه آپاردي، گرچي اوشاق حله بالاجا ائدي.</verse>
        <verse osisID='1Sam.1.25'>گاميشي کَسندن سونرا اوشاغي عِلي‌نئن يانينا گتئردئلر.</verse>
        <verse osisID='1Sam.1.26'>خَنّا ددي: "ای آغام، سنئن جانين حاقّي، ای آغام، من هَمن او آروادام کي، بورادا، سنئن يانيندا دوروب ربّه يالوارديم.</verse>
        <verse osisID='1Sam.1.27'>يالواريشيم بو اوشاق اوچون ائدي و رب موراديمي يرئنه يتئردي.</verse>
        <verse osisID='1Sam.1.28'>من اونو ربّه وقف اتمئشم؛ عؤمرو بويو ربّه وقف اولونوب." اوشاق اورادا ربّه پرستئش اتدي.  </verse>
      </chapter>
      <chapter osisID='1Sam.2'>
        <verse osisID='1Sam.2.1'>
          خَنّا ربّه دوعا ادئب ددي:  "اوره‌يئم ربده جوشا گلئر،رب منه بؤيوک گوج ورئر،آغزيم دوشمنلرئمئن قاباغيندا فخرله دانيشير،چونکي سنئن نئجاتيندا سوئنئرم.</verse>
        <verse osisID='1Sam.2.2'>رب کئمي موقدّس بئري يوخدور،دوغرودان دا، سنئن کئمي هچ کس يوخدور!تاريميز کئمي قايا يوخدور!</verse>
        <verse osisID='1Sam.2.3'>آرتيق بؤيوک-بؤيوک دانيشمايين،آغزينيزدان تکَبّورلو سؤزلر چيخماسين.چونکي رب هر شيي بئلَن تاري‌دير،اودور عمل‌لري اؤلچَن!</verse>
        <verse osisID='1Sam.2.4'>جنگاورلرئن کامانلاري قيريلير،آمّا ييخيلانلار قودرتله قورشانيرلار.</verse>
        <verse osisID='1Sam.2.5'>توخلار چؤرک اوچون اوجرَته ائشله‌يئرلر،لاکئن آجلار دويورولورلار.حتّا سونسوز آرواد يدّي اؤولاد دوغور،آمّا چوخ‌اوشاقلي آرواد سولور.</verse>
        <verse osisID='1Sam.2.6'>رب اؤلدورور ده، دئرئلدئر ده.اؤلولر دئيارينا اِندئرئر و چيخاردير.</verse>
        <verse osisID='1Sam.2.7'>رب يوخسوللوق و وار-دؤولت گؤندرئر،آلچالدير دا، اوجالدير دا.</verse>
        <verse osisID='1Sam.2.8'>او، يوخسوللاري توز-تورپاغين ائچئندن قالديرير،فاغيرلاري کوللوکدن چيخاردير کي،نجئبزاده‌لرله اوتورسونلار،و شرف تختئني مئراث آلسينلار.چونکي يرئن پايالاري ربّئندئر،دونياني اونلارين اوستونده قوردو.</verse>
        <verse osisID='1Sam.2.9'>موتّقي‌لرئنئن قدملرئني حئفظ ادئر،لاکئن پئسلر ظولمتده ساکئت اولورلار.چونکي ائنسان اؤز قووّه‌سي ائله ظفره چاتماز.</verse>
        <verse osisID='1Sam.2.10'>ربّه ضئدّ دورانلار پارچا-پارچا اولاجاقلار،اونلارين اوستونه گؤيلري گورولتويه گتئره‌جک.رب بوتون دونياني موحاکئمه اده‌جک،اؤز پادشاهينا قووّت وره‌جک،مسح اتدئيئنه بؤيوک گوج وره‌جکدئر!» </verse>
        <verse osisID='1Sam.2.11'/>
        <verse osisID='1Sam.2.12'>
          عِلي‌نئن اوغوللاري ياراماز آداملار ائدئلر؛ نه ربّی تاني‌ييرديلار،</verse>
        <verse osisID='1Sam.2.13'>نه ده خالقلا کاهئنلر عادتئنه گؤره رفتار ادئردئلر. قوربان تقدئم ادئلن زامان، اَت قاينايارکَن، کاهئنئن خئدمتچئسي اَلئنده اوچ‌دئشلي اَت قارماغي ائله گلردي.</verse>
        <verse osisID='1Sam.2.14'>اَت قارماغيني قازانا، چاينئکه، تاوايا، يا دا بارداغا سالاردي و قارماقلا نه چيخاردي، کاهئن اونو اؤزو اوچون گؤتورَردي. اونلار شئلوها قوربان گتئرن ائسرايئللی‌لرئن هاميسي ائله بله رفتار ادئردئلر.</verse>
        <verse osisID='1Sam.2.15'>اوسته‌لئک ده قوربانين پئيئني يانديرمادان اوّل، کاهئنئن خئدمتچئسي گلئب قوربان گتئرن آداما دئيَردي: "کاهئنه کاباب اوچون اَت ور. چونکي سندن پئشمئش اَت يوخ، چئي اَت قبول اده‌جک."</verse>
        <verse osisID='1Sam.2.16'>اگر قوربان گتئرن دئيَردي: "گرک اوّلجه پئيي يانديرسينلار و سونرا ائسته‌دئيئن قدر گؤتور"، خئدمتچي جاواب ورَردي: "خير، گرک ائندي وره‌سن، يوخسا زورلا گؤتوره‌رم."</verse>
        <verse osisID='1Sam.2.17'>ربّئن گؤزو قاباغيندا بو جاوانلارين گوناهي چوخ بؤيوک ائدي، چونکي اونلار ربّه گتئرئلَن تقدئملري تحقئر ادئردئلر.  </verse>
        <verse osisID='1Sam.2.18'>
          اوغلان اوشاغي سمويئل اَينئنه کتان اِفود گئيه‌رک ربّئن حوضوروندا خئدمت ادئردي.</verse>
        <verse osisID='1Sam.2.19'>آناسي سمويئله کئچئک جوبّه تئکَردي. هر ائل اَري ائله ائلّئک قورباني تقدئم اتمک اوچون شئلوها گلنده، جوبّه‌ني ده گتئرئب اوغلونا ورَردي.</verse>
        <verse osisID='1Sam.2.20'>سونرا کاهئن عِلي اِلقانا ائله آروادينا برکت ورئب دئيَردي: "قوي رب سنه ربّه وقف اتدئيئن اوشاغين يرئنه بو آرواددان اؤولادلار ورسئن." بوندان سونرا اونلار اِولرئنه قاييدارديلار.</verse>
        <verse osisID='1Sam.2.21'>ربّئن لوطفي ائله خَنّا گئنه بويلو اولوب اوچ اوغول و ائکي قيز دوغدو. اوغلان اوشاغي سمويئل ده ربّئن حوضوروندا بؤيويوردو.  </verse>
        <verse osisID='1Sam.2.22'>
          عِلي آرتيق چوخ قوجالميشدي. او، اوغوللارينين باره‌سئنده هر شيي اشئتمئشدي کي، نجه بوتون ائسرايئللی‌لرله ياوا رفتار ادئرلر و حوضور چاديرينين گئرئشئنده خئدمت ادن آروادلارلا ياتيرلار.</verse>
        <verse osisID='1Sam.2.23'>عِلي اونلارا ددي: "نئيه بله ائشلر گؤرورسونوز؟ نئيه بوتون خالقدان اشئتدئيئم بو پئس عمللري ادئرسئنئز؟</verse>
        <verse osisID='1Sam.2.24'>يوخ، اوغوللاريم! ربّئن خالقي آراسيندا گَزَن اشئتدئيئم خبرلر ياخشي ديئل.</verse>
        <verse osisID='1Sam.2.25'>اگر کئمسه، کئمسه‌نئن ضئدّئنه گوناه ائشلَدسه، اونلار اوچون تاري شفئع اولار. آمّا ربّئن ضئدّئنه گوناه ائشلَدنه کئم شفئع اولا بئلر؟" لاکئن اونلار آتالارينين سؤزلرئنه قولاق آسمازديلار، چونکي رب اونلاري اؤلومه محکوم اتمئشدي.</verse>
        <verse osisID='1Sam.2.26'>اوغلان اوشاغي سمويئل گتدئکجه بؤيويوب، ربّئن و ائنسانلارين گؤزونده لوطف قازانيردي.  </verse>
        <verse osisID='1Sam.2.27'>
          بو سيرالاردا بئر تاري آدامي عِلي‌نئن يانينا گلئب ددي: "رب بله ديئر: «مگر من اؤزومو مئصئرده آتانين اِوي نسلئنه، فئرعونون خالقينا قول اولارکن آيدين گؤرسدمه‌دئم؟</verse>
        <verse osisID='1Sam.2.28'>مگر بوتون ائسرايئل قبئله‌لري آراسيندان اونلاري سچمه‌دئم کي، کاهئنلرئم اولسونلار، قوربانگاهيما ياخين گلئب بوخور يانديرسينلار و منئم حوضورومدا اِفود داشيسينلار؟ مگر ائسرايئللی‌لرئن بوتون اودلا تقدئم اولانلاريني آتانين اِوي نسلئنه ورمه‌دئم؟</verse>
        <verse osisID='1Sam.2.29'>بس نه اوچون مسکنئمه امر اتدئيئم قوربان و تقدئملري پايمال ادئرسئنئز؟ نه اوچون خالقيم ائسرايئلئن بوتون تقدئملرئنئن لاپ اعلاسي ائله اؤزونوزو کؤکَلدئب، اوغوللاريني مندن اوستون توتورسان؟»"</verse>
        <verse osisID='1Sam.2.30'>اونا گؤره ده ائسرايئلئن تاريسي رب بله ديئر: "حقئقتن دمئشدئم کي، عايئلَن و آتا نسلئن همئشه‌لئک منئم حوضورومدا خئدمت اده‌جک." آمّا ائندي رب ديئر: "ائراق اولسون مندن، چونکي منه حؤرمت ادنلره حؤرمت اده‌جيم. آمّا منی سايمايانلار حقارت آلتيندا قالاجاقلار!</verse>
        <verse osisID='1Sam.2.31'>باخ، اله گونلر گلئر کي، سنئن ده، آتا نسلئنئن ده گوجونو قيراجاغام و نسلئندن هچ کئم اوزون عؤمور سورمه‌يه‌جک.</verse>
        <verse osisID='1Sam.2.32'>گرچي ائسرايئله ياخشيليق اده‌جيم، لاکئن سن مسکنئمئن پرئشانليغيني گؤره‌جکسن و آرتيق نسلئندن هچ کئم اوزون عؤمور سورمه‌يه‌جک.</verse>
        <verse osisID='1Sam.2.33'>لاکئن قوربانگاهيمدان بوتون نسلئنئن آياغيني کسميه‌جيم، اله کي، گؤزلرئن آغلاماقدان کور اولاجاق و جانين عذاب چکه‌جک و نسلئندن اولانلارين هاميسي جاوانليقلاريندا اؤله‌جکلر.</verse>
        <verse osisID='1Sam.2.34'>ائکي اوغلونون يعني خوفني و پئنخاسين هَمن بئر گونده اؤلمه‌سي سنه بئر علامت اولاجاق.</verse>
        <verse osisID='1Sam.2.35'>آمّا من اؤزومه وفالي بئر کاهئن سچه‌جيم کي، اوره‌يئمئن و جانيمين ائسته‌دئيئني يرئنه يتئرسئن. اونون اِوئني مؤحکم بئنا اده‌جيم. او، مسح اتدئيئمئن حوضوروندا ابده‌جک خئدمت اده‌جک.</verse>
        <verse osisID='1Sam.2.36'>عايئلَندن صاغ قالان هر کس بئر آز گوموش پول يا دا بئر پارچا چؤرک اوچون گله‌جک و اونون قاباغيندا اَيئلئب يالواراجاق: «نه اونلار، بئر پارچا چؤرک اوچون منه هر هانسي بئر کاهئنلئک ائشي ور.»"  </verse>
      </chapter>
      <chapter osisID='1Sam.3'>
        <verse osisID='1Sam.3.1'>
          جاوان سمويئل عِلي‌نئن باشچيليغي آلتيندا ربّه خئدمت ادئردي. او گونلرده ربّئن سؤزونون نازئل اولماسي و رؤيالارين گؤرولمه‌سي نادئر حاللاردا باش ورئردي.</verse>
        <verse osisID='1Sam.3.2'>بئر گجه عِلي ياتاغيندا اوزانميشدي. گؤزلري ضعئف اولدوغونا گؤره ياخشي گؤرموردو.</verse>
        <verse osisID='1Sam.3.3'>تارينين چيراغي حله سؤنمه‌مئشدي و سمويئل ربّئن مَقدَسئنده، تارينين سانديغي اولان يرده اوزانميشدي کي،</verse>
        <verse osisID='1Sam.3.4'>رب سمويئلي چاغيردي. او دا ددي: "بورادايام."</verse>
        <verse osisID='1Sam.3.5'>سونرا دا عِلي‌نئن يانينا قاچيب ددي: "منی چاغيردين، من بورادايام." آمّا عِلي جاواب وردی: "من چاغيرماميشام، گت يات." سمويئل گدئب ياتدي.</verse>
        <verse osisID='1Sam.3.6'>رب تزه‌دن چاغيردي: "سمويئل!" سمويئل گئنه قالخيب عِلي‌نئن يانينا گتدي و ددي: "منی چاغيردين؟ من بورادايام!" عِلي گئنه ده جاواب وردی: "من چاغيرماديم اوغلوم، گت يات."</verse>
        <verse osisID='1Sam.3.7'>سمويئل ربّی حله تانيميردي و ربّئن سؤزو اونا حله آچيلماميشدي.</verse>
        <verse osisID='1Sam.3.8'>رب اوچونجو دفه سمويئلي چاغيردي و سمويئل گئنه قالخيب عِلي‌نئن يانينا گتدي و اونا ددي: "باخ بورادايام، منی سن چاغيردين." او آندا عِلي آنلادي کي، بو اوغلاني چاغيران ربدئر.</verse>
        <verse osisID='1Sam.3.9'>بونا گؤره ده سمويئله ددي: "گت اوزان، گئنه سني چاغيرسا، بله دئيَرسن: «دانيش، يارب، قولون سني اشئدئر.»" بلجه سمويئل گدئب يرئنده ياتدي.  </verse>
        <verse osisID='1Sam.3.10'>
          رب گلئب اورادا دوردو و اوّلکي کئمي چاغيردي: "سمويئل! سمويئل!" سمويئل ددي: "دانيش، قولون سني اشئدئر."</verse>
        <verse osisID='1Sam.3.11'>رب سمويئله ددي: "باخ ائسرايئلده اله بئر ائش گؤره‌جيم کي، اشئده‌نئن قولاقلاري جئنگئلده‌يه‌جک.</verse>
        <verse osisID='1Sam.3.12'>همئن گون عِلي‌نئن اِوي حاقّيندا ددئکلرئمئن هاميسيني اوّلدن آخيرا قدر يرئنه يتئره‌جيم.</verse>
        <verse osisID='1Sam.3.13'>چونکي اونا چاتديرميشديم کي، اؤزو بئلدئيي گوناهلارينا گؤره اونون اِوئني همئشه‌لئک محکوم ادئرم، چونکي تارييا لعنت گتئردئلر، آمّا عِلي اونلارين قاباغيني آلمادي.</verse>
        <verse osisID='1Sam.3.14'>بونا گؤره ده عِلي‌نئن اِوئنه آند ائچمئشم کي، عِلي‌نئن اِوئنئن تقصئري هچ واخت نه قوربان، نه ده آيري تقدئملرله باغيشلاناجاق."  </verse>
        <verse osisID='1Sam.3.15'>
          سمويئل سحره قدر اوزاندي، سونرا ربّئن اِوئنئن قاپيلاريني آچدي. لاکئن قورخدو کي، گؤردويو رؤياني عِلئيه بئلدئرسئن.</verse>
        <verse osisID='1Sam.3.16'>سونرا عِلي سمويئلي چاغيريب ددي: "سمويئل، اوغلوم." سمويئل جاواب ورئب ددي: "بلی، بورادايام."</verse>
        <verse osisID='1Sam.3.17'>عِلي اوندان سوروشوب ددي: "رب سنه نه ددي؟ خاهئش ادئرم، مندن گئزلَتمه. اگر سنه ددئکلرئندن بئرئني بِله، مندن گئزله‌ده‌سن، تاري سنه بِله‌سئني و بوندان بَتَرئني اتسئن."</verse>
        <verse osisID='1Sam.3.18'>بلجه سمويئل اونا هر شيي ددی و هچ نه گئزلَتمه‌دي. عِلي ده ددي: "او، ربدئر، قوي گؤزونده نه خوشدور، اونو اتسئن."  </verse>
        <verse osisID='1Sam.3.19'>
          سمويئل بؤيودو. رب اونونلا ائدي و رب اونون سؤزلرئندن هچ بئرئني بوشا چيخارتمادي.</verse>
        <verse osisID='1Sam.3.20'>بوتون ائسرايئل، داندان بئرشئباعا قدر، سمويئلئن ربّئن پيغمبري اولدوغونو باشا دوشدو.</verse>
        <verse osisID='1Sam.3.21'>رب گئنه شئلودا گؤرونمه‌يه باشلادي. چونکي رب شئلودا اؤزونو سمويئله کلامي ائله گؤرسدمئشدي.  </verse>
      </chapter>
      <chapter osisID='1Sam.4'>
        <verse osisID='1Sam.4.1'>
          سمويئلئن سؤزو بوتون ائسرايئله ياييلدي. او دؤورده ائسرايئللی‌لر فئلئسطلی‌لرله دؤيوشمک اوچون چيخديلار. ائسرايئللی‌لر اِبِنعِزِرده، فئلئسطلی‌لر ده اَفِقده اوردوگاه قوردولار.</verse>
        <verse osisID='1Sam.4.2'>فئلئسطلی‌لر ائسرايئللی‌لرله دؤيوشمک اوچون دوزولدولر. دؤيوش قيزيشاندا ائسرايئللی‌لر فئلئسطلی‌لره مغلوب اولدولار و دؤيوش ميدانيندا دؤرد مئنه ياخين ائسرايئللي قيريلدي.</verse>
        <verse osisID='1Sam.4.3'>خالق اوردوگاها قاييدارکَن ائسرايئلئن آغساقّاللاري بئربئرئندن سوروشدولار: "گؤره‌سن رب بو گون بئزي فئلئسطلی‌لر قاباغيندا نه اوچون مغلوب اتدي؟ شئلودان ربّئن عهد سانديغيني يانيميزا گتئرک. قوي آراميزدا اولسون و بئزي دوشمنلرئن اَلئندن قورتارسين."</verse>
        <verse osisID='1Sam.4.4'>بلجه خالق شئلويا آدام گؤندردي. کرّوبلار آراسيندا تخت قورموش قوشونلار ربّئن عهد سانديغيني اورادان گتئردئلر؛ عِلي‌نئن ائکي اوغلو خوفني و پئنخاس تارينين عهد سانديغينين يانيندا ائدي.  </verse>
        <verse osisID='1Sam.4.5'>
          ربّئن عهد سانديغي اوردوگاها چاتان کئمي بوتون ائسرايئللی‌لر وار گوجلري ائله اِله قيشقيرديلار کي، ير تئتره‌دي.</verse>
        <verse osisID='1Sam.4.6'>فئلئسطلی‌لر بو قيشقيريغين گورولتوسونو اشئدنده ددئلر: "عئبرانئلرئن اوردوگاهيندا نئيه بله بؤيوک قيشقيريق و گورولتو وار؟" سونرا بئلدئلر کي، ربّئن سانديغي اوردوگاها گلئب.</verse>
        <verse osisID='1Sam.4.7'>فئلئسطلی‌لر قورخوب ددئلر: "تاري اوردوگاها گلئب، واي حاليميزا! چونکي بوندان اوّل بله بئر شي اولماييبدير.</verse>
        <verse osisID='1Sam.4.8'>واي حاليميزا! بو قودرتلي آللاهلارين اَلئندن بئزي کئم قورتاراجاق؟ بونلار او آللاهلارديلار کي، صحرادا مئصئرلی‌لره هر جور بلالار وردئلر.</verse>
        <verse osisID='1Sam.4.9'>ای فئلئسطلی‌لر، جسور اولون، کئشي کئمي دايانين! يوخسا عئبرانئلر سئزه نجه بويون اَيدئلر، سئز ده اونلارا اِله بويون اَيه‌جکسئنئز! بونا گؤره کئشي کئمي دايانين و دؤيوشون!"  </verse>
        <verse osisID='1Sam.4.10'>
          فئلئسطلی‌لر ووروشدولار و ائسرايئل مغلوب اولدو، و هر کس اؤز چاديرينا قاچدي. چوخ بؤيوک قيرغين اولدو و ائسرايئللی‌لردن اوتوز مئن پئيادا هلاک اولدو.</verse>
        <verse osisID='1Sam.4.11'>تارينين سانديغي اسئر آپاريلدي و علي‌نئن ائکي اوغلو حوفني و پئنِخاس اؤلدولر.  </verse>
        <verse osisID='1Sam.4.12'>
          بئر نفر بِنيامئنلي دؤيوش يرئندن قاچدي و اله همئن گون گلئب شئلويا چاتدي. اونون پالتاري جيريلميش، باشي دا توز-تورپاق ائچئنده ائدي.</verse>
        <verse osisID='1Sam.4.13'>باخ، او گلن زامان عِلي کورسو اوستونده اوتوروب يول کناريندا گؤزله‌يئردي و تارينين سانديغيندان اؤتري اوره‌يي چيرپينيردي. بو آدام شهره گئرئب باش ورن حادئثه‌لري دانيشاندا بوتون شهرده شئون قالخدي.</verse>
        <verse osisID='1Sam.4.14'>عِلي بو سَسي اشئدنده ددي: "بو نه قيشقيريقدير؟" بو آدام تز گلئب هر شيي عِلئيه ددی.</verse>
        <verse osisID='1Sam.4.15'>بو زامان عِلي دوخسان سکّئز ياشيندا ائدي، آرتيق گؤزلري توتولموشدو، گؤرموردو.</verse>
        <verse osisID='1Sam.4.16'>همئن آدام عِلئيه ددي: "من دؤيوش ميدانيندان گلمئشم. بو گون دؤيوشدن قاچديم." عِلي سوروشدو: "اوغلوم، نه باش وردي؟"</verse>
        <verse osisID='1Sam.4.17'>خبر گتئرن آدام بله جاواب وردی: "ائسرايئللی‌لر فئلئسطلی‌لرئن قاباغيندان قاچيبلار و خالق آراسيندا بؤيوک قيرغين اولوب. ائکي اوغلون حوفني ائله پئنِخاس اؤلوب، تارينين سانديغي دا اسئر آپاريليبدير."</verse>
        <verse osisID='1Sam.4.18'>بو آدام تارينين سانديغيندان دانيشان زامان عِلي کورسودن آرخايا، قاپينين يانينا ييخيلدي؛ هم قوجا، هم ده کؤک اولدوغو اوچون بوينو سينيب اؤلدو. او، قيرخ ائل ائسرايئل خالقينا داورلئک اتمئشدي.  </verse>
        <verse osisID='1Sam.4.19'>
          عِلئ‌نئن گلئني، يعني پئنِخاسين آروادي بويلو ائدي. دوغما واختي چاتميشدي. تارينين سانديغينين اَله کچئرئلدئيئني، قايين‌آتاسي ائله اَرئنئن اؤلوم خبرئني اشئدن واخت آغريسي توتدو و چؤمبه‌لئب دوغدو.</verse>
        <verse osisID='1Sam.4.20'>اؤلوم آياغيندا اورادا دوران آروادلار ددئلر: "قورخما، بئر اوغلون اولدو." آمّا او اعتئنا اتمه‌يئب جاواب ورمه‌دي.</verse>
        <verse osisID='1Sam.4.21'>اوغلانين آديني ائکابود قويوب ددي: "جلال ائسرايئلدن گدئب." چونکي تارينين سانديغي اَله کچمئش، قايين‌آتاسي ائله اَري ده اؤلموشدو.</verse>
        <verse osisID='1Sam.4.22'>او ددي: "جَلال ائسرايئلدن گدئب، چونکي تارينين سانديغي اسئر آپاريليب."  </verse>
      </chapter>
      <chapter osisID='1Sam.5'>
        <verse osisID='1Sam.5.1'>
          فئلئسطلی‌لر تارينين سانديغيني اَله کچئردئب اِبِنعِزِردن اَشدودا آپارديلار.</verse>
        <verse osisID='1Sam.5.2'>تارينين سانديغيني داگونون معبدئنه گتئرئب داگونون هيکلئنئن يانينا قويدولار.</verse>
        <verse osisID='1Sam.5.3'>او گونون صاباحي اَشدودلولار اِرکَن دوراندا گؤردولر کي، داگون ربّئن سانديغينين قاباغيندا اوزو اوسته يره دوشوب. اونلار داگونو گؤتوروب اؤز يرئنه قويدولار.</verse>
        <verse osisID='1Sam.5.4'>آمّا صاباحيسي گون سحر اِرکَن دوردوقلاري واخت گؤردولر کي، داگون گئنه ربّئن سانديغينين قاباغيندا اوزو اوسته يره دوشوبدور. بو دفه داگونون باشي ائله ائکي اَلي قيريليب، قاپي آغزينا دوشموش و فقط بدني قالميشدي.</verse>
        <verse osisID='1Sam.5.5'>بونا گؤره بو گونه قدر اَشدودداکي داگون معبدئنه گلنلر ده بو معبدئن قاپيسي آغزينا آياق باسميرلار.  </verse>
        <verse osisID='1Sam.5.6'>
          ربّئن اَلي اَشدودلولارين اوستونده آغيرلاشدي. اونلارا و اطرافينداکي جاماعاتا بلا ورئب بدنلرئنه شئشلر چيخارتدي.</verse>
        <verse osisID='1Sam.5.7'>اَشدودلولار وضعئيّتئن بله اولدوغونو گؤرنده ددئلر: "ائسرايئل تاريسينين سانديغي بئزئم يانيميزدا گرک قالماسين، چونکي اونون اَلي بئزي و آللاهيميز داگونو آغير بئر شَکئلده ذلئل ادئر."</verse>
        <verse osisID='1Sam.5.8'>اونا گؤره ده هر طرفه قاصئدلر گؤندردئلر و بوتون فئلئسطلی‌لرئن آغالاريني يانلارينا ييغيب سوروشدولار: "ائسرايئل تاريسينين سانديغيني نه اِدَک؟" فئلئسطلی‌لرئن آغالاري ددئلر: "ائسرايئل تاريسينين سانديغي گَته آپاريلسين." بِلَجه، ائسرايئل تاريسينين سانديغيني گَته آپارديلار.</verse>
        <verse osisID='1Sam.5.9'>اونلار سانديغي گَته گتئرندن سونرا، ربّئن اَلي بو شهرئن اوستونده ده آغيرلاشدي. شهري دهشتلي بئر قورخو بورودو. شهر ساکئنلرئنئن هاميسيني بؤيوکدن کئچئيه قدر ووردو. اونلارين دا بدنلرئنه شئش چيخدي.</verse>
        <verse osisID='1Sam.5.10'>بو حادئثه‌دن سونرا تارينين سانديغيني عِقرونا گؤندردئلر. تارينين سانديغي عِقرونا چاتاندا، عِقرونلولار فرياد ادئب ددئلر: "ائسرايئلئن تاريسينين سانديغيني بورايا گتئرئبلر کي، هم بئزي هم ده خالقيميزي اؤلدورسونلر!"</verse>
        <verse osisID='1Sam.5.11'>اونا گؤره ده هر طرفه قاصئدلر گؤندردئلر و بوتون فئلئسطلی‌لرئن آغالاريني يانلارينا ييغيب ددئلر: "ائسرايئل تاريسينين سانديغيني اؤز يرئنه گری گؤنده‌رئن اِله کي، بئزي و خالقيميزي قيرماسين." چونکي بوتون شهري اؤلوم واهئمه‌سي بوروموشدو و تارينين اَلي اورا اوچون ده چوخ آغير اولموشدو.</verse>
        <verse osisID='1Sam.5.12'>صاغ قالانلارين دا بدنلرئنه شئش چيخدي و شهرئن فريادي عرشه قالخدي.  </verse>
      </chapter>
      <chapter osisID='1Sam.6'>
        <verse osisID='1Sam.6.1'>
          ربّئن سانديغي فئلئسطلی‌لرئن دئياريندا يدّي آي قالدي.</verse>
        <verse osisID='1Sam.6.2'>فئلئسطلی‌لر کاهئنلرله فالچيلاري چاغيريب ددئلر: "بو ربّئن سانديغيني نه اِدَک؟ بئزه ديئن اونو اؤز يرئنه نجه گری گؤنده‌رک."</verse>
        <verse osisID='1Sam.6.3'>اونلار ددئلر: "اگر ائسرايئل تاريسينين سانديغيني گری گؤندرمک ائسته‌يئرسئنئز، اونو بوش گؤندرمه‌يئن. اونو حتمن بئر تقصئر تقدئمي‌ائله گؤندرئن. او زامان صاغالارسينيز و او سئزدن نه اوچون اَل چکمه‌دئيئني بئلدئرر."</verse>
        <verse osisID='1Sam.6.4'>فئلئسطلی‌لر سوروشدولار: "اونا گؤندره‌جيئمئز تقصئر تقدئمي نه اولمالي‌دير؟» کاهئنلر و فالچيلار بله جاواب وردئلر: "فئلئسطلی‌لرئن آغالارينين سايينا گؤره بش قيزيل شئش صورتي ائله بش قيزيل سئچان صورتي دوزَلدئب گؤندرئن. چونکي هَمن بلا هم سئزئن، هم ده آغالارينيزين اوستونده‌دئر.</verse>
        <verse osisID='1Sam.6.5'>اونا گؤره ده هم شئشلرئنئزئن، هم ده اؤلکه‌نئزي داغيدان سئچان صورتلرئني يارادين و ائسرايئلئن تاريسينا عئزّت ورئن. بلکه او سئزئن، آللاهلارينيزين و تورپاغينيزين اوستونده اَلئني يونگوللَشدئردي.</verse>
        <verse osisID='1Sam.6.6'>نه اوچون سئز ده مئصئرلی‌لرله فئرعون کئمي اوره‌يئنئزي عئنادکار ادئرسئنئز؟ تاري اونلارلا شئدّتلي رفتار ادنده، مگر ائسرايئللی‌لري آزاد بوراخماديلار؟</verse>
        <verse osisID='1Sam.6.7'>ائندي تزه بئر آرابا دوزَلدئن و يوغا قوشولمايان ائکي سود ورن ائنه‌يي آرابايا قوشون. لاکئن بالالاريني اونلاردان آييريب اِوه گؤندرئن.</verse>
        <verse osisID='1Sam.6.8'>ربّئن سانديغيني گؤتوروب آرابايا قويون و تقصئر تقدئمي اولاراق اونا وره‌جيئنئز قيزيل اشيالاري دا بئر موجري ائچئنده سانديغين يانينا قويون، سونرا دا يولا سالين، گتسئن.</verse>
        <verse osisID='1Sam.6.9'>آمّا باخين، اگر اونلار سانديغين اولدوغو تورپاغا يعني بِيت‌شِمِش يولونا گده‌لر، دِمه‌لي اودور کي، بئزه بو بؤيوک بلاني گتئرئب. آمّا اگر اورايا گتمسه‌لر، اوندا بئله‌جيئک کي، بئزي ووران اونون اَلي ديئل و بو قضا باشيميزا تصادوفَن گلئبدئر."  </verse>
        <verse osisID='1Sam.6.10'>
          آداملار بله ده اتدئلر. ائکي سود ورن ائنَک گتئرئب آرابايا قوشدولار و بالالاريني دا اِوده باغلاديلار.</verse>
        <verse osisID='1Sam.6.11'>ربّئن سانديغيني آرابايا قويدولار، ائچئنده سئچانلار و شئشلرئن قيزيل صورتلري قويولان موجرئني ده آرابايا قويدولار.</verse>
        <verse osisID='1Sam.6.12'>ائنَکلر بئرباشا بِيت‌شِمِشه گدن يوللا، صاغا-سولا دؤنمه‌دن، بؤيوره-بؤيوره گتدئلر. فئلئسطلی‌لرئن آغالاري دا اونلاري بِيت شِمِش سرحدئنه قدر اؤتوردولر.  </verse>
        <verse osisID='1Sam.6.13'>
          او زامان بِيت‌شِمِشلی‌لر دره‌ده بوغدا بئچئردئلر. اونلار باشلاريني قالديريب سانديغي گؤرنده سوئندئلر.</verse>
        <verse osisID='1Sam.6.14'>آرابا بِيت‌شِمِشلي يوشَعئن زمئسئنه گئرئب بؤيوک بئر داشين يانيندا داياندي. بيت‌شِمِشلی‌لر آرابانين آغاجلاريني قيرديلار، ائنَکلري ده ربّه يانديرما قورباني تقدئم اتدئلر.</verse>
        <verse osisID='1Sam.6.15'>لاوئلی‌لر ربّئن سانديغيني و اونون يانينداکي قيزيل اشيالار ييغيلميش موجرئني آرابادان اِندئرئب، او بؤيوک داشين اوستونه قويدولار. او گون بيت‌شِمِشلی‌لر ربّه يانديرما قورباني ورئب آيري قوربانلار دا کسدئلر.</verse>
        <verse osisID='1Sam.6.16'>فئلئسطلی‌لرئن بش آغاسي بو حادئثه‌ني گؤردوکدن سونرا همئن گون عِقرونا قاييتديلار.  </verse>
        <verse osisID='1Sam.6.17'>
          فئلئسطلی‌لرئن تقصئر تقدئمي اولاراق ربّه قايتارديغي قيزيل شئشلر بونلارديرلار: بئري اَشدودا، بئري غَزّه‌يه، بئري اَشقِلونا، بئري گَته، بئري عِقرونا.</verse>
        <verse osisID='1Sam.6.18'>قيزيل سئچانلارين دا ساييسي، بش آغايا عاييد اولان بوتون فئلئسطلي قالالي شهرلرله اطراف کَندلرئن سايينا گؤره بش دنه ائدي. بِيت‌شِمِشلي يَهوشَعئن زمئسئنده ربّئن سانديغي قويولان بؤيوک داش بو گونه قدر شاهئد کئمي قالير.</verse>
        <verse osisID='1Sam.6.19'>تاري بِيت‌شِمِشلی‌لري ده ووردو، چونکي ربّئن سانديغينين ائچئنه باخميشديلار. تاري بوتون خالقدان اَلّي مئن يتمئش نفري ووردو. خالق ربّئن اونلارين باشينا گتئردئيي موصئبته گؤره ياس توتدو.</verse>
        <verse osisID='1Sam.6.20'>بيت‌شِمِشلی‌لر ددئلر: "ربّئن قاباغيندا، بو موقدّس تارينين قاباغيندا کئم دايانا بئلر؟ بئزدن سونرا کئمئن يانينا گده‌جک؟"</verse>
        <verse osisID='1Sam.6.21'>بونا گؤره ده قئريَت‌يِعه‌رئم اهالئسئنه قاصئدلر گؤندرئب ددئلر: "فئلئسطلی‌لر ربّئن سانديغيني گری قايتارديلار، گلئن اونو آپارين."  </verse>
      </chapter>
      <chapter osisID='1Sam.7'>
        <verse osisID='1Sam.7.1'>
          قئريَت‌يِعه‌رئم اهالئسي گلئب ربّئن سانديغيني آپارديلار. اونو تپه‌ده اولان اَبئنادابين اِوئنه چيخارتديلار و اوغلو اِلعازاري تقدئس اتدئلر کي، ربّئن سانديغينا گودوکچو اولسون.</verse>
        <verse osisID='1Sam.7.2'>سانديق قئريَت‌يِعه‌رئمه گلن گوندن چوخ واخت کچدي، ائيئرمي ائل سوردو. بوتون ائسرايئل خالقي رب اوچون حسرت چکئردي.  </verse>
        <verse osisID='1Sam.7.3'>
          سَمويئل بوتون ائسرايئللی‌لره خئطاب ادئب ددي: "اگر بوتون قلبئنئزله ربّه دؤنه‌سئنئز، ياد آللاهلاري، عَشتاروت بوتلرئني آتيب، اوره‌يئنئزي ربّه وره‌سئنئز و فقط اونا قوللوق اده‌‌سئنئز، او سئزي فئلئسطلی‌لرئن اَلئندن قورتارار."</verse>
        <verse osisID='1Sam.7.4'>او زامان ائسرايئل اؤولادلاري بَعَل و عَشتاروت بوتلرئني آتيب فقط ربّه قوللوق اتدئلر.  </verse>
        <verse osisID='1Sam.7.5'>
          سمويئل ددي: "بوتون ائسرايئللی‌لري مئصپا‌يا ييغين و من سئزه گؤره ربّئن حوضوروندا دوعا اده‌جيم."</verse>
        <verse osisID='1Sam.7.6'>اونلار مئصپا‌يا ييغيلديلار، سو چکئب ربّئن قاباغينا تؤکدولر و او گون اورادا اوروج توتوب ددئلر: "ربّئن ضئدّئنه گوناه اتمئشئک." سمويئل مئصپادا ائسرايئللی‌لره داورلئک اتدي.  </verse>
        <verse osisID='1Sam.7.7'>
          فئلئسطلی‌لر ائسرايئل اؤولادلارينين مئصپادا ييغيلديغيني اشئدنده، فئلئسطلی‌لرئن آغالاري ائسرايئللی‌لرئن ضئدّئنه چيخديلار. ائسرايئل اؤولادلاري بونو اشئدن واخت قورخدولار.</verse>
        <verse osisID='1Sam.7.8'>اونا گؤره ده ائسرايئل اؤولادلاري سمويئله ددئلر: "تاريميز ربّه دورمادان يالوار کي، بئزي فئلئسطلی‌لرئن اَلئندن قورتارسين."</verse>
        <verse osisID='1Sam.7.9'>سمويئل بئر اَملئک قوزو گؤتوروب اونو بوتؤولوک ربّه يانديرما قورباني تقدئم اتدي. او، ائسرايئل اوچون ربّه يالواردي و رب سمويئله جاواب وردی.</verse>
        <verse osisID='1Sam.7.10'>سمويئل يانديرما قورباني ورَرکَن، فئلئسطلی‌لر ياخينلاشيرديلار کي، ائسرايئله هوجوم اتسئنلر. آمّا رب او گون گوجلو سَسله گورلاييب، فئلئسطلی‌لرئن اوستونه ولوله سالدي اله کي، ائسرايئلئن قاباغيندا مغلوب اولدولار.</verse>
        <verse osisID='1Sam.7.11'>ائسرايئللی‌لر مئصپا‌دان چيخيب بِيت‌کار آلتينا چاتانا قدر فئلئسطلی‌لري قوووب قيرديلار.  </verse>
        <verse osisID='1Sam.7.12'/>
        <verse osisID='1Sam.7.13'>
          بلجه فئلئسطلی‌لر مغلوب اولوب بئر داها ائسرايئل تورپاغينا گلمه‌دئلر. سمويئلئن بوتون عؤمرو بويو ربّئن اَلي فئلئسطلی‌لرئن ضئدّئنه ائدي.</verse>
        <verse osisID='1Sam.7.14'>فئلئسطلی‌لرئن ائسرايئلدن آلديقلاري شهرلر، عِقروندان گَته قدر، گری قايتاريلدي. ائسرايئللی‌لر تورپاقلاريني فئلئسطلی‌لرئن اَلئندن قورتارديلار. بلجه ائسرايئللی‌لرله اِمورلولارين آراسيندا صولح ياراندي.  </verse>
        <verse osisID='1Sam.7.15'>
          سمويئل عؤمرو بويو ائسرايئله داورلئک اتدي.</verse>
        <verse osisID='1Sam.7.16'>او، ائل‌به‌ائل، نؤوبه ائله بِيت ائلي، گئلگالي، مئصپا‌ني گَزئب بو يرلرده ائسرايئله داورلئک ادئردي.</verse>
        <verse osisID='1Sam.7.17'>سونرا دا رامايا قاييديردي، چونکي اِوي اورادا ائدي. اورادان دا ائسرايئله داورلئک ادئردي. او همئن يرده ربّه بئر قوربانگاه تئکدي.  </verse>
      </chapter>
      <chapter osisID='1Sam.8'>
        <verse osisID='1Sam.8.1'>
          سمويئل قوجالاندا اوغوللاريني ائسرايئله داور اتدي.</verse>
        <verse osisID='1Sam.8.2'>اونون ائلک اوغلونون آدي يواِل، ائکئنجئسئنئن آدي دا اَبئيا ائدي. اونلار بئرشئباعدا داور ائدئلر.</verse>
        <verse osisID='1Sam.8.3'>لاکئن اوغوللاري اونون يولو ائله گتمه‌يئب، حاقسيز قازانج دالينجا دوشدولر و روشوت آليب، عدالتي آياق آلتينا قويوردولار.  </verse>
        <verse osisID='1Sam.8.4'>
          بوتون ائسرايئل آغساقّاللاري ييغيليب رامايا، سمويئلئن يانينا گلدئلر.</verse>
        <verse osisID='1Sam.8.5'>و اونا ددئلر: "باخ، سن قوجاسان و اوغوللارين سنئن يولونلا گتمئرلر. ائندي بئزه بئر پادشاه تعيئن ات کي، آيري مئلّتلر کئمي بئزه حاکئملئک اتسئن."</verse>
        <verse osisID='1Sam.8.6'>لاکئن سمويئل اونلارين بو سؤزوندن کي، ديئردئلر "بئزه بئر پادشاه تعيئن ات کي، بئزه حاکئملئک اتسئن"، ناراحات اولدو. و سمويئل ربّئن حوضورونا دوعا اتدي.</verse>
        <verse osisID='1Sam.8.7'>رب سمويئله ددي: "خالقين سنه ددئيي بوتون مطلبلره قولاق آس، چونکي ردّ اتدئکلري سن ديئلسن، اونلار منی اونلارين پادشاهي اولماقدان ردّ ادئبلر.</verse>
        <verse osisID='1Sam.8.8'>اونلاري مئصئردن چيخارتديغيم گوندن بو گونه قدر، بوتون عمل‌لري ائله منی ترک ادئب، باشقا آللاهلارا قوللوق ادئبلر. منه اتدئکلرئني ائندي هَمن شَکئلده سنه ادئرلر.</verse>
        <verse osisID='1Sam.8.9'>ائندي اونلارين سؤزلرئنه قولاق آس، لاکئن آچيقجا اونلارا ائخطار ور کي، اونلارا پادشاهليق ادن پادشاهين حاکئمئيّتي نجه اولاجاق."  </verse>
        <verse osisID='1Sam.8.10'>
          بلجه سمويئل اوندان پادشاه ائسته‌ين خالقا ربّئن بوتون سؤزلرئني ددی.</verse>
        <verse osisID='1Sam.8.11'>او ددي: "سئزه پادشاهليق ادن پادشاهين حؤکمرانليغي بله اولاجاق: اوغوللارينيزي گؤتوروب اونلاري دؤيوش عارابالارينا و آتلي‌لاري آراسينا قوياجاق و اونلار دؤيوش عارابالارينين قاباغيندا قاچاجاقلار.</verse>
        <verse osisID='1Sam.8.12'>اونلاردان بعضئلرئني مئنباشي و اَلّي‌باشي تعيئن اده‌جک، بعضئلرئنه تورپاقلاريني شوخوملاداجاق و اَکئنئني بئچدئره‌جک، بعضئلرئني ده حربي سئلاحلار و دؤيوش عارابالارينا لوازئمات حاضيرلاماق اوچون ائشله‌ده‌جک.</verse>
        <verse osisID='1Sam.8.13'>قيزلارينيزي عطئر دوزلتمک، آشپاز و چؤرکچي ائشلَتمک اوچون آپاراجاق.</verse>
        <verse osisID='1Sam.8.14'>لاپ ياخشي زمئلرئنئزي، اوزوم و زيتون باغلارينيزي آليب نؤکرلرئنه وره‌جک.</verse>
        <verse osisID='1Sam.8.15'>تاخيل‌لارينيزين و اوزوملوکلرئنئزئن محصوللاريندان اوندا بئرئني آليب سرکرده‌لرئنه و خادئملرئنه وره‌جک.</verse>
        <verse osisID='1Sam.8.16'>قول‌لارينيزلا کنئزلرئنئزي، لاپ سچمه جاوانلارينيزي و اِششَکلرئنئزي گؤتوروب اؤز ائشئنده ائشله‌ده‌جک.</verse>
        <verse osisID='1Sam.8.17'>سورولرئنئزئن اوندا بئرئني اؤزونه گؤتوره‌جک و سئز اؤزونوز اونون قولو اولاجاقسينيز.</verse>
        <verse osisID='1Sam.8.18'>گون گله‌جک کي، اؤزونوز اوچون سچدئيئنئز پادشاهين اَلئندن فرياد اده‌جکسئنئز، آمّا او واخت رب سئزه جاواب ورميه‌جک."  </verse>
        <verse osisID='1Sam.8.19'>
          آمّا خالق سمويئلئن سؤزونه قولاق آسماق ائستَمه‌يئب ددئلر: "يوخ، گرک اوستوموزده بئر پادشاه اولسون کي،</verse>
        <verse osisID='1Sam.8.20'>بئز ده آيري مئلّتلر کئمي اولاق. پادشاهيميز بئزه حؤکمرانليق اتسئن و قاباغا دوشوب دؤيوشلرئمئزه باشچيليق اتسئن."</verse>
        <verse osisID='1Sam.8.21'>سمويئل خالقين هر سؤزونو اشئدئب، ربّئن قولاغينا چاتديردي.</verse>
        <verse osisID='1Sam.8.22'>رب سمويئله ددي: "اونلارين سؤزلرئنه قولاق آس و اونلارا بئر پادشاه تعيئن ات." سمويئل ائسرايئللی‌لره ددي: "هر کس اؤز شهرئنه قاييتسين."  </verse>
      </chapter>
      <chapter osisID='1Sam.9'>
        <verse osisID='1Sam.9.1'>
          بِنيامئندن اَفي‌اَخ اوغلو بِکورَت اوغلو صِرور اوغلو اَبي‌اِل اوغلو قئش آدلي بئر آدام وار ائدي. بو آدام سؤزو کچن بئري ائدي.</verse>
        <verse osisID='1Sam.9.2'>اونون شاعول آدلي جاوان و ياراشيقلي اوغلو وار ائدي و ائسرايئل اؤولادلاري آراسيندا اوندان ياراشيقليسي يوخ ائدي. او، خالقين هاميسيندان بئر بويون اوجا ائدي.  </verse>
        <verse osisID='1Sam.9.3'>
          شاعولون آتاسي قئشئن اِششَکلري ائتمئشدي. قئش، اوغلو شاعولا ددي: "قالخ، نؤکرلردن بئرئني يانينا آل، گت، اِششَکلري آختار."</verse>
        <verse osisID='1Sam.9.4'>اونلار اِفرايئمئن داغليق بؤلگه‌سئني گَزدئلر و شالئشا دئياريندان کچدئلر، لاکئن اِششَکلري تاپماديلار. شَعلئم دئياريني دولانديلار، اِششَکلر اورادا دا ديئلدي. سونرا بِنيامئن تورپاغيني گَزدئلر، لاکئن اِششَکلري تاپماديلار.</verse>
        <verse osisID='1Sam.9.5'>بوندان سونرا صوف بؤلگه‌سئنه گلدئلر و شاعول يانينداکي نؤکرئنه ددي: "گل قاييداق، يوخسا آتام اِششَکلري ياددان چيخارديب بئزئم اوچون نئگاران اولاجاق."</verse>
        <verse osisID='1Sam.9.6'>نؤکري اونا ددي: "باخ بو شهرده بئر تاري آدامي وار. او، مؤحتَرَم بئر آدامدير و نه ديئر، هاميسي حتمن دوغرو چيخير. گل اورايا گِدَک، بلکه بئزه گده‌جيئمئز يولو او گؤرستدي."</verse>
        <verse osisID='1Sam.9.7'>شاعول نؤکرئنه ددي: "اگر گتسَک، او آداما نه آپاراق؟ آرتيق توربالاريميزدا چؤرک قورتاريب و تاري آدامينا ورمک اوچون بئر هدئيّه‌مئز يوخدور. مگر نه‌يئمئز وار؟»</verse>
        <verse osisID='1Sam.9.8'>نؤکر شاعولا جاواب ورئب گئنه ددي: "باخ اَلئمده دؤردده بئر شِکِل گوموش وار. من اونو تاري آدامينا وره‌رم، او دا بئزه يولوموزو گؤرسدَر."</verse>
        <verse osisID='1Sam.9.9'>(اَوّل‌لر ائسرايئلده تارينين ائراده‌سئني بئلمک اوچون گدنده آداملار بله دئيَردئلر: "گل گؤروجونون يانينا گِدَک." او واخت پيغمبرلري گؤروجو چاغيريرديلار.)</verse>
        <verse osisID='1Sam.9.10'>او واخت شاعول نؤکرئنه ددي: "ياخشي ديئرسن، گل گِدَک.» بلجه اونلار تاري آدامينين اولدوغو شهره گتدئلر.  </verse>
        <verse osisID='1Sam.9.11'>
          اوزو يوخاري يولدان شهره چيخاندا، جاوان قيزلارا راست گلدئلر کي، سو چکمَک اوچون شهردن چيخيرديلار. اونلارا ددئلر: "آيا گؤروجو بورادادير؟"</verse>
        <verse osisID='1Sam.9.12'>اونلارا جاواب ورئب ددئلر: "بورادادير، سئزدن قاباقدادير. تَله‌سئن، اله بو گون شهره گلئب، چونکي خالق بو گون پرستئشگاهدا قوربان کَسه‌جک.</verse>
        <verse osisID='1Sam.9.13'>شهره گئرن کئمي اونو يمک اوچون پرستئشگاها قالخمازدان اوّل تاپارسينيز، اونا گؤره کي او گلمه‌يئنجه خالق يِمَيه باشلاماز. چونکي گرک قوربانا برکت ورسئن، سونرا چاغيريلانلار يئيَرلر. تِز قالخاسينيز، اونا چاتارسينيز."</verse>
        <verse osisID='1Sam.9.14'>اونلار شهره گتدئلر. شهره گئرَرکَن سمويئله راست گلدئلر کي، پرستئشگاها چيخيردي.  </verse>
        <verse osisID='1Sam.9.15'>
          شاعول گلمه‌مئشدن بئر گون اوّل رب سمويئله بونو بئلدئرئب دمئشدي:</verse>
        <verse osisID='1Sam.9.16'>"صاباح بو واختلار سنئن يانينا بِنيامئن تورپاغيندان بئر آدام گؤندره‌‌جيم. اونو منئم خالقيم ائسرايئللی‌لره باشچي آديندا گرک مسح اده‌سن. فئلئسطلی‌لرئن اَلئندن خالقيمي او قورتاراجاق. چونکي خالقيمي گؤرموشم. اونا گؤره کي، فريادي گلئب منه چاتيب."  </verse>
        <verse osisID='1Sam.9.17'>
          سمويئل شاعولو گؤرنده رب اونا ددي: "باخ، سنه ددئيئم بو آدام، خالقيما حؤکمرانليق اده‌جک."</verse>
        <verse osisID='1Sam.9.18'>شاعول دروازادا سمويئله ياخينلاشيب ددي: "خاهئش ادئرم، گؤروجونون اِوئنئن هارادا اولدوغونو منه گؤرسده‌سئنئز."</verse>
        <verse osisID='1Sam.9.19'>سَمويئل شاعولا جاواب وردی: "گؤروجو منم، مندن قاباق پرستئشگاها چيخين. بو گون منئمله برابر يمک يئيه‌جکسئنئز، صاباح آچيلاندا سئزي يولا سالارام، اوره‌يئنده اولانلارين هاميسيني دا سئزه بئلدئره‌رم.</verse>
        <verse osisID='1Sam.9.20'>اوچ گون قاباق ائتَن اِششَکلرئنه گلئنجه، اونلارين فئکرئني چکمه، آرتيق تاپيليبلار. بوتون ائسرايئل نه‌يئن حسرتئنده‌دئر؟ مگر سن و آتانين اِو اهلي اوچون ديئل؟"</verse>
        <verse osisID='1Sam.9.21'>شاعول جاواب وردی: "مگر من ائسرايئل قبئله‌لرئنئن لاپ کئچئيي اولان بِنيامئندن ديئلم؟ مگر نسلئم بِنيامئن قبئله‌سئنئن نسئل‌لرئنئن لاپ کئچئيي ديئل؟ بس نه اوچون منه بله سؤز ديئرسئنئز؟"  </verse>
        <verse osisID='1Sam.9.22'>
          سمويئل شاعوللا نؤکري گؤتوروب اوتاغا آپاردي و اوتوز نفره قدر چاغيريلميش آداملارين آراسيندا باش طرفده اونا يِر وردی.</verse>
        <verse osisID='1Sam.9.23'>سمويئل آشپازا ددي: "او پايي بورايا گتئر کي، سنه ورئب ددئم: «بونو بئر يانا آيري قوي.»"</verse>
        <verse osisID='1Sam.9.24'>آشپاز بود و اونون اوستونده اولاني شاعولون قاباغينا قويدو. سمويئل ددي: "بو سنئن اوچون آيريلان پايدير! بويور يِه. بونو سنئن اوچون ساخلاديم کي، تعيئن اتدئيئم گون چاغيرديغيم خالقلا بئرلئکده يئيه‌سن." بلجه او گون شاعول سمويئلله بئرلئکده يمک يِدي.  </verse>
        <verse osisID='1Sam.9.25'>
          اونلار پرستئشگاهدان شهره اِندئلر، سمويئل شاعولا اِوئن داميندا صؤحبت اتدي.</verse>
        <verse osisID='1Sam.9.26'>اونلار اِرکَن قالخديلار. سحر آچيلاندا سمويئل شاعولو دامدان چاغيريب ددي: "دور، سني يولا ساليم." او دا قالخيب سمويئلله بئرلئکده باييرا چيخدي.</verse>
        <verse osisID='1Sam.9.27'>اونلار شهر کنارينا اِنَرکَن، سمويئل شاعولا ددي: "نؤکره دِه کي، قاباقدا گتسئن و بئزي کچسئن. آمّا سن ائندي آياق ساخلا کي، تارينين سؤزونو سنه بئلدئرئم."  </verse>
      </chapter>
      <chapter osisID='1Sam.10'>
        <verse osisID='1Sam.10.1'>
          سمويئل بئر قاب زيتون ياغي گؤتوروب شاعولون باشينا تؤکدو و اونو اؤپوب ددي: "مگر رب سني مسح اتمه‌يئب کي، اؤز ائرثي اولان ائسرايئل اوستونده باشچي اولاسان؟</verse>
        <verse osisID='1Sam.10.2'>بو گون مندن آيريلاندان سونرا بِنيامئن تورپاغيندا، صِلصَخده اولان راحئلئن مزاري يانيندا ائکي آداما راست گله‌جکسن و اونلار سنه دئيه‌جکلر: «آختارماغا گتدئيئن اِششَکلر تاپيليبلار. آرتيق آتان، اِششَکلري ياددان چيخارديب سئزئن اوچون نئگاراندير و ديئر: ‹اوغلوما گؤره نه اِدئم؟›»</verse>
        <verse osisID='1Sam.10.3'>اورادان دا ائره‌لي کچئب تابورداکي پاليد آغاجينين يانينا چاتاجاقسان و همئن يرده سني بِيت ائله، تارينين حوضورونا چيخان اوچ آدام پئشواز اده‌جک. اونلاردان بئري اوچ کِچي بالاسي، او بئري اوچ کؤمبه چؤرک، بئري ده بئر تولوق شراب آپارير.</verse>
        <verse osisID='1Sam.10.4'>اونلار سني سالاملاييب سنه ائکي کؤمبه چؤرک وره‌جکلر. سن ده او چؤرکلري اونلاردان آلاجاقسان.</verse>
        <verse osisID='1Sam.10.5'>بوندان سونرا فئلئسطلي کشئک دسته‌سئنئن اولدوغو يره يعني گئبعَت‌اِلوهئمه چاتاجاقسان. شهره گئرن زامان اورادا پرستئشگاهدان اِنَن بئر پيغمبر دسته‌سئنه راست گله‌جکسن. اونلارين قاباقلاريندا چنگ، دف، ني و طنبور چاليناجاق و اونلار پيغمبرلئک اده‌جکلر.</verse>
        <verse osisID='1Sam.10.6'>او واخت ربّئن روحو سنئن اوستونه قووّتله اِنه‌جک و سن ده اونلارلا بئرلئکده پيغمبرلئک اده‌جکسن و دؤنوب باشقا بئر آدام اولاجاقسان.</verse>
        <verse osisID='1Sam.10.7'>بو علامتلر سنده باش ورنده وضعئيّته موناسئب حرکت ات، چونکي تاري سنئنله‌دئر.</verse>
        <verse osisID='1Sam.10.8'>سن مندن اوّل گئلگالا اِنه‌جکسن، من ده اورايا گله‌جيم کي، يانديرما قوربانلاري تقدئم ادئب باريش قوربانلاري کَسئم. من يانينا گلئب نه اده‌جيئني سنه بئلدئره‌نه‌جک، يدّي گون گؤزله‌مَلي اولاجاقسان."  </verse>
        <verse osisID='1Sam.10.9'>
          شاعول سمويئلئن يانيندان يولا دوشمَک اوچون چِورئلَنده، تاري اونون اوره‌يئني دَيئشدئردي و بوتون بو علامتلر او گون يرئنه يتئشدي.</verse>
        <verse osisID='1Sam.10.10'>اورادان گئبعايا گِدَرکَن، اونلارا بئر پيغمبر دسته‌سي راست گلدي و تارينين روحو شاعولون اوستونه قووّتله اِندي، اله کي، اونلارين آراسيندا شاعول دا پيغمبرلئک اتمه‌يه باشلادي.</verse>
        <verse osisID='1Sam.10.11'>اوّلدن اونو تاني‌يان جاماعاتين هاميسي اونون پيغمبرلئک اتدئيئني گؤرنده بئربئرئنه ددئلر: "قئشئن اوغلونا نه اولوب؟ مگر شاعول دا پيغمبرلرئن سيراسيندادير؟"</verse>
        <verse osisID='1Sam.10.12'>بئر آدام جاواب ورئب ددي: "گؤرون اونلارين آتاسي کئمدئر؟" بونا گؤره ده "مگر شاعول دا پيغمبرلر سيراسيندادير؟" سؤزو مَثَله چِورئلدي.</verse>
        <verse osisID='1Sam.10.13'>شاعول پيغمبرلئک ادندن سونرا پرستئشگاها قالخدي.  </verse>
        <verse osisID='1Sam.10.14'>
          شاعولون عَمئسي اوندان و نؤکرئندن سوروشدو: "هارا گتمئشدئنئز؟" شاعول ددي: "اِششَکلري آختارماغا گتمئشدئک، تاپا بئلمه‌دئيئمئزي گؤرن واخت، سمويئلئن يانينا گتدئک."</verse>
        <verse osisID='1Sam.10.15'>شاعولون عَمئسي ددي: "خاهئش ادئرم، سمويئلئن سنه نه ددئيئني منه دانيش."</verse>
        <verse osisID='1Sam.10.16'>شاعول عَمئسئنه ددي: "اِششَکلرئن تاپيلديغيني بئزه آيدين بئلدئردي." لاکئن پادشاهليق حاقّيندا سمويئلئن سؤزونو عَمئسئنه دانيشمادي.  </verse>
        <verse osisID='1Sam.10.17'>
          بوندان سونرا سمويئل خالقي ربّئن حوضورونا، مئصپا‌يا چاغيردي.</verse>
        <verse osisID='1Sam.10.18'>او، ائسرايئل اؤولادلارينا ددي: "ائسرايئلئن تاريسي رب بله ديئر: «ائسرايئلي مئصئردن من چيخارتديم. مئصئرلی‌لرئن و سئزه ظولم ادن بوتون سلطنتلرئن اَلئندن سئزي من آزاد اتدئم.»</verse>
        <verse osisID='1Sam.10.19'>لاکئن بلالارينيزدان و موصئبتلرئنئزدن سئزي قورتاران تارينيزي بو گون ردّ ادئبسئنئز و اونا "اوستوموزه بئر پادشاه قوي" ديئبسئنئز. ائندي قبئله‌لرئنئزه و نسئل‌لرئنئزه گؤره ربّئن حوضوروندا دورون."  </verse>
        <verse osisID='1Sam.10.20'>
          سمويئل ائسرايئلئن بوتون قبئله‌لرئني بئر-بئر قاباغا چيخارتدي، بِنيامئن قبئله‌سي پوشکله سچئلدي.</verse>
        <verse osisID='1Sam.10.21'>سونرا بِنيامئن قبئله‌سئني نسئل‌به‌نسئل قاباغا چيخارتدي. پوشک مَطري نسلئنه دوشدو. نهايت قئش اوغلو شاعول سچئلدي. لاکئن اونو آختاريب تاپا بئلمه‌دئلر.</verse>
        <verse osisID='1Sam.10.22'>گئنه ربدن سوروشدولار: "او بورايا حله مگر گلمه‌يئب؟" رب ددي: "باخ، يوکلرئن آراسيندا گئزله‌نئب."</verse>
        <verse osisID='1Sam.10.23'>قاچيب شاعولو اورادان گتئردئلر. خالق آراسيندا دوران زامان شاعول خالقين هاميسيندان بئر بويون اوجا گؤرونوردو.</verse>
        <verse osisID='1Sam.10.24'>سمويئل بوتون خالقا ددي: "آيا ربّئن سچدئيي آدامي گؤرورسونوز؟ دوغرودان دا بوتون خالقين آراسيندا اونا بَنزَر هچ کس يوخدور." او زامان خالق بئر سَسله قيشقيريب ددئلر: "ياشاسين پادشاه!"  </verse>
        <verse osisID='1Sam.10.25'>
          سمويئل پادشاهليق قايدالاريني خالقا ددی و کئتابا يازيب ربّئن حوضورونا قويدو. سونرا سمويئل بوتون خالقي اِوئنه گؤندردي.</verse>
        <verse osisID='1Sam.10.26'>شاعول دا گئبعايا، اؤز اِوئنه قاييتدي و قلبلرئنده تارينين اويانيش ياراتديغي جنگاورلر ده اونونلا برابر گتدئلر.</verse>
        <verse osisID='1Sam.10.27'>لاکئن بعضی ياراماز آداملار ددئلر: "بو آدام بئزي نجه قورتاراجاق؟" اونا حقارتله باخيب هدئيّه گتئرمه‌دئلر. لاکئن شاعول بونا ساکئت قالدي.  </verse>
      </chapter>
      <chapter osisID='1Sam.11'>
        <verse osisID='1Sam.11.1'>
          عَمّونلو ناخاش گلئب يابِش‌گئلعادي موحاصئره‌يه آلدي. بوتون يابش اهالئسي ناخاشا ددئلر: "بئزئمله عهد باغلا، بئز ده سنه قوللوق اده‌رئک."</verse>
        <verse osisID='1Sam.11.2'>آمّا عَمّونلو ناخاش اونلارا ددي: "بو شرطله سئزئنله باغلايارام کي، هر بئرئنئزئن صاغ گؤزونو چيخارديب بوتون ائسرايئلي روسواي اِدئم."</verse>
        <verse osisID='1Sam.11.3'>يابش آغساقّاللاري اونا ددئلر: "بئزه يدّي گون مؤهلَت ور کي، ائسرايئلئن بوتون اراضئسئنه قاصئدلر گؤنده‌رَک و اگر بئزي خئلاص ادن بئري اولماسا، سنه تسلئم اولاريق."  </verse>
        <verse osisID='1Sam.11.4'>
          قاصئدلر شاعولون گئبعا شهرئنه گلدئلر و خالق آراسيندا بو سؤزلري جار چکدئلر. بوتون خالق دا شئون ادئب آغلادي.</verse>
        <verse osisID='1Sam.11.5'>بو واخت شاعول اؤکوزلرئن داليسيجا زمئدن گلئردي. او ددي: "خالقا نه اولوب کي، آغلايير؟" اونا يابِشلی‌لرئن سؤزونو چاتديرديلار.  </verse>
        <verse osisID='1Sam.11.6'>
          همئن سؤزلري اشئدن زامان تارينين روحو شاعولون اوستونه قووّتله اِندي، قضبدن اود توتوب ياندي.</verse>
        <verse osisID='1Sam.11.7'>او، بئر جوت اؤکوزونو گؤتوروب پارچا-پارچا دوغرادي و اونلاري قاصئدلرئن اَلي ائله بوتون ائسرايئل اراضئسئنه گؤندرئب ددي: "کئم شاعولون و سمويئلئن دالينجا گتمه‌سه، اؤکوزلرئنئن باشينا بو گله‌جک." خالقين آراسينا ربّئن قورخوسو دوشدو و هامي بئر نفر کئمي يولا چيخدي.</verse>
        <verse osisID='1Sam.11.8'>شاعول اونلاري بِزِقده سايدي: ائسرايئل اؤولادلاري اوچ يوز مئن و يهودا آداملاري دا اوتوز مئن نفر اولدو.  </verse>
        <verse osisID='1Sam.11.9'>
          گلن قاصئدلره ددئلر: "يابِش گئلعادلي‌لارا بله دئيَرسئنئز: «صاباح گون قيزينجا سئزه قورتولوش اولاجاق.»" قاصئدلر گدئب بونو يابِشلی‌لره بئلدئردئلر و اونلار دا سِوئندئلر.</verse>
        <verse osisID='1Sam.11.10'>يابِشلی‌لر عَمّونلولارا ددئلر: "صاباح تسلئم اولاجاغيق و بئزئمله گؤزونوزده خوش گؤرونَن کئمي رفتار ادئن."  </verse>
        <verse osisID='1Sam.11.11'>
          صاباحيسي شاعول خالقي اوچ قئسمته بؤلدو و سحر کشئک نؤوبتئنده دوشمنئن اوردوگاهينين ائچئنه گئرئب، گون قيزانا قدر عَمّونلولاري قيرديلار. قالانلار دا اله داغيلديلار کي، اونلاردان ائکي نفر بئر يرده قالمادي.</verse>
        <verse osisID='1Sam.11.12'>خالق سمويئله ددي: "کئملردئر او آداملار کي، دِمئشدئلر «مگر شاعول اوستوموزده پادشاه اولاجاق؟» او آداملاري ورئن، اؤلدورَک."</verse>
        <verse osisID='1Sam.11.13'>لاکئن شاعول ددي: "بو گون هچ کس اؤلدورولمه‌يه‌جک، چونکي رب بو گون ائسرايئله قورتولوش ورئب."  </verse>
        <verse osisID='1Sam.11.14'>
          سمويئل خالقا ددي: "گلئن گئلگالا گِدَک و اورادا پادشاهليغي تزه‌دن تصدئق اِدَک."</verse>
        <verse osisID='1Sam.11.15'>بلجه بوتون خالق گئلگالا گتدي. اورادا، گئلگالدا شاعولو ربّئن حوضوروندا پادشاه اتدئلر. ربّئن حوضوروندا باريش قوربانلاري دا کَسدئلر. بوتون ائسرايئللی‌لر شاعوللا بئرلئکده بؤيوک بايرام اتدئلر.  </verse>
      </chapter>
      <chapter osisID='1Sam.12'>
        <verse osisID='1Sam.12.1'>
          سمويئل ائسرايئللی‌لرئن هاميسينا ددي: "باخين من سئزئن هر دِدئيئنئزه قولاق آسيب اوستونوزه بئر پادشاه تعيئن اتمئشم.</verse>
        <verse osisID='1Sam.12.2'>ائندي قاباغينيزدا پادشاه گدئر، لاکئن من آرتيق قوجالميشام، ساچلاريم آغاريب. باخ، اوغلانلاريم دا سئزئنله‌دئر. جاوانليغيمدان بو گونه قدر سئزئن قاباغينيزدا گتمئشم.</verse>
        <verse osisID='1Sam.12.3'>باخ، قاباغينيزدايام، هانسينيزين اؤکوزونو آلميشام؟ کئمئن اِششه‌يئني آلميشام؟ کئمي آلداتميشام، کئمه ظولم اتمئشم، يا دا کئمدن روشوَت آليب حاقسيز عملئنه گؤز يومموشام؟ ربّئن و اونون مسح اتدئيئنئن قاباغيندا منه ضئدّ شهادت ادئن کي، حاقّينيزي ورئم."</verse>
        <verse osisID='1Sam.12.4'>اونلار بله جاواب وردئلر: "سن بئزي هچ واخت آلداتماييبسان، ظولم اتمه‌يئبسن، هچ کئمئن اَلئندن ده هچ نه آلماييبسان."</verse>
        <verse osisID='1Sam.12.5'>سمويئل اونلارا ددي: "سئزئن ضئدّئنئزه اَلئمده بئر شي تاپماديغينيزا بو گون رب و اونون مسح اولونموش پادشاهي دا شاهئددئر." خالق ددي: "بلی، شاهئددئر."  </verse>
        <verse osisID='1Sam.12.6'>
          سمويئل خالقا ددي: "موساني و هارونو تعيئن ادن، آتالارينيزي مئصئر دئياريندان چيخاردان ربدئر.</verse>
        <verse osisID='1Sam.12.7'>ائندي، دايانين. قويون ربّئن حوضوروندا، ربّئن سئزه و آتالارينيزا اتدئيي بوتون صالح عمللر باره‌ده ثوبوتلار گؤرسدئم.</verse>
        <verse osisID='1Sam.12.8'>يعقوب مئصئره گتدي. سونرا آتالارينيز ربّه فرياد اتدئلر. رب موسا و هارونو گؤندردي کي، آتالارينيزي مئصئردن چيخارديب بو يرده ساکئن اتسئن.</verse>
        <verse osisID='1Sam.12.9'>لاکئن اونلار تاريلاري ربّی ياددان چيخارتديلار، رب ده اونلاري خاصور قوشونونون باشچيسي سئسِرايا، فئلئسطلی‌لره و موآب پادشاهينا تسلئم اتدي. اونلار آتالارينيزين ضئدّئنه ووروشدولار.</verse>
        <verse osisID='1Sam.12.10'>خالق ربّه فريادلا ددي: «بئز گوناه اتمئشئک، چونکي ربّی آتيب، بَعَل و عَشتاروت بوتلرئنه قوللوق اتمئشئک. ائندي يارب، بئزي دوشمنلرئمئزئن اَلئندن قورتار و بئز سنه قوللوق اده‌رئک.»</verse>
        <verse osisID='1Sam.12.11'>رب ده يِروب‌بَعَلي، يئفتاخي و من سمويئلي گؤندردي. او سئزي اطرافينيزداکي دوشمنلرئن اَلئندن قورتاردي و اَمئن-آمانليقدا ياشادينيز.</verse>
        <verse osisID='1Sam.12.12'>سئز عَمّون پادشاهي ناخاشين سئزئن ضئدّئنئزه گلدئيئني گؤرنده، رب تارينيز سئزه پادشاه ائکَن منه دِدئنئز: «خير، گرک بئزه بئر پادشاه حؤکمرانليق اتسئن.»</verse>
        <verse osisID='1Sam.12.13'>ائندي باخين. بو دا سِچدئيئنئز و ائسته‌دئيئنئز پادشاه! باخين، رب اوستونوزه بئر پادشاه تعيئن ادئب.</verse>
        <verse osisID='1Sam.12.14'>اگر ربدن قورخوب اونا قوللوق اده‌سئنئز و سَسئنه قولاق آسيب امرئنه ضئدّ چيخماياسينيز، او واخت هم سئزه حؤکمرانليق ادن پادشاهينيز، هم ده سئز تارينيز ربّئن دالينجا گِدَرسئنئز.</verse>
        <verse osisID='1Sam.12.15'>يوخ، اگر ربّئن سَسئنه قولاق آسماياسينيز و ربّئن امرئنه ضئدّ چيخاسينيز، او زامان ربّئن اَلي آتالارينيزا ضئدّ اولدوغو کئمي، سئزئن ده ضئدّئنئزه اولار.  </verse>
        <verse osisID='1Sam.12.16'>
          حتّا ائندي دايانين، ربّئن گؤزونوز قاباغيندا اده‌جَيي بو بؤيوک حادئثه‌ني گؤرون.</verse>
        <verse osisID='1Sam.12.17'>بو گون مگر بوغدا بئچئمي ديئل؟ ربّئن حوضورونا يالواراجاغام کي، گؤي گورولتوسو و ياغيش گؤندرسئن. او زامان گؤرَرسئنئز کي، اؤزونوز اوچون پادشاه ائسته‌مَکله اتدئيئنئز پئسلئک، ربّئن گؤزونده نه قدر بؤيوکدور.  </verse>
        <verse osisID='1Sam.12.18'>
          سمويئل ربّی چاغيردي و رب او گون گؤي گورلاديب ياغيش ياغديردي. بوتون خالق ربدن و سمويئلدن چوخ قورخدو.</verse>
        <verse osisID='1Sam.12.19'>او واخت جاماعات سمويئله ددي: "قوللارين اوچون تارين ربّه يالوار کي، اؤلمه‌يک، چونکي بوتون گوناهلاريميزين اوستونه اؤزوموزه پادشاه ائسته‌مک تقصئرئني ده علاوه اتدئک."</verse>
        <verse osisID='1Sam.12.20'>لاکئن سمويئل خالقا ددي: "قورخمايين، بوتون بو پئسلئيي سئز ادئبسئنئز، آمّا گئنه ده ربّئن دالينجا گتمکدن دؤنمه‌يئن، بوتون قلبئنئزله ربّه قوللوق ادئن.</verse>
        <verse osisID='1Sam.12.21'>دؤنمه‌يئن، چونکي او زامان بوش بوتلرئن دالينجا گتمئش اولاجاقسينيز، او بوتلر کي فايدا ورمَزلر، خئلاص دا اتمَزلر، چونکي پوچدورلار.</verse>
        <verse osisID='1Sam.12.22'>چونکي رب خالقيني اؤز بؤيوک آدينين خاطئرئنه آتماياجاق، اونا گؤره کي، سئزي اؤز خالقي اتمک ربّئن خوشونا گلئب.</verse>
        <verse osisID='1Sam.12.23'>بوندان علاوه، منه گلئنجه، مندن ائراق اولسون کي، سئزئن اوچون دوعا اتمکدن اَل چکئب، بلجه ربّئن ضئدّئنه گوناه اِدئم. من سئزه ياخشي و حاق يولونو اؤيرَده‌جيم.</verse>
        <verse osisID='1Sam.12.24'>آنجاق ربدن قورخون و اونا حقئقتده بوتون قلبئنئزله خئدمت ادئن. گؤرون سئزئن اوچون نجه عظمتلي ائشلر گؤروب.</verse>
        <verse osisID='1Sam.12.25'>آمّا اگر پئسلئک اتمکده داوام اده‌سئنئز، هم سئز محو اولاجاقسينيز، هم ده پادشاهيز."  </verse>
      </chapter>
      <chapter osisID='1Sam.13'>
        <verse osisID='1Sam.13.1'>
          شاعول پادشاه اولان زامان اوتوز ياشيندا ائدي و ائسرايئلئن اوستونده قيرخ ائکي ائل پادشاهليق اتدي.</verse>
        <verse osisID='1Sam.13.2'>شاعول اؤزو اوچون اوچ مئن نفر ائسرايئللي سچدي. بونلاردان ائکي مئن نفر مئکماسدا و بِيت‌ائل تپه‌لرئنده شاعولون يانيندا قالديلار، مئن نفر ده بِنيامئنئن گئبعا شهرئنده يوناتانين يانيندا ائدئلر. شاعول خالقين قالان حئصّه‌سئني اؤز چاديرلارينا گؤندردي.</verse>
        <verse osisID='1Sam.13.3'>يوناتان گئبعاداکي فئلئسطلی‌لرئن کشئک دسته‌سئني مغلوب اتدي. فئلئسطلی‌لر بونو اشئتدئلر. شاعول بوتون اؤلکه‌ده کَره‌ناي چالديريب ددی: "عئبرانئلر اشئتسئنلر."</verse>
        <verse osisID='1Sam.13.4'>ائسرايئللی‌لرئن هاميسي اشئتدئلر کي، شاعول فئلئسطلی‌لرئن کشئک دسته‌سئني مغلوب ادئب و فئلئسطلی‌لر ائسرايئلدن ائيره‌نئرلر. سونرا خالق شاعولون اطرافيندا ييغيلماق اوچون گئلگالا چاغيريلدي.</verse>
        <verse osisID='1Sam.13.5'>فئلئسطلی‌لر ائسرايئلله ووروشماق اوچون ييغيلديلار. اوتوز مئن دؤيوش عاراباسي، آلتي مئن آتلي و دهنز ساحئلئنده‌کي قوم قدر جاماعات چيخيب بِيت‌آوِنئن شرقئنده، مئکماسدا اوردوگاه قوردولار.  </verse>
        <verse osisID='1Sam.13.6'>
          ائسرايئللی‌لر مَضئقه‌يه دوشدوکلرئني گؤردولر، چونکي خالق ائضطئراب ائچئنده ائدي. او واخت خالق ماغارالاردا، مِشه‌لئکلرده، قايالاردا، يِرآلتي آنبارلاردا و قويولاردا گئزلَندي.</verse>
        <verse osisID='1Sam.13.7'>عئبرانئلردن بعضئلري اوردون چاييندان جاد و گئلعاد تورپاغينا کچمئشدئلر. لاکئن شاعول حله ده گئلگالدا ائدي و بوتون خالق قورخودان اَسه-اَسه اونون دالينجا گدئردي.  </verse>
        <verse osisID='1Sam.13.8'>
          شاعول سمويئلئن تعيئن اتدئيي واختا قدر يدّي گون گؤزله‌دي، لاکئن سمويئل گئلگالا گلمه‌دي، اونا گؤره ده خالق شاعولون يانيندان داغيلماغا باشلادي.</verse>
        <verse osisID='1Sam.13.9'>شاعول ددي: "يانديرما قوربانيني و باريش قوربانيني يانيما گتئرئن." و يانديرما قوربانيني تقدئم اتدي.</verse>
        <verse osisID='1Sam.13.10'>يانديرما قوربانينين تقدئمي قورتاراندا سمويئل گلئب چاتدي و شاعول سالاملاشماق اوچون اونون پئشوازينا چيخدي.</verse>
        <verse osisID='1Sam.13.11'>آمّا سمويئل ددي: "سن نه ادئبسن؟" شاعول ددي: "گؤردوم کي، اطرافيمداکي خالق داغيلير، سن ده تعيئن اتدئيئن گون گلمه‌دئن و فئلئسطلی‌لر مئکماسدا ييغيليرلار،</verse>
        <verse osisID='1Sam.13.12'>ددئم کي، ائندي فئلئسطلی‌لر گئلگالا، اوستومه گله‌جکلر، آمّا من حله ربّئن راضيليغيني آلماميشام. اونا گؤره ده اؤزومو مجبور ادئب، يانديرما قوربانيني تقدئم اتدئم."</verse>
        <verse osisID='1Sam.13.13'>سمويئل شاعولا ددي: "آغيلسيزليق ادئبسن، تارين ربّئن سنه وردئيي امره عمل اتمه‌يئبسن. بله اولماسايدي، رب ائسرايئل اوستونده سنئن پادشاهليغيني ابدی ساخلاياجاق ائدي.</verse>
        <verse osisID='1Sam.13.14'>لاکئن ائندي پادشاهليغين داوام اتميه‌جک. رب اؤزو اوچون، اؤز اوره‌يئنه ياتان بئر آدام تاپيب. و رب بو آدامي خالقينا باشچي تعيئن ادئب. چونکي سن ربّئن وردئيي امرلري ساخلاماييبسان."</verse>
        <verse osisID='1Sam.13.15'>بوندان سونرا سمويئل گئلگالي ترک ادئب بِنيامئنلی‌لرئن گئبعا شهرئنه گتدي. شاعول يانيندا اولان خالقي سايدي: تقرئبن آلتي يوز نفر ائدئلر.  </verse>
        <verse osisID='1Sam.13.16'>
          شاعول، اوغلو يوناتان، و يانيندا اولان خالق بِنيامئنلی‌لرئن گئبعا شهرئنده ائدئلر. فئلئسطلی‌لر ده مئکماسدا اوردوگاه قورموشدولار.</verse>
        <verse osisID='1Sam.13.17'>فئلئسطلی‌لرئن اوردوگاهيندان قارَتچي هوجومچولار اوچ دسته‌يه بؤلونوب چيخديلار: بئر دسته عوفرا يولونا، شوآل تورپاغينا طرف گتدي،</verse>
        <verse osisID='1Sam.13.18'>آيري دسته بِيت‌خورون يولونا طرف گتدي. او بئري دسته ده سرحد يولونا يؤنَلدي کي، چؤل سمتئنده صِبوعئم دره‌سئنه باخيردي.  </verse>
        <verse osisID='1Sam.13.19'>
          بوتون ائسرايئل اؤلکه‌سئنده بئر نفر ده اولسون، دمئرچي يوخ ائدي. فئلئسطلی‌لر دمئشدئلر کي، "قوي عئبرانئلر قيلينج يا دا نئزه دوزلتمه‌سئنلر."</verse>
        <verse osisID='1Sam.13.20'>بلجه بوتون ائسرايئللی‌لر کوتانلاريني، کَرکئلرئني، بالتالاريني و اوراقلاريني ائتئلتمک اوچون فئلئسطلی‌لرئن يانينا گلئردئلر.</verse>
        <verse osisID='1Sam.13.21'>کوتانين و کَرکئنئن ائتئلتمه قئيمتي شِکِلئن اوچده ائکئسي  ائدي. چَنگلئن، بالتالارين و بئزلر ائتئلتمه قئيمتي شِکِلئن اوچده بئري.</verse>
        <verse osisID='1Sam.13.22'>اونا گؤره ده موحارئبه زاماني شاعوللا يوناتانين يانيندا اولان خالقين اَلئنده قيلينج و نئزه يوخ ائدي، بو سئلاحلار آنجاق شاعولون و اوغلو يوناتانين اَلئنده وار ائدي.  </verse>
        <verse osisID='1Sam.13.23'/>
      </chapter>
      <chapter osisID='1Sam.14'>
        <verse osisID='1Sam.14.1'>
          بئر گون شاعولون اوغلو يوناتان اؤز سئلاحدارينا کي، جاوان ائدي، ددي: «گل او تايدا اولان فئلئسطلی‌لرئن کشئک دسته‌سئنه کِچک.» لاکئن بونو آتاسينا بئلدئرمه‌دي.</verse>
        <verse osisID='1Sam.14.2'>شاعول گئبعا کَناريندا مئقرونداکي نار آغاجي آلتيندا اوتورموشدو. يانينداکي خالق تقرئبن آلتي يوز نفر اونلاردي.</verse>
        <verse osisID='1Sam.14.3'>شئلودا ربّئن کاهئني، عِلي اوغلو پئنخاس اوغلو ائکابودون قارداشي اَخئطوبون اوغلو اَخئيا، اِفود گِيئنمئشدي. يوناتانين گتدئيئندن خالقين خبري يوخ ائدي.  </verse>
        <verse osisID='1Sam.14.4'>
          فئلئسطلی‌لرئن کشئک دسته‌سئنه گتمَک اوچون، يوناتانين کِچمَک ائسته‌دئيي کِچئدلر ائکي تئز قايانين آراسيندا ائدي. قايانين بئرئنئن آدي بوصِص، او بئرئنئن آدي دا سِنّه ائدي.</verse>
        <verse osisID='1Sam.14.5'>قايانئن بئري شئمال طرفدن مئکماسا، او بئري قايا دا جنوب طرفدن گئبعايا باخيردي.</verse>
        <verse osisID='1Sam.14.6'>يوناتان سئلاحداري جاوانا ددي: «گل بو ختنه‌سئزلرئن کشئک دسته‌سئنه کِچک، بلکه رب بئزئم اوچون بئر ائش گؤردو. چونکي آدامين آز يا دا چوخ اولماسي ربّئن قورتولوشونا مانع اولا بئلمز.»</verse>
        <verse osisID='1Sam.14.7'>سئلاحداري اونا ددي: «اوره‌يئنده نه وارسا، ات. گت، باخ، من ده سنئن اوره‌يئنئن ائسته‌يئنه مووافئق، سن ائنه‌نَم.»</verse>
        <verse osisID='1Sam.14.8'>او واخت يوناتان ددي: «باخ، بو آداملارا طرف گدئب، اؤزوموزي اونلارا گؤرسده‌جَيئک.</verse>
        <verse osisID='1Sam.14.9'>اگر بئزه دِسه‌لر: "دايانين بئز سئزئن يانينيزا گلَک"، او زامان يِرئمئزده دوروب اونلارين يانينا چيخماريق.</verse>
        <verse osisID='1Sam.14.10'>لاکئن اگر دِسه‌لر: "يانيميزا چيخين"، او زامان يِرئمئزدن دوروب اونلارين يانينا چيخاريق، چونکي رب اونلاري بئزه تسلئم ادئب و بو بئزئم اوچون علامت اولاجاق.»  </verse>
        <verse osisID='1Sam.14.11'>
          او زامان کي، ائکئسي ده اؤزلرئني فئلئسطلی‌لرئن کشئک دسته‌سئنه گؤرستدئلر، فئلئسطلی‌لر ددئلر: «باخ، عئبرانئلر گئزلَندئکلري دِشئکلردن چيخيرلار.»</verse>
        <verse osisID='1Sam.14.12'>عسگرلر يوناتانا و اونون سئلاحدارينا باغيريب ددئلر: «يانيميزا چيخين، سئزه بئر شي دئيه‌جَيئک.» يوناتان سئلاحدارينا ددي: «داليمجا گل، چونکي رب اونلاري ائسرايئله تسلئم ادئب.»</verse>
        <verse osisID='1Sam.14.13'>يوناتان، اونون دالينجا سئلاحداري، اَل و آياقلاري ائله يوخاري ديرماشديلار. يوناتان فئلئسطلی‌لري قيريب تؤکدو، آرخادان سئلاحداري دا اونلاري اؤلدوروب ائشلرئني بئتئرئردي.</verse>
        <verse osisID='1Sam.14.14'>بو ائلک دؤيوشده ياريم ساحه تورپاقدا  يوناتانينان سئلاحداري ائيئرمي نفره قدر قيرديلار.</verse>
        <verse osisID='1Sam.14.15'>اوردوگاها، چؤله، بوتون خالق آراسينا وَلوَله دوشدو. کشئکچي عسگرلر و قارَت هوجومچولاري آراسينا اِله بئر اَسمَجه دوشدو کي، اِله‌ بئل بؤيوک زَلزَله اولموشدو.</verse>
        <verse osisID='1Sam.14.16'>شاعولون بِنيامئنده اولان گئبعا شهرئنده‌کي گؤزَتچئلري باخاندا گؤردولر کي، فئلئسطلي قوشوني داغيليب اورايا-بورايا قاچير.  </verse>
        <verse osisID='1Sam.14.17'>
          شاعول يانيندا اولان خالقا ددي: «ائندي سايين، گؤرون بئزدن کئم يوخدور.» سايديقلاري زامان يوناتانينان سئلاحداري اولمادي.</verse>
        <verse osisID='1Sam.14.18'>شاعول اخئيايا ددي: «تارينين سانديغيني بورايا گتئرئن.» چونکي او واختلار تارينين سانديغي ائسرايئللی‌لرئن يانيندا ائدي.  </verse>
        <verse osisID='1Sam.14.19'>
          شاعول کاهئن ائله دانيشارکَن، فئلئسطلی‌لرئن اوردوگاهيندان گورولتي گتدئکجه چوخاليردي، اونون اوچون ده شاعول کاهئنه ددي: «اَل ساخلا!»</verse>
        <verse osisID='1Sam.14.20'>شاعول و يانيندا اولان بوتون خالق ييغيليب دؤيوش مِيدانينا گتدئلر. باخ، فئلئسطلی‌لردن هر بئري، قيلينجي اؤز فئلئسطلي يولداشينا چکئردي. چوخ بؤيوک بئر ائغتئشاش اولموشدو.  </verse>
        <verse osisID='1Sam.14.21'>
          اوّلجه‌دن فئلئسطلی‌لر طرفئنه کِچَن عئبرانئلر، فئلئسطلی‌لر ائله برابر اوردوگاها گلمئشدئلر. اونلار دا شاعولون و يوناتانين يانيندا اولان ائسرايئللی‌لر ائله بئرلَشدئلر.</verse>
        <verse osisID='1Sam.14.22'>اِفرايئمئن داغليق بؤلگه‌سئنده گئزلَنَن بوتون ائسرايئللی‌لر ده، فئلئسطلی‌لرئن قاچديغيني اشئتدئکده، دؤيوش مِيدانيندا فئلئسطلی‌لري قووماغا باشلاديلار.</verse>
        <verse osisID='1Sam.14.23'>بلجه او گون رب ائسرايئلي قورتاردي و دؤيوش بِيت‌آوِندن او طرفه کِچدي.  </verse>
        <verse osisID='1Sam.14.24'>
          ائسرايئللی‌لر او گون چوخ فئشار آلتيندا قالميشديلار. چونکي شاعول خالقا آند ائچدئرئب دِمئشدي: «آخشاما قدر دوشمنلرئمدن قئصاص آلانا قدر کئم چؤرک يِسه، لعنت اولسون!» خالقدان هچ کئم دئلئنه هچ نه وورمادي.</verse>
        <verse osisID='1Sam.14.25'>بوتون خالق مِشه‌يه گتدي و تورپاق اوستونده اولان بال شانيسينا راست گلدئلر.</verse>
        <verse osisID='1Sam.14.26'>خالق مِشه‌ده بال شانيسينا راست گلنده، شانيدان بال سوزولوردي، لاکئن هچ کس اَلئني آغزينا آپارمادي، چونکي خالق آنددان قورخوردي.</verse>
        <verse osisID='1Sam.14.27'>لاکئن يوناتان آتاسينين خالقا آند ائچدئردئيئني اشئتمه‌مئشدي. اونا گؤره ده، اَلئنده‌کي دَيَنه‌يي اوزاديب اوجوني شاني بالينا باتيردي و اَلئني آغزينا آپاردي. و گؤزلرئنه ائشيق گلدي.  </verse>
        <verse osisID='1Sam.14.28'>
          او واخت جاماعات آراسيندان بئر نفر ددي: «آتان خالقا بَرک آند ائچدئرئب کي، "بو گون کئم چؤرک يِسه، اونا لعنت اولسون!"» خالق آرتيق طاقَتدن دوشموشدي.</verse>
        <verse osisID='1Sam.14.29'>يوناتان ددي: «آتام اؤلکه‌يه عذاب ورئب. باخين، بو بالدان بئر آز دادّيم، گؤر نجه گؤزلرئم ائشيقلاندي!</verse>
        <verse osisID='1Sam.14.30'>اگر بو گون دوشمنلردن اَله کچئردئلَن يمکلري خالق دويونجا يِمئش اولسايدي، گؤر نه‌لر اونلاردي! چونکي فئلئسطلی‌لرئن اؤلدورولمه‌سي ائندئيه کئمي اِله ده بؤيوک اولماييب.»  </verse>
        <verse osisID='1Sam.14.31'>
          همئن گون ائسرايئللی‌لر مئکماسدان اَيّالونا قدر فئلئسطلی‌لري قيرديلار. خالق چوخ يورغون ائدي.</verse>
        <verse osisID='1Sam.14.32'>خالق دوشمن مالي اوستونه دوشوب قويون-کِچئلري، اؤکوزلري، و بوزوولاري يِرئنده‌جه کَسدئلر و اونلاري قانلي-قانلي يدئلر.</verse>
        <verse osisID='1Sam.14.33'>بونو شاعولا خبر وردئلر: «باخ، خالق اَتي قانلي-قانلي يئيه‌رَک ربّئن ضئدّئنه گوناه ادئر.» شاعول ددي: «خيانت ادئبسئز، بو گون منی بؤيوک بئر داش آلتيندا اَزئن.»</verse>
        <verse osisID='1Sam.14.34'>شاعول سؤزونه داوام وردی: «خالقين آراسينا گدئب اونلارا ديئن: "هر کس اؤکوزوني يا دا قويونوني يانيما گتئرسئن. اونو بورادا کَسئب يِسئن. اَتي قانلي-قانلي يئيه‌رَک ربّئن ضئدّئنه گوناه اتمه‌يئن."» بلجه بوتون خالق او گجه اؤکوزوني اؤز اَلي ائله اورايا گتئرئب کَسدي.</verse>
        <verse osisID='1Sam.14.35'>شاعول ربّه بئر قوربانگاه دوزلتدي. بو اونون رب اوچون قوردوغي ائلک قوربانگاه ائدي.  </verse>
        <verse osisID='1Sam.14.36'>
          شاعول ددي: «فئلئسطلی‌لرئن دالينجا گجه ائکَن دوشَک کي، سحر آچيلانا قدر اونلاري تالان اِدَک و اونلاردان هچ کئمي صاغ بوراخماياق.» اونا ددئلر: «گؤزونده نه خوشدور، ات». لاکئن کاهئن ددي: «گلئن بورايا، تارينين حوضورونا ياخينلاشاق.»</verse>
        <verse osisID='1Sam.14.37'>شاعول تاريدان سوروشدو: «آيا فئلئسطلی‌لرئن دالينجا دوشوم؟ آيا اونلاري ائسرايئللی‌لره تسلئم اده‌جکسن؟» لاکئن تاري او گون اونا جاواب ورمه‌دي.</verse>
        <verse osisID='1Sam.14.38'>شاعول ددي: «ای بوتون خالقين باشچيلاري، بورايا ياخينلاشين. آراشديريب گؤرون بو گون بو گوناه نجه باش ورئب.</verse>
        <verse osisID='1Sam.14.39'>چونکي ائسرايئلي قورتاران، وار اولان ربّه آند اولسون، بو ائشده اوغلوم يوناتان تقصئرکار اولسا بِله، گرک اؤلومه ورئلسئن.» لاکئن خالق آراسيندان اونا جاواب ورن اولمادي.</verse>
        <verse osisID='1Sam.14.40'>شاعول بوتون ائسرايئللی‌لره ددي: «سئز بئر طرفده، من و اوغلوم دا آيري بئر طرفده دوراق.» خالق شاعولا ددي: «گؤزونده نه خوشدور، ات.»</verse>
        <verse osisID='1Sam.14.41'>شاعول ائسرايئلئن تاريسي ربّه ددي: «حقئقتي اوزه چيخارت!» پوشک شاعوللا يوناتانا دوشدو. خالق تمئزه چيخدي.</verse>
        <verse osisID='1Sam.14.42'>شاعول ددي: «منئمله اوغلوم يوناتان آراسيندا دا پوشک آتين.» پوشک يوناتانا دوشدو.</verse>
        <verse osisID='1Sam.14.43'>شاعول يوناتانا ددي: «نه ادئبسن، منه بئلدئر!» يوناتان اونا ددي: «آنجاق اَلئمده اولان دَيَنه‌يئن اوجي ائله بئر آز بال دادميشام، بونا گؤره مگر اؤلمَلئ‌يَم؟»</verse>
        <verse osisID='1Sam.14.44'>شاعول ددي: «يوناتان، تاري منه بِله‌سئني و بوندان بَتَرئني اتسئن! سن حقئقتن اؤلمَلئ‌سن.»</verse>
        <verse osisID='1Sam.14.45'>خالق شاعولا بله ددي: «ائسرايئلده بله بؤيوک قورتولوش گتئرن يوناتان مگر گرک اؤلسون؟ اصلا! وار اولان ربّه آند اولسون، اونون باشيندان بئر توک بِله، يِره دوشمَيه‌جک. چونکي بو گون او، تارينين کؤمه‌يي ائله ائش گؤردو.» بِلَجه، خالق يوناتاني خئلاص اتدي و او اؤلمه‌دي.  </verse>
        <verse osisID='1Sam.14.46'/>
        <verse osisID='1Sam.14.47'>
          بِلَجه، شاعول ائسرايئل اوستونده پادشاه اولاندان سونرا اطرافداکي بوتون دوشمنلرئنئن ضئدّئنه يعني موآبلي‌لارين، عَمّونلولارين، اِدوملولارين، صوبا پادشاهلارينين و فئلئسطلی‌لرئن ضئدّئنه دؤيوشدي. هانسي طرفه دؤنوردي، اونلارين باشينا بلا گتئرئردي.</verse>
        <verse osisID='1Sam.14.48'>او شوجاعَت گؤرسدئب عَمالِقلئلري مغلوب اتدي و ائسرايئلي تالان ادنلرئن اَلئندن قورتاردي.  </verse>
        <verse osisID='1Sam.14.49'>
          شاعولون اوغوللاري يوناتان، يئشوي و مِلکئشوعه ائدي. ائکي قيزيندان بؤيوکونون آدي مِرَب، کئچئيئنئن آدي دا مئکَل ائدي.</verse>
        <verse osisID='1Sam.14.50'>شاعولون آروادينين آدي اَخئماعاص قيزي اَخئنوعَم ائدي. قوشونونون باشچيسي دا عَمئسي نِرئن اوغلو آبنِر ائدي.</verse>
        <verse osisID='1Sam.14.51'>شاعولون آتاسي قئش ائله آبنِرئن آتاسي نِر، اَبئ‌اِلئن اوغوللاري ائدئلر.  </verse>
        <verse osisID='1Sam.14.52'/>
      </chapter>
      <chapter osisID='1Sam.15'>
        <verse osisID='1Sam.15.1'>
          سمويئل شاعولا ددي: "رب منی گؤندردي کي، سني اؤز خالقي ائسرايئل اوستونده پادشاه اولماق اوچون مسح ادئم. ائندي ربّئن سؤزونو اشئت.</verse>
        <verse osisID='1Sam.15.2'>قوشونلار ربّی بله ديئر: «عَمالِقلی‌لري جزالانديراجاغام. ياديمدادير کي، نجه ائسرايئللی‌لر مئصئردن چيخان زامان، يولدا اونلارين ضئدّئنه دوردولار.</verse>
        <verse osisID='1Sam.15.3'>ائندي گت، عَمالِقلی‌لري قير، هر شيلرئني کامئل دارماداغين ات و اونلارا حِيفئن گلمه‌سئن. کئشئدن آرواداجاق، اوشاقدان کؤرپه‌يه‌جک، اؤکوزدن قويوناجاق، دَوه‌دن اِششيه‌جک هاميسيني قير.»"  </verse>
        <verse osisID='1Sam.15.4'>
          شاعول خالقي چاغيردي و اونلاري طِلائمده سايدي: ائکي يوز مئن پئيادا عسگرله برابر يهودادان اون مئن نفر وار ائدي.</verse>
        <verse osisID='1Sam.15.5'>شاعول عَمالِقلی‌لرئن شهرئنه گلئب دره‌ده کمئن قوردو.</verse>
        <verse osisID='1Sam.15.6'>او، قِنلی‌لره ددي: "گدئب عَمالِقلی‌لردن آيريلين کي، سئزي ده اونلارلا برابر قيرماييم. چونکي ائسرايئل اؤولادلاري مئصئردن چيخان زامان سئز اونلارا مهرئبانليق اتدئنئز.» بلجه قِنلی‌لر عَمالِقلی‌لردن آيريلديلار.  </verse>
        <verse osisID='1Sam.15.7'>
          شاعول خَوئلادان مئصئرئن شرقي اولان شورا قدر عَمالِقلی‌لري قيردي.</verse>
        <verse osisID='1Sam.15.8'>عَمالِق پادشاهي اَگَگي صاغ توتدو و بوتون خالقي کامئل بئر شکئلده قيلينجدان کچئرتدي.</verse>
        <verse osisID='1Sam.15.9'>آمّا شاعول و خالق اَگَگه و عَمالِقلی‌لرئن لاپ ياخشي قويونلارينا، اؤکوزلرئنه، کؤکَلدئلمئش حيوانلارينا، قوزولارينا و ياخشي شيلرئن هاميسينا حيفي گلئب کامئل محو اتمک ائستمه‌دئلر. کامئل محو اولونان فايداسيز و دَيَرسئز شيلر ائدي.  </verse>
        <verse osisID='1Sam.15.10'>
          بوندان سونرا ربّئن سؤزو سمويئله نازئل اولدو:</verse>
        <verse osisID='1Sam.15.11'>"شاعولو پادشاه اتدئيئمه پشمان اولدوم. چونکي او منئم داليمجا گلمکدن دؤنوب، سؤزلرئمي يرئنه يتئرمه‌يئبدئر." سمويئل قضبلَندي و بوتون گجه‌ني ربّه فغان اتدي.</verse>
        <verse osisID='1Sam.15.12'>سحر اِرکَن دوردو کي، شاعوللا گؤروشسون. آمّا اونا بله خبر وردئلر: "شاعول کَرمِله گلدي و اؤزونه يادبود بئر سوتون قوياندان سونرا دؤنوب، ائره‌لئده‌کي گئلگالا اِندي."  </verse>
        <verse osisID='1Sam.15.13'>
          سمويئل شاعولون يانينا گلدي. شاعول اونا ددي: "قوي رب سنه برکت ورسئن، من ربّئن امرئنه عمل اتدئم."</verse>
        <verse osisID='1Sam.15.14'>آمّا سمويئل ددي: "بس قولاقلاريما گلن بو قويون مَلَشمه‌سي و اشئتدئيئم بو اؤکوز بؤيورتوسو ندئر؟"</verse>
        <verse osisID='1Sam.15.15'>شاعول ددي: "اونلاري عَمالِقلی‌لردن گتئرئبلر. چونکي خالق قويون-کچئلرئن و اؤکوزلرئن لاپ ياخشيسيني ساخلادي کي، سنئن تارين ربّه قوربان اتسئنلر. لاکئن قالانلاريني کامئل يوخ اتدئک."</verse>
        <verse osisID='1Sam.15.16'>او واخت سمويئل شاعولا ددي: "دايان، قوي کِچَن گجه ربّئن منه ددئکلرئني سنه ديئم." شاعول ددي: "دانيش."  </verse>
        <verse osisID='1Sam.15.17'>
          سمويئل ددي: "سن اؤز گؤزونده کئچئک اولدوغون حالدا، مگر ائسرايئل قبئله‌لرئنئن باشچيسي اولمادين؟ مگر رب سني ائسرايئل اوستونه پادشاه مسح اتمه‌دي؟</verse>
        <verse osisID='1Sam.15.18'>رب سني وظئفه اوچون گؤندرئب ددي: «گت و گوناهکارلاري، بو عَمالِقلی‌لري کامئل محو ات. اونلاري قيريب قورتارانا قدر اونلارلا ووروش.»</verse>
        <verse osisID='1Sam.15.19'>بس نه اوچون ربّئن سؤزوندن ائطاعت اتمه‌دئن، تالانا گئرئشدئن و ربّئن گؤزونده پئس ساييلان ائشي گؤردون؟"</verse>
        <verse osisID='1Sam.15.20'>شاعول سمويئله ددي: "من ربّئن سؤزوندن ائطاعت اتدئم و ربّئن منی گؤندردئيي وظئفه‌يه گتدئم. عَمالِق پادشاهي اَگَگي بورايا گتئرمئشم، عَمالِقلی‌لري ده کامئل محو اتمئشم.</verse>
        <verse osisID='1Sam.15.21'>لاکئن خالق تالان ماليندان قويون-کچئلري و اؤکوزلري، محو ادئلمه‌يه وقف اولونانلاردان لاپ ياخشيسيني گؤتوردو کي، گئلگالدا سنئن تارين ربّه قوربان اتسئن."</verse>
        <verse osisID='1Sam.15.22'>سمويئل ددي: "ربّئن نَدَن خوشو گلر، سؤزونون ائطاعت اولماسيندان يا يانديرما قورباني و آيري قوربانلاردان؟ باخ ائطاعت اتمک قورباندان، قولاق آسماق قوچلارين پئيئندن داها ياخشي‌دير.</verse>
        <verse osisID='1Sam.15.23'>چونکي عاصئلئک فالچيليغا برابر گوناهدير، عئنادکارليق دا بوت‌پَرَستلئک تقصئرئنه برابردئر. ائندي کي، سن ربّئن سؤزونو ردّ ادئبسن، او دا سني پادشاهليقدان ردّ ادئب."  </verse>
        <verse osisID='1Sam.15.24'>
          او واخت شاعول سمويئله ددي: "گوناه اتمئشم. دوغرودان دا ربّئن امرئني و سنئن سؤزلرئني پوزموشام، چونکي خالقدان قورخوب اونلارين سؤزونه قولاق آسميشام.</verse>
        <verse osisID='1Sam.15.25'>خاهئش ادئرم، گوناهيمي باغيشلا و ائندي منئمله برابر گری قاييت کي، ربّه پرستئش ادئم."</verse>
        <verse osisID='1Sam.15.26'>سمويئل شاعولا ددي: "من سنئنله گری قاييتماياجاغام، چونکي سن ربّئن سؤزونو ردّ ادئبسن. اونا گؤره رب ده سني ائسرايئل اوستونده پادشاه اولماقدان ردّ ادئب."  </verse>
        <verse osisID='1Sam.15.27'>
          سمويئل گری قاييتماق اوچون دؤنَن زامان، شاعول اونون جوبّه‌سئنئن اَته‌يئندن ياپيشاندا اَتَک ييرتيلدي.</verse>
        <verse osisID='1Sam.15.28'>سمويئل اونا ددي: "بو گون رب ده سندن ائسرايئل پادشاهليغيني بو جور ييرتيب و سندن ياخشي اولان قونشونا ورئب.</verse>
        <verse osisID='1Sam.15.29'>ائسرايئلئن عئزّتي اولان يالان دِمَز و فئکرئني دَيئشمَز. چونکي او، ائنسان ديئل کي، فئکرئني دَيئشسئن."</verse>
        <verse osisID='1Sam.15.30'>شاعول ددي: "گوناها باتديم. خاهئش ادئرم، ائندي خالقيمين آغساقّاللاري و ائسرايئل موقابئلئنده منه حؤرمت ات و منئمله بئرلئکده گری قاييت کي، تارين ربّه پرستئش اِدئم."</verse>
        <verse osisID='1Sam.15.31'>سمويئل شاعولون داليسيجا گری قاييتدي و شاعول ربّه پرستئش اتدي.  </verse>
        <verse osisID='1Sam.15.32'>
          سونرا سمويئل ددي: "عَمالِق پادشاهي اَگَگي بورايا، منئم يانيما گتئرئن." اَگَگ اونون يانينا بَشّاش گلدي. اَگَگ اؤز-اؤزونه ديئردي: "يقئن کي، اؤلومون آجيليغي کچئب گدئب."</verse>
        <verse osisID='1Sam.15.33'>سمويئل ددي: "سنئن قيلينجين آروادلاري نجه اؤولادسيز قويوب، سنئن آنان دا آروادلار آراسيندا بلجه اؤولادسيز قالاجاق." سمويئل گئلگالدا، ربّئن حوضوروندا اَگَگي دوغرادي.  </verse>
        <verse osisID='1Sam.15.34'>
          سونرا سمويئل رامايا گتدي، آمّا شاعول گئبعاداکي اِوئنه قالخدي.</verse>
        <verse osisID='1Sam.15.35'>سمويئل اؤلَنه قدر داها شاعولو گؤرمه‌دي، چونکي شاعول اوچون ماتم توتموشدو. رب شاعولو ائسرايئلئن پادشاهي اتدئيئنه پشمان اولموشدو.  </verse>
      </chapter>
      <chapter osisID='1Sam.16'>
        <verse osisID='1Sam.16.1'>
          رب سمويئله ددي: "ائندي کي، شاعولو ائسرايئل اوستونده پادشاه اولماقدان ردّ اتمئشم، نه واختا قدر اونون دردئني چکه‌جکسن؟ ياغ بوينوزونو ياغلا دولدور و گت. سني بِيت‌لِخِملي يَسّه‌نئن يانينا گؤندره‌جيم. چونکي اونون اوغوللاري آراسيندان اؤزوم اوچون پادشاه تعيئن اتمئشم."</verse>
        <verse osisID='1Sam.16.2'>لاکئن سمويئل ددي: "نجه گده‌ بئله‌رم؟ شاعول اشئتسه، منی اؤلدورَر." رب ددي: "اؤزونله بئر بوزوو گؤتوروب ده: «ربّه قوربان کسمک اوچون گلمئشم.»</verse>
        <verse osisID='1Sam.16.3'>يَسّه‌ني ده قوربان مراسئمئنه دعوت ات، و سونرا نه اده‌جيئني سنه بئلدئره‌‌رم. سنه دئيه‌جيئم آدامي منئم اوچون مسح اِدَرسن."</verse>
        <verse osisID='1Sam.16.4'>سمويئل ربّئن ددئيي کئمي ادئب بِيت‌لِخِمه گلدي. شهرئن آغساقّاللاري اونو تئتره‌يه‌رک پئشواز اتدئلر و سوروشدولار: "بو گلئشئن آيا خيئردئر؟"</verse>
        <verse osisID='1Sam.16.5'>او جاواب وردی: "بلی، خيئردئر. ربّه قوربان کسمک اوچون گلمئشم. اؤزونوزو تقدئس ادئن و منئمله برابر قوربان مراسئمئنه گلئن." سمويئل يَسّه ائله اوغوللاريني دا تقدئس ادئب اونلاري دا قوربان مراسئمئنه دعوت اتدي.  </verse>
        <verse osisID='1Sam.16.6'>
          اونلار گلدئکده سمويئل اِلئيابا باخيب ددي: "دوغرودان دا، ربّئن مسح اتدئيي، ربّئن حوضوروندادير!"</verse>
        <verse osisID='1Sam.16.7'>لاکئن رب سمويئله ددي: "اونون گؤرونوشونه و اوجا بويونا باخما، من اونو ردّ اتمئشم. اونا گؤره کي، رب ائنسانين گؤردويو کئمي گؤرمَز، چونکي ائنسان ظاهئره، رب آمّا اوره‌يه باخار."</verse>
        <verse osisID='1Sam.16.8'>او زامان يَسّه اَبئنادابي چاغيردي و اونو سمويئلئن حوضوروندان کچئرتدي. سمويئل ددي: "رب بونو دا سچمه‌‌يئب."</verse>
        <verse osisID='1Sam.16.9'>يَسّه شمّاني گتئردي و سمويئل ددي: "رب بونو دا سچمه‌يئب."</verse>
        <verse osisID='1Sam.16.10'>بلجه يَسّه اوغلانلارينين يدّئسئني ده سَمويئلئن قاباغيندان کچئرتدي. آمّا سمويئل يَسّه‌يه ددي: "رب بونلاري سچمه‌يئب."</verse>
        <verse osisID='1Sam.16.11'>سونرا يَسّه‌دن سوروشدو: "اوغلانلارينين هاميسي بودور؟" يَسّه جاواب وردی: "لاپ کئچئيي ده وار، لاکئن ائندي قويون اوتارير." سمويئل يَسّه‌يه ددي: "داليسيجا آدام گؤندر و اونو دا بورايا گتئر. چونکي او بورايا گلمَسه، بئز سوفره‌يه اوتورماياجاغيق."</verse>
        <verse osisID='1Sam.16.12'>يَسّه آدام گؤندرئب اونو ائچَري گتئرتدي. اوغلان آل‌ياناق، گؤزلري گؤزل، ظاهئري ده ياراشيقلي ائدي. رب سمويئله ددي: "دور، اونو مسح ات، چونکي سِچئلمئش بودور."</verse>
        <verse osisID='1Sam.16.13'>سمويئل ياغ بوينوزونو گؤتوروب قارداشلاري آراسيندا اونو مسح اتدي و او گوندن ربّئن روحو قووّتله داوودون اوستونه اِندي. سونرا سمويئل قالخيب رامايا گتدي.  </verse>
        <verse osisID='1Sam.16.14'>
          ربّئن روحو شاعولدان آيريلميشدي. ربّئن گؤندردئيي شر بئر روح اونا عذاب چکدئرئردي.</verse>
        <verse osisID='1Sam.16.15'>شاعولون نؤکرلري اونا بله ددئلر: "باخ، تارينين گؤندردئيي شر بئر روح سنه اذئيّت ورئر.</verse>
        <verse osisID='1Sam.16.16'>ای آغاميز، قاباغيندا اولان قوللارينا امر ات کي، ياخشي چنگ چالان بئر آدام آختارسينلار. تارينين گؤندردئيي شر روح سنئن اوستونه گلن زامان او چنگ چالار، سن ده روحلانارسان."</verse>
        <verse osisID='1Sam.16.17'>شاعول نؤکرلرئنه ددي: "منئم اوچون ياخشي چنگ چالان بئر آدام تاپيب يانيما گتئرئن."</verse>
        <verse osisID='1Sam.16.18'>جاوان نؤکرلردن بئري جاواب وردی: "من گؤرموشم کي، بِيت‌لِخِملي يَسّه‌نئن اوغلو ياخشي چنگ چالير. او، ائگئد، جسور دؤيوشچو، حئکمتله دانيشان، ياراشيقلي بئر اوغلاندير و رب اونونلادير."</verse>
        <verse osisID='1Sam.16.19'>شاعول يَسّه‌نئن يانينا قاصئدلر گؤندرئب ددي: "قويون اوتاران اوغلون داوودو منئم يانيما گؤندر."</verse>
        <verse osisID='1Sam.16.20'>يَسّه بئر اِششه‌يه چؤرک، بئر تولوق شراب، بئر کچي بالاسي يوکله‌دي و اوغلو داوودون اَلي ائله شاعولا گؤندردي.</verse>
        <verse osisID='1Sam.16.21'>داوود شاعولون يانينا گلدي و اونون قوللوغوندا دوردو. داوود شاعولون چوخ خوشونا گلدي و اونو اؤز سئلاحداري اتدي.  </verse>
        <verse osisID='1Sam.16.22'>
          سونرا شاعول يَسّه‌نئن يانينا آدام گؤندرئب ددي: "خاهئش ادئرم، قوي داوود يانيمدا قالسين، چونکي او، گؤزومده لوطف تاپيب."</verse>
        <verse osisID='1Sam.16.23'>بلجه هر دفه تارينين گؤندردئيي شر روح شاعولا گلن زامان، داوود چنگ گؤتوروب چالاردي، شاعول ساکئتله‌شَردي، ياخشي اولاردي و شر روح اوندان آيريلاردي.  </verse>
      </chapter>
      <chapter osisID='1Sam.17'>
        <verse osisID='1Sam.17.1'>
          فئلئسطلی‌لر موحارئبه اوچون قوشونلاريني ييغيب يهودانين سوکو شهرئنده جَملَشدئلر. و اِفِس‌دَمئمده اوردوگاه قوردولار کي، سوکولا عَزِقا شهري آراسيندادير.</verse>
        <verse osisID='1Sam.17.2'>شاعوللا ائسرايئللی‌لر ييغيليب اِلا دره‌سئنده اوردوگاه قوردولار و فئلئسطلی‌لرئن ضئدّئنه دؤيوش اوچون دوزولدولر.  </verse>
        <verse osisID='1Sam.17.3'>
          فئلئسطلی‌لر بئر تپه‌نئن اوستونده، ائسرايئللی‌لر ده او بئري تپه‌ده دايانميشديلار، آرالاريندا دره وار ائدي.</verse>
        <verse osisID='1Sam.17.4'>گَت شهرئندن اولان گوليات آدلي بئر قهرمان فئلئسطلی‌لرئن اوردوگاهيندان ائره‌لي چيخدي. اونون بويو آلتي قول‌آچ بئر قاريش ائدي.</verse>
        <verse osisID='1Sam.17.5'>باشيندا بورونج دَبئلقه‌سي واردي، اَينئنه بش مئن شِکِل آغيرليغيندا بورونجدن پوللي زئرِه گِيمئشدي.</verse>
        <verse osisID='1Sam.17.6'>بالديرلارينا بورونج زئرِه تاخميشدي و کوره‌يئنده ده بورونج مئزراق واردي.</verse>
        <verse osisID='1Sam.17.7'>نئزه‌سئنئن تاختاسي توخوجو دَزگاهينين تئري کئمي ائدي، اونون دمئر اوجو دا آلتي يوز شِکِل آغيرليغيندا ائدي. سئپر داشييان سئلاحداري دا اونون قاباغيندا گدئردي.  </verse>
        <verse osisID='1Sam.17.8'>
          گوليات ائسرايئل فوجلارينين موقابئلئنده دايانيب قيشقيرا-قيشقيرا ددي: "نئيه دؤيوشه چيخيب دوزولوبسونوز؟ مگر من فئلئسطلي، سئز ده شاعولون قوللاري ديئلسئنئز؟ آرانيزدان بئر کئشي سچئن، قويون يانيما گلسئن.</verse>
        <verse osisID='1Sam.17.9'>اگر منئمله ووروشا بئلئب منی اؤلدورسه، اوندا بئز سئزه قول اولاريق، يوخ اگر من اونو ووروب اؤلدورسَم، اوندا سئز بئزه قول اولوب قوللوق اده‌جکسئنئز."</verse>
        <verse osisID='1Sam.17.10'>فئلئسطلي گئنه ددي: "بو گون من ائسرايئل فوجلارينا ميدان اوخويارام. منئم قاباغيما تک‌به‌تک ووروشماق اوچون بئر کئشي چيخاردين!"</verse>
        <verse osisID='1Sam.17.11'>شاعول و بوتون ائسرايئللی‌لر، فئلئسطلي‌نئن بو سؤزلرئني اشئدن واخت، واهئمه‌يه دوشوب چوخ قورخدولار.  </verse>
        <verse osisID='1Sam.17.12'>
          داوود يهودانين بِيت‌لِخِم شهرئندن اولان يَسّه آدلي بئر اِفراتلينين اوغلو ائدي. يَسّه‌نئن سکّئز اوغلو وار ائدي. شاعولون دؤورونده يَسّه قوجاليب ياشلانميشدي.</verse>
        <verse osisID='1Sam.17.13'>اونون اوچ بؤيوک اوغلو شاعولون دالينجا دؤيوشه گتمئشدئلر. دؤيوشه گدن اوچ اوغلونون آدي بله ائدي: ائلک دوغولاني اِلئآب، ائکئنجئسي اَبئناداب و اوچونجوسو شَمّا.</verse>
        <verse osisID='1Sam.17.14'>داوود يَسّه‌نئن لاپ کئچئک اوغلو ائدي. اوچ بؤيوک اوغلو شاعولون دالينجا گدئردي.</verse>
        <verse osisID='1Sam.17.15'>لاکئن داوود آتاسينين سوروسونو اوتارماق اوچون شاعولون يانيندان بِيت‌لِخِمه گدئب گلردي.</verse>
        <verse osisID='1Sam.17.16'>فئلئسطلي گوليات قيرخ گون سحر-آخشام گلئب ائسرايئللی‌لره ميدان اوخودو.  </verse>
        <verse osisID='1Sam.17.17'>
          بئر گون يَسّه، اوغلو داوودا ددي: "ائندي قارداشلارين اوچون بو بئر اِفا قووورغا و اون کؤمبه چؤره‌يي گؤتور، اوردوگاها، قارداشلارينين يانينا تَلَسئک گت.</verse>
        <verse osisID='1Sam.17.18'>بو اون تئکه پِندئري ده مئنباشي اوچون گؤتور، اوندان قارداشلارينين حال-احواليني سوروش و منه اونلاردان بئر خبر گتئر."</verse>
        <verse osisID='1Sam.17.19'>داوودون قارداشلاري، شاعول، و بوتون ائسرايئللی‌لر ائلاه دره‌سئنده فئلئسطلی‌لرله دؤيوشده ائدئلر.  </verse>
        <verse osisID='1Sam.17.20'>
          داوود سحر تزدن دوروب قويونلاريني چوبانا تاپشيردي و يَسّه‌نئن بويوردوغو کئمي ارزاقلاري گؤتوروب گتدي. او، اوردوگاها گلن زامان قوشون دؤيوش ميدانينا چيخيردي و نعره چکه‌رک دؤيوشه دوزولوردو.</verse>
        <verse osisID='1Sam.17.21'>ائسرايئللی‌لرله فئلئسطلی‌لر دؤيوشمک اوچون اوز-اوزه دايانديلار.</verse>
        <verse osisID='1Sam.17.22'>داوود گتئردئيي شيلري لوازئمات کشئکچئسئنه وردی و اؤزو جبهه‌يه قاچدي و قارداشلارينين يانينا گلئب اونلاري سالاملادي.</verse>
        <verse osisID='1Sam.17.23'>داوود اونلارلا صؤحبت اِدَرکَن، فئلئسطلی‌لرئن گَت شهرئندن اولان گوليات آدلي قهرمان، اؤز فوجلارينين آراسيندان ائره‌لي چيخيب گئنه اوّلکي کئمي سؤزلر ددی. داوود بونلاري اشئتدي.</verse>
        <verse osisID='1Sam.17.24'>بوتون ائسرايئللی‌لر بو آدامي گؤرنده، اونون قاباغيندان قاچديلار و چوخ قورخدولار.</verse>
        <verse osisID='1Sam.17.25'>ائسرايئللی‌لر ددئلر: "قاباغا چيخان بو آدامي گؤرورسونوز؟ دوغرودان دا، او، ائسرايئله ميدان اوخوماغا چيخير. کئم اونو اؤلدورسه، پادشاه اونو وار-دؤولته چاتديراجاق، قيزيني اونا وره‌جک و آتاسينين عايئله‌سئني ائسرايئلده‌کي ورگئدن آزاد اده‌جک."</verse>
        <verse osisID='1Sam.17.26'>داوود يانينداکي آداملارلا دانيشيب ددي: "بو فئلئسطلئني اؤلدوروب ائسرايئلي بو خجالتدن قورتاران آداما نه ادئله‌جک؟ چونکي بو ختنه‌سئز فئلئسطلي کئمدئر کي، وار اولان تارينين قوشونلارينا ميدان اوخوسون؟"</verse>
        <verse osisID='1Sam.17.27'>خالق بو سؤزه موطابئق اونا جاواب ورئب ددئلر: "اونو اؤلدورَن آداما بله ادئله‌جک."  </verse>
        <verse osisID='1Sam.17.28'>
          داوود آداملارلا دانيشارکَن، لاپ بؤيوک قارداشي اِلئآب اونون سَسئني اشئتدي و قضبدن آلوولانيب ددي: "سن نئيه آشاغي اِنئبسن؟ چؤلده‌کي بئر نچه قويونوموزو کئمه تاپشيريبسان؟ بئلئرم، سنئن تکَبّوروندن و‌ اوره‌يئنئن پئس نئيّتئندن خبرئم وار، چونکي بورايا دؤيوشه تاماشا اتمک اوچون گلئبسن."</verse>
        <verse osisID='1Sam.17.29'>آمّا داوود ددي: "ائندي مگر نه اتمئشم؟ يعني دانيشا دا بئلمه‌رم؟"</verse>
        <verse osisID='1Sam.17.30'>داوود اورادان دؤنوب آيري بئرئندن سوروشدو و خالق اونا گئنه ده اوّلکي کئمي جاواب ورئب هَمن سؤزلري ددی.  </verse>
        <verse osisID='1Sam.17.31'>
          داوودون بو سؤزلرئني اشئدنلر، بونو شاعولا چاتديرديلار. شاعول اونو يانينا چاغيرتديردي.</verse>
        <verse osisID='1Sam.17.32'>داوود شاعولا ددي: "بو آدامدان اؤتري هچ کئم اوره‌يئني اوزمه‌سئن. سنئن قولون گدئب او فئلئسطلي ائله ووروشاجاق."</verse>
        <verse osisID='1Sam.17.33'>شاعول داوودا ددي: "بو فئلئسطلي ائله ووروشماغا سنئن گوجون چاتماز، چونکي سن حله جاوانسان، او آمّا جاوانليغيندان دؤيوشچودور."</verse>
        <verse osisID='1Sam.17.34'>داوود شاعولا ددي: "سنئن قولون آتاسينين قويونلاريني اوتاريردي. آصلان يا دا آيي گلئب سورودن بئر قوزو گؤتورَنده</verse>
        <verse osisID='1Sam.17.35'>من اونون دالينجا گدئب اونا هوجوم اِدَردئم و قوزونو آغزيندان قورتارارديم. اگر اوستومه آتيلاردي، من بوغازينين توکلرئندن توتاراديم و يره چيرپيب اؤلدورَردئم.</verse>
        <verse osisID='1Sam.17.36'>بو قولون هم آصلان، هم ده آيي اؤلدوروب، بو ختنه‌سئز فئلئسطلي ده اونلاردان بئري کئمي اولاجاق، چونکي او، وار اولان تارينين فوجلارينا ميدان اوخويوب."</verse>
        <verse osisID='1Sam.17.37'>داوود سؤزونه داوام وردی: "منی آصلان پنجه‌سئندن، آيي پنجه‌سئندن قورتاران رب بو فئلئسطلي‌نئن ده اَلئندن قورتاراجاق." شاعول داوودا ددي: "گت، رب سنه يار اولسون!"  </verse>
        <verse osisID='1Sam.17.38'>
          شاعول اؤز پالتارلاريني داوودا گِيئندئردي و باشينا بورونج دَبئلقه قويوب اَينئنه زئرِه گِيئندئردي.</verse>
        <verse osisID='1Sam.17.39'>داوود بو زئرِهئن اوستوندن قيلينج تاخيب يِرئمَيه چاليشدي، چونکي اونا آليشماميشدي. سونرا داوود شاعولا ددي: "بونلارا آليشماديغيم اوچون يِرئيه بئلمئرم." و اونلاري اَينئندن چيخارتدي.</verse>
        <verse osisID='1Sam.17.40'>اَلئنه دَيَنه‌يئني گؤتوروب، چايدان اؤزونه بش هامار داش سچدي و اونلاري اوستونده‌کي چوبان تورباسينين جئبئنه قويوب اَلئنده ساپاند، فئلئسطلئيه ياخينلاشدي.  </verse>
        <verse osisID='1Sam.17.41'>
          فئلئسطلي ائره‌لي گلئب داوودا ياخينلاشدي. سئپر داشييان نؤکري اونون قاباغيندا ائدي.</verse>
        <verse osisID='1Sam.17.42'>نظر ساليب داوودو گؤرنده اونا اهانتله باخدي. چونکي داوود جاوان، آل‌ياناق و اوزو گؤيچک ائدي.</verse>
        <verse osisID='1Sam.17.43'>فئلئسطلي داوودا ددي: "مگر من ائتَم کي، اوستومه دَيَنَکلرله گلئرسن." فئلئسطلي اؤز آللاهلاري ائله داوودو لعنتله‌دي،</verse>
        <verse osisID='1Sam.17.44'>و ددي: "يانيما گل، سنئن اَتئني گؤيده‌کي قوشلارا و چؤلده‌کي حيوانلارا وره‌جيم."  </verse>
        <verse osisID='1Sam.17.45'>
          او واخت داوود فئلئسطلئيه ددي: "سن منئم اوستومه قيلينج، نئزه و مئزراقلا گلئرسن، لاکئن من سنئن اوستونه سؤيدويون ائسرايئل فوجلارينين تاريسي قوشونلار ربّئن آدي ائله گلئرَم.</verse>
        <verse osisID='1Sam.17.46'>بو گون رب سني منه تسلئم اده‌جک و من سني اؤلدوره‌جيم. باشيني بدنئندن آييراجاغام. بو گون فئلئسطلي قوشونونون لِشلرئني گؤيده‌کي قوشلارا و يرده‌کي حيوانلارا وره‌جيم کي، بوتون دونيا بئلسئن کي، ائسرايئلده بئر تاري وار.</verse>
        <verse osisID='1Sam.17.47'>بوتون بو جاماعات دا بئله‌جک کي، رب قيلينج يا دا نئزه ائله خئلاص اتمَز، چونکي بو دؤيوش ربّئندئر و او سئزي بئزئم اَلئمئزه وره‌جک."  </verse>
        <verse osisID='1Sam.17.48'>
          فئلئسطلي داوودون قاباغينا چيخماق اوچون دوروب ياخينلاشاندا، داوود جَلد اونو قاباقلاييب فئلئسطلي فوجلارينا طرف قاچدي.</verse>
        <verse osisID='1Sam.17.49'>داوود اَل آتيب تورباسيندان بئر داش گؤتوردو، ساپاندلا فيرلاديب فئلئسطلي‌نئن آلنيندان ووردو. داش اونون آلنينا باتدي و او، اوزو اوسته يره ييخيلدي.  </verse>
        <verse osisID='1Sam.17.50'>
          داوود فئلئسطلئني بئر ساپاند، بئر داشلا مغلوب اتدي و اونو ووروب اؤلدوردو. داوودون اَلئنده هچ قيلينج يوخ ائدي.</verse>
        <verse osisID='1Sam.17.51'>او قاچيب بو فئلئسطلي‌نئن اوستوده دوردو. فئلئسطلي‌نئن قيلينجي گؤتوردو، قينيندان چکئب اونو اؤلدوردو و بو قيلينجلا اونون باشيني کَسدي. فئلئسطلی‌لر اؤز قهرمانلارينين اؤلدورولدويونو گؤرنده قاچديلار.</verse>
        <verse osisID='1Sam.17.52'>ائسرايئللی‌لرله يهودالي‌لار دا قالخيب نعره چکدئلر و فئلئسطلی‌لري گَتئن گئرئشئنه و عِقرونون دروازالارينا چاتانا قدر قوودولار. فئلئسطلی‌لردن اؤلَنلر شَعه‌رئم يولو بويو گَتئن و عِقرونا قدر يره سَرئلمئشدئلر.</verse>
        <verse osisID='1Sam.17.53'>ائسرايئل اؤولادلاري فئلئسطلی‌لري آرخادان قوواندان سونرا قاييديب اونلارين اوردوگاهيني تالان اتدئلر.</verse>
        <verse osisID='1Sam.17.54'>داوود گولياتين باشيني گؤتوروب اورشلئمه گتئردي، لاکئن سئلاحيني اؤز چاديرينا قويدو.  </verse>
        <verse osisID='1Sam.17.55'>
          شاعول داوودون فئلئسطلي‌نئن ضئدّئنه چيخديغيني گؤرَن زامان، قوشون باشچيسي آبنِره ددي: "آبنِر، بو جاوان کئمئن اوغلودور؟" آبنِر ده ددي: "پادشاه صاغ اولسون، بئلمئرم."</verse>
        <verse osisID='1Sam.17.56'>پادشاه ددي: "سوروش گؤر، بو جاوان کئمئن اوغلودور."</verse>
        <verse osisID='1Sam.17.57'>داوود گولياتي اؤلدوروب قاييداندان سونرا، آبنِر اونو گؤتوروب شاعولون حوضورونا گتئردي. فئلئسطلي‌نئن باشي اونون اَلئنده ائدي.</verse>
        <verse osisID='1Sam.17.58'>شاعول اوندان سوروشدو: "ای جاوان، کئمئن اوغلوسان؟" داوود جاواب وردی: "قولون بِيت‌لِخِملي يَسّه‌نئن اوغلويام."  </verse>
      </chapter>
      <chapter osisID='1Sam.18'>
        <verse osisID='1Sam.18.1'>
          داوود شاعوللا صؤحبتئني قورتارميشدي کي، يوناتانين قلبي داوودون قلبئنه باغلاندي و يوناتان اونو اؤز جاني کئمي سِودي.</verse>
        <verse osisID='1Sam.18.2'>شاعول او گون داوودو اؤز يانيندا ساخلاييب ائجازه ورمه‌دي کي، آتاسينين اِوئنه قاييتسين.</verse>
        <verse osisID='1Sam.18.3'>يوناتان داوودلا عهد باغلادي، چونکي اونو اؤز جاني کئمي سِوئردي.</verse>
        <verse osisID='1Sam.18.4'>يوناتان جوبّه‌سئني اَينئندن چيخارديب قيلينج، اوخ-کامان و کمرئني ائله برابر داوودا وردی.  </verse>
        <verse osisID='1Sam.18.5'/>
        <verse osisID='1Sam.18.6'>
          داوود فئلئسطلي گولياتي اؤلدوروب قاييداندا، عسگرلر گری گلرکن، ائسرايئلئن بوتون شهرلرئندن آروادلار دفلر و جوربه‌جور موسئقي آلَتلرله شَنلئک ماهنيسي اوخوياراق و اويناياراق چيخيرديلار کي، شاعول پادشاهي پئشواز اتسئنلر.</verse>
        <verse osisID='1Sam.18.7'>آروادلار اويناييب بله ماهني اوخويوردولار:  "شاعول قيردي مئنلري،داوود اون مئنلري." </verse>
        <verse osisID='1Sam.18.8'>
          شاعول بوندان چوخ قضبلَندي، چونکي بو سؤز اونون خوشونا گلمه‌دي و ددي: "داوود اوچون اون مئنلري، منئم اوچون آنجاق مئنلري ديئرلر. آيري داها نه وار، تَکجه پادشاهليق قالدي کي، اونا ورئلسئن؟"</verse>
        <verse osisID='1Sam.18.9'>او گوندن سونرا شاعول داووددان شوبهه‌لَندي.  </verse>
        <verse osisID='1Sam.18.10'>
          او گونون صاباحي تارينين طرفئندن شر روح شاعولون اوستونه قووّتله گلدي و او، اِوئنئن اورتاسيندا دَلي حالينا دوشدو. داوود دا هر گون اتدئيي کئمي، گئنه ده اَلئنده چنگ چاليردي. شاعولون اَلئنده بئر نئزه وار ائدي.</verse>
        <verse osisID='1Sam.18.11'>شاعول "داوودو بو نئزه ائله دووارا ياپيشديريم" دوشونوب، نئزه‌ني آتدي. لاکئن داوود اونون قاباغيندان ائکي دفه کنارا چکئلدي.</verse>
        <verse osisID='1Sam.18.12'>شاعول داووددان قورخدو، چونکي رب داوودلا ائدي و شاعولدان آيريلميشدي.</verse>
        <verse osisID='1Sam.18.13'>اونا گؤره ده شاعول اونو اؤز يانيندان اوزاقلاشديريب مئنباشي اتدي و داوود خالقي دؤيوشه آپاريب-گتئرميه باشلادي.</verse>
        <verse osisID='1Sam.18.14'>داوود بوتون يوروشلرئنده اوغور قازانيردي، چونکي رب اونونلا ائدي.</verse>
        <verse osisID='1Sam.18.15'>شاعول داوودون بؤيوک اوغورلار قازانديغيني گؤرنده داها دا قورخدو.</verse>
        <verse osisID='1Sam.18.16'>آمّا بوتون ائسرايئل و يهودا خالقي داوودو سِوئردئلر، چونکي اونلاري دؤيوشلره آپاريب-گتئرئردي.  </verse>
        <verse osisID='1Sam.18.17'>
          او واخت شاعول داوودا ددي: "باخ، بودور بؤيوک قيزيم مِرَب، اونو سنه اَره وره‌جيم. آنجاق سن منئم خاطئرئم اوچون جسور اول و ربّئن دؤيوشلرئني آپار." چونکي بله دوشوندو: "قوي منئم اَلئم يوخ، فئلئسطلی‌لرئن اَلي اونون ضئدّئنه اولسون."</verse>
        <verse osisID='1Sam.18.18'>داوود شاعولا ددي: "مگر من کئمَم کي؟ جانيمين نه دَيَري وار؟ يا دا ائسرايئلده آتامين نسلی کئمدئر کي، پادشاها کوره‌کَن اولوم؟"</verse>
        <verse osisID='1Sam.18.19'>لاکئن شاعولون قيزي مِرَب، داوودا ورئله‌جيي واخت، مِخولالي عَدري‌اِله اَره ورئلدي.  </verse>
        <verse osisID='1Sam.18.20'>
          شاعولون او بئري قيزي مئکَل داوودا وورولموشدو. بو خبري شاعولا چاتديرديلار و بو اونون گؤزونده خوش گؤروندو.</verse>
        <verse osisID='1Sam.18.21'>شاعول دوشوندو: "داوودا مئکَلي ورئم کي، بو اونا بئر تله اولسون. قوي فئلئسطلی‌لرئن اَلي داوودون ضئدّئنه اولسون." اونا گؤره ده داوودا ددي: "بو گون منه کوره‌کن اولماغا گئنه فورصتئن وار."</verse>
        <verse osisID='1Sam.18.22'>سونرا اعيانلارينا امر اتدي: "داوودا گئزلئجه ديئن: «باخ پادشاهين سندن خوشو گلئر و بوتون اعيانلاري دا سني سِوئر؛ گل ائندي پادشاها سن کوره‌کَن اول.»"</verse>
        <verse osisID='1Sam.18.23'>شاعولون اعيانلاري بو سؤزلري داوودا اشئتدئرَنده، او ددي: "مگر پادشاها کوره‌کن اولماق سئزئن گؤزونوزه کئچئک گلئر، هم ده من کي، کاسيب و اَهَمئيّتسئز بئر آدامام؟"</verse>
        <verse osisID='1Sam.18.24'>شاعولون اعيانلاري داوودون ددئکلرئني شاعولا خبر وردئلر.</verse>
        <verse osisID='1Sam.18.25'>او واخت شاعول ددي: "داوودا دئيَرسئنئز: «پادشاه سندن باشليق پولو ائسته‌مئر. آنجاق پادشاهين دوشمنلرئندن قئصاص آلماق اوچون يوز فئلئسطلي‌نئن ختنه دَرئسئني ائسته‌يئر.»" شاعول بونو قوراشديرميشدي کي، داوودو فئلئسطلی‌لرئن اَلي ائله هلاک اتسئن.  </verse>
        <verse osisID='1Sam.18.26'>
          شاعولون اعيانلاري بو سؤزلري داوودا چاتديرديلار و پادشاهين کوره‌کني اولماق اونون گؤزونده خوش گؤروندو. تعيئن اولونان گونلر حله باشا چاتماميش،</verse>
        <verse osisID='1Sam.18.27'>داوود قالخيب آداملاري ائله گتدي و فئلئسطلی‌لردن ائکي يوز کئشئني اؤلدوردو. پادشاهين کوره‌کني اولماق اوچون داوود اونلارين ختنه دَرئلرئني گتئردي و اونلاري تام سايدا پادشاها وردئلر. شاعول قيزي مئکَلي داوودا اَره وردی.</verse>
        <verse osisID='1Sam.18.28'>شاعول ربّئن داوودلا اولدوغونو، قيزي مئکَل ده داوودو سِودئيئني گؤرنده</verse>
        <verse osisID='1Sam.18.29'>داووددان داها دا قورخدو. و عؤمرونون آخيرينا قدر اونا دوشمن اولدو.  </verse>
        <verse osisID='1Sam.18.30'/>
      </chapter>
      <chapter osisID='1Sam.19'>
        <verse osisID='1Sam.19.1'>
          شاعول، اوغلو يوناتانا و بوتون اعيانلارينا تاپشيردي کي، داوودو اؤلدورسونلر. لاکئن شاعولون اوغلو يوناتانين داووددان چوخ خوشو گلئردي.</verse>
        <verse osisID='1Sam.19.2'>يوناتان داوودا خبر ورئب ددي: "آتام شاعول سني اؤلدورمک ائسته‌يئر. اونا گؤره خاهئش ادئرم، سحره قدر اؤزونو قورو. گئزلَنه بئله‌جيئن بئر يِر تاپ، گئزلَن.</verse>
        <verse osisID='1Sam.19.3'>من ده چؤلده، سنئن گئزلَندئيئن يره گلئب آتامين يانيندا دايانارام و سنئن حاقّيندا اونونلا دانيشارام. اگر بئر شي گؤرسَم، سنه خبر وره‌رم."</verse>
        <verse osisID='1Sam.19.4'>يوناتان آتاسي شاعولا داوودو تعرئفله‌يئب ددي: "پادشاه، قولو داوودون ضئدّئنه گوناه اتمه‌سئن، چونکي او سنئن ضئدّئنه هچ واخت گوناه اتمه‌يئب و اونون ائشلري سنئن اوچون چوخ خيئرلي اولوب.</verse>
        <verse osisID='1Sam.19.5'>او، جا‌نيني اَلئنه آليب گولياتي اؤلدوردو و رب بوتون ائسرايئله بؤيوک قَلَبه قازانديردي. بونو سن ده گؤروب سِوئندئن. داوودو بوش يره اؤلدورمکله نه اوچون ناحاق قان تؤکوب گوناه ادئرسن؟"</verse>
        <verse osisID='1Sam.19.6'>شاعول يوناتانين سؤزونو اشئتدي و آند ائچئب ددي: "وار اولان رب حاقّي، اونو اؤلدورمَيه‌جيم."</verse>
        <verse osisID='1Sam.19.7'>يوناتان داوودو چاغيردي و بوتون بو سؤزلري اونا خبر وردی. سونرا او، داوودو شاعولون يانينا گتئردي و داوود اوّلکي کئمي شاعولون قوللوغوندا دوردو.  </verse>
        <verse osisID='1Sam.19.8'>
          تزه‌دن موحارئبه باشلاندي. داوود قالخيب فئلئسطلی‌لرئن ضئدّئنه ووروشدو، اونلاري بؤيوک بئر شکئلده قيريب مغلوب اتدي. فئلئسطلی‌لر داوودون قاباغيندان قاچديلار.</verse>
        <verse osisID='1Sam.19.9'>شاعول اَلئنده نئزه اِوده اوتورموشدو، ربّئن طرفئندن شر بئر روح اونون اوستونه اِندي. داوود چنگ چاليردي.</verse>
        <verse osisID='1Sam.19.10'>شاعول داوودو نئزه ائله دووارا ياپيشديرماغا چاليشدي، لاکئن داوود شاعولون قاباغيندان قاچدي، نئزه دووارا ياپيشدي. داوود او گجه قاچيب جا‌نيني قورتاردي.</verse>
        <verse osisID='1Sam.19.11'>شاعول داوودون اِوئنه آداملار گؤندردي کي، اونو گودوب سحر واختي اؤلدورسونلر. آمّا داوودون آروادي مئکَل بونو داوودا خبر ورئب ددي: "اگر بو گجه جا‌نيني قورتارماياسان، صاباح اؤلومه ورئله‌جکسن."</verse>
        <verse osisID='1Sam.19.12'>سونرا مئکَل داوودو پنجره‌دن آشاغي سالدي و او اِشئيه چيخيب قاچدي و قورتولدو.</verse>
        <verse osisID='1Sam.19.13'>مئکَل عايئله بوتونو گؤتوروب ياتاغا اوزاتدي و باشينا توکلي کچي دَرئسي کچئردئب اوستونو پالتارلا اؤرتدو.</verse>
        <verse osisID='1Sam.19.14'>شاعولون داوودو ياخالاماق اوچون گؤندردئيي آداملار گلنده مئکَل ددي: "او ناخوشدور."</verse>
        <verse osisID='1Sam.19.15'>سونرا شاعول داوودو گؤرمک ائسته‌دي. اونون اوچون آيري آداملار گؤندرئب ددي: "اونو ياتاغي ائله يانيما گتئرئن کي، اؤلدوروم."</verse>
        <verse osisID='1Sam.19.16'>بو آداملار ائچَري گئرئب گؤردولر کي، ياتاقدا باشينا توکلو کچي دَرئسي کچئردئلمئش بوت اوزانيب.</verse>
        <verse osisID='1Sam.19.17'>شاعول مئکَله ددي: "نئيه منی بله آلداديب دوشمنئمي بوراخدين کي، قورتولسون؟" مئکَل شاعولا جاواب وردی: "داوود منه ددی کي، منی بوراخ، گدئم! آخي نئيه سني اؤلدوروم؟"  </verse>
        <verse osisID='1Sam.19.18'>
          داوود قاچيب قورتولدو و رامايا، سمويئلئن يانينا گلدي و شاعولون اونا اتدئيي بوتون شيلري سمويئله ددی. داوود و سمويئل نايوتا گدئب اورادا قالديلار.</verse>
        <verse osisID='1Sam.19.19'>شاعولا خبر وردئلر: "باخ، داوود راماداکي نايوتدادير."</verse>
        <verse osisID='1Sam.19.20'>شاعول داوودو توتماق اوچون اورايا آداملار گؤندردي. آداملار سمويئلئن باشچيليغي آلتيندا پيغمبرلر دسته‌سئنئن پيغمبرلئک اتدئيئني گؤردولر. او واخت بو آداملارين دا اوستونه تارينين روحو اِندي و اونلار دا پيغمبرلئک اتمه‌يه باشلاديلار.</verse>
        <verse osisID='1Sam.19.21'>بونو شاعولا خبر وردئلر، او آيري آداملار گؤندردي و اونلار دا پيغمبرلئک اتدئلر. شاعول اوچونجو دفه گئنه آداملار گؤندردي، اونلار دا پيغمبرلئک اتدئلر.</verse>
        <verse osisID='1Sam.19.22'>آخيردا اؤزو رامايا گتدي و سِکودا اولان بؤيوک قويونون يانينا گلئب اوراداکي‌لاردان سوروشدو: "سمويئل و داوود هاراداديرلار؟" بئر نفر ددي: "باخ، رامانين نايوتوندا."</verse>
        <verse osisID='1Sam.19.23'>شاعول راماداکي نايوتدا گِدنده، اونون دا اوستونه تارينين روحو اِندي و رامه‌ده‌کي نايوتا چاتانا قدر پيغمبرلئک ادئب گتدي.</verse>
        <verse osisID='1Sam.19.24'>سونرا او دا، پالتاريني سويونوب سمويئلئن قاباغيندا پيغمبرلئک اتدي و گلئب بوتون او گونو و گجه‌ني لوت يره سَرئلدي. بونا گؤره دئر ده کي، ديئرلر: "مگر شاعول دا پيغمبرلرئن سيراسيندادير؟"  </verse>
      </chapter>
      <chapter osisID='1Sam.20'>
        <verse osisID='1Sam.20.1'>
          داوود راماداکي نايوتدان قاچدي و گلئب يوناتاندان سوروشدو: "مگر من نه اتمئشم؟ تقصئرئم ندئر؟ آتانين ضئدّئنه نه گوناهيم وار کي، جانيمين قصدئنه دوروب؟"</verse>
        <verse osisID='1Sam.20.2'>يوناتان اونا جاواب وردی: "ائراق اولسون! سن اؤلمَيه‌جکسن. باخ، آتام منه دِمه‌مئش هچ بئر ائش گؤرمَز، ائستر بؤيوک اولسون، ائستر کئچئک. اونا گؤره ده نه اوچون آتام مندن بو ائشي گئزلَتسئن؟ بله شي اولا بئلمز!"</verse>
        <verse osisID='1Sam.20.3'>داوود گئنه آند ائچئب ددي: "آتان ياخشي بئلئر کي، من سنئن گؤزونده لوطف تاپميشام. اونا گؤره ديئب: «قويمايين يوناتان بونو بئلسئن، يوخسا ناراحات اولار.» لاکئن وار اولان ربّه و جانينا آند اولسون، منئمله اؤلوم آراسيندا، حقئقتن، آنجاق بئر قَدَم وار."</verse>
        <verse osisID='1Sam.20.4'>يوناتان داوودا ددي: "سن نه دئيه‌سن، اونو دا اده‌جيم."</verse>
        <verse osisID='1Sam.20.5'>داوود يوناتانا ددي: "صاباح تزه آي مراسئمئدئر و قطعن پادشاهلا يِمَيه اوتورمالي‌يام. لاکئن سن منه اوچونجونون آخشاميناجاق ائجازه ور، گدئب چؤلده گئزله‌نئم.</verse>
        <verse osisID='1Sam.20.6'>اگر آتان منئم يوخلوغومو آنلاسا، او واخت دِه کي، داوود اؤز شهري بِيت‌لِخِمه دَيمَک اوچون مندن ائجازه ائسته‌دي. چونکي اورادا بوتون عايئله‌سئنئن ائلّئک قورباني وار.</verse>
        <verse osisID='1Sam.20.7'>اگر دِسه: «لاپ ياخشي.» دِمَلي سنئن قولون سالاماتدير، يوخ، اگر قضبلَنسه، اوندا او منه پئسلئک اتمک نئيّتئنده‌دئر.</verse>
        <verse osisID='1Sam.20.8'>بونا گؤره بو قولونا خيئرخاهليق ات، چونکي قولونو اؤزونله ربّئن عهدئنه سالدين. لاکئن اگر منئم تقصئرئم وار، اِله سن اؤزون منی اؤلدور، نه اوچون منی آتانين يانينا آپاراسان؟"</verse>
        <verse osisID='1Sam.20.9'>يوناتان ددي: "اصلا، بو سنئن باشينا گلمَز! آتامين سنه پئسلئک اتمک نئيّتئنده اولدوغونو بئلسَيدئم، سنه مگر خبر ورمَزدئم؟"</verse>
        <verse osisID='1Sam.20.10'>داوود يوناتانا ددي: "آتان اگر سنه بو باره‌ده بَرک بئر جاواب ورسه، بونو منه کئم بئلدئرَر؟"</verse>
        <verse osisID='1Sam.20.11'>يوناتان داوودا ددي: "گل چؤله چيخاق." ائکئسي ده چؤله چيخديلار.  </verse>
        <verse osisID='1Sam.20.12'>
          سونرا يوناتان داوودا ددي: "ائسرايئلئن تاريسي رب شاهئد اولسون! صاباح و يا او بئرئسي گون بو واختلاراجاق من آتامدان فئکرئني اؤيرَنمئش اولارام. اَگَر، حقئقتن، داوودون ضئدّئنه فئکري ياخشي اولسا، مگر بو خبري سنه چاتديرمارام؟</verse>
        <verse osisID='1Sam.20.13'>يوخ، اگر آتامين خوشونا بو گلسه کي، سنه پئسلئک اتسئن و من بونو سنه بئلدئرمه‌سَم کي، سالامات چيخيب گده‌سن، رب يوناتانا بِله‌سئني و بوندان بَتَرئني اتسئن. رب نجه آتاملا اولوب، سنئنله ده اِله اولسون.</verse>
        <verse osisID='1Sam.20.14'>سن منئم حياتيم بويونجا، منه ربّئن مهرئبانليغيني گؤرسد کي، اؤلمه‌يئم.</verse>
        <verse osisID='1Sam.20.15'>بو مهرئبانليغي رب داوودون بوتون دوشمنلرئني ير اوزوندن سئلَن زامان دا هچ واخت اِوئمدن کسميه‌جکسن."</verse>
        <verse osisID='1Sam.20.16'>بلجه يوناتان داوود نسلی ائله عهد باغلاييب ددي: "قوي رب داوودون دوشمنلرئني اؤزو جزالانديرسين!"</verse>
        <verse osisID='1Sam.20.17'>يوناتان داوودا اولان سِوگئسئنه گؤره بئر ده اونا آند ائچدئردي، چونکي اونو اؤز جاني کئمي سِوئردي.  </verse>
        <verse osisID='1Sam.20.18'>
          يوناتان ددي: "صاباح تزه آي مراسئمئدئر، يِرئن بوش اولدوغو اوچون اورادا اولماديغين باشا دوشوله‌جک.</verse>
        <verse osisID='1Sam.20.19'>اوچ گون قالاندان سونرا، تزدن بورا اِنَرسن و اوّل گئزلَندئيئن يره گلئب «اِسِل» داشينين يانيندا اوتورارسان.</verse>
        <verse osisID='1Sam.20.20'>من هَدفه آتان کئمي، داشين بئر طرفئنه اوچ اوخ آتارام.</verse>
        <verse osisID='1Sam.20.21'>سونرا «گت اوخلاري تاپ» دِئيب بئر اوشاق گؤندره‌رم باخ، اگر اوشاغا مخصوصَن دِسَم کي: «اوخلار سنئن بو يانيندادير، گت اونلاري اورادان گؤتور.» يانيما گل، چونکي سنئن اوچون سالاماتليقدير و وار اولان ربّه آند اولسون، هچ بئر شي يوخدور.</verse>
        <verse osisID='1Sam.20.22'>لاکئن اگر اوشاغا «اوخلار سندن اوزاقدادير» دِسَم، اؤز يولونلا چيخ گت، چونکي رب سني اوزاغا گؤندرئب.</verse>
        <verse osisID='1Sam.20.23'>آراميزدا دانيشديغيميز سؤزه گلئنجه، بئل کي، رب ابده کئمي سنئنله منئم آرامدادير."  </verse>
        <verse osisID='1Sam.20.24'>
          بلجه داوود چؤلده گئزلَندي. تزه آي مراسئمي باشلايارکَن پادشاه يِمَيه اوتوردو.</verse>
        <verse osisID='1Sam.20.25'>همئشه‌کي کئمي پادشاه اؤز يرئنده، دووارين يانيندا اوتوردو. يوناتان آياغا قالخدي و آبنِر شاعولون يانيندا اوتوردو. آمّا داوودون يري بوش ائدي.</verse>
        <verse osisID='1Sam.20.26'>شاعول او گون بئر سؤز دِمه‌دي، چونکي دوشونوردو: "داوودون باشينا بئر شي گلمئش اولمالي، طاهئر ديئل، حَتمن طاهئر ديئل."</verse>
        <verse osisID='1Sam.20.27'>او گونون صاباحيسي يعني تزه آي مراسئمئنئن ائکئنجي گونو داوودون يري گئنه ده بوش ائدي. اونون اوچون شاعول اوغلو يوناتاندان سوروشدو: "نه اوچون يَسّه‌نئن اوغلو نه دونَن، نه ده بو گون يِمَيه گلمه‌يئب؟"</verse>
        <verse osisID='1Sam.20.28'>يوناتان شاعولا جاواب وردی: "داوود بِيت‌لِخِمه گتمک اوچون مندن ائصرارلا ائجازه ائسته‌دي.</verse>
        <verse osisID='1Sam.20.29'>منه ددي: «خاهئش ادئرم، ائجازه ور گدئم، چونکي شهرده عايئله‌مئزئن قورباني وار. بؤيوک قارداشيم منه امر ادئب کي، اورادا اولوم. اگر ائندي گؤزونده لوطف تاپميشام، خاهئش ادئرم، منی بوراخ، گدئم قارداشلاريملا گؤروشوم.» بونا گؤره ده پادشاهين سوفره‌سئنه گله بئلمه‌يئب."  </verse>
        <verse osisID='1Sam.20.30'>
          يوناتانين ضئدّئنه شاعولون قضبي آلوولاندي و اونا ددي: "ای خيانتکار و اَيري آروادين اوغلو! يَسّه‌نئن اوغلو داوودون طَرفدارليغيني اتمه‌يئندن مگر خبرئم يوخدور؟ بو هم سنه، هم ده سني دوغوران آنانا بي‌آبيرچيليقدير.</verse>
        <verse osisID='1Sam.20.31'>نه قدر کي يَسّه‌نئن اوغلو يِر اوزونده ياشايير، نه سن برقرار اولاجاقسان، نه ده پادشاهليغين. ائندي آدام گؤندر، و اونو يانيما گتئرت، چونکي او اؤلوم جزاسينا لايئقدئر."</verse>
        <verse osisID='1Sam.20.32'>يوناتان آتاسي شاعولا جاواب وردی: "نه اوچون اؤلمَلي‌دئر؟ مگر نه ادئب؟"</verse>
        <verse osisID='1Sam.20.33'>شاعول يوناتاني اؤلدورمک اوچون نئزه آتدي. او واخت يوناتان باشا دوشدو کي، آتاسي، داوودو اؤلدورمک نئيّتئنده‌دئر.</verse>
        <verse osisID='1Sam.20.34'>يوناتان آلوولانان قضبله سوفره اوستوندن قالخدي. تزه آيين ائکئنجي گونونده يمک يِمه‌دي، چونکي آتاسينين داوودا نامردلئک اتدئيي اوچون قاني قارالميشدي.  </verse>
        <verse osisID='1Sam.20.35'>
          او گونون صاباحي يوناتان داوودلا تعيئن اتدئيي واخت چؤله گتدي. يانيندا کئچئک بئر اوشاق وار ائدي.</verse>
        <verse osisID='1Sam.20.36'>او، اوشاغا ددي: "قاچ، ائندي آتاجاغيم اوخلاري تاپ." اوشاق قاچارکَن يوناتان اونون باشي اوستوندن بئر اوخ آتدي.</verse>
        <verse osisID='1Sam.20.37'>اوشاق يوناتانين آتديغي اوخون يانينا چاتاندا، يوناتان اوشاغي آرخادان چاغيريب ددي: "اوخ سندن اوزاقدا مگر ديئل؟"</verse>
        <verse osisID='1Sam.20.38'>يوناتان اوشاغي گئنه آرخادان چاغيريب ددي: "تِز اول، قاچ، دايانما!" يوناتانين نؤکري اوخو گؤتوروب آغاسينين يانينا گلدي.</verse>
        <verse osisID='1Sam.20.39'>لاکئن اوشاغين هچ نَدن خبري يوخ ائدي. بو ائشي آنجاق يوناتانلا داوود بئلئردي.</verse>
        <verse osisID='1Sam.20.40'>يوناتان سئلاحلاريني اوشاغا ورئب ددي: "گت، بونلاري شهره آپار."</verse>
        <verse osisID='1Sam.20.41'>اوشاق گِدندن سونرا، داوود داشين جنوب طرفئندن چيخيب اوزو اوسته يره دوشدو و اوچ دفه اونون موقابئلئنده اَيئلدي. اونلار اؤپوشوب آغلاشديلار، داوود داها چوخ آغلادي.</verse>
        <verse osisID='1Sam.20.42'>يوناتان داوودا ددي: "صاغ-سالامات گت، چونکي «سنئنله منئم آرامدا و سنئن اؤولادلارينلا منئم اؤولادلاريم آراسيندا ابده کئمي رب اولاجاق» دئيه‌رک ائکئمئز ده ربّئن آدينا آند ائچمئشئک." بوندان سونرا داوود قالخيب اؤز يولو ائله گتدي، يوناتان دا شهره قاييتدي.  </verse>
      </chapter>
      <chapter osisID='1Sam.21'>
        <verse osisID='1Sam.21.1'>
          داوود نوب شهرئنه، کاهئن اَخئمِلِکئن يانينا گلدي. اَخئمِلِک قورخودان اَسه‌‌رک داوودون پئشوازينا چيخيب ددي: "نئيه تک گلئبسن؟ نئيه يانيندا هچ کئم يوخدور؟"</verse>
        <verse osisID='1Sam.21.2'>داوود کاهئن اَخئمِلِکه ددي: "پادشاه منه ائش بويوروب و منه ديئب کي، سني نه اوچون گؤندردئيئمي و سنه امر اتدئيئم ائشي هچ کئم بئلمه‌سئن. اونا گؤره ده آداملاري موعيّن بئر يره گؤندرمئشم.</verse>
        <verse osisID='1Sam.21.3'>ائندي يانيندا يِمَيه نه وار؟ منه بش کؤمبه چؤرک يا دا نه وارسا، ور."</verse>
        <verse osisID='1Sam.21.4'>کاهئن داوودا ددي: "عادي چؤرک يوخدور، آنجاق اگر آداملار آروادلارلا ياخينليق اتمه‌يئبلر، موقدّس چؤرک وار."</verse>
        <verse osisID='1Sam.21.5'>داوود کاهئنه جاواب ورئب ددي: "عادته گؤره منئم آداملاريم عادي سفره چيخاندا بِله، بدنلرئني طاهئر ساخلاييرلار و آروادلارلا ياخينليق اتمئرلر. بس نه قدر چوخ بوگونکي سفره، کي، هامي طاهئر اولمالي‌ديرلار."</verse>
        <verse osisID='1Sam.21.6'>کاهئن اونا موقدّس چؤرک وردی، چونکي رب اوچون تقدئس اولموش چؤرکلردن باشقا، چؤرک يوخ ائدي. او چؤرکلر ربّئن قاباغيندان گؤتورولموشدو کي، گؤتورولدويو گون يرئنه ائستي چؤرکلر قويولسون.  </verse>
        <verse osisID='1Sam.21.7'>
          او گون شاعولون اعيانلاريندان بئر نفر اورادا ائدي. او، ربّئن قاباغيندا اولان دئني مراسئمه گؤره يوبانميشدي. بو، شاعولون باش چوباني اِدوملو دواِق ائدي.</verse>
        <verse osisID='1Sam.21.8'>داوود اَخئمِلِکه ددي: "آيا بورادا يانينيزدا بئر نئزه يا دا بئر قيلينج وار؟ چونکي پادشاه منه تَعجئلي ائش بويوردوغو اوچون، نه قيلينجيمي گؤتوره‌ بئلدئم، نه ده سئلاحلاريمي."</verse>
        <verse osisID='1Sam.21.9'>کاهئن ددي: "ائلاه دره‌سئنده اؤلدوردويون فئلئسطلي گولياتين قيلينجي بِزه بوکولو اورادا، اِفودون آرخاسيندادير. اگر اونو ائسته‌يئرسن، گؤتور، چونکي بورادا اوندان باشقا يوخدور." داوود ددي: "اونون کئمي هچ قيلينج يوخدور، اونو منه ور."  </verse>
        <verse osisID='1Sam.21.10'>
          او گون داوود شاعولدان قاچدي و گَت پادشاهي آکئشئن يانينا گتدي.</verse>
        <verse osisID='1Sam.21.11'>لاکئن آکئشئن اعيانلاري اونا ددئلر: "مگر بو اؤز اؤلکه‌سئنئن پادشاهي داوود ديئل؟ مگر آروادلار اويناياندا، بونو ترنّوم ادئب اوخوموردولار؛  «شاعول قيردي مئنلري،داوود اون مئنلري؟»" </verse>
        <verse osisID='1Sam.21.12'>
          داوود بو سؤزلري اوره‌يئنه ساليب گَت پادشاهي آکئشدن چوخ قورخدو.</verse>
        <verse osisID='1Sam.21.13'>اؤزونو دَلئلئيه ووردو و يانلاريندا دَلي کئمي رفتار ادئب، دروازا قاپيسينين تايلاريني جيرماقلادي و آغزينين سويونو ساقّالينا آخيتدي.</verse>
        <verse osisID='1Sam.21.14'>آکئش اعيانلارينا ددي: "باخ گؤرورسونوز کي، بو آدام دَلي‌دئر. نه اوچون اونو منئم يانيما گتئرئبسئنئز؟</verse>
        <verse osisID='1Sam.21.15'>مگر منئم دَلی‌لرئم اَسکئکدئر کي، قاباغيمدا دَلي‌لئک اتمک اوچون بونو دا گتئردئنئز؟ مگر بله آدام گرک منئم اِوئمه گلسئن؟  </verse>
      </chapter>
      <chapter osisID='1Sam.22'>
        <verse osisID='1Sam.22.1'>داوود گَت شهرئندن يولا چيخيب عَدولّام ماغاراسيندا گئزلَندي. قارداشلاري و آتاسينين اِو اهلي بونو اشئدنده اورايا اونون يانينا گلدئلر.</verse>
        <verse osisID='1Sam.22.2'>وضعئيّتي آغير اولان هر کس، بورجو اولان، ناراضي اولان هر کس اونون يانينا ييغيلدي و داوود اونلارين باشچيسي اولدو. ائندي اونون يانيندا دؤرد يوز نفره قدر آدام وار ائدي.  </verse>
        <verse osisID='1Sam.22.3'>
          داوود اورادان موآبين مئصپا شهرئنه گلئب موآب پادشاهينا ددي: "خاهئش ادئرم، تارينين منه نه اده‌جيئني بئلَنه قدر، قوي آتاملا آنام گلئب يانيندا قالسين."</verse>
        <verse osisID='1Sam.22.4'>داوود اونلاري موآب پادشاهينين يانيندا قويدو و اؤزو قالادا قالديغي مودّتده، آتا و آناسي موآب پادشاهينين يانيندا قالديلار.</verse>
        <verse osisID='1Sam.22.5'>جاد پيغمبر داوودا ددي: "سن قالادا قالما، يهودا دئيارينا گت." داوود اورادان چيخيب خِرِت مِشه‌سئنه گتدي.  </verse>
        <verse osisID='1Sam.22.6'>
          شاعول اشئتدي کي، داوودلا يانينداکي آداملارين يري بَلّي اولوب. او، گئبعاداکي بئر تپه‌ده، گَز آغاجينين آلتيندا اوتورموشدو و اَلئنده بئر نئزه وار ائدي، بوتون اعيانلاري دا اطرافيندا دايانميشديلار.</verse>
        <verse osisID='1Sam.22.7'>شاعول اونلارا ددي: "قولاق آسين، ای بِنيامئنلی‌لر! مگر يَسّه‌نئن اوغلو سئزئن هامينيزا زَمئلر و اوزوملوکلر ورَر؟ مگر هامينيزي مئنباشي و يوزباشي اِدَر؟</verse>
        <verse osisID='1Sam.22.8'>چونکي هامينيز منئم اوچون فئتنه قوروبسونوز، منئم اوغلوم يَسّه‌نئن اوغلو ائله عهد باغلايان زامان، بونو قولاغيما چاتديران اولمادي و هچ بئرئنئزئن منه يازيغي گلمه‌دي. اوغلوم منئم اوستومه قولومو قيزديرير کي، منه کمئن قورسون، نجه کي، بو گوندور. و بونو قولاغيما چاتديران يوخدور."</verse>
        <verse osisID='1Sam.22.9'>لاکئن اِدوملو دواِق ده کي، شاعولون اعيانلارينين يانيندا دايانميشدي، شاعولا ددي: "يَسّه‌نئن اوغلونو نوبدا، اَخئطوب اوغلو اَخئمِلِکئن يانينا گلنده گؤردوم.</verse>
        <verse osisID='1Sam.22.10'>اورادا اَخئمِلِک داوود اوچون ربدن مصلحت ائسته‌دي و اونا هم ارزاق، هم ده فئلئسطلي گولياتين قيلينجيني وردی."  </verse>
        <verse osisID='1Sam.22.11'>
          او زامان پادشاه آدام گؤندردي کي، اَخئطوب اوغلو کاهئن اَخئمِلِکي، آتاسينين بوتون عايئله‌سئني، و نوبدا اولان کاهئنلري اونون يانينا گتئرسئنلر. اونلارين هاميسي پادشاهين يانينا گلدي.</verse>
        <verse osisID='1Sam.22.12'>شاعول ددي: "ای اَخئطوب اوغلو، ائندي منی قولاق آس." اَخئمِلِک ددي: "بويورون، آغام."</verse>
        <verse osisID='1Sam.22.13'>شاعول ددي: "نه اوچون سن و يَسّه‌نئن اوغلو منئم ضئدّئمه فئتنه قوروبسونوز و سن اونا چؤرک و قيلينج ورئبسن، تاريدان دا اونون اوچون مصلحت ائسته‌يئبسن؟ بونون اوچون کي، منئم ضئدّئمه قالخسين و بو گونکي کئمي منه کمئن قورسون؟"</verse>
        <verse osisID='1Sam.22.14'>اَخئمِلِک پادشاها جاواب وردی: "بوتون اعيانلارينين آراسيندا داوود کئمي وفاليسي مگر وار؟ او، پادشاهين کوره‌کني، موحافئظه‌چئلرئن باشچيسي و سنئن اِوئنده مؤحترم ساييلان آدامدير.</verse>
        <verse osisID='1Sam.22.15'>اونون اوچون تاريدان مصلحت ائستَمه‌يي مگر او گوندن باشلاميشام؟ اصلا! پادشاهيم بو قولونا و آتامين عايئله‌سئنه شر آتماسين، چونکي قولونون بو ائشدن هچ بئر خبري يوخدور."</verse>
        <verse osisID='1Sam.22.16'>لاکئن پادشاه ددي: "ای اَخئمِلِک، سن و آتانين اِو اهلي قطعن اؤلمَلي‌سئنئز."</verse>
        <verse osisID='1Sam.22.17'>پادشاه يانينداکي گودوکچو عسگرلره ددي: "دؤنون، ربّئن کاهئنلرئني اؤلدورون. اونا گؤره کي، اونلار دا داوودلا بئرله‌شئبلر. چونکي اونون قاچديغيني بئلئردئلر، لاکئن بو خبري قولاغيما چاتديرماديلار." آمّا پادشاهين آداملاري ائستمه‌دئلر کي، ربّئن کاهئنلرئنه اَل قالديريب اؤلدورسونلر.</verse>
        <verse osisID='1Sam.22.18'>پادشاه اِدوملو دواِقه ددي: "دؤن، بو کاهئنلره هوجوم ات." اِدوملو دواِق دؤنوب کاهئنلره هوجوم اتدي و او گون کتان اِفود گئيَن هشتاد بش کاهئني اؤلدوردو.</verse>
        <verse osisID='1Sam.22.19'>سونرا او، کاهئنلرئن شهري اولان نوبو دا قيلينجدان کچئرتدي. بوتون کئشئلر، آروادلار، اوشاقلار و کؤرپه‌لري، اِلَجه ده اؤکوزلري، اِششَکلري و قويونلاري قيلينجدان کچئرتدي.  </verse>
        <verse osisID='1Sam.22.20'>
          اَخئطوبون اوغلو اَخئمِلِکئن اوغوللاريندان اِبياتار آدلي بئر نفر قورتولوب داوودون يانينا قاچدي.</verse>
        <verse osisID='1Sam.22.21'>اِبياتار داوودا خبر وردی کي، شاعول ربّئن کاهئنلرئني اؤلدوروب.</verse>
        <verse osisID='1Sam.22.22'>داوود اِبياتارا ددي: "او گون اِدوملو دواِق اورادا اولاندا يقئن بئلئردئم کي، بونو شاعولا چاتديراجاق. آتانين بوتون اِو اهلئنئن قيريلماسينا سبب من اولدوم.</verse>
        <verse osisID='1Sam.22.23'>يانيمدا قال، قورخما، چونکي منئم جانيمي آلماق ائسته‌ين سنئن ده جا‌نيني آلماق ائسته‌يئر. منئم يانيمدا سالامات قالارسان."  </verse>
      </chapter>
      <chapter osisID='1Sam.23'>
        <verse osisID='1Sam.23.1'>
          داوودا خبر ورئب ددئلر: "باخ، فئلئسطلی‌لر قِعئلايا هوجوم چکئب خرمنلري تالان ادئرلر."</verse>
        <verse osisID='1Sam.23.2'>داوود مصلحت اوچون ربّئن حوضورونا گلئب ددي: "آيا گدئب فئلئسطلی‌لرله ووروشوم؟" رب داوودا ددي: "گت فئلئسطلی‌لره هوجوم ات و قِعئلاني قورتار."</verse>
        <verse osisID='1Sam.23.3'>لاکئن داوودون آداملاري اونا ددئلر: "باخ بورادا، يهودادا بئز قورخو ائچئنده‌‌يئک. بس نه قدر چوخ قِعئلايا، فئلئسطلي قوشونلارينين ضئدّئنه چيخاندا اولاجاغيق؟"</verse>
        <verse osisID='1Sam.23.4'>داوود تزه‌دن مصلحت اوچون ربّئن حوضورونا گلدي و رب اونا جاواب ورئب ددي: "قالخ قِعئلايا اِن، چونکي فئلئسطلی‌لري سنه تسلئم اده‌جيم."</verse>
        <verse osisID='1Sam.23.5'>داوودلا آداملاري قِعئلايا گدئب فئلئسطلی‌لره هوجوم اتدئلر. داوود اونلارين مال-حيوانلاريني آپاردي و فئلئسطلی‌لري بؤيوک بئر شکئلده قيردي و قِعئلا اهالئسئني قورتاردي.  </verse>
        <verse osisID='1Sam.23.6'>
          اَخئمِلِکئن اوغلو اِبياتار قِعئلايا، داوودون يانينا قاچاندا بئر اِفوددا اَلئنده آپارميشدي.</verse>
        <verse osisID='1Sam.23.7'>داوودون قِعئلايا گلمه‌سي شاعولا چاتديريلدي. شاعول ددي: "تاري اونو منئم اووجومون ائچئنه قويوب، چونکي چفته‌لي دروازالاري اولان بئر شهره گئرمَکله او اؤزونو چيخيلماز بئر وضعئيّته ساليب."</verse>
        <verse osisID='1Sam.23.8'>شاعول بوتون خالقي موحارئبه‌يه چاغيردي کي، قِعئلايا اِنسئنلر و داوودلا آداملاريني موحاصئره‌يه آلسينلار.</verse>
        <verse osisID='1Sam.23.9'>داوود بئلئردي کي، شاعول اونون ضئدّئنه پئس بئر فئتنه قورور. اونون اوچون ده کاهئن اِبياتارا ددي: "اِفودو بورايا گتئر."</verse>
        <verse osisID='1Sam.23.10'>سونرا سؤزونه داوام وردی: "ای ائسرايئلئن تاريسي رب، بو قولون اشئدئب کي، شاعول منه گؤره شهري محو اتمک اوچون ائسته‌يئر قِعئلايا گلسئن.</verse>
        <verse osisID='1Sam.23.11'>آيا قِعئلا ساکئنلري منی اونا تسلئم اده‌جکلر؟ آيا شاعول بو قولونون اشئتدئيي کئمي گله‌جک؟ ای ائسرايئلئن تاريسي رب، يالواريرام، بونو قولونا آگاه ات."</verse>
        <verse osisID='1Sam.23.12'>او واخت داوود سوروشدو: "آيا قِعئلالي‌لار منی و آداملاريمي شاعولا تسلئم اده‌جکلر؟" رب ددي: "تسلئم اده‌جکلر."</verse>
        <verse osisID='1Sam.23.13'>داوود و آداملاري، تخمئنن آلتي يوز نفر، قالخيب قِعئلادان چيخديلار و گده بئله‌جيي هر يره گتدئلر. داوودون قِعئلادان قاچديغيني شاعولا خبر ورنده، او تعقئبدن اَل چکدي.</verse>
        <verse osisID='1Sam.23.14'>داوود چؤللوکده قالالاردا قاليب، زئف صحراسينداکي داغليق بؤلگه‌سئنده ياشادي. شاعول هر گون داوودو آختاريردي، لاکئن تاري اونو شاعولا تسلئم اتمه‌دي.  </verse>
        <verse osisID='1Sam.23.15'>
          داوود زئف صحراسينداکي خورِشده اولاندا گؤردو کي، شاعول اونون جا‌نيني آلماق اوچون يولا چيخيب.</verse>
        <verse osisID='1Sam.23.16'>شاعولون اوغلو يوناتان قالخيب مِشه‌لئيه، داوودون يانينا گلدي و اونو تاري آدي ائله اورَکلَندئردي.</verse>
        <verse osisID='1Sam.23.17'>اونا ددي: "قورخما، آتام شاعولون اَلئنه دوشمَيه‌جکسن، ائسرايئلئن پادشاهي سن اولاجاقسان، من سندن سونرا ائکئنجي اولاجاغام. بونو حتّا آتام شاعول دا بئلئر."</verse>
        <verse osisID='1Sam.23.18'>سونرا ائکئسي ده ربّئن حوضوروندا عهد باغلاديلار؛ داوود خورِشده قالدي، يوناتان دا اِوئنه قاييتدي.  </verse>
        <verse osisID='1Sam.23.19'>
          زئفلی‌لر گئبعايا، شاعولون يانينا گلئب ددئلر: "مگر داوود بئزئم يانيميزدا، يِشئمونون جنوبونداکي تپه‌سئنده، خورِشده‌کي قالالاردا گئزلنمه‌يئب؟</verse>
        <verse osisID='1Sam.23.20'>ائندي ای پادشاه، ائندي اورايا اِنه‌سن، اوره‌يئنده‌کي آرزونا چاتارسان. بئزئم پاييميز بودور کي، اونو پادشاها تسلئم اِدَک."</verse>
        <verse osisID='1Sam.23.21'>شاعول ددي: "منه اورک يانديرديغينيز اوچون رب سئزه برکت ورسئن.</verse>
        <verse osisID='1Sam.23.22'>گدئن، داها ياخشي آراشديرين و اؤيره‌نئن کي، هارا آياق باسيب، کئملر اونو اورادا گؤروب. چونکي ديئرلر کي، او چوخ حئيله‌گَردئر.</verse>
        <verse osisID='1Sam.23.23'>گئزلَندئيي يرلرئن هاميسيني تاپيب اؤيره‌نئن، دوغرو خبرله يانيما گلئن و من ده سئزئنله اورايا گده‌جيم. اگر او بؤلگه‌ده اولسا، اونو يهودا طايفالارينين هاميسي آراسيندا آختاراجاغام."  </verse>
        <verse osisID='1Sam.23.24'>
          زئفلی‌لر قالخيب شاعولدان قاباق زئفه قاييتديلار. داوودلا آداملاري يِشئمونون جنوبوندا، عَراباداکي ماعون صحراسيندا ائدئلر.</verse>
        <verse osisID='1Sam.23.25'>شاعوللا آداملاري اونو آختارماق اوچون همئن يره گتدئلر. بو، داوودا خبر ورئلدي و او دا قاياليغا اِنئب ماعون صحراسيندا قالدي. شاعول بونو اشئدنده ماعون صحراسيندا داوودو تعقئب اتدي.</verse>
        <verse osisID='1Sam.23.26'>شاعول داغين بئر طرفئندن گتدي، داوودلا آداملاري دا داغين او بئري طرفئندن. داوود تَله‌سئردي کي، شاعولون قاباغيندان قاچسين، چونکي شاعوللا آداملاري داوودلا آداملاريني توتماق اوچون اوراني موحاصئره‌يه آليرديلار.</verse>
        <verse osisID='1Sam.23.27'>بو واخت شاعولون يانينا بئر قاصئد گلئب ددي: "تِز اول، گری قاييت، چونکي فئلئسطلی‌لر اؤلکه‌يه هوجوم ادئبلر."</verse>
        <verse osisID='1Sam.23.28'>بلجه شاعول داوودو تعقئب اتمکدن اَل چکئب فئلئسطلی‌لرئن ضئدّئنه دؤيوشه گتدي. اونا گؤره ده او يره "قاچماق قاياسي" آدي ورئلدي.</verse>
        <verse osisID='1Sam.23.29'>داوود اورادان چيخيب عِين‌گِدي قالالاريندا قالدي.  </verse>
      </chapter>
      <chapter osisID='1Sam.24'>
        <verse osisID='1Sam.24.1'>
          شاعول فئلئسطلی‌لرئن تعقئبئندن دؤنَنده اونا بله خبر ورئلدي: "داوود عِين‌گِدي صحراسيندادير."</verse>
        <verse osisID='1Sam.24.2'>او بوتون ائسرايئلدن اوچ مئن سچمه آدام گؤتوروب، داوودلا آداملاريني آختارماق اوچون داغ کچئلري قاياليغينين ياخينليغينا گتدي.</verse>
        <verse osisID='1Sam.24.3'>يول کنارينداکي قويون آغيل‌لارينا گلدي. اورادا بئر ماغارا وار ائدي. شاعول آياق يولونا گتمک اوچون اورايا گئردي. داوود آداملاري ائله ماغارانين لاپ ائچَري طرفئنده اوتورموشدولار.</verse>
        <verse osisID='1Sam.24.4'>داوودون آداملاري اونا ددئلر: "باخ، ربّئن سنه ددئيي گون بو گوندور کي، «باخ دوشمنئني سنه تسلئم اده‌جيم، گؤزونده نه خوشدورسا، اونا اده‌جکسن.»" داوود قالخيب گئزلئجه شاعولون جوبّه‌سئنئن اَته‌يئندن کَسدي.</verse>
        <verse osisID='1Sam.24.5'>سونرا شاعولون اَته‌يئندن بئر پارچا کَسدئيئنه گؤره، داوودون وئجداني ناراحات اولدو.</verse>
        <verse osisID='1Sam.24.6'>اونا گؤره ده آداملارينا ددي: "ربّئن مسح اتدئيي آغاما اَل قالديريب بله بئر ائش گؤرمه‌يي رب مندن اوزاق اتسئن، چونکي او، ربّئن مسح اولونموشودور."</verse>
        <verse osisID='1Sam.24.7'>داوود بو سؤزلرله آداملاريني قانع ادئب قويمادي کي، شاعولون ضئدّئنه قالخسينلار. شاعول ماغارادان چيخيب يولونا داوام وردی.  </verse>
        <verse osisID='1Sam.24.8'>
          اوندان سونرا داوود قالخيب ماغارادان چيخدي و شاعولون داليسيجا چيغيردي: "آغام پادشاه!" شاعول آرخايا باخدي. داوود اوزو اوسته يره‌جک تعظئم اتدي.</verse>
        <verse osisID='1Sam.24.9'>داوود شاعولدان سوروشدو: "«داوود سنئن پئسلئيئني ائسته‌يئر» دئيَن آداملارين سؤزونه نئيه قولاق آسيرسان؟</verse>
        <verse osisID='1Sam.24.10'>باخ اؤز گؤزلرئنله گؤردون کي، بو گون رب ماغارادا سني منه نجه تسلئم اتدي. منه تکلئف اتدئلر کي، سني اؤلدوروم، لاکئن منئم سنه رحمئم گلدي. ددئم کي، آغامين ضئدّئنه اَل قالديرمارام، چونکي او، ربّئن مسح اولونموشودور.</verse>
        <verse osisID='1Sam.24.11'>ای آتام، اَلئمده‌کئنه باخ، بو سنئن جوبّه‌نئن اَته‌يي‌دئر. جوبّه‌نئن اَته‌يئندن کَسئب سني اؤلدورمه‌دئيئمدن گؤر و آنلا کي، سنئن ضئدّئنه پئسلئک و قئيام اتمک اَلئمدن گلمئر. سن جانيمي آلماق اوچون منئم کمئنئمه اوتورارکن من سنئن ضئدّئنه گوناه اتمه‌مئشم.</verse>
        <verse osisID='1Sam.24.12'>سنئنله منئم آرامدا قوي رب حؤکم اتسئن! قوي رب سندن منئم قئصاصيمي آلسين. من سنه اَل قالديرمارام.</verse>
        <verse osisID='1Sam.24.13'>نجه کي، قدئم زامانلاردان قالميش مَثَل ديئر: «پئسلئک پئسلردن چيخار.» لاکئن منئم اَلئم سنئن ضئدّئنه قالخماياجاق.</verse>
        <verse osisID='1Sam.24.14'>ائسرايئلئن پادشاهي کئمئن ضئدّئنه چيخيب؟ سن کئمي قووورسان؟ اؤلو ائتي قووورسان، يوخسا بئر بئره‌ني؟</verse>
        <verse osisID='1Sam.24.15'>قوي رب سنئنله منئم آرامدا داور اولوب حؤکم ورسئن. باخيب بو داعوامي او اتسئن و منی سنئن اَلئندن قورتارسين."  </verse>
        <verse osisID='1Sam.24.16'>
          داوود بو سؤزلري شاعولا ديئب قورتاراندان سونرا شاعول ددي: "اوغلوم داوود، بو سنئن سَسئندئر؟" و اوجا سَسله آغلادي.</verse>
        <verse osisID='1Sam.24.17'>سونرا داوودا ددي: "من سنئن قدر صالح ديئلم، سن منه ياخشيليق اتدئن، حالبوکي، من سنه پئسلئک اتدئم.</verse>
        <verse osisID='1Sam.24.18'>اِله بو گون منه اتدئيئن ياخشيليغي بئلدئردئن، چونکي رب منی سنئن اَلئنه وردی، آمّا سن منی اؤلدورمه‌دئن.</verse>
        <verse osisID='1Sam.24.19'>مگر ائنسان دوشمنئني تاپاندا اونو سالامات بوراخار؟ بونا گؤره ده منه اتدئيئن بو گونکو ائشئنئن عوضئني، رب سنه ياخشيليقلا ورسئن.</verse>
        <verse osisID='1Sam.24.20'>ائندي باخ، بئلئرم کي، سن قطعن پادشاه اولاجاقسان و ائسرايئلئن پادشاهليغي سنئن اَلئنه کچئب برقرار اولاجاق.</verse>
        <verse osisID='1Sam.24.21'>ائندي ربّئن حاقّي آدينا منه آند ائچ کي، مندن سونرا نسلئمي کَسمَيه‌جکسن و آتامين نسلئندن آديمي سئلمَيه‌جکسن."</verse>
        <verse osisID='1Sam.24.22'>داوود شاعولا آند ائچدي و شاعول اِوئنه قاييتدي. داوود دا آداملاري ائله سيغيناجاغا چيخدي.  </verse>
      </chapter>
      <chapter osisID='1Sam.25'>
        <verse osisID='1Sam.25.1'/>
        <verse osisID='1Sam.25.2'>
          ماعوندا بئر آدام ياشاياييردي کي، کَرمِلده مولکو وار ائدي. چوخ دا وارلي بئر آدام ائدي. اونون اوچ مئن باش قويونو، مئن باش دا کچئسي وار ائدي. او، قويونلاريني کَرمِلده قيرخديريردي.</verse>
        <verse osisID='1Sam.25.3'>بو آدامين آدي نابال، آروادينين آدي دا اَبئگائل ائدي. آرواد آغيلّي و گؤزل ائدي. لاکئن کالئب نسلئندن اولان بو کئشي داش اورَکلي و رفتاريندا پئس ائدي.</verse>
        <verse osisID='1Sam.25.4'>داوود صحرادا اشئتدي کي، نابالين قويون قيرخيمي وار.</verse>
        <verse osisID='1Sam.25.5'>او، اون جاوان گؤندرئب اونلارا ددي: "کَرمِله نابالين يانينا گدئن و مندن اونا سالام ديئن.</verse>
        <verse osisID='1Sam.25.6'>اونا ديئن: «عؤمرون اوزون اولسون، سن و اِو اهلئن سالامات اولسون، سنئن اولان بوتون شيلر سالامات اولسونلار!</verse>
        <verse osisID='1Sam.25.7'>اشئتمئشم کي، ائندي سئزده يون قيرخيمي‌دير. سنئن چوبانلارين بئزئم يانيميزدا اولاندا بئز اونلاري ائنجئتمه‌دئک و کَرمِلده قالديقلاري گونلر عرضئنده هچ نه‌لري ده اَسکئلمه‌دي.</verse>
        <verse osisID='1Sam.25.8'>بونو اؤز نؤکرلرئندن ده سوروشا بئلرسن و اونلار دا سنه دئيَرلر. قوي آداملاريم سنئن گؤزونده لوطف تاپسين، چونکي يانينا بايرام زاماني گلمئشئک. خاهئش ادئرم کي، قوللارينا و اوغلون داوودا اَلئنده اولانيندان ور.»"  </verse>
        <verse osisID='1Sam.25.9'>
          داوودون آداملاري گلئب بوتون بو سؤزلري داوودون آديندان نابالا ديئب گؤزله‌دئلر.</verse>
        <verse osisID='1Sam.25.10'>آمّا نابال داوودون آداملارينا بله جاواب وردی: "بو داوود دا کئم؟ يَسّه اوغلو دا کئم؟ بو گونلرده بئر چوخ نؤکر آغالاريني بوراخيب گدئر.</verse>
        <verse osisID='1Sam.25.11'>چؤره‌يئمي، سويومو و قيرخينچيلار اوچون کَسدئيئم حيوانلارين اَتئني گؤتوروب او آداملارا ورئم کي، هارادان اولدوقلاريني بئلمئرم؟"</verse>
        <verse osisID='1Sam.25.12'>داوودون آداملاري اؤز يوللاري ائله گِرئيه قاييتديلار و گلئب بو سؤزلرئن هاميسيني داوودا ددئلر.</verse>
        <verse osisID='1Sam.25.13'>داوود آداملارينا ددي: "هامي قيلينجيني باغلاسين." هر کس قيلينجيني باغلادي. داوود دا قيلينجيني باغلادي. دؤرد يوز نفر داوودون دالينجا گتدي و ائکي يوز نفر ده اَسبابلارين يانيندا قالدي.  </verse>
        <verse osisID='1Sam.25.14'>
          نابالين نؤکرلرئندن بئري اونون آروادي اَبئگائله خبر وردی: "باخ، داوود آغاميزي سالاملاماق اوچون صحرادان قاصئدلر گؤندردي، آمّا آغاميز اونلارا اهانت اتدي.</verse>
        <verse osisID='1Sam.25.15'>آمّا بو آداملار بئزه چوخ ياخشيليق اتدئلر و بئزي ائنجئتمه‌‌دئلر. چؤلده اولدوغوموز زامان، اونلارلا گَزدئيئمئز بوتون گونلر عرضئنده هچ نه‌يئمئز اَسکئلمه‌‌دي.</verse>
        <verse osisID='1Sam.25.16'>قويونلاري اوتارارکن يانلاريندا اولدوغوموز گونلر گجه و گوندوز بئزه حاصار اولدولار.</verse>
        <verse osisID='1Sam.25.17'>آمّا ائندي باخ، نه اده‌جيئني دوشون، چونکي پئسلئک آغاميز و اونون بوتون عايئله‌سئنئن ضئدّئنه قرار ورئلئر. نابال دا اِله دَيَرسئز آدامدير کي، اونا هچ کس بئر سؤز دئيه بئلمئر."  </verse>
        <verse osisID='1Sam.25.18'>
          او واخت اَبئگائل جَلد تَرپه‌نئب، ائکي يوز کؤمبه چؤرک و ائکي تولوق شراب حاضيرلادي. حاضيرلانميش بش قويون، بش اؤلچو قووورغا، يوز سالخيم قورو اوزوم و ائکي يوز پارچا باسيلميش انجئر لاواشاسي گؤتوروب اِششَکلره يوکله‌دي.</verse>
        <verse osisID='1Sam.25.19'>سونرا نؤکرلرئنه ددي: "سئز قاباقدا گدئن، من آرخانيزدان گلئرم." لاکئن بو باره‌ده اَري نابالا هچ نه بئلدئرمه‌دي.</verse>
        <verse osisID='1Sam.25.20'>اَبئگائل اِششه‌يه مئنئب داغين باغلي طرفئندن اِنَرکَن داوود دا آداملاري ائله اورايا اِنمَکده ائدي و آرواد اونلارلا راستلاشدي.</verse>
        <verse osisID='1Sam.25.21'>داوود دمئشدي: "دوغرودان دا، عبث يره بو آدامين چؤلده اولان بوتون ماللاريني قورودوم کي، اونون هچ نه‌يي اَسکئلمه‌سئن. او منه ياخشيليغيمين عوضئنده پئسلئک اتدي.</verse>
        <verse osisID='1Sam.25.22'>اگر سحره‌جک اونون بوتون مالئک اولدوقلاريندان بئر کئشي بِله، صاغ بوراخسام، قوي تاري دا داوودون دوشمنلرئنه بِله‌سئني و بوندان دا بَتَرئني اتسئن."  </verse>
        <verse osisID='1Sam.25.23'>
          اَبئگائل داوودو گؤرجک جَلد اِششَکدن دوشدو و داوودون قاباغيندا اوزونو يره قويوب تعظئم اتدي.</verse>
        <verse osisID='1Sam.25.24'>سونرا اونون آياقلارينا دوشوب ددي: "ای آغام، بو گوناهي منئم اوستومه قوي. ائجازه ور کي، کنئزئن سنئنله دانيشسين. کنئزئنئن سؤزلرئنه قولاق آس.</verse>
        <verse osisID='1Sam.25.25'>خاهئش ادئرم آغام نابالين، بو دَيَرسئز آدامين آجيغيني قلبئنه سالماسين، چونکي آدي نجه‌دئر، اؤزو ده اِله‌دئر. آدي نابال اولدوغو کئمي اؤزو ده آخماقدير. ای آغام، من کنئزئن آغامين گؤندردئيي آداملاري گؤرمه‌‌دئم.</verse>
        <verse osisID='1Sam.25.26'>مادام کي، رب سني ائندي قانا باتماقدان و اؤز اَلئنله قئصاص آلماقدان ساخلادي، وار اولان ربّه و جانينا آند اولسون، آغامين دوشمنلري و بدخاهلاري نابال کئمي اولسون.</verse>
        <verse osisID='1Sam.25.27'>لاکئن ائندي ائجازه ور، کنئزئنئن آغاما گتئردئيي بو هدئيّه‌لر آرخانجا گلن جاوانلارا ورئلسئن.</verse>
        <verse osisID='1Sam.25.28'>يالواريرام، کنئزئنئن گوناهيني باغيشلا، چونکي رب قطعن آغاما برقرار بئر نسئل ياراداجاق، اونا گؤره کي، آغام ربّئن دؤيوشلرئني ادئر و عؤمرون بويو سنده شر تاپيلماياجاق.</verse>
        <verse osisID='1Sam.25.29'>کئمسه قالخيب سني قووماق و جا‌نيني آلماق ائسته‌يئنده آغامين جا‌نيني رب تاري حيات ائچئنده ساخلاياجاق، لاکئن سنئن دوشمنلرئنئن جانيني ساپاندين اورتاسيندان آتيلان داش کئمي آتاجاقدير.</verse>
        <verse osisID='1Sam.25.30'>رب آغاما ددئيي ياخشيليقلارين هاميسيني حياتا کچئردنده و سني ائسرايئله حؤکمدار ادنده،</verse>
        <verse osisID='1Sam.25.31'>آغام ناحاق قان تؤکوب اؤزو اوچون قئصاص آلديغينا گؤره پشمان اولماياجاق، وئجدان عذابي دا چکميه‌جک. رب آغاما ياخشيليق ادنده کنئزئني ده يادا سال."  </verse>
        <verse osisID='1Sam.25.32'>
          داوود اَبئگائله ددي: "ائسرايئلئن تاريسي رب موبارک اولسون کي، بو گون سني منئم پئشوازيما گؤندردي.</verse>
        <verse osisID='1Sam.25.33'>بصئرتئن موبارک اولسون، موبارک اولاسان کي، بو گون منی قان تؤکمَکدن و اَلئمله اؤز قئصاصيمي آلماقدان ساخلادين.</verse>
        <verse osisID='1Sam.25.34'>حقئقتن، منی سئزه پئسلئک اتمکدن سن ساخلادين، ائسرايئلئن تاريسي وار اولان ربّه آند اولسون، اگر جَلد تَرپه‌نئب منئم قاباغيما چيخماسايدين، قطعن سحر ائشيغينا قدر نابالين کئشئلرئندن بئري ده صاغ قالماياجاق ائدي."</verse>
        <verse osisID='1Sam.25.35'>داوود اونون گتئردئيي شيلري اَلئندن آليب ددي: "اِوئنه سالامات گت، باخ، سنئن سؤزونه باخيب خاهئشئني يرئنه يتئردئم."  </verse>
        <verse osisID='1Sam.25.36'>
          او واخت اَبئگائل نابالين يانينا گلدي. نابالين اِوئنده پادشاه ضئيافتئنه اوخشار بئر ضئيافت کچئردي. نابال کفلي اولدوغونا گؤره گؤيلو نشعه‌لي ائدي. اونا گؤره ده سحر آچيلانا قدر اَبئگائل اونا هچ نه بئلدئرمه‌دي.</verse>
        <verse osisID='1Sam.25.37'>سحر آچيلاندا، نابال شرابدان آييلان کئمي آروادي باش ورن حادئثه‌لري اونا دانيشدي و نابالين اوره‌يي اوزولدو، بدني داشا دؤندو.</verse>
        <verse osisID='1Sam.25.38'>تخمئنن اون گوندن سونرا رب نابالي ووردو و او، اؤلدو.  </verse>
        <verse osisID='1Sam.25.39'>
          داوود نابالين اؤلدويونو اشئدنده ددي: "رب موبارک اولسون کي، نابالين اتدئيي اهانتي گؤروب داعوامي او اتدي و قولونون اَلئني پئسلئکدن ساخلادي. رب نابالين پئسلئيئني اؤز باشينا گتئردي." داوود اَبئگائله اِلچي گؤندرئب اونو اؤزونه آرواد ائسته‌دي.</verse>
        <verse osisID='1Sam.25.40'>داوودون اِلچئلري کَرمِله، اَبئگائلئن يانينا گلئب ددئلر: "داوود بئزي اِلچي گؤندرئب کي، سني اؤزونه آرواد ائسته‌سئن."</verse>
        <verse osisID='1Sam.25.41'>اَبئگائل قالخيب يره‌جک تعظئم ادئب ددي: "باخ، کنئزئن آغامين قوللارينين آياقلاريني يوماق اوچون بئر کنئزدئر."</verse>
        <verse osisID='1Sam.25.42'>او جَلد قالخيب اِششه‌يه مئندي. اونا خئدمت ادن بش جاوان آروادي يانينا آليب داوودون قاصئدلرئنئن دالينجا گتدي و داوودون آروادي اولدو.  </verse>
        <verse osisID='1Sam.25.43'>
          داوود يِزرِعِللي اَخئنوعَمي ده آلميشدي. هر ائکئسي اونون آروادي اولدولار.</verse>
        <verse osisID='1Sam.25.44'>آمّا شاعول، قيزي مئکَلي کي، داوودون آروادي ائدي، گلّئملي لايئش اوغلو پَلطئيه اَره ورمئشدي.  </verse>
      </chapter>
      <chapter osisID='1Sam.26'>
        <verse osisID='1Sam.26.1'>
          زئفلی‌لر گئبعايا، شاعولون يانينا گلئب ددئلر: "مگر داوود خَکئلا تپه‌سئنده کی، يِشئمونون موقابئلئنده‌دئر، گئزلَنمئر؟"</verse>
        <verse osisID='1Sam.26.2'>شاعول دوروب ائسرايئلدن اوچ مئن سچمه آدام گؤتوردو و داوودو آختارماق اوچون زئف صحراسينا اِندي.</verse>
        <verse osisID='1Sam.26.3'>او، يِشئمونلا اوزبه‌اوز اولان خَکئلا تَپه‌سئنده‌کي يولون کناريندا اوردوگاه قوردو. داوود صحرادا قاليردي. شاعولون اونون دالينجا گلدئيئني گؤرنده،</verse>
        <verse osisID='1Sam.26.4'>داوود جاسوسلار گؤندردي و حقئقتن، شاعولون گلدئيئني اؤيرَندي.</verse>
        <verse osisID='1Sam.26.5'>او قالخيب شاعولون اوردوگاه قوردوغو يره گلدي و شاعوللا قوشون باشچيسي نِر اوغلو آبنِرئن ياتديغي يِره باخدي. شاعول اوردوگاهين اورتاسيندا ياتيردي. خالق اونون دؤوره‌سئنده دوشَرگه سالميشدي.  </verse>
        <verse osisID='1Sam.26.6'>
          داوود خئتلي اَخئمِلِکه و يوآبين قارداشي صِرويا اوغلو ابئشه‌يه ددي: "کئم منئمله اوردوگاها، شاعولون يانينا اِنَر؟" اَبشه‌ي ددي: "من سنئنله اِنه‌رم."</verse>
        <verse osisID='1Sam.26.7'>داوود و اَبشه‌ي گجه خالقين يانينا چاتديلار و باخ، شاعول اوردوگاهين اورتاسيندا ياتيب يوخويا گتمئشدي، نئزه‌سي ده باشي اوستونده يره سانجيلميشدي. آبنِرله خالق دا اونون اطرافيندا ياتميشديلار.</verse>
        <verse osisID='1Sam.26.8'>اَبشه‌ي داوودا ددي: "تاري بو گون دوشمنئني سنه تسلئم ادئب. ائندي ده قوي نئزه ائله اونو بئردفه‌لئک يره اله ياپيشديريم کي، ائکئنجي دفه وورماغا احتئياج اولماسين."</verse>
        <verse osisID='1Sam.26.9'>آمّا داوود ابئشه‌يه ددي: "يوخ، اونو اؤلدورمه! چونکي ربّئن مسح اتدئيئنه اَل قالديران، مگر گوناهسيز ساييلار؟"</verse>
        <verse osisID='1Sam.26.10'>داوود گئنه ددي: "وار اولان ربّه آند اولسون، رب اونو قطعن ووراجاق. اله گون گله‌جک کي، اؤز اجلي ائله اؤله‌جک يا دا دؤيوشده هلاک اولاجاق.</verse>
        <verse osisID='1Sam.26.11'>مندن ائراق اولسون کي، ربّئن مسح اتدئيئنه اَل قالديرام. خاهئش ادئرم، ائندي باشينين يانينداکي نئزه‌سئني و سو قابيني گؤتور، گِدَک."</verse>
        <verse osisID='1Sam.26.12'>داوود شاعولون باشينين يانينداکي نئزه‌سي ائله سو قابيني گؤتوردو و اونلار گتدئلر. اونلاري گؤرن و بو ائشي بئلن اولمادي. چونکي هامي ياتميشدي. رب طرفئندن اونلارين اوستونه درئن يوخو گلدئيئنه گؤره هامي ياتميشدي.  </verse>
        <verse osisID='1Sam.26.13'>
          داوود او بئري طرفه کچئب اوزاقدا، داغين باشيندا دوردو؛ اونلارين آراسيندا چوخ آرا وار ائدي.</verse>
        <verse osisID='1Sam.26.14'>داوود خالقي و نِر اوغلو آبنِري چاغيريب ددي: "آبنِر، مگر منه جاواب ورميه‌جکسن؟" آبنِر جاواب وردی: "سن کئمسن کي، قيشقيرا-قيشقيرا پادشاهي چاغيريرسان؟"</verse>
        <verse osisID='1Sam.26.15'>داوود آبنِره ددي: "مگر سن کئشي ديئلسن؟ ائسرايئلده سنه بَنزَر کئم وار؟ بس نئيه آغان پادشاهين کشئيئني چکمئرسن؟ چونکي خالق آراسيندان بئري گلمئشدي کی، آغان پادشاهي اؤلدورسون.</verse>
        <verse osisID='1Sam.26.16'>ائشئني ياخشي گؤرمورسن. وار اولان رب حاقّي، هامينيز اؤلومه لايئق آداملارسينيز، اونا گؤره کي آغانيزين، ربّئن مسح اتدئيئنئن کشئيئني چکمئرسئنئز. باخ، پادشاهين باشينين يانيندا اولان نئزه و سو قابي ائندي هارادادير؟"  </verse>
        <verse osisID='1Sam.26.17'>
          شاعول داوودون سَسئني تاني‌ييب ددي: "بو سنئن سَسئندئر، اوغلوم داوود؟" داوود ددي: "منئم سَسئمدئر، آغام پادشاه."</verse>
        <verse osisID='1Sam.26.18'>سونرا سؤزونه داوام وردی: "آغام نه اوچون قولونو بله تعقئب ادئر؟ مگر من نه اتمئشم؟ اَلئمدن نه پئسلئک گلئب؟</verse>
        <verse osisID='1Sam.26.19'>خاهئش ادئرم، آغام پادشاه ائندي قولونون سؤزلرئنه قولاق آسسين. اگر منئم ضئدّئمه سني قالديران ربدئر، قوي بئر تقدئم قبول اتمه‌يه راضي اولسون. يوخ، اگر بشر اؤولادلاري‌دير، اونلار رب حوضوروندا ملعوندورلار. چونکي بو گون منی قوووبلار کي، ربّئن ائرثئندن پاييم اولماسين و ديئرلر: «گت، باشقا آللاهلارا قوللوق ات.»</verse>
        <verse osisID='1Sam.26.20'>ائندي قويما قانيم ربّئن حوضوروندان اوزاق يرده تؤکولسون. ائسرايئل پادشاهي تَک بئره‌ني آختارماق اوچون اله گلئب کي، اله بئل، داغلاردا کَکلئک شئکار ادئر."  </verse>
        <verse osisID='1Sam.26.21'>
          او واخت شاعول ددي: "گوناه اتدئم، قاييت، اوغلوم داوود. منئم جانيم بو گون سنئن گؤزونده قئيمتلي اولدوغو اوچون، بئر داها سنه پئسلئک اتميه‌جيم. باخ، آغيلسيزليق ادئب لاپ چوخ سهو اتمئشم."</verse>
        <verse osisID='1Sam.26.22'>داوود جاواب وردی: "بودور نئزَن، ای پادشاه! قوي نؤکرلرئندن بئري گلئب اونو آپارسين.</verse>
        <verse osisID='1Sam.26.23'>رب هر کسه اؤز صالحلئيئنئن و وفاسينين عوضئني وره‌جک. بو گون رب سني منئم اَلئمه وردی، آمّا من ائستمه‌دئم کی، ربّئن مسح اتدئيئنه اَل قالديريم.</verse>
        <verse osisID='1Sam.26.24'>قوي بو گون سنئن جانين گؤزومده نجه قئيمتلي‌ اولدوغو کئمي، منئم جانيم دا ربّئن گؤزونده اله قئيمتلي اولسون و منی هر دارليقدان قورتارسين."</verse>
        <verse osisID='1Sam.26.25'>او زامان شاعول داوودا ددي: "اوغلوم داوود، بَختَوَر اولاسان! سن بؤيوک ائشلر گؤروب قطعن ظفر قازاناجاقسان." بوندان سونرا داوود اؤز يولو ائله گتدي و شاعول دا اؤز يرئنه قاييتدي.  </verse>
      </chapter>
      <chapter osisID='1Sam.27'>
        <verse osisID='1Sam.27.1'>
          داوود اوره‌يئنده دوشوندو: "بئر گون شاعولون اَلئنده اؤله‌جيم. منئم اوچون فئلئسطلی‌لرئن اؤلکه‌سئنه قاچماقدان ياخشي چاره يوخدور. شاعول دا منی بوتون ائسرايئل تورپاغيندا آختارماق فئکرئندن اَل چکَر و من اونون اَلئندن قورتارارام."</verse>
        <verse osisID='1Sam.27.2'>داوود دوروب يانينداکي آلتي يوز کئشي ائله گَت پادشاهي ماعوک اوغلو آکئشئن طرفئنه کچدي.</verse>
        <verse osisID='1Sam.27.3'>داوود هم اؤزو، هم ده آداملارينين هر بئري اِو اهلي ائله، داوودون ائکي آروادي يِزرِعِللي اَخئنوعَم و کَرمِل‌لي نابالين دول آروادي اَبئگائلله بئرلئکده گَتده، آکئشئن يانيندا قالدي.</verse>
        <verse osisID='1Sam.27.4'>داوودون گَته قاچديغيني شاعولا خبر وردئلر و او دا بئر داها اونو آختارمادي.  </verse>
        <verse osisID='1Sam.27.5'>
          داوود آکئشه ددي: "اگر ائندي سنئن گؤزونده لوطف تاپميشام، قوي اطراف شهرلرئن بئرئنده منه ير ورئلسئن و من ده اورادا قاليم. آخي نه اوچون بو قولون پادشاه شهرئنده سنئن يانيندا قالسين؟"</verse>
        <verse osisID='1Sam.27.6'>او گون آکئش اونا صئقلَگ شهرئني وردی. بو گونه قدر صئقلَگ يهودا پادشاهلارينا عاييددير.</verse>
        <verse osisID='1Sam.27.7'>داوودون فئلئسطلی‌لرئن اؤلکه‌سئنده قالديغي مودّت بئر ائل دؤرد آي ائدي.  </verse>
        <verse osisID='1Sam.27.8'>
          داوودلا آداملاري گلئب گِشورلولارا، گئرزلی‌لره و عَمالِقلی‌لره هوجوم اتدئلر. بو خالقلار قدئم زامانلاردان بَري شورا چاتاناجاق، مئصئر اؤلکه‌سئنه قدر اولان اَراضئده مسکن سالميشديلار.</verse>
        <verse osisID='1Sam.27.9'>داوود بو يره هوجوم اتدي و اورادا هچ آرواد يا کئشئني دئري بوراخمادي. اونلارين قويون-کچئلرئني، اؤکوزلرئني، اِششَکلرئني، دوه‌لرئني و پالتارلاريني گؤتوروب آکئشئن يانينا قاييتدي.</verse>
        <verse osisID='1Sam.27.10'>آکئش اوندان سوروشدو: "بو گون هارايا هوجوم اتدئنئز؟" داوود جاواب وردی: "يهودانين، يِرَخمِه‌اِللئلرئن و قِنلئلرئن جنوب بؤلگه‌سئنه هوجوم اتدئک."</verse>
        <verse osisID='1Sam.27.11'>داوود هچ کئشي و آروادي صاغ بوراخمادي کي، گَته خبر گتئرسئنلر و ديئردي: "يوخسا بئزئم حاقّيميزدا خبر ورئب دئيَرلر: «فئلئسط بؤلگه‌سئنده ياشاياندان داوود بله ادئب و بله ياشاييب.»"  </verse>
        <verse osisID='1Sam.27.12'/>
      </chapter>
      <chapter osisID='1Sam.28'>
        <verse osisID='1Sam.28.1'>
          همئن دؤورده ائسرايئلئن ضئدّئنه دؤيوشمَک اوچون فئلئسطلی‌لر قوشونلاريني دؤيوشه ييغديلار. آکئش داوودا ددي: "حتمن کي، سن و آداملارين منئمله بئر قوشوندا دؤيوشه‌جکسئنئز."</verse>
        <verse osisID='1Sam.28.2'>داوود آکئشه ددي: "حتمن! سن قولونون نه اده بئله‌جيئني گرک گؤره‌سن." آکئش داوودا ددي: "چوخ ياخشي، من سني اؤزوم اوچون همئشه‌لئک موحافئظه‌چي قويارام."  </verse>
        <verse osisID='1Sam.28.3'/>
        <verse osisID='1Sam.28.4'>
          فئلئسطلی‌لر ييغيليب گلدئلر و شونِمده اوردوگاه قوردولار. شاعول دا بوتون ائسرايئلي ييغيب گئلبوعا داغيندا اوردوگاه قوردو.</verse>
        <verse osisID='1Sam.28.5'>شاعول فئلئسطلي اوردوگاهيني گؤرنده قورخودان اوره‌يي اَسدي.</verse>
        <verse osisID='1Sam.28.6'>ربدن مصلحت ائسته‌دئيئنده ده، رب اونا يوخو، يا اورئم، يا دا پيغمبرلر واسئطه‌سئله جاواب ورمه‌دي.</verse>
        <verse osisID='1Sam.28.7'>او واخت شاعول اعيانلارينا ددي: "منئم اوچون بئر جئندار آرواد تاپين کي، گدئب اوندان مصلحت آليم." اعيانلاري اونا ددئلر: "باخ، عِين دوردا بئر جئندار آرواد وار."  </verse>
        <verse osisID='1Sam.28.8'>
          شاعول ظاهئري گؤرونوشونو دَيئشدئردي، آيري پالتار گِيئنئب، ائکي نفرله برابر اورايا گتدي و گجه ائکَن آروادين يانينا گلئب ددي: "خاهئش ادئرم، منئم اوچون روحلارلا دانيش و کئمي دِسَم، اونو منئم اوچون ظاهئر ات."</verse>
        <verse osisID='1Sam.28.9'>آرواد ددي: "باخ، شاعولون بو اؤلکه‌ده نه اتدئيئني، جئندارلاري و روح‌چاغيرانلاري نجه قيرديغيني بئلئرسن. بس نئيه منی اؤلدورمک اوچون جانيما تله قورورسان؟"</verse>
        <verse osisID='1Sam.28.10'>شاعول ربّه آند ائچئب ددي: "وار اولان ربّه آند اولسون، بو ائشئن سنه بئر زئياني اولماياجاق."</verse>
        <verse osisID='1Sam.28.11'>آرواد ددي: "سنئن اوچون کئمي ظاهئر ادئم؟" شاعول ددي: "منه سمويئلي ظاهئر ات."</verse>
        <verse osisID='1Sam.28.12'>آرواد سمويئلي گؤرونجه برکدن چيغيريب شاعولا ددي: "سن کي شاعولسان، نئيه منی آلداتدين؟"</verse>
        <verse osisID='1Sam.28.13'>پادشاه اونا ددي: "قورخما، دِه گؤروم، نه گؤرورسن؟" آرواد شاعولا ددي: "يِر آلتيندان چيخان ائلاهي بئر مؤوجود گؤرورَم."</verse>
        <verse osisID='1Sam.28.14'>شاعول ددي: "او کئمه اوخشايير؟" آرواد ددي: "جوبّه گِيئنمئش قوجا بئر آدام چيخير." شاعول اونون سمويئل اولدوغونو باشا دوشدو و اوزو اوسته دوشوب يره سَرئلدي.  </verse>
        <verse osisID='1Sam.28.15'>
          سمويئل شاعولا ددي: "منی ظاهئر اتمکله نئيه منی ناراحات اتدئن؟" شاعول جاواب وردی: "چؤخ دارا دوشموشم، چونکي فئلئسطلی‌لر منئم ضئدّئمه موحارئبه ادئرلر. آرتيق تاري دا مندن اوز دؤنده‌رئب، داها منه پيغمبرلر، يا دا يوخولار واسئطه‌سئله جاواب ورمئر. اونا گؤره ده سني چاغيرديم کي، نه اتمه‌لي اولدوغومو منه بئلدئره‌سن."</verse>
        <verse osisID='1Sam.28.16'>سمويئل ددي: "ائندي کي، رب سندن اوز دؤنده‌رئب و سنه دوشمن اولوبدور، نئيه مندن سوروشورسان؟</verse>
        <verse osisID='1Sam.28.17'>رب منئم واسئطَمله ددئيئني ادئب؛ پادشاهليغي سنئن اَلئندن آليب و اونو سنئن ياخينين داوودا ورئب.</verse>
        <verse osisID='1Sam.28.18'>سن ربّئن سؤزونه باخماديغين و اونون آلوولانان قضبئني عَمالِقلئلرئن اوستونه گتئرمه‌دئيئن اوچون، بو گون او سني بو حالا ساليب.</verse>
        <verse osisID='1Sam.28.19'>رب سنئنله برابر ائسرايئلي ده فئلئسطلی‌لره تسلئم اده‌جک و صاباح سن و اوغوللارين منئمله برابر اولاجاقسينيز، چونکي رب ائسرايئل قوشونونو دا فئلئسطلی‌لره تسلئم اده‌جک."  </verse>
        <verse osisID='1Sam.28.20'>
          شاعول او زامان کامئل يره سَرئلدي. اونا گؤره کي، سمويئلئن سؤزلرئندن چوخ قورخموشدو، هم ده جانيندا طاقت قالماميشدي، چونکي بوتون گونو و گجه‌ني چؤرک يِمه‌مئشدي.</verse>
        <verse osisID='1Sam.28.21'>آرواد شاعولون يانينا گلدي و اونو دهشت ائچئنده گؤردوکده ددي: "باخ، کنئزئن سنئن سؤزوندن ائطاعت اتدي. جانيمي اَلئمه آليب منه ددئيئن سؤزلره قولاق آسديم.</verse>
        <verse osisID='1Sam.28.22'>خاهئش ادئرم، ائندي کنئزئنئن سؤزونه قولاق آس. قوي قاباغينا بئر تئکه چؤرک قويوم. اونو يِه کي، يولا دوشَنده قووّتئن اولسون."</verse>
        <verse osisID='1Sam.28.23'>لاکئن شاعول بونو ردّ ادئب ددي: "يِمئرَم." آمّا اعيانلاري دا آروادلا برابر اونو مجبور اتدئکده شاعول اونلارين سؤزونه قولاق آسدي. يردن قالخيب ياتاغين اوستونده اوتوردو.</verse>
        <verse osisID='1Sam.28.24'>آروادين اِوئنده کؤکَلدئلمئش بئر دانا وار ائدي. تز اونو کسدي و اون گؤتوروب يوغوردو، اوندان ماياسيز چؤرک پئشئردي.</verse>
        <verse osisID='1Sam.28.25'>سونرا اونو شاعوللا اعيانلارينين قاباغينا قويدو. اونلار يِيئب آياغا قالخديلار و همئن گجه ده دوروب گتدئلر.  </verse>
      </chapter>
      <chapter osisID='1Sam.29'>
        <verse osisID='1Sam.29.1'/>
        <verse osisID='1Sam.29.2'/>
        <verse osisID='1Sam.29.3'>
          فئلئسطلی‌لرئن آغالاري ددئلر: "بو عئبرانئلرئن بورادا نه ائشي وار؟" آکئش اونلارا ددي: "بو ائسرايئل پادشاهي شاعولون قولو داووددور کي، بو گونلرده، يا داها دوغروسو، بو ائل‌لرده منئم يانيمدا قاليب. منئم يانيما گلن گوندن بَري اوندا پئس بئر شي گؤرمه‌مئشم."</verse>
        <verse osisID='1Sam.29.4'>فئلئسطلی‌لرئن آغالاري آکئشئن اوستونه قضبله‌نئب اونا ددئلر: "بو آدامي گری قايتار، قوي او تعيئن اتدئيئن يره قاييتسين و بئزئمله دؤيوشه گتمه‌سئن، يوخسا دؤيوشده بئزه دوشمنچئلئک اِدَر. چونکي او اؤزونو آغاسينا مقبول اتمک اوچون داها نه ياخشي يول تاپا بئلر؟ مگر بو آداملارين کَسئک باشلاري اولماز؟</verse>
        <verse osisID='1Sam.29.5'>مگر بو او داوود ديئل کي، رقصلرده ترنّوم ادئب اوخويوردولار:  «شاعول قيردي مئنلري،داوود اون مئنلري؟»"</verse>
        <verse osisID='1Sam.29.6'>آکئش داوودو چاغيريب اونا ددي: "وار اولان ربّه آند اولسون، سن دوز آدامسان. قوشوندا منئمله يوروشه چيخماغين گؤزومده خوشدور، چونکي يانيما گلدئيئن گوندن بو گونه قدر سنده پئس بئر شي تاپماديم. لاکئن آغالارين گؤزونه خوش گؤرونمورسن.</verse>
        <verse osisID='1Sam.29.7'>ائندي صاغ-سالامات اؤز يرئنه قاييت کي، فئلئسطلی‌لرئن آغالارينين گؤزونده پئس گؤرونمه‌يه‌سن."</verse>
        <verse osisID='1Sam.29.8'>داوود آکئشه ددي: "مگر من نه اتمئشم؟ يانينا گلن گوندن بو گونه قدر قولوندا نه تاپيبسان کي، آغام پادشاهين دوشمنلرئنه ضئدّ گدئب ووروشماييم؟"</verse>
        <verse osisID='1Sam.29.9'>آکئش داوودا جاواب وردی: "بئلئرم کي، منئم گؤزومده سن تارينين مَله‌يي کئمي ياخشي‌سان، آمّا فئلئسطلی‌لرئن باشچيلاري ديئبلر: «او گرک بئزئمله بئر دؤيوشه چيخماسين.»</verse>
        <verse osisID='1Sam.29.10'>ائندي سنئنله گلن آغانين قوللاري ائله بئرلئکده سحر تزدن قالخين. صوبح تزدن قالخين و سحر آچيلار-آچيلماز بورادان گدئن."  </verse>
        <verse osisID='1Sam.29.11'/>
      </chapter>
      <chapter osisID='1Sam.30'>
        <verse osisID='1Sam.30.1'>
          داوودلا آداملاري اوچونجو گون صئقلَگه چاتديلار. اله بو زامان عَمالِقلی‌لر نِگِبه و صئقلَگه هوجوم ادئب صئقلَگ شهرئنه اود وورموشدولار.</verse>
        <verse osisID='1Sam.30.2'>اورادا اولان آروادلاري و بوتون اهالئني بؤيوکدن کئچئيه قدر اسئر ادئب اؤلدورمه‌مئشدئلر و اؤز يوللاري ائله گتمئشدئلر.</verse>
        <verse osisID='1Sam.30.3'>داوود آداملاري ائله شهره گلئب گؤردو کي، شهر يانديريليب و اونلارين آروادلاري، اوغوللاري و قيزلاري اسئر آپاريليب.</verse>
        <verse osisID='1Sam.30.4'>بونا گؤره داوود يانينا ييغيلان جاماعاتلا بئرلئکده طاقتدن دوشَنه قدر هؤنکوروب آغلاديلار.</verse>
        <verse osisID='1Sam.30.5'>اسئر آپاريلانلار آراسيندا داوودون ائکي آروادي، يئزرِعِل‌لي اَخئنوعَمله کَرمِل‌لي نابالين دول آروادي اَبئگائل دا وار ائدي.</verse>
        <verse osisID='1Sam.30.6'>داوودون اوره‌يي چوخ سيخيليردي، چونکي خالق "اونو داشلاياق" ديئردي. اونا گؤره کي، جاماعاتين هر بئرئنئن اوغول و قيزيندان اؤتري جاني آجي چکئردي. لاکئن داوود اؤزونو تاريسي ربده قووّتلَندئردي.  </verse>
        <verse osisID='1Sam.30.7'>
          او، اَخئمِلِکئن اوغلو کاهئن اِبياتارا ددي: "خاهئش ادئرم، اِفودو منئم اوچون بورايا گتئر." اِبياتار دا اِفودو داوودون يانينا گتئردي.</verse>
        <verse osisID='1Sam.30.8'>داوود ربدن مصلحت ائسته‌يئب ددي: "بو فوجون داليسيجا دوشسَم، اونلارا چاتارام؟" رب اونا ددي: "اونلارين داليسيجا گت، قطعن اونلارا چاتاجاقسان و قطعن اسئرلري قورتاراجاقسان."</verse>
        <verse osisID='1Sam.30.9'>داوود يانيندا اولان آلتي يوز نفرله گدئب بِسور دره‌سئنه چاتديلار. دالا قالانلار اورادا قالديلار.</verse>
        <verse osisID='1Sam.30.10'>لاکئن داوود دؤرد يوز نفرله تالانچيلارين تعقئبئنه داوام وردی، چونکي ائکي يوز نفر يورولوب بِسور دره‌سئني کچه بئلمه‌مئشدي.</verse>
        <verse osisID='1Sam.30.11'>چؤلده بئر مئصئرلي تاپديلار و اونو داوودون يانينا گتئردئلر. اونا چؤرک يِدئردئب، سو ائچئرتدئلر.</verse>
        <verse osisID='1Sam.30.12'>سونرا بئر تئکه باسيلميش انجئر لاواشاسي ائله ائکي سالخيم قورو اوزوم وردئلر. او دا يِيئب اؤزونه گلدي. چونکي اوچ گون-اوچ گجه چؤرک يمه‌مئش و سو ائچمه‌مئشدي.</verse>
        <verse osisID='1Sam.30.13'>داوود اونا ددي: "سن کئمئن قولوسان؟ هارادانسان؟" او ددي: "بئر عَمالِقلي‌نئن قولو، مئصئرلي بئر جاوانام. اوچ گون قاباق ناخوشلاديم، اونا گؤره ده آغام منی آتدي.</verse>
        <verse osisID='1Sam.30.14'>بئز کِرِتلی‌لرئن نِگِبئنه، يهودا تورپاغينا و کالئبئن نِگِبئنه هوجوم اتدئک، صئقلَگه اود ووروب يانديرديق."</verse>
        <verse osisID='1Sam.30.15'>داوود اوندان سوروشدو: "منی بو تالانچيلارين يانينا آپارارسان؟" آدام جاواب وردی: "تاري حاقّي اوچون آند ائچ کی، منی اؤلدورمَيه‌جکسن و آغاما تسلئم اتمَيه‌جکسن. من ده سني تالانچيلارين يانينا آپارارام."  </verse>
        <verse osisID='1Sam.30.16'>
          او، داوودو تالانچيلارين يانينا اِندئردي. بو زامان اونلار هر يانا ياييلميشديلار. فئلئسطلي و يهودا دئياريندان بؤيوک تالان مالي گؤتوردوکلري اوچون يِيئب-ائچئب شَنلئک ادئردئلر.</verse>
        <verse osisID='1Sam.30.17'>داوود گون باتاندان صاباحيسي گونون آخشاميناجاق اونلاري قيردي. هچ کئم جا‌نيني قورتارا بئلمه‌دي مگر دؤرد يوز نفر جاوان کي، دوه‌لره مئنئب قاچديلار.</verse>
        <verse osisID='1Sam.30.18'>او، عَمالِقلئلرئن گؤتوروب آپارديغي هر شيي گری قايتاردي، ائکي آرواديني دا قورتاردي.</verse>
        <verse osisID='1Sam.30.19'>اونلارين هچ بئر شيلري ائتمه‌مئشدي ائستر بؤيوک اولسون، ائستر کئچئک‌، اوغوللار اولسون، يا دا قيزلار، عَمالِقلی‌لرئن تالان اتدئکلرئنئن هاميسيني داوود گری قايتاردي و اونلاردان هچ نه اَسکئک اولمادي.</verse>
        <verse osisID='1Sam.30.20'>داوود قويون-کچئلرله اؤکوزلري ده گری قايتاردي. اونلاري او بئري حيوانلارين قاباغيندان سوروب ديئردئلر: "بو، داوودون تالان مالي‌دير."  </verse>
        <verse osisID='1Sam.30.21'>
          داوود يورولوب دالينجا گله بئلمه‌يَن و بِسور دره‌سئنده قالان ائکي يوز نفرئن يانينا گلدي. اونلار داوودون و يانينداکي آداملارين پئشوازينا چيخديلار. داوود اورايا ياخينلاشيب سالام وردی.</verse>
        <verse osisID='1Sam.30.22'>داوودلا بئرلئکده گدن آداملار آراسيندا اولان دَيَرسئز آداملار ددئلر: "اونلار بئزئمله بئرلئکده گتمه‌دئکلري اوچون بئز ده قورتارديغيميز تالان ماليندان اونلارا هچ نه ورميه‌جيئک. آنجاق هر آداما اؤز آرواد-اوشاقلاريني وره‌جيئک. قوي اونلاري گؤتوروب بورادان گتسئنلر."</verse>
        <verse osisID='1Sam.30.23'>آمّا داوود اونلارا ددي: "خير، قارداشلاريم! ربّئن بئزه وردئيي شيلرله بله اتميه‌جکسئنئز. رب ائدي کي، بئزي قورودو و اوستوموزه گلن تالانچيلاري او بئزه تسلئم اتدي.</verse>
        <verse osisID='1Sam.30.24'>سئزئن بو سؤزونوزه کئم قولاق آسار؟ چونکي دؤيوشه گده‌نئن پايي نه قدردئر، اَسبابلارين يانيندا قالانين دا پايي او قدر اولاجاق، برابر بؤلونه‌جک."</verse>
        <verse osisID='1Sam.30.25'>داوود بونو او گوندن بو گونه قدر بوتون ائسرايئل اوچون بئر قانون و حؤکم تعيئن اتدي.  </verse>
        <verse osisID='1Sam.30.26'>
          داوود صئقلَگه گلدي و تالاندان دوستلاري اولان يهودانين آغساقّاللارينا گؤنده‌رئب ددي: "باخين، سئز اوچون ربّئن دوشمنلرئندن آلينان تالاندان بئر هدئيّه."</verse>
        <verse osisID='1Sam.30.27'>بِيت ائلده اولانلارا، نِگِبده‌کي راموتدا اولانلارا، يَتّئرده اولانلارا،</verse>
        <verse osisID='1Sam.30.28'>عَروعِرده اولانلارا، سئفموتدا اولانلارا، اِشتِموعه‌ده اولانلارا،</verse>
        <verse osisID='1Sam.30.29'>راکالدا اولانلارا، يِرَخمِه‌اِللئلرئن و قِنلئلرئن شهرلرئنده اولانلارا،</verse>
        <verse osisID='1Sam.30.30'>خورمادا اولانلارا، بورعاشاندا اولانلارا، عَتاقدا اولانلارا،</verse>
        <verse osisID='1Sam.30.31'>خِبروندا اولانلارا، و بوتون او يرلره کي، داوودلا آداملاري اونلاري گَزئردئلر.  </verse>
      </chapter>
      <chapter osisID='1Sam.31'>
        <verse osisID='1Sam.31.1'>
          فئلئسطلی‌لر ائسرايئللی‌لرله دؤيوشوردولر. ائسرايئللی‌لر فئلئسطلی‌لرئن قاباغيندان قاچديلار و گئلبوعا داغيندا قيريليب دوشدولر.</verse>
        <verse osisID='1Sam.31.2'>فئلئسطلی‌لر شاعوللا اوغوللاريني تعقئب ادئب شاعولون اوغوللاري يوناتاني، اَبئنادابي و مِلکئشوعه‌عي اؤلدوردولر.</verse>
        <verse osisID='1Sam.31.3'>دؤيوش شاعولون اطرافيندا شئدّتلننده اوخ‌آتانلار اونو تاپديلار و آغير يارالاديلار.</verse>
        <verse osisID='1Sam.31.4'>شاعول اؤز سئلاحدارينا ددي: "قيلينجيني چک، منی وور، يوخسا بو ختنه‌سئزلر گلئب قيلينجلاريني منه سوخوب باشلاريني قال اده‌جکلر." لاکئن سئلاحداري چوخ قورخدوغوندان بونو اتمک ائستمه‌دي. اونا گؤره ده شاعول قيلينجي گؤتوروب اؤزونو اونون اوستونه ييخدي.</verse>
        <verse osisID='1Sam.31.5'>سئلاحداري شاعولون اؤلدويونو گؤرنده، او دا اؤزونو قيلينجينين اوستونه ييخيب شاعوللا بئرلئکده اؤلدو.</verse>
        <verse osisID='1Sam.31.6'>او گون شاعول، اوچ اوغلو، سئلاحداري، بوتون آداملاري ائله بئرلئکده هلاک اولدولار.</verse>
        <verse osisID='1Sam.31.7'>دره‌نئن او بئري طرفئنده و اوردون چايينين او بئري تاييندا اولان ائسرايئللی‌لر، ائسرايئل قوشونونون قاچديغيني و شاعوللا اوغوللارينين اؤلدويونو گؤرنده شهرلري قويوب قاچديلار. فئلئسطلی‌لر گلئب او يرلرده ياشاديلار.  </verse>
        <verse osisID='1Sam.31.8'>
          او گونون صاباحي فئلئسطلی‌لر اؤلدورولَنلري سويماق اوچون گلنده، گئلبوعا داغيندا شاعوللا اوچ اوغلونون مِيئتئني تاپديلار.</verse>
        <verse osisID='1Sam.31.9'>شاعولون باشيني کسئب سئلاحلاريني گؤتوردولر. بوتلرئنئن معبدئنه و خالقا خوش خبر ورمک اوچون فئلئسطلی‌لرئن اؤلکه‌سئنئن هر طرفئنه قاصئد گؤندردئلر.</verse>
        <verse osisID='1Sam.31.10'>شاعولون سئلاحلاريني ائلاهه عَشتاروتون معبدئنه قويدولار و جسدئني بِيت‌شه‌آن شهرئنئن دووارينا ميخلاديلار.  </verse>
        <verse osisID='1Sam.31.11'>
          يابش گئلعاد اهالئسي فئلئسطلی‌لرئن شاعولا اتدئکلرئني اشئدنده،</verse>
        <verse osisID='1Sam.31.12'>بوتون جنگاورلري قالخديلار و گجه بويو يول گدئب شاعولون و اوغوللارينين جسدئني بِيت‌شِه‌آنين دوواريندان گؤتوردولر و يابِشه گلئب اورادا جسدلري يانديرديلار.</verse>
        <verse osisID='1Sam.31.13'>سونرا جسدلرئن سوموکلرئني گؤتوروب يابِشده، گَز آغاجينين آلتيندا باسديرديلار و يدّي گون اوروج توتدولار.  </verse>
      </chapter>
    </div></osisText>
</osis>
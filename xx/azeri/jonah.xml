<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jonah'>
      <chapter osisID='Jonah.1'>
        <verse osisID='Jonah.1.1'>
          ربّئن سؤزو اَمئتّه‌ي اوغلو يونوسا نازئل اولدو:</verse>
        <verse osisID='Jonah.1.2'>"قالخ، نِينَوايا، او بؤيوک شهره گت و اونون ضئدّئنه جار چک، چونکي اوراداکي‌لارين پئسلئيي گلئب حوضوروما قدر چاتيبدير."</verse>
        <verse osisID='Jonah.1.3'>لاکئن يونوس قالخدي کي، ربّئن حوضوروندان تَرشئشه قاچسين. يافايا اِنئب تَرشئشه گِدن بئر گَمي تاپدي. يول حاقّيني ورئب اونا مئندي کي، ربّئن حوضوروندان اوزاقلاشيب اونلارلا تَرشئشه گتسئن.  </verse>
        <verse osisID='Jonah.1.4'>
          رب دهنز اوستونده گوجلو کولَک قالديردي، دهنزده بؤيوک بئر طوفان اولدو و گَمي آز قالا پارچالاناجاق ائدي.</verse>
        <verse osisID='Jonah.1.5'>گَمئچئلر قورخويا دوشوب هر بئري اؤز آللاهيني چاغيردي و گَمئده اولان يوکلري دهنزه آتديلار کي، اونو يونگوللَشدئرسئنلر. آمّا يونوس گَمئنئن آشاغي حئصّه‌سئنه اِنمئشدي و اوزانيب بَرک يوخويا گتمئشدي.</verse>
        <verse osisID='Jonah.1.6'>گَمي ريئسي اونون يانينا گلئب ددي: "سن نه ياتيرسان؟ قالخ، اؤز آللاهيني چاغير. بلکه آللاه بئزي يادا سالار و بئز محو اولماريق."  </verse>
        <verse osisID='Jonah.1.7'>
          گَمئچئلر بئربئرلرئنه ددئلر: "گلئن، پوشک آتاق، گؤرَک کئمه گؤره بو بلا باشيميزا گلئب؟" پوشک آتديلار و پوشک يونوسا دوشدو.</verse>
        <verse osisID='Jonah.1.8'>او زامان يونوسدان سوروشدولار: "بئزه دِه، باشيميزا گلن بو بلا کئمه گؤره‌دئر؟ سنئن صَنَتئن نه‌دئر؟ هارادان گلئرسن؟ وطنئن هارادير؟ هانسي خالقدانسان؟"</verse>
        <verse osisID='Jonah.1.9'>يونوس جاواب وردی: "من عئبرانئيَم. دهنزي و تورپاغي يارادان گؤيلرئن تاريسي ربّی پرستئش ادئرم."</verse>
        <verse osisID='Jonah.1.10'>اونلار چوخ قورخدولار و اونا ددئلر: "سن بله بئر ائشي نجه اتدئن؟" چونکي يونوسون ربدن اوزاقلاشماق اوچون قاچديغيني بئلئردئلر، بونو اونلارا اؤزو نقل اتمئشدي.  </verse>
        <verse osisID='Jonah.1.11'>
          دهنز داها جوشدوغونا گؤره، اونلار يونوسدان سوروشدولار: "سنئنله نه اِدَک کي، دهنز قاباغيميزدا ساکئتلَشسئن؟"</verse>
        <verse osisID='Jonah.1.12'>يونوس اونلارا ددي: "منی گؤتوروب دهنزه آتين. اوندا دهنز قاباغينيزدا ساکئتله‌شَر، چونکي بئلئرم، بو بؤيوک طوفان منه گؤره سئزئن باشينيزا گلئب."</verse>
        <verse osisID='Jonah.1.13'>لاکئن گَمئچئلر ساحئله يان آلماق اوچون سَعي‌له آوار چکدئلر، آمّا باجارماديلار. چونکي دهنز اونلارين ضئدّئنه داها دا جوشوردو.</verse>
        <verse osisID='Jonah.1.14'>او واخت اونلار ربّه فرياد ادئب ددئلر: "يارب، سنه يالواريريق، قويما بو آدامين جانيندان اؤتري محو اولاق. گوناهسيز قاني دا اوستوموزه قويما! چونکي سن، يارب، اؤز ائسته‌دئيئني ادئبسن."</verse>
        <verse osisID='Jonah.1.15'>بلجه اونلار يونوسو گؤتوروب دهنزه آتديلار و دهنز اؤز جوشماسيندان دوشدو.</verse>
        <verse osisID='Jonah.1.16'>او واخت آداملار ربدن چوخ قورخدولار و ربّه قوربان تقدئم ادئب نذرلر اتدئلر.  </verse>
        <verse osisID='Jonah.1.17'/>
      </chapter>
      <chapter osisID='Jonah.2'>
        <verse osisID='Jonah.2.1'>
          يونوس باليغين قارنيندان تاريسي ربّه دوعا ادئب ددي:</verse>
        <verse osisID='Jonah.2.2'>"عذابيم ائچئنده ربّی چاغيرديم،او منه جاواب وردی.اؤلولر دئيارينين باغريندان فرياد اتدئم،سن منئم سَسئمي اشئتدئن.</verse>
        <verse osisID='Jonah.2.3'>سن منی درئنه، دهنزئن قوينونا آتدين،سِللر منی آرايا آلدي،سنئن بوتون لَپه‌لرئن و شَپه‌لرئناوستومدن کِچدي.</verse>
        <verse osisID='Jonah.2.4'>من ددئم: «سنئن گؤزلرئنئن قاباغيندان قووولموشام.»لاکئن گئنه سنئن موقدّس معبدئنئن طرفئنه نجه باخاجاغام؟</verse>
        <verse osisID='Jonah.2.5'>نَفَسئم کَسئلَنه قدر منی سولار بورودو،درئن درئنلئکلر منی آرايا آلدي،دهنزئن بئتکي‌لري باشيما ساريلدي.</verse>
        <verse osisID='Jonah.2.6'>داغلارين دئبئنه قدر اِندئم،يِر منی ابده‌جک اؤزونده حبس اتدي؛لاکئن، يارب تاريم، سن جانيمي درئن چوخوردان چيخارديبسان.</verse>
        <verse osisID='Jonah.2.7'>ائچئمده جانيم اوزولَنده ربّی خاطيرلاديم،منئم دوعام سنه،سنئن موقدّس معبدئنه چاتدي.</verse>
        <verse osisID='Jonah.2.8'>پوچ اولان بوتلره سجده ادنلر،او وفالي اولاني بوراخيب گِدئرلر.</verse>
        <verse osisID='Jonah.2.9'>آمّا من سنه شوکور نغمه‌سي ائله قوربان گتئره‌جيم،  نذرئمي يرئنه يتئره‌جيم.خئلاص ربدن گلئر!" </verse>
        <verse osisID='Jonah.2.10'/>
      </chapter>
      <chapter osisID='Jonah.3'>
        <verse osisID='Jonah.3.1'>
          ربّئن سؤزو يونوسا ائکئنجي دفه نازئل اولدو:</verse>
        <verse osisID='Jonah.3.2'>"قالخ، نِينَوايا، او بؤيوک شهره گت و سنه دئيه‌جيئم سؤزلري اونلارا جار چک."</verse>
        <verse osisID='Jonah.3.3'>يونوس ربّئن سؤزونه موطابئق قالخيب نِينَوايا گتدي. نِينَوا تارينين نظرئنده بؤيوک شهر ائدي. اوراني اوچ گونه گَزئب دولاشماق اولاردي.</verse>
        <verse osisID='Jonah.3.4'>يونوس شهري گَزمه‌يه باشلاييب بئر گونلوک يول گتدي و جار چکه‌رک ددي: "قيرخ گوندن سونرا نِينَوا آلت-اوست اولاجاق!"  </verse>
        <verse osisID='Jonah.3.5'>
          نِينَوالي‌لار تارييا ائنانديلار، اوروج اعلان ادئب بؤيوکدن کئچئيه قدر هامي چول گِيئندي.</verse>
        <verse osisID='Jonah.3.6'>بو خبر نِينَوا پادشاهينا چاتاندا، او، تختئندن قالخيب شاهليق شئنِلئني اَينئندن چيخارتدي و چول گِيئنئب کولون اوستونده اوتوردو.</verse>
        <verse osisID='Jonah.3.7'>پادشاه نِينَوادا بئر اعلان صادئر اتدي کي، ديئردي:  "پادشاهين و اونون اصئلزاده‌لرئنئن حؤکمونه موطابئق: نه ائنسانلار، نه حيوانلار، نه ناخيرلار، نه ده سورولر هچ نه يِمه‌سئنلر. اوتلاغا گتمه‌سئنلر و سو ائچمه‌سئنلر.</verse>
        <verse osisID='Jonah.3.8'>هم ائنسانلار، هم ده حيوانلار چول گِيئنسئنلر و قووّتله تارييا فرياد اتسئنلر. هر کس اؤز پئس يولوندان و اَللرئنئن قدّارليغيندان دؤنسون.</verse>
        <verse osisID='Jonah.3.9'>کئم بئلئر، بلکه تاري فئکئرئني دَيئشدئرئب رحمه گلر، آلوولانان قضبئني بئزدن دؤنده‌رَر و بئز محو اولماريق."  </verse>
        <verse osisID='Jonah.3.10'/>
      </chapter>
      <chapter osisID='Jonah.4'>
        <verse osisID='Jonah.4.1'>
          آمّا بو ائش يونوسون هچ خوشونا گلمه‌دي و او حئرصلَندي.</verse>
        <verse osisID='Jonah.4.2'>او، ربّه دوعا ادئب ددي: "يارب! من حله اؤلکَمده ائکن مگر بونو دِمئردئم؟ بونا گؤره ده من تَرشئشه قاچديم، چونکي بئلئردئم کي، سن فيّاض و شَفقَتلي بئر تاريسان، گِج قضبله‌نَن و بول محبّتلي‌سن و رحم ادئب بلا گؤنده‌رمَزسن.</verse>
        <verse osisID='Jonah.4.3'>بونا گؤره ده يارب، يالواريرام، منئم جانيمي آل، چونکي منئم اوچون اؤلمَک ياشاماقدان داها ياخشي‌دير."</verse>
        <verse osisID='Jonah.4.4'>رب ددي: "حئرصلَنمَکله مگر ياخشي ائش ادئرسن؟!"  </verse>
        <verse osisID='Jonah.4.5'>
          يونوس شهردن چيخدي و شهرئن شرق طرفئنده اوتوردو. اورادا اؤزونه چارداق دوزه‌لدئب کؤلگه‌سئنده اوتوردو کي، شهرده نه باش وره‌جيئني گؤرسون.</verse>
        <verse osisID='Jonah.4.6'>رب تاري يونوسون باشي اوستونه گَنه‌گَرچک بئتکئسي بئتئردي کي، بؤيويوب يونوسون باشي اوستونه کؤلگه سالسين و اونو پئس حاليندان قورتارسين. يونوس بو بئتکئيه گؤره چوخ سِوئندي.</verse>
        <verse osisID='Jonah.4.7'>لاکئن اِرته‌سي گون سحر تزدن تاري بئر بئتکي قوردو يتئردي. قورد بئتکئني يِيئب قوروتدو.</verse>
        <verse osisID='Jonah.4.8'>گونش چيخاندا تاري ائستي بئر کولَک شرقدن يتئردي. گونشئن ائستئسي يونوسون باشيني ووروب ياخدي و او، طاقتدن دوشدو. اؤزو اوچون اؤلوم آرزو ادئب ددي: "منئم اوچون اؤلمک ياشاماقدان داها ياخشي‌دير."</verse>
        <verse osisID='Jonah.4.9'>تاري يونوسا ددي: "بو بئتکئيه گؤره حئرصلَنمکله مگر ياخشي ائش ادئرسن؟!" او ددي: "اؤلمَيه قدر حئرصلي اولماغيم منه ياخشي‌دير."  </verse>
        <verse osisID='Jonah.4.10'>
          او واخت رب ددي: "سن زحمتئني چکمه‌دئيئن و يِتئشدئرمه‌دئيئن، بئر گجه‌ده بئتَن و بئر گجه‌ده محو اولان بئتکئيه اوره‌يئن يانير.</verse>
        <verse osisID='Jonah.4.11'>بس من نجه نِينَوايا، بو بؤيوک شهره کي، صاغ اَلئني سول اَلئندن آييرا بئلمه‌ين يوز ائيئرمي مئندن چوخ ائنساني و چوخلو حيواني وار، اورَک يانديرماييم؟!"  </verse>
      </chapter>
    </div></osisText>
</osis>
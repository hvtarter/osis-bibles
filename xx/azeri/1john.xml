<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1John'>
      <chapter osisID='1John.1'>
        <verse osisID='1John.1.1'>حيات سؤزو حاقّيندا سئزه اعلان ادئرئک؛ ازلدن بري وار اولان حاقّيندا، اونو اشئتدئيئمئز، گؤزلرئمئزله گؤردويوموز، باخديغيميز و اَل​لرئمئزله حئسّ اتدئيئمئز حاقّيندا.</verse>
        <verse osisID='1John.1.2'>حيات ظاهئر اولوندو. اونو گؤردوک و اونا شهادت ورئرئک. سئزه ابدي حياتي اعلان ادئرئک کي، آتا ائله بئرلئکده ائدي و بئزه ظاهئر اولوندو.</verse>
        <verse osisID='1John.1.3'>بئز سئزه گؤردويوموز و اشئتدئيئمئزي اعلان ادئرئک کي، سئزئن ده بئزئمله رفاقتئنئز اولسون و بئزئم رفاقتئمئز آتا و اونون اوغلو عئسا مسئحله‌دئر.</verse>
        <verse osisID='1John.1.4'>بونلاري سئزه يازيريق کي، شادليغيميز کامئل اولسون.</verse>
        <verse osisID='1John.1.5'>مسئحدن اشئتدئيئمئز و سئزه اعلان اتدئيئمئز خبر بودور کي، تاري نوردور و اوندا قارانليق اصلا يوخدور.</verse>
        <verse osisID='1John.1.6'>اگر ديئرئک کي، "اونونلا رفاقتئمئز وار"، حال بو کي، قارانليقدا گزئرئک، يالان دانيشيريق و حقئقته عمل اتمئرئک.</verse>
        <verse osisID='1John.1.7'>آمّا اگر اونون نوردا اولدوغو کئمي، بئز ده نوردا گزئرئک، اوندا بئربئرئمئزله رفاقتئمئز وار و اونون اوغلو عئسا مسئحئن قاني بئزي هر گوناهدان تمئزله‌يئر.</verse>
        <verse osisID='1John.1.8'>اگر گوناهسيز اولدوغوموزو ائدّئعا ادئرئک، اؤزوموزو آلداديريق و بئزده دوغرولوق يوخدور.</verse>
        <verse osisID='1John.1.9'>اگر گوناهلاريميزا اعتئراف ادک، او صادئق و صالحدئر کي، بئزئم گوناهلاريميزي بئزه باغيشلاسين و بئزي هر يامانليقدان تمئزله‌سئن.</verse>
        <verse osisID='1John.1.10'>اگر ديئرئک کي، گوناه اتمه​مئشئک، اونو يالانچي گؤرسه‌دئرئک و اونون سؤزو بئزده يوخدور.</verse>
      </chapter>
      <chapter osisID='1John.2'>
        <verse osisID='1John.2.1'>اؤولادلاريم، بونلاري سئزه يازيرام کي، گوناه اتمه‌يه​سئنئز. اگر بئري گوناها باتسا بله، آتانين يانيندا شفاعت اده‌نئمئز وار، يعني صالح اولان عئسا مسئح.</verse>
        <verse osisID='1John.2.2'>او اؤزو، گوناهلاريميزي باغيشلادان قورباندير؛ آنجاق تک بئزئم گوناهلاريميزي يوخ، بوتون دونيانين گوناهلاريني باغيشلادان.</verse>
        <verse osisID='1John.2.3'>اونو تانيديغيميزي بوندان بئلئرئک کي، اونون امرلرئني يرئنه يتئرئرئک.</verse>
        <verse osisID='1John.2.4'>هرکس کي، "اونو تاني‌ييرام" ديئر، آمّا اونون امرلرئني يرئنه يتئرمئر، او يالانچيدير و اوندا دوغرولوق يوخدور.</verse>
        <verse osisID='1John.2.5'>لاکئن هرکس کي، اونون سؤزونو يرئنه يتئرئر، تاري محبّتي اوندا حقئقتن کامئل اولوب. بوندان بئلئرئک کي، اونداييق.</verse>
        <verse osisID='1John.2.6'>هرکس کي، اوندا ياشاديغيني ائدّئعا ادئر، او دا گرک عئسانين رفتار اتدئيي کئمي رفتار اتسئن.</verse>
        <verse osisID='1John.2.7'>عزئزلر، سئزه تزه بئر حؤکم يازميرام؛ قدئم حؤکمو يازيرام کي، باشلانيشدان بري اونا مالئک ائدئنئز. قدئم حؤکم باشلانيشدان بري او سؤزدور کي، اونو اشئتدئنئز.</verse>
        <verse osisID='1John.2.8'>گئنه ده، سئزه تزه بئر حؤکم يازيرام؛ بونون دوغرو اولدوغو هم مسئحده، هم ده سئزده گؤرونور، چونکي قارانليق کچئر و حقئقي نور ائندئدن پارلايير.</verse>
        <verse osisID='1John.2.9'>هرکس کي، نوردا اولدوغونو ديئر، لاکئن قارداشيندان نئفرت ادئر، ائندئيه کئمي قارانليقدادير.</verse>
        <verse osisID='1John.2.10'>قارداشيني سون نوردا ياشايير و اوندا بودره‌دن بئر شي يوخدور.</verse>
        <verse osisID='1John.2.11'>آمّا قارداشيندان نئفرت ادن قارانليقدادير و قارانليقدا گزئر؛ هارايا گتدئيئني بئلمئر، چونکي قارانليق اونون گؤزلرئني کور ادئب.</verse>
        <verse osisID='1John.2.12'>اي اؤولادلار، سئزه يازيرام،  چونکي اونون آدينين خاطئرئنه گوناهلارينيز باغيشلانيب.</verse>
        <verse osisID='1John.2.13'>آتالار، سئزه يازيرام،  چونکي آتاني تاني‌ييرسينيز.</verse>
        <verse osisID='1John.2.14'>اي آتالار، سئزه يازديم،  شرئره ده قالئب گلدئنئز.</verse>
        <verse osisID='1John.2.15'>دونياني و دونيادا اولان شيلري سومه‌‌يئن. دونياني سون آدامدا آتانين محبّتي يوخدور.</verse>
        <verse osisID='1John.2.16'>چونکي دونيادا اولان هر شي، ائنسانين جئسماني طبئعتئنئن هوسلري، گؤزلرئن هوسلري، و دونيانين تکبّورو آتادان يوخ، دونياداندير.</verse>
        <verse osisID='1John.2.17'>دونيا و اونون هوسلري کچئر، لاکئن تارينين ائسته‌يئني يرئنه يتئرن ابده کئمي قالار.</verse>
        <verse osisID='1John.2.18'>اي اوشاقلار، آخير زاماندير. و اشئتدئيئنئز کئمي، مسئحئن ضئدّئنه اولان گلئر. اله ائندي ده، بئر چوخلو مسئحه ضئدّ اولانلار گلئبلر. بوندان بئلئرئک کي، آخير زاماندير.</verse>
        <verse osisID='1John.2.19'>اونلار بئزئم آراميزدان چيخديلار، آمّا بئزدن ديئلدئلر. اگر بئزدن اولسايديلار، بئزئمله قالارديلار. آمّا اونلار چيخديلار کي، هچ بئرئنئن بئزدن اولماماسي بئلئنسئن.</verse>
        <verse osisID='1John.2.20'>آمّا سئز موقدّس اولان طرفئندن مسح اولونوبسونوز و هر شيي بئلئرسئنئز.</verse>
        <verse osisID='1John.2.21'>من سئزه اونا گؤره يازماديم کي، حقئقتي بئلمئرسئنئز. اونا گؤره يازديم کي، حقئقتي بئلئرسئنئز، هچ يالان دا حقئقتدن ديئل.</verse>
        <verse osisID='1John.2.22'>اگر عئسانين مسئح اولدوغونو ائنکار ادن يالانچي ديئل، بس يالانچي کئمدئر؟ مسئحه ضئدّ اولان اودور کي، آتا و اوغولو ائنکار ادئر.</verse>
        <verse osisID='1John.2.23'>اوغولو ائنکار ادن هرکس آتادان دا محرومدور. لاکئن هرکس کي، اوغولا اولان ائمانيني ائقرار اتسه، آتا دا اونوندور.</verse>
        <verse osisID='1John.2.24'>قوي باشلانيشدان بري اشئتدئيئنئز سئزده قالسين. اگر باشلانيشدان بري اشئتدئيئنئز سئزده قالسا، سئز ده اوغول و آتادا قالارسينيز.</verse>
        <verse osisID='1John.2.25'>و اونون بئزه وعده وردئيي بودور، يعني ابدي حيات.</verse>
        <verse osisID='1John.2.26'>بونلاري سئزي يولدان چيخاردانلار باره​سئنده سئزه يازديم.</verse>
        <verse osisID='1John.2.27'>سئزه گلئنجه، اوندان آلديغينيز مسح سئزده قالير و احتئياجينيز يوخدور کي، کئمسه سئزه تعلئم ورسئن. لاکئن نجه کي، همن او مسح هر شيئن حاقّيندا سئزه تعلئم ورئر و يالان يوخ، دوغرودور دا، نجه کي، او سئزه تعلئم ورئب، اوندا قالين.</verse>
        <verse osisID='1John.2.28'>ائندي اؤولادلار، اوندا ياشايين کي، او ظوهور ادنده يقئنئمئز اولسون و او گلنده اونون قاباغيندا اوتانماياق.</verse>
        <verse osisID='1John.2.29'>اگر اونون صالح اولدوغونو بئلئرسئنئز، بئلئن کي، دوغرو اولاني يرئنه يتئرن هرکس اوندان دوغولوب.  </verse>
      </chapter>
      <chapter osisID='1John.3'>
        <verse osisID='1John.3.1'>گؤرون آتا بئزه نه بؤيوک بئر محبّت گؤرسه‌دئب کي، تارينين اؤولادلاري آدلاناق! و بئز اله​يئک ده. دونيا اونو تانيماديغي اوچون بئزي ده تانيمير.</verse>
        <verse osisID='1John.3.2'>سوگئلئلر، ائندي بئز تارينين اؤولادلاري‌ييق، آمّا نه اولاجاغيميز حله ظاهئر اولونماييب. آنجاق بئلئرئک کي، مسئح ظوهور ادنده بئز اونا بنزه‌يه‌جه‌يئک، چونکي اونو، اولدوغو کئمي گؤره​جه‌يئک.</verse>
        <verse osisID='1John.3.3'>اونا بله اومئد باغلايان هرکس اؤزونو پاک ادئر، نجه کي، او پاکدير.</verse>
        <verse osisID='1John.3.4'>گوناه ادن هرکس شرئعتي ده آياق آلتينا قويور و گوناه شرئعته ضئدّ دورماقدير.</verse>
        <verse osisID='1John.3.5'>و سئز بئلئرسئنئز کي، او، گوناهلاري آرادان گؤتورمک اوچون ظوهور اتدي و اوندا هچ گوناه يوخدور.</verse>
        <verse osisID='1John.3.6'>اوندا قالان هرکس گوناه اتمز. گوناه ادن آدام نه اونو گؤروب، نه ده اونو تاني‌يير.</verse>
        <verse osisID='1John.3.7'>اؤولادلار، هچ کس سئزي آلداتماسين؛ صالحلئيه عمل ادن صالحدئر، نجه کي، او، صالحدئر.</verse>
        <verse osisID='1John.3.8'>گوناه ادن ائبلئسدندئر، چونکي باشلانيشدان گوناه ادن ائبلئسدئر. تارينين اوغلو دا بونا گؤره ظوهور اتدي کي، ائبلئسئن عمل​لرئني محو اتسئن.</verse>
        <verse osisID='1John.3.9'>تاريدان دوغولان آدام گوناه اتمز، چونکي تارينين توخومو اوندا ياشايير. او گوناه اده بئلمز، چونکي تاريدان دوغولوب.</verse>
        <verse osisID='1John.3.10'>کئمئن تارينين اؤولادي اولدوغو، کئمئن ده ائبلئسئن اؤولادي اولدوغو بوندان بلّي اولور: صالحلئيه عمل اتمه‌ين تاريدان ديئلدئر، قارداشيني سومه‌ين ده اِله‌دئر.</verse>
        <verse osisID='1John.3.11'>باشلانيشدان بري اشئتدئيئنئز خبر بودور کي، بئربئرئمئزي سوک.</verse>
        <verse osisID='1John.3.12'>شرئردن اولوب، قارداشيني اؤلدورن قاين کئمي اولماياق. قارداشيني نه اوچون اؤلدوردو؟ اونا گؤره اؤلدوردو کي، اؤز عمل​لري شر، لاکئن قارداشينين عمل​لري صالح ائدي.</verse>
        <verse osisID='1John.3.13'>قارداشلار، اگر دونيا سئزدن نئفرت ادئر، بونا تعجّوب اتمه‌يئن.</verse>
        <verse osisID='1John.3.14'>بئز بئلئرئک کي، قارداشلاريميزي سودئيئمئز اوچون اؤلومدن حياتا کچمئشئک. قارداشيني سومه‌ين اؤلومده قالير.</verse>
        <verse osisID='1John.3.15'>قارداشيندان نئفرت ادن هرکس قاتئلدئر. و سئز بئلئرسئنئز کي، هچ بئر قاتئل ابدي حياتا صاحئب اولا بئلمز.</verse>
        <verse osisID='1John.3.16'>محبّتئن نه اولدوغونو بئز بوندان بئلئرئک کي، او، اؤز جانيني بئزئم اوچون فدا اتدي. بئز ده اؤز جانيميزي قارداشلاريميز اوچون فدا اِتمه‌لي‌يئک.</verse>
        <verse osisID='1John.3.17'>اگر بئر آدام دونيا مالينا صاحئب اولوب، قارداشيني احتئياج ائچئنده گؤرسه، لاکئن اونا رحمي گلمه‌سه، اوندا تارينين محبّتي نجه اولا بئلر؟</verse>
        <verse osisID='1John.3.18'>اؤولادلار، سؤز و دئل​له يوخ، عمل و حقئقتله سوک.</verse>
        <verse osisID='1John.3.19'>بوندان حقئقته عاييد اولدوغوموزو بئله‌جه‌يئک و نه خوصوصدا کي، اوره‌يئمئز بئزي محکوم اتسه، اونون حوضوروندا اوره‌يئمئزي آرخايين اده‌جه‌يئک.</verse>
        <verse osisID='1John.3.20'>چونکي تاري بئزئم اوره‌يئمئزدن داها بؤيوکدور و هر شيي بئلئر.</verse>
        <verse osisID='1John.3.21'>سوگئلئلر، اگر اوره‌يئمئز بئزي محکوم اتمئر، او زامان تارينين حوضوروندا آرخايينيق</verse>
        <verse osisID='1John.3.22'>و اوندان هر نه آرزو ادئرئک، آليريق، چونکي اونون امرلرئني يرئنه يتئرئرئک و اونا مقبول اولان ائشلري گؤروروک.</verse>
        <verse osisID='1John.3.23'>اونون امري بودور کي، بئز اونون اوغلو عئسا مسئحئن آدينا ائمان گتئرک و بئربئرئمئزي اونون بئزه امر اتدئيي کئمي سوک.</verse>
        <verse osisID='1John.3.24'>و اونون امرلرئني يرئنه يتئرن اوندا، او دا اونلاردا قالير. روحون وسئله​سئله بئز بئلئرئک کي، او، بئزده ياشايير.</verse>
      </chapter>
      <chapter osisID='1John.4'>
        <verse osisID='1John.4.1'>سوگئلئلر، هر روحا ائنانمايين، آمّا روحلاري ائمتاحان ادئن کي، اونلارين تاريدان اولوب اولماديغيني بئله​سئنئز. چونکي دونيادا چوخ يالانچي پيغمبر ياييليب.</verse>
        <verse osisID='1John.4.2'>تارينين روحونو بله تاني‌يين: عئسا مسئحئن جئسمده گلدئيئني ائقرار ادن هر روح تاريداندير.</verse>
        <verse osisID='1John.4.3'>عئسا مسئحئن جئسمده گلدئيئني ائقرار اتمه‌ين هچ بئر روح تاريدان ديئل. بو، مسئحه ضئدّ اولانين روحودور کي، اونون گله​جه‌يئني اشئدئبسئنئز و ائندي اله دونيادادير.</verse>
        <verse osisID='1John.4.4'>سئز، اي اؤولادلار، سئز تاريدانسينيز و يالانچي پيغمبرلره قالئب گلئبسئنئز. چونکي سئزده اولان روح، دونيادا اولاندان بؤيوکدور.</verse>
        <verse osisID='1John.4.5'>اونلار دونيه‌وي‌دئرلر، بونا گؤره دانيشديغي شيلر ده دونيوئدئر و دونيا اونلارا قولاق آسير.</verse>
        <verse osisID='1John.4.6'>بئز تاريدانيق. تاريني تانييان بئزه قولاق آسير. تاريدان اولمايان بئزي اشئتمز. حقئقت روحونو و يالان روحونو بئز بوندان بئلئرئک.</verse>
        <verse osisID='1John.4.7'>اي سوگئلئلر، بئربئرئمئزي سوک، چونکي محبّت تاريداندير و محبّت ادن هرکس تاريدان دوغولوب و تاريني تاني‌يير.</verse>
        <verse osisID='1John.4.8'>محبّت اتمه‌ين تاريني تانيماييب، چونکي تاري سوگئدئر.</verse>
        <verse osisID='1John.4.9'>تارينين بئزه اولان محبّتي بله ظاهئر اولوب: تاري اؤز يگانه اوغلونو دونيايا گؤنده‌ردي کي، بئز اونون واسئطه​سئله ياشاياق.</verse>
        <verse osisID='1John.4.10'>محبّت بودور: نه کي، بئز تاريني سودئک. بو کي، او بئزي سودي و اؤز اوغلونو بئزئم گوناهلاريميز اوچون کفّاره گؤنده‌ردي.</verse>
        <verse osisID='1John.4.11'>سوگئلئلر، اگر تاري بئزي بله سودي، بئز ده گرک بئربئرئمئزي سوک.</verse>
        <verse osisID='1John.4.12'>تاريني هچ کئم، هچ زامان گؤرمه‌يئبدئر. اگر بئز بئربئرئمئزي سِوسَک، تاري بئزده ياشايير و اونون محبّتي بئزده کامئل اولور.</verse>
        <verse osisID='1John.4.13'>بئزئم اوندا ياشاديغيميزي، اونون دا بئزده ياشاديغيني بوندان بئلئرئک کي، او بئزه اؤز روحوندان ورئب.</verse>
        <verse osisID='1John.4.14'>بئز گؤرموشوک و شهادت ورئرئک کي، آتا اوغلونو دونيا اوچون قورتاريجي گؤنده‌ردي.</verse>
        <verse osisID='1John.4.15'>کئم ائقرار اتسه کي، عئسا تارينين اوغلودور، تاري اوندا، او دا تاريدا ياشايير.</verse>
        <verse osisID='1John.4.16'>و بئز تارينين بئزه اولان محبّتئني درک ادئب اونا ائنانميشيق. تاري محبّتدئر و محبّتده ياشايان تاريدا ياشايير، تاري دا اوندا ياشايير.</verse>
        <verse osisID='1John.4.17'>محبّت اونا گؤره بئزده کامئل اولوب کي، قئيامت گونونده يقئنئمئز اولسون. چونکي مسئح نجه‌دئر، بئز ده بو دونيادا اِله​يئک.</verse>
        <verse osisID='1John.4.18'>محبّتده قورخو يوخدور؛ عکسئنه، کامئل محبّت قورخونو قووار. چونکي قورخودا عذاب وار، قورخان دا محبّتده کامئل اولماييب.</verse>
        <verse osisID='1John.4.19'>بئز سوئرئک، چونکي اوّل او بئزي سوئب.</verse>
        <verse osisID='1John.4.20'>کئم دسه کي، من تاريني سوئرم، لاکئن اؤز قارداشيندان نئفرت اتسه، او يالانچي‌دير. چونکي گؤردويو قارداشيني سومه‌ين، گؤرمه‌دئيي تاريني سوه بئلمز.</verse>
        <verse osisID='1John.4.21'>بئزئم اوندان آلديغيميز امر بودور کي، تاريني سون گرک اؤز قارداشيني دا سوسئن.</verse>
      </chapter>
      <chapter osisID='1John.5'>
        <verse osisID='1John.5.1'>عئسانين مسئح اولدوغونا ائنانان هر کس تاريدان دوغولوب و آتاني سون هر کس اوندان دوغولاني دا سوئر.</verse>
        <verse osisID='1John.5.2'>بئز تارينين اؤولادلاريني سودئيئمئزي بوندان بئلئرئک: تاريني سوئب اونون امرلرئني يرئنه يتئرمکله.</verse>
        <verse osisID='1John.5.3'>چونکي تاريني سومک، تارينين امرلرئني يرئنه يتئرمکدئر. و اونون امرلري آغير ديئل.</verse>
        <verse osisID='1John.5.4'>چونکي تاريدان دوغولان هر کس دونيايا قالئب گلئر. و دونيايا قالئب گلن ظفر ائمانيميزدير.</verse>
        <verse osisID='1John.5.5'>دونيايا قالئب گلن کئمدئر، مگر او ديئل کي، عئسانين تاري اوغلو اولدوغونا ائنانير؟!</verse>
        <verse osisID='1John.5.6'>بودور او کي، سو و قانلا گلدي، يعني عئسا مسئح. او، آنجاق سو ائله يوخ، سو و قانلا گلدي.</verse>
        <verse osisID='1John.5.7'>روح دا بونا شهادت ورئر، چونکي روح حاقدير. اونا گؤره کي، اوچ شاهئد وار:</verse>
        <verse osisID='1John.5.8'>روح، سو، و قان. بونلارين اوچو ده بئربئرئنه موطابئقدئر.</verse>
        <verse osisID='1John.5.9'>بئز ائنسانلارين شهادتئني قبول ادئرئک، لاکئن تارينين شهادتي بوندان بؤيوکدور، چونکي تارينين وردئيي شهادتدئر کي، اؤز اوغلو حاقّيندا ورئب.</verse>
        <verse osisID='1John.5.10'>تارينين اوغلونا ائمان گتئرن اؤز-اؤزونده بو شهادتي وار. لاکئن تارييا ائمان گتئرمه‌ين اونو يالانچي گؤرسدئب، چونکي تارينين اؤز اوغلو حاقّيندا وردئيي شهادته ائنانماييبدير.</verse>
        <verse osisID='1John.5.11'>و شهادت بودور کي، تاري بئزه ابدي حيات ورئب و بو حيات اونون اوغلوندادير.</verse>
        <verse osisID='1John.5.12'>تارينين اوغلونا مالئک اولانين حياتي وار، لاکئن تارينين اوغلونا مالئک اولمايانين حياتي يوخدور.</verse>
        <verse osisID='1John.5.13'>بونلاري سئزه، تارينين اوغلونون آدينا ائنانانلارا يازميشام کي، ابدي حياتا مالئک اولدوغونوزو بئله​سئنئز.</verse>
        <verse osisID='1John.5.14'>و اونون حوضوروندا مالئک اولدوغوموز يقئن بوندان عئبارتدئر کي، اگر اونون ائراده​سئنه گؤره بئر شي طلب ادئرئک، او، بئزي اشئدئر.</verse>
        <verse osisID='1John.5.15'>و اگر بئلئرئک کي، او، بئزئم هر طلب اتدئيئمئزي اشئدئر، بونو دا بئلئرئک کي، اوندان طلب اتدئکلرئمئزي آلميشيق.</verse>
        <verse osisID='1John.5.16'>اگر کئمسه قارداشيني گؤرسه کي، اؤلومه آپارمايان گوناه ادئر، گرک دوعا اتسئن. تاري دا اونا حيات وره​جک. بونو اونلار حاقّيندا ديئرم کي، گوناهلاري اؤلومه آپاران ديئل. گوناه وار کي، اؤلومه آپارير. دمئرم کي، بو گوناه اوچون دوعا اتسئن.</verse>
        <verse osisID='1John.5.17'>هر جور صالحسئزلئک گوناهدير. لاکئن گوناه دا وار کي، اؤلومه آپاران ديئل.</verse>
        <verse osisID='1John.5.18'>بئلئرئک کي، تاريدان دوغولان هر کس گوناه اتمز. عکسئنه، تاريدان دوغولان اؤزونو ساخلار و شرئر اونا توخونا بئلمز.</verse>
        <verse osisID='1John.5.19'>بئز بئلئرئک کي، تاريدانيق، لاکئن بوتون دونيا شرئرئن حاکئمئيّتي آلتيندادير.</verse>
        <verse osisID='1John.5.20'>بونو دا بئلئرئک کي، تارينين اوغلو گلئب و بئزه فهم ورئب کي، حاق اولاني تانيياق. بئز اونداييق کي، حاقدير؛ اوغلو عئسا مسئحده. حقئقي تاري و ابدي حيات اودور.</verse>
        <verse osisID='1John.5.21'>اؤولادلار، اؤزونوزو بوتلردن قورويون.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Cor'>
      <chapter osisID='2Cor.1'>
        <verse osisID='2Cor.1.1'>تارينين ائراده​‌سي ائله مسئح عئسانين حوارئسي پولوس و تئموتاعوس قارداشدان، تارينين قورئنتده اولان کئلئساسي ائله بوتون اَخايئه‌ده اولان موقدّسلرئن هاميسينا:</verse>
        <verse osisID='2Cor.1.2'>آتاميز تاريدان و رب عئسا مسئحدن سئزه فيض و باريش اولسون.</verse>
        <verse osisID='2Cor.1.3'>موتبارک اولسون تاري و ربّئمئز عئسا مسئحئن آتاسي کي، مرحمتلرئن آتاسي و بوتون تسلّي‌لرئن تاريسي‌دير.</verse>
        <verse osisID='2Cor.1.4'>او کي، بئزه بوتون موصئبتلرئمئزده تسلّي ورئر کي، بئز ده هر جور موصئبت آلتيندا اولانلارا، تارينين بئزه وردئيي تسلّي ​ائله تسلّي وره بئلک.</verse>
        <verse osisID='2Cor.1.5'>چونکي نجه مسئحئن عذابلاري بئر چوخ اؤلچوده بئزئمدئر، الجه ده مسئحئن واسئطه​‌سئله تسلّئمئز بئر چوخ اؤلچوده​دئر.</verse>
        <verse osisID='2Cor.1.6'>اگر بئز موصئبت آلتينداييق، بو سئزئن تسلّي و نئجاتينيز اوچوندور. و يا اگر تسلّي تاپيريق، سئزئن تسلّئنئز اوچوندور کي، اله بئزئم همن چکدئيئمئز عذابلارين صبر​‌له دؤزمه‌يئنده تأثئرلي اولور.</verse>
        <verse osisID='2Cor.1.7'>و سئزئن باره​ده اولان اومئدئمئز ثابئتدئر، چونکي بئلئرئک کي، بئزئم عذابلاريميزدا شرئک اولدوغونوز کئمي، بئزئم تسلّئمئزده ده شرئک اولاجاقسينيز.</verse>
        <verse osisID='2Cor.1.8'>چونکي اي قارداشلار، ائسته‌مئرئک کي، آسئيا ايالتئنده باشيميزا گلن موصئبتدن بئخبر اولاسينيز؛ نجه حدّئمئزدن آرتيق و طاقتئمئزدن چوخ آغير يوکله‌ندئک، اله کي، حياتدان بله اومئد کَسدئک.</verse>
        <verse osisID='2Cor.1.9'>ائچئمئزده اؤلوم حؤکمونو حئسّ اِتدئک، لاکئن بو اونون اوچون اولدو کي، اؤزوموزه يوخ، اؤلولري دئرئلدن تارييا توکّول ادک.</verse>
        <verse osisID='2Cor.1.10'>او کي، بئزي بله بؤيوک اؤلومدن قورتاردي و قورتارار و اونا اومئد باغلاميشيق کي، بئزي گئنه ده قورتاراجاقدير.</verse>
        <verse osisID='2Cor.1.11'>سئز ده دوعالارينيزلا بئزه کؤمک ادئرسئنئز کي، بئر چوخلارينين دوعاسي سايه​سئنده بئزه عطا اولونان لوطفدن اؤتري بئر چوخ کئمسه بئزئم اوچون تارييا شوکور اتسئن.</verse>
        <verse osisID='2Cor.1.12'>چونکي فخرئمئزئن سببي، يعني وئجدانيميزين شهادتي بودور کي، بئز بو دونيادا خوصوصن ده سئزئن حاقّينيزدا جئسماني حئکمتله يوخ، تارينين فيضئنده، موقدّسلئک و تارييا مقبول اولان صمئمئيّتله رفتار اتدئک.</verse>
        <verse osisID='2Cor.1.13'>چونکي اوخودوغونوز و آنلاديغينيزدان باشقا سئزه هچ بئر شي يازميريق و اومئد ادئرم کي، آخيرا کئمي آنلاياجاقسينيز؛</verse>
        <verse osisID='2Cor.1.14'>نجه کي، بئزي قئسمن ده اولسا، آنلادينيز کي، ربّئمئز عئسانين گونونده بئز سئزئن فخرئنئزئک، سئز ده بئزئم فخرئمئزسئنئز.</verse>
        <verse osisID='2Cor.1.15'>بو يقئنلئکله اوّل سئزئن يانينيزا گلمه‌يه قصد اتدئم کي، سئز بئر برکته، ائکي دفه نايئل اولاسينيز.</verse>
        <verse osisID='2Cor.1.16'>و سئزدن کچئب مقدونئيه​يه گدئم و مقدونئيه​دن گئنه سئزئن يانينيزا گلئم و سئزئن کؤمه‌يئنئز​له يهودئيه اوچون يولا دوشوم.</verse>
        <verse osisID='2Cor.1.17'>بو نئيّتده اولماقلا مگر من يونگول رفتار اتدئم؟! و يا منئم هدفئم جئسماني بئر هدفدئر کي، منده اوّل "بلي، بلي" آمّا سونراسي "يوخ، يوخ" اولسون؟!</verse>
        <verse osisID='2Cor.1.18'>لاکئن تاري اَمئندئر کي، بئزئم سؤزوموز سئزه هم "بلي"، هم "يوخ" ديئل.</verse>
        <verse osisID='2Cor.1.19'>اونا گؤره کي، سئزئن آرانيزدا بئزئم، يعني منئم، سئلوانوسون، و تئموتاعوسون وعظ اتدئيي تارينين اوغلو عئسا مسئح، هم "بلي" هم "يوخ" ديئلدي، آمّا اوندا "بلي" دئر.</verse>
        <verse osisID='2Cor.1.20'>چونکي تارينين وعده​لري نه قدر چوخ دا اولسا، مسئحده "بلي" دئر؛ اونا گؤره ده مسئحئن وسئله‌سئله بئز ده "آمئن" دئيه‌بئله‌رئک کي، بئزئم واسئطه‌مئز​له تاري جلال تاپسين.</verse>
        <verse osisID='2Cor.1.21'>تاري‌دير کي، بئزي سئزئنله برابر مسئحده ثابئت دوردورور و مسح ادئر</verse>
        <verse osisID='2Cor.1.22'>و بئزي مؤهورله‌يئب و موقدّس روحون بِيئني اوره‌يئمئزه قويوب.</verse>
        <verse osisID='2Cor.1.23'>تاريني جانيما شاهئد توتورام کي، سئزه رحم اتدئيئم اوچون ائندئيه کئمي قورئنته گلمه​مئشم.</verse>
        <verse osisID='2Cor.1.24'>بو او دمک ديئل کي، گويا بئز سئزئن ائمانينيز اوستونده حاکئمئک. يوخ! بئز سئزئن شادليغينيز اوچون سئزئنله چاليشيريق. چونکي ائمانينيزدا ثابئت دورورسونوز.</verse>
      </chapter>
      <chapter osisID='2Cor.2'>
        <verse osisID='2Cor.2.1'>آمّا من بونا قرار وردئم کي، سئزئن يانينيزا گئنه کدر دولو گلمه‌يئم.</verse>
        <verse osisID='2Cor.2.2'>چونکي اگر من سئزه کدر گتئرسم، کدر وردئيئم سئزلردن باشقا کئم مني شاد اده​بئلر؟</verse>
        <verse osisID='2Cor.2.3'>من ده محض بونا گؤره سئزه يازديم کي، مبادا يانينيزا گلدئيئم واخت، اِله او کئمسه​لردن کدر گؤروم کي، مني شاد اتمه‌لي ائدئلر. چونکي سئزئن حاقّينيزدا ائنانديغيم بودور کي، منئم شادليغيم هامينيزين شادليغي‌دير.</verse>
        <verse osisID='2Cor.2.4'>چونکي موصئبتئن چوخلوغوندان و اورک ائضطئرابيندان چوخ گؤزياشي​ ائله سئزه يازديم: نه کي، سئزي کدرله‌ندئرئم، لاکئن منئم سئزه اولان بول محبّتئمي درک اده​سئنئز.</verse>
        <verse osisID='2Cor.2.5'>اگر بئر کئمسه کدر گتئرئب، مني يوخ، موبالئغه اتمه‌يه​رک ديئم کي، قئسمن هامينيزي کدرله‌ندئرئب.</verse>
        <verse osisID='2Cor.2.6'>بله آداما اکثرئيّت طرفئندن ورئلن تنبه بسدئر.</verse>
        <verse osisID='2Cor.2.7'>اله کي، سئزه داها آرتيق لازيمدير کي، اونو باغيشلاييب، اونا تسلّي وره​سئنئز، مبادا بله بئر آدام حدّئندن آرتيق کدره قرق اولسون.</verse>
        <verse osisID='2Cor.2.8'>بونا گؤره تشوئق ادئرم، اونا اولان محبّتئنئزي تکرار برقرار اده​سئنئز.</verse>
        <verse osisID='2Cor.2.9'>چونکي بو سببدن ده سئزه يازديم کي، سئزي ائمتاحان ادئب گؤروم آيا هر شيده موطئعسئنئز.</verse>
        <verse osisID='2Cor.2.10'>کئمه بئر شي باغيشلاياسينيز، من ده باغيشلايارام. چونکي دوغرودان دا باغيشلاديغيم شيي، اگر بئر شيي باغيشلاميش اولسام، اونو مسئحئن حوضوروندا سئزئن خاطئرئنئز اوچون باغيشلاديم کي،</verse>
        <verse osisID='2Cor.2.11'>شيطان بئزه اوستون اولماسين. چونکي اونون فئتنه​لرئندن خبرسئز ديئلئک.</verse>
        <verse osisID='2Cor.2.12'>مسئحئن ائنجئلئنئن خوش خبرئني يايماق اوچون تروآسا گلدئيئم واخت، ربده منه بئر قاپي آچيلدي،</verse>
        <verse osisID='2Cor.2.13'>آمّا قارداشيم تئطوسو تاپا بئلمه‌دئيئم اوچون، روحوم راحات اولمادي. لاکئن اوراداکي‌لارلا وئداعلاشيب مقدونئيه​يه گتدئم.</verse>
        <verse osisID='2Cor.2.14'>آمّا تارييا شوکورلر اولسون کي، بئزي همئشه مسئحئن ظفرئنده قاباغا آپارير و هر يرده بئزدن اونون معرئفتئنئن خوش رايئحه​سئني ظاهئر ادئر.</verse>
        <verse osisID='2Cor.2.15'>چونکي بئز تارييا، هم نئجات تاپانلار آراسيندا، هم ده هلاک اولونانلار آراسيندا، مسئحئن خوش عطئرئيئک.</verse>
        <verse osisID='2Cor.2.16'>بئرئنه اؤلوم اوچون اؤلوم رايئحه​سي‌يئک، او بئرئنه ده حيات اوچون حيات رايئحه​سي. و کئم بو شيلره کئفايتدئر؟</verse>
        <verse osisID='2Cor.2.17'>چونکي بئز بئر چوخلاري کئمي ديئلئک کي، تارينين کلاميني تئجارت وسئله​سي ادک. لاکئن خولوصئيّتدن و تاريدان اولان کئمي، تارينين حوضوروندا، مسئحده دانيشيريق.</verse>
      </chapter>
      <chapter osisID='2Cor.3'>
        <verse osisID='2Cor.3.1'>مگر اؤزوموزو گئنه تعرئف اتمه‌يه باشلاييريق؟ و يا بعضئلر کئمي سئزدن يا دا سئزه تؤوصئيه نامه​لره احتئياجيميز وار؟</verse>
        <verse osisID='2Cor.3.2'>بئزئم نامه​مئز سئز اؤزونوزسوز کي، اورکلرئمئزده يازيليب و بوتون ائنسانلار طرفئندن تانينيب و اوخونوب.</verse>
        <verse osisID='2Cor.3.3'>سئز گؤرسدئرسئنئز کي، بئزئم خئدمتئمئزئن سايه​سئنده مسئحئن مکتوبوسونوز؛ مورکّبله يازيلميش يوخ، ياشايان تارينين روحو ائله، داش لؤوحه‌لري اوستونده يازيلميش يوخ، ائنسان اوره‌يئنئن لؤوحه​لري اوستونده.</verse>
        <verse osisID='2Cor.3.4'>و مسئحئن واسئطه‌سئله بئزئم تارييا بله بئر اعتئماديميز وار.</verse>
        <verse osisID='2Cor.3.5'>اونا گؤره يوخ کي، گويا بئزده اله بئر قابئلئيّت وار کي، بئزدن بئر شي عمله گلسئن. يوخ، بئزئم قابئلئيّتئمئز تاريداندير کي،</verse>
        <verse osisID='2Cor.3.6'>بئزي تزه عهدئن قابئلئيّتلي خئدمتچئسي اتدي؛ حرفئن يوخ، موقدّس روحون. چونکي حرف اؤلدورور، آمّا روح ياشادير.</verse>
        <verse osisID='2Cor.3.7'>لاکئن اگر اؤلوم گتئرن خئدمت، يعني حرفلري داش لؤوحه​لرده حکّ اولونموش، او قدر شؤوکتله گلدي، اله کي، موسانين اوزونده​کي احتئشام فاني اولان حالدا، ائسرايئل اوغوللاري اونون اوزونه باخا بئلمئردئلر،</verse>
        <verse osisID='2Cor.3.8'>بس نجه روحون خئدمتي اوندان داها چوخ شؤوکتلي اولماياجاق؟!</verse>
        <verse osisID='2Cor.3.9'>چونکي اگر محکومئيّت گتئرن خئدمتئن شؤوکتي وار، صالحلئک گتئرن خئدمتئن داها چوخ شؤوکتي اولاجاق.</verse>
        <verse osisID='2Cor.3.10'>اونا گؤره کي، شؤوکتلي اولان شي، بو خوصوصدا، شؤوکتده اونو اؤتن شيئن قاباغيندا شؤوکتي اولماز.</verse>
        <verse osisID='2Cor.3.11'>چونکي اگر فاني اولان، شؤوکتله‌دئر، نه‌قدر چوخ باقي اولان شؤوکتده اولاجاق.</verse>
        <verse osisID='2Cor.3.12'>بونا گؤره بله بئر اومئدئمئز وار ائکن، بؤيوک جسارتله دانيشيريق.</verse>
        <verse osisID='2Cor.3.13'>بئز موسا کئمي ديئلئک؛ او، اوزونه اؤرتوک چکدي کي، ائسرايئل اوغوللاري کچئب-گدن شؤوکتئن آخيريني گؤرمه‌سئنلر.</verse>
        <verse osisID='2Cor.3.14'>لاکئن اونلارين ذهئنلري کور اولوب، چونکي بو گونه کئمي قدئم عهد اوخوناندا همن اؤرتوک گؤتورولمه​مئش قالير. چونکي بو اؤرتوک مسئحده گؤتورولور.</verse>
        <verse osisID='2Cor.3.15'>حتّا بو گونه کئمي بله، موسانين يازيلاري اوخونان زامان، اونلارين اورکلري اوستونه بئر اؤرتوک چکئلئر.</verse>
        <verse osisID='2Cor.3.16'>آمّا نه زامان کي، بئری ربّه دؤنور، بو اؤرتوک آرادان قالديريلير.</verse>
        <verse osisID='2Cor.3.17'>رب موقدّس روحدور؛ ربّئن روحو هارادا اولسا، آزادليق دا اورادادير.</verse>
        <verse osisID='2Cor.3.18'>آمّا بئز هاميميز، آچيق اوز​له ربّئن شؤوکتئنه آينا ائمئش کئمي باخيريق و شؤوکتدن شؤوکته کچئب، اِله او صورته ده تبدئل اولونوروق. بو دا ربدندئر کي، موقدّس روحدور.</verse>
      </chapter>
      <chapter osisID='2Cor.4'>
        <verse osisID='2Cor.4.1'>بونون اوچون ائندي کي، آلديغيميز مرحمته گؤره، بو خئدمتئمئز وار، يورولموروق.</verse>
        <verse osisID='2Cor.4.2'>آمّا عاييب اولان گئزلي شيلري ردّ اتمئشئک. حئيله​گرلئکله رفتار اتمئرئک. تارينين کلاميني تحرئف اتمئرئک. آنجاق حقئقتي گؤرسدئب، تارينين حوضوروندا اؤزوموزو هر کسئن وئجدانينا تؤوصئيه ادئرئک.</verse>
        <verse osisID='2Cor.4.3'>و اگر خوش خبرئمئز اؤرتولودور، هلاک اولانلارا اؤرتولودور.</verse>
        <verse osisID='2Cor.4.4'>يعني او ائمانسيزلارا کي، بو عصرئن آللاهي اونلارين ذهئنلرئني کور ادئب. اِله کي، تارينين صورتي اولان مسئحئن شؤوکتئنئن خوش خبرئنئن نورو اونلاري آيدينلاتماسين.</verse>
        <verse osisID='2Cor.4.5'>چونکي بئز اؤزوموزو يوخ، مسئح عئساني رب وعظ ادئرئک، اؤزوموزو ده عئسانين خاطئرئنه سئزئن قوللارينيز!</verse>
        <verse osisID='2Cor.4.6'>چونکي "قارانليقدان ائشيق پارلاسين" دئين تاري، اله اودور کي، اورکلرئمئزده ائشيقلانيب. اِله کي، مسئحئن جاماليندا تارينين شؤوکتئنئن معرئفتئنئن نورونو عطا اتسئن.</verse>
        <verse osisID='2Cor.4.7'>آمّا بو ثروتي ساخسي قابلاردا ساخلاييريق کي، بو لاپ اوستون قودرت بئزه يوخ، تارييا عاييد اولسون.</verse>
        <verse osisID='2Cor.4.8'>هر طرفدن موصئبت آلتينداييق، آمّا ازئلمه​مئشئک. حيرانيق، آمّا چاره​سئز ديئلئک.</verse>
        <verse osisID='2Cor.4.9'>عذاب چکئرئک، آمّا ترک اولونموش ديئلئک. ييخيليريق، آمّا هلاک اولماميشيق.</verse>
        <verse osisID='2Cor.4.10'>همئشه هر يرده عئسانين اؤلومونو بدنئمئزده گزدئرئرئک کي، عئسانين حياتي دا بدنئمئزده ظاهئر اولسون.</verse>
        <verse osisID='2Cor.4.11'>چونکي بئز دئرئلري، عئسانين خاطئرئنه دائم اؤلومه تسلئم ادئرلر کي، عئسانين حياتي دا فاني اولان بدنئمئزده ظاهئر اولسون.</verse>
        <verse osisID='2Cor.4.12'>بلجه اؤلوم بئزده ائشله‌يئر، آمّا حيات سئزده!</verse>
        <verse osisID='2Cor.4.13'>يازيليب کي، "ائنانديم، اونا گؤره ده دانيشديم." بئز ده اِله همن او ائمانين روحو ائله ائنانيب، اونا گؤره ده دانيشيريق.</verse>
        <verse osisID='2Cor.4.14'>و بئلئرئک ده کي، رب عئساني دئرئلدن، بئزي ده عئسا ائله دئرئلده​جک و سئز​ئنله بئر يرده اؤز حوضورونا چيخارداجاق.</verse>
        <verse osisID='2Cor.4.15'>چونکي بوتون بونلار سئزئن اوچوندور کي، چوخ ائنسانلارين اوستونه چوخالان فيض، تارينين شؤوکتي اوچون شوکورلره سبب اولسون.</verse>
        <verse osisID='2Cor.4.16'>بونا گؤره بئز يورولموروق؛ ظاهئري وارليغيميز پوزولسا دا، داخئلي وارليق گوندن-گونه تزه​لنئر.</verse>
        <verse osisID='2Cor.4.17'>چونکي کچئب-گدن يونگول موصئبتلرئمئز بئزئم اوچون اله بؤيوک و ابدي بئر شؤوکت حاصئل ادئر کي، هچ بئر شيله موقايئسه اولونا بئلمز.</verse>
        <verse osisID='2Cor.4.18'>چونکي بئز گؤرونن شيلره يوخ، گؤرونمه‌ين شيلره باخيريق. اونا گؤره کي، گؤرونن شيلر کچئب-گدن، آمّا گؤرونمه‌ين شيلر ابدي​دئر.</verse>
      </chapter>
      <chapter osisID='2Cor.5'>
        <verse osisID='2Cor.5.1'>بئلئرئک کي، اگر بو يرده اولان چادير اوئمئز ييخيلسا، گؤيلرده تاريدان بئر عئمارتئمئز وار؛ اَل‌له تئکئلمه​مئش ابدي بئر اِوئمئز.</verse>
        <verse osisID='2Cor.5.2'>چونکي بو اِوده آه چکئرئک و آرزولاييريق کي، گؤيدن اولان مسکنئمئزي گِيئنک.</verse>
        <verse osisID='2Cor.5.3'>نه قدر کي، اونو گِيئنمئشئک، لوت گؤرونمه‌يه​جه‌يئک.</verse>
        <verse osisID='2Cor.5.4'>دوغرودان دا بئز بو چاديردا اولارکن، آغير بئر يوک آلتيندا آه چکئرئک، چونکي سويونماق يوخ، گِيئنمک ائسته‌يئرئک کي، فاني اولاني حيات اودسون.</verse>
        <verse osisID='2Cor.5.5'>بئزي بو مقصد اوچون حاضيرلايان تاري‌دير کي، موقدّس روحون بِيئني بئزه وردي.</verse>
        <verse osisID='2Cor.5.6'>بونا گؤره همئشه جسوروق و بئلئرئک ده کي، بدنده ياشاديقجا ربدن اوزاقداييق.</verse>
        <verse osisID='2Cor.5.7'>چونکي گؤرونوشله يوخ، ائمانلا رفتار ادئرئک.</verse>
        <verse osisID='2Cor.5.8'>ديئرم بئز جسوروق و بدندن کؤچوب، ربّئن يانيندا مسکن اتمه‌يي داها چوخ ائسته‌يئرئک.</verse>
        <verse osisID='2Cor.5.9'>اونون اوچون ده چاليشيريق کي، ائستر اوده ائستر قوربتده، اونا مقبول اولاق.</verse>
        <verse osisID='2Cor.5.10'>چونکي بئزئم هاميميزا لازيمدير کي، مسئحئن حؤکم تختئنئن قاباغيندا ظاهئر اولاق کي، هر بئرئمئز بدنده ياشايارکن گؤردويوموز ياخشي و يا پئس ائشلرئن عوضئني آلاق.</verse>
        <verse osisID='2Cor.5.11'>بونا گؤره ربدن قورخماغين نه اولدوغونو بئله​رک بئز، ائنسانلاري قانع اتمه‌يه چاليشيريق؛ لاکئن نه اولدوغوموز تارييا آشکاردير و اومئد ادئرم کي، سئزئن وئجدانينيزا دا آشکاردير.</verse>
        <verse osisID='2Cor.5.12'>اؤزوموزو گئنه سئزئن يانينيزدا تعرئفله‌مئرئک؛ لاکئن سئزه فورصت ورئرئک کي، بئزدن اؤتري فخر اِده​سئنئز، اله کي، اورکده يوخ، ظاهئرده فخر ادنلره بئر جاوابينيز اولسون.</verse>
        <verse osisID='2Cor.5.13'>اگر بئز عاغليميزي ائتئرمئش اولساق، بو تاري اوچوندور. يوخ، اگر عاغليميز باشيميزدا اولسا، بو سئزئن اوچوندور.</verse>
        <verse osisID='2Cor.5.14'>چونکي مسئحئن سوگئسي بئزي زورلايير و بئز قانع اولوروق کي، هامي اوچون بئري اؤلدو، بلجه هامي اؤلدولر.</verse>
        <verse osisID='2Cor.5.15'>و او هامي اوچون اؤلدو کي، ياشايانلار آرتيق اؤزلري اوچون يوخ، اونلارين يولوندا اؤلن و دئرئلن اوچون ياشاسينلار.</verse>
        <verse osisID='2Cor.5.16'>بونا گؤره بئز ائندئدن بله هچ کئمي جئسماني باخيمدان تانيميريق؛ اگر مسئحي جئسماني باخيمدان تانيميش اولساق دا، آرتيق ائندي اِله تانيميريق.</verse>
        <verse osisID='2Cor.5.17'>بونون اوچون کئم مسئحده​دئر، تزه مخلوقدور. کؤهنه شيلر کچدي؛ باخ ائندي هر شي تزه اولوب.</verse>
        <verse osisID='2Cor.5.18'>بونلارين هاميسي تاريداندير. او تاريدان کي، بئزي مسئحئن واسئطه‌سئله اؤزو​ ائله باريشديردي و بئزه باريشديرما خئدمتئني وردي.</verse>
        <verse osisID='2Cor.5.19'>يعني، تاري مسئحده اولوب، دونياني اؤزو​ ائله باريشديريردي و تقصئرلرئني اونلارا سايماييردي و باريشديرما کلاميني بئزئم ائچئمئزده قويوب.</verse>
        <verse osisID='2Cor.5.20'>دمه‌لي بئز مسئحئن الچئلرئيئک. اله بئل کي، تاري بئزئم واسئطه​مئز​له ائرتئباط قورور. مسئحئن عوضئنده سئزه يالواريريق کي، تاري​ ائله باريشاسينيز.</verse>
        <verse osisID='2Cor.5.21'>او، گوناهي بئلمه‌يني، بئزئم عوضئمئزده گوناه اتدي کي، بئز اوندا تارينين صالحلئيي اولاق.</verse>
      </chapter>
      <chapter osisID='2Cor.6'>
        <verse osisID='2Cor.6.1'>و اونونلا بئرلئکده ائشله‌يه​رک، سئزه ده يالواريريق کي، تارينين فيضئني بوش يره قبول اتمه‌يه​سئنئز.</verse>
        <verse osisID='2Cor.6.2'>چونکي او ديئر:  "مقبول واختدا سنه قولاق آسديم،نئجات گونونده سنه کؤمک اتدئم."  باخ، ائندي "مقبول واختدير"، باخ ائندي "نئجات گونودور."</verse>
        <verse osisID='2Cor.6.3'>بئز هچ بئر شيده هچ کسئن ائنجئمه​سئنه سبب اولماديق کي، خئدمتئمئز اعتئباردان دوشمه‌سئن.</verse>
        <verse osisID='2Cor.6.4'>لاکئن هر شيده اؤزوموزو تارينين خئدمتچئلري گؤرسه‌دئرئک؛ چوخ طاقت گتئرمکده، موصئبتلرده، چتئنلئکلرده، پرئشانليقلاردا،</verse>
        <verse osisID='2Cor.6.5'>کؤتکلرده، حبسلرده، ائغتئشاشلاردا، محنتلرده، يوخوسوزلوقلاردا، آجليقدا،</verse>
        <verse osisID='2Cor.6.6'>پاکليقدا، معرئفتده، صبئرده، مهرئبانليقدا، موقدّس روحدا، اصئل محبّتده،</verse>
        <verse osisID='2Cor.6.7'>حقئقتئن سؤزونده، تارينين قودرتئنده، صاغ و يا سول اللرئمئزده صالحلئک سئلاحلاري​ ائله،</verse>
        <verse osisID='2Cor.6.8'>حؤرمت و حؤرمتسئزلئکله، مذمّت و تعرئفله. آلداتانلار ساييلساق دا، دوروست آداملاريق.</verse>
        <verse osisID='2Cor.6.9'>نامعلوملار ساييليريق، آمّا چوخ دا مشهور. اؤلن آداملار ساييليريق، آمّا باخ، دئرئيئک. جزا چکئرئک، آمّا گئنه ده اؤلومه ورئلمه​مئشئک.</verse>
        <verse osisID='2Cor.6.10'>قمگئنلر کئمي، لاکئن همئشه شاد. يوخسول، لاکئن بئر چوخلاريني وارلي اِدَن. هچ بئر شيي اولمايان، لاکئن هر شيه مالئک اولان.</verse>
        <verse osisID='2Cor.6.11'>اي قورئنتلي​لر، سئزئنله آچيقجا دانيشديق، سئزه اوره‌يئمئزي آچديق.</verse>
        <verse osisID='2Cor.6.12'>بئز سئزه اولان محبّتئمئزي سئزدن اَسئرگه​مئرئک، سئزسئنئز کي، بئزه اولان محبّتئنئزي بئزدن اَسئرگه​يئرسئنئز.</verse>
        <verse osisID='2Cor.6.13'>بونون موقابئلئنده-(اوشاقلاريما دانيشان کئمي دانيشيرام)-سئز ده اوره‌يئنئزي آچين.</verse>
        <verse osisID='2Cor.6.14'>ائمانسيزلارلا بئر يوغا گئرمه‌يئن، چونکي صالحلئکله شرئعتسئزلئيئن نه موشارئکتي، نورلا قارانليغين دا نه رفاقتي اولا بئلر؟!</verse>
        <verse osisID='2Cor.6.15'>مسئحله «بِلئعال» آراسيندا نه موناسئبت اولا بئلر؟ و يا ائمانلي​ ائله ائمانسيز آراسيندا نه موشترک بئر شي اولا بئلر؟</verse>
        <verse osisID='2Cor.6.16'>تارينين معبدئنئن بوتلر​له نه راضيليغي اولا بئلر؟ چونکي بئز ياشايان تارينين معبدئيئک. نجه کي، تاري ددي:  "اونلاردا ساکئن اولوب آرالاريندا يرئيه​جه‌يم؛اونلارين تاريسي اولاجاغام،اونلار دا منئم خالقيم اولاجاقلار."</verse>
        <verse osisID='2Cor.6.17'>بونا گؤره رب ديئر:"اونلارين آراسيندان چيخين،اونلاردان آيريلين.نجئس بئر شيه توخونمايين.من ده سئزي قبول اده​جه‌يم."</verse>
        <verse osisID='2Cor.6.18'>هر شيه قادئر اولان رب ديئر:"سئزه آتا اولاجاغام،سئز ده منه اوغوللار و قيزلار اولاجاقسينيز." </verse>
      </chapter>
      <chapter osisID='2Cor.7'>
        <verse osisID='2Cor.7.1'>بلجه اي سِوگئلئلر، بو وعده​لره مالئک اولاراق، اؤزوموزو هر جور جئسماني و روحاني ناپاکليقدان تمئزله‌يک و تارينين قورخوسوندا موقدّسلئيي کامالا يتئرک.</verse>
        <verse osisID='2Cor.7.2'>اورکلرئنئزده بئزه ير ورئن. هچ کئمي ائنجئتمه‌دئک، هچ کئمي فسادا چکمه‌دئک، هچ کئمدن اؤز منفعتئمئز اوچون ائستئفاده اتمه‌دئک.</verse>
        <verse osisID='2Cor.7.3'>بونو سئزي محکوم اتمک اوچون دمئرم، چونکي اوّلجه ده ددئم کي، اوره‌يئمئزده اِله بئر يرئنئز وار کي، سئزئنله بئر يرده اؤلوروک، بئر يرده ده ياشاييريق.</verse>
        <verse osisID='2Cor.7.4'>سئزه اولان اعتئماديم بؤيوکدور، سئزئن حاقّينيزدا اتدئيئم فخر بؤيوکدور، تسلّي​ ائله دولويام، بوتون موصئبتئمئزده شادليقدان جوشورام.</verse>
        <verse osisID='2Cor.7.5'>چونکي حتّا مقدونئيه​يه گلدئيئمئز واخت دا، بدنئمئزئن راحاتليغي يوخ ائدي؛ هر طرفدن سيخيليرديق: اشئکده داعوالار، ائچه‌رئده قورخولار.</verse>
        <verse osisID='2Cor.7.6'>لاکئن ازئلنلره تسلّي ورن تاري، تئطوسون يانيمزا گلمه‌سي​ ائله بئزه تسلّي وردي.</verse>
        <verse osisID='2Cor.7.7'>نه آنجاق اونون گلمه‌سي​ائله، او تسلّي ائله ده کي، او اؤزو سئزئن يانينيزدا تاپيب. سئزئن بؤيوک حسرتئنئزي، آغلاشماغينيزي و منه اولان قيرتئنئزي بئزه خبر ورنده داها آرتيق سوئندئم.</verse>
        <verse osisID='2Cor.7.8'>چونکي اگر يازديغيم مکتوبلا سئزي قمگئن اتمئش اولسام دا، پشمان ديئلم. گرچي پشمان اولدوم، اونا گؤره کي، گؤرورَم سئزي قيسا بئر مودّت اوچون اولسا دا، قمگئن اتدي.</verse>
        <verse osisID='2Cor.7.9'>آمّا ائندي من سوئنئرم؛ قمگئن اولدوغونوز اوچون يوخ، اونون اوچون کي، سئزي تؤوبه اتمک درجه​سئنه قدر قمگئن اتدي. چونکي سئز تارينين ائسته‌دئيي شکئلده قمگئن اولوندونوز، اله کي، بئزدن هچ بئر ضرر چکمه‌يه​سئنئز.</verse>
        <verse osisID='2Cor.7.10'>چونکي تارينين ائسته‌دئيي شکئلده قمگئن اولماق اله بئر تؤوبه​ني حاصئل اِدئر کي، نئجاتا آپاران و پشمانسيزدير، لاکئن دونيانين قمي اؤلومو حاصئل ادئر.</verse>
        <verse osisID='2Cor.7.11'>چونکي گؤرون اِله بو، يعني تارينين ائسته‌دئيي شکئلده قمگئن اولماق سئزده نه بؤيوک جهد، نه قدر عوذورخاهليق، نه حئدّت، نه قورخو، نه حسرت، نه قيرت، قلط ائشئن ضئدّئنه ده نه ائنتئقام حاصئل اتدي! سئز هر شيده گؤرستدئنئز کي، او جهتدن معصومسونوز.</verse>
        <verse osisID='2Cor.7.12'>بلجه سئزه يازديغيمي، حاقسيزليق ادن آدامدان اؤتري و يا حاقسيزليق چکن آدامدان اؤتري يازماديم. اونون اوچون يازديم کي، تارينين حوضوروندا سئزئن بئزئم حاقّيميزدا اولان قيرتئنئز سئزه آشکار اولسون.</verse>
        <verse osisID='2Cor.7.13'>بونا گؤره ده تسلّي تاپميشيق. بئزئم تسلّئمئز بئر يانا، تئطوسون شادليغي بئزي داها چوخ سوئندئردي. چونکي اونون روحو سئزئن هامينيزدان تزه‌لنئب.</verse>
        <verse osisID='2Cor.7.14'>چونکي اگر اونون يانيندا سئزئن باره​ده فخر اتمئش اولسام دا، خجئل اولماميشام. لاکئن بوتون شيلري سئزه نجه حقئقتده دانيشديق، الجه ده، تئطوسون يانيندا اتدئيئمئز فخر حقئقت چيخدي.</verse>
        <verse osisID='2Cor.7.15'>و هامينيزين ائطاعتئني، نجه قورخو و لرزه ائله اونو قبول اتمه‌يئنئزي خاطيرلاديقجا، سئزه اولان سوگئسي داها چوخ آرتير.</verse>
        <verse osisID='2Cor.7.16'>سئزه هر شيده بل باغلايا بئلدئيئم اوچون سوئنئرم.</verse>
      </chapter>
      <chapter osisID='2Cor.8'>
        <verse osisID='2Cor.8.1'>قارداشلار، ائسته‌يئرئک کي، تارينين مقدونئيّه کئلئسالارينا وردئيي فيضدن سئزي آگاه ادک:</verse>
        <verse osisID='2Cor.8.2'>بؤيوک موصئبتلرله ائمتاحان اولوندوقلاري حالدا، اونلارين بول-بول شادليغي و درئن يوخسوللوغو اونلارين سخاوتلرئنئن وارليليغيندا جوشوب آخدي.</verse>
        <verse osisID='2Cor.8.3'>و من شاهئدم کي، گوجلري چاتانا قدر، حتّا داها دا آرتيق اؤز ائستکلري ائله ورئب،</verse>
        <verse osisID='2Cor.8.4'>بئزه چوخ يالوارديلار کي، موقدّسلره خئدمت اتمک ائشئنده ائشتئراک اوچون، اونلارا ائجازه ورک.</verse>
        <verse osisID='2Cor.8.5'>و بو بئزئم گومان آپارديغيميز کئمي ديئلدي، لاکئن اونلار اوّل اؤزلرئني ربّه، سونرا دا تارينين ائراده‌سي ائله بئزه تقدئم اتدئلر.</verse>
        <verse osisID='2Cor.8.6'>بونا گؤره بئز تئطوسدان خاهئش اتدئک کي، بو احسان ائشئني اوّلدن نجه باشلاميشدي، اِله‌جه ده سئزئنله بئرلئکده بئتئرسئن.</verse>
        <verse osisID='2Cor.8.7'>آمّا نجه کي، سئز هر شيده، ائماندا، بياندا، معرئفتده، هر جور جهدده و بئزه اولان محبّتئنئزده افضلسئنئز، بو احسان ائشئنده ده افضل اولاسينيز.</verse>
        <verse osisID='2Cor.8.8'>بونو بئر امر کئمي يوخ، اؤزگه​لرئن جهدئنئن سببي ائله محبّتئنئزئن خالئصلئيئني محک وورماق اوچون ديئرم.</verse>
        <verse osisID='2Cor.8.9'>چونکي سئز ربّئمئز عئسا مسئحئن فيضئني بئلئرسئنئز: او، وارلي اولدوغو حالدا، سئزئن خاطئرئنئزه يوخسول اولدو کي، سئز اونون يوخسوللوغو ائله وارلي اولاسينيز.</verse>
        <verse osisID='2Cor.8.10'>بو حاقدا من نظرئمي ورئرم، چونکي بو، سئزئن اوچون فايدالي‌دير کي، کچن ائلدن بري آنجاق باشلاماقدا يوخ، ائستکده ده اوّل آداملارسينيز.</verse>
        <verse osisID='2Cor.8.11'>ائندي ده بو ائشي باشا چاتديرين کي، نجه اونو ائستمکده حاضيرليق وار ائدي، اونو گوجونوز چاتانا قدر باشا چاتديرماقدا دا حاضيرليق اولسون.</verse>
        <verse osisID='2Cor.8.12'>چونکي اگر ائستک اولسا، ائنسانين اَلئنده اولمايانا گؤره يوخ، اَلئنده اولانا گؤره، مقبول اولور.</verse>
        <verse osisID='2Cor.8.13'>چونکي بو اونون اوچون ديئل کي، اؤزگه​لره راحاتليق و سئزه سيخينتي اولسون، لاکئن برابرلئيه گؤره‌دئر کي،</verse>
        <verse osisID='2Cor.8.14'>ائندي سئزئن بوللوغونوز اونلارين احتياجيني رفع اتسئن و اونلارين دا بوللوغو سئزئن احتياجينيزي رفع اتسئن و بلجه برابرلئک اولسون.</verse>
        <verse osisID='2Cor.8.15'>نجه کي، يازيليب: "چوخ ييغانين آرتيغي، آز ييغانين دا اَسکئيي اولمادي."</verse>
        <verse osisID='2Cor.8.16'>تارييا شوکور اولسون کي، همن جهدي سئزئن اوچون تئطوسون اوره‌يئنه قويدو.</verse>
        <verse osisID='2Cor.8.17'>چونکي او، آنجاق بئزئم خاهئشئمئزي قبول اتمه‌دي، داها دا چوخ جهد ادئب، اؤز ائسته‌يي ائله سئزئن يانينيزا گدئب.</verse>
        <verse osisID='2Cor.8.18'>بئز ده اونونلا او قارداشي گؤنده‌ردئک کي، ائنجئلئن خوش خبرئنئن ائشئنده اونون تعرئفي بوتون کئلئسالاردا ياييليب.</verse>
        <verse osisID='2Cor.8.19'>و نه آنجاق بو، کئلئسالار طرفئندن ده تعيئن اولوب کي، ربّئن اؤز جلالي اوچون بئزئم طرفئمئزدن ائداره اولونان بو احسان ائشئنده بئزئمله سفره چيخيب، ائسته‌يئمئزي گؤرسون.</verse>
        <verse osisID='2Cor.8.20'>و احتئياط ادئرئک کي، مبادا بو سخاوتلي هدئيه​نئن ائداره اتمه‌سئنده کئمسه بئزي اعتئبارسيز اتسئن.</verse>
        <verse osisID='2Cor.8.21'>چونکي دئقّت ادئرئک کي، آنجاق ربّئن گؤزونده حؤرمتلي اولاني يوخ، ائنسانلارين گؤزونده ده حؤرمتلي اولاني يرئنه يتئرک.</verse>
        <verse osisID='2Cor.8.22'>اونلارلا برابر قارداشيميزي دا گؤنده‌رئرئک کي، اونو دفه​لرله ائمتاحانا چکئب نه‌قدر جهدلي اولدوغونو گؤرموشوک. و ائندي سئزه اولدوغو او بؤيوک اعتئمادي اوچون داها دا چوخ جهد ادئر.</verse>
        <verse osisID='2Cor.8.23'>تئطوسا گلئنجه، او منئم يولداشيم و آرانيزدا منئم همکاريمدير. قارداشلاريميزا گلئنجه، کئلئسالارين اِلچئلري، مسئحئن ده شؤوکتي‌دئرلر.</verse>
        <verse osisID='2Cor.8.24'>بلجه کئلئسالارين حوضوروندا محبّتئنئزئن و سئزئن حاقّينيزدا اتدئيئمئز فخرئن سببئني آچيقجا اونلارا گؤرسدئن.</verse>
      </chapter>
      <chapter osisID='2Cor.9'>
        <verse osisID='2Cor.9.1'>چونکي موقدّسلره بو خئدمت اتمک حاقّيندا سئزه يازماق منجه آرتيقدير.</verse>
        <verse osisID='2Cor.9.2'>چونکي کؤمک اتمه‌يه ائسته‌يئنئزئن اولدوغونو بئلئرم و بونون اوچون سئزئن حاقّينيزدا مقدونئيه​لئلرئن يانيندا فخر ادئرم کي، اَخايئه‌يه کچن ائلدن بري حاضيردير و سئزئن قيرتئنئز بئر چوخلاريني حرکته گتئرئب.</verse>
        <verse osisID='2Cor.9.3'>لاکئن قارداشلاري گؤنده‌رمئشم کي، سئزئن حاقّينيزدا اولان فخرئمئز بو خوصوصدا عبث اولماسين و ددئيئم کئمي، سئز حاضير اولاسينيز.</verse>
        <verse osisID='2Cor.9.4'>مبادا اگر مقدونئيه​لئلر منئمله گلسئنلر و سئزي حاضير اولماميش گؤرسونلر و بئز (دمئرم سئز) بو اعتئماد اوزوندن خجالت چکک.</verse>
        <verse osisID='2Cor.9.5'>بوندان اؤتري ده من قارداشلاردان خاهئش اتمه‌يي لازيم گؤردوم کي، ائره​لئدن سئزئن يانينيزا گلسئنلر و وعده ادئلمئش احسانينيزي قاباقجادان حاضيرلاسينلار. او حالدا احسان کئمي حاضيرلانميش اولار و طاماحکارليقدان بئر اثر اوندا اولماز.</verse>
        <verse osisID='2Cor.9.6'>و بو دا کي، خسئسلئکله سپن خسئسلئکله بئچر، بوللوقلا سپن ده بوللوقلا بئچر.</verse>
        <verse osisID='2Cor.9.7'>هر کس اوره‌يئنده نئيّت اتدئيي کئمي ورسئن، کدرله يا دا مجبوري يوخ، چونکي تاري شادليقلا وِره‌ني سوئر.</verse>
        <verse osisID='2Cor.9.8'>و تاري قادئردئر کي، بوتون فيضي سئزه بول اتسئن، اِله کي، هر شيده همئشه کئفايتئنئز اولوب هر خيئر عمل اوچون دؤولتلي اولاسينيز.</verse>
        <verse osisID='2Cor.9.9'>نجه کي، يازيليب:  "داغيتدي،يوخسوللارا وردي؛صالحلئيي ابده کئمي برقرار قالير."</verse>
        <verse osisID='2Cor.9.10'>اکئنچي اوچون توخوم و يمک اوچون چورک ورن، اکمک اوچون توخومونوزو ورئب چوخالداجاق و صالحلئيئنئزئن محصولونو آرتيراجاق.</verse>
        <verse osisID='2Cor.9.11'>سئز کامئل سخاوت اوچون هر شيده دؤولتلي اولاجاقسينيز کي، بئزئم واسئطه​مئزله تارييا شوکور گتئره​جک.</verse>
        <verse osisID='2Cor.9.12'>چونکي بو منصبئن خئدمتي آنجاق موقدّسلرئن احتئياجلاريني رفع اِتمئر، اونلارين تارييا ورن شوکورلری ائله چوخاليب داشير دا.</verse>
        <verse osisID='2Cor.9.13'>بو خئدمتئنئزله ورئلن ثوبوتا گؤره تارييا حمد اده​جکلر کي، ائقرار اتدئيئنئز مسئحئن ائنجئلئندن ائطاعت ادئب، اونلاري و هاميني سخاوتله شرئک ادئرسئنئز.</verse>
        <verse osisID='2Cor.9.14'>اونلار دا تارينين سئزده بول اولان فيضئندن اؤتري سئزه موشتاق اولوب، سئزئن اوچون دوعا ادئرلر.</verse>
        <verse osisID='2Cor.9.15'>تارييا اونون سؤزله بيان اولونا بئلمه‌ين عطاسي اوچون شوکورلر اولسون.</verse>
      </chapter>
      <chapter osisID='2Cor.10'>
        <verse osisID='2Cor.10.1'>ائندي، من، پولوس شخصن مسئحئن حلئملئيي و مولايئملئيي آدينا سئزدن خاهئش ادئرم-من کي، آرانيزدا حاضير ائکن حلئم، لاکئن قايئب ائکن جسورام.</verse>
        <verse osisID='2Cor.10.2'>خاهئش ادئرم کي، حاضير اولاندا، مجبور قالماييم کي، بعضئلرئن ضئدّئنه ددئيئم جورعتئمي گؤرسه‌دئم، او آداملارين ضئدّئنه کي، بئزئم رفتاريميزي جئسماني گومان ادئرلر.</verse>
        <verse osisID='2Cor.10.3'>چونکي جئسمده يرئسَک ده، جئسمه گؤره جنگ اتمئرئک.</verse>
        <verse osisID='2Cor.10.4'>چونکي جنگئمئزئن سئلاحلاري جئسماني ديئللر، لاکئن قالالاري ييخماق اوچون تارينين قودرتئنه مالئکدئرلر.</verse>
        <verse osisID='2Cor.10.5'>بئز نظرئيّه​لري و تارينين معرئفتئنه ضئدّ دوران هر باطئل شيي ييخيريق و هر دوشونجه​ني مسئحئن ائطاعتئنه اسئر ادئرئک.</verse>
        <verse osisID='2Cor.10.6'>و سئزئن ائطاعتئنئز نه زامان تکمئل اولسا، هر جور ائطاعتسئزلئيي جزالانديرماغا حاضيريق.</verse>
        <verse osisID='2Cor.10.7'>آيا هر شيه ظاهئري گؤرونوشونه گؤره باخيرسينيز؟ اگر کئمسه اؤزونده بو يقئني وار کي، مسئحئندئر، قوي گئنه ده اؤزونده دوشونسون کي، او اؤزو نجه مسئحئنکئدئر، بئز ده اله​يئک.</verse>
        <verse osisID='2Cor.10.8'>چونکي حتّا اگر ربّئن بئزه وردئيي ائقتئدارينا فخر اِتسَم ده، اوتانان ديئلم، او ائقتئدارا کي، سئزي ييخماق اوچون يوخ، سئزي داها چوخ بئنا اتمک اوچوندور.</verse>
        <verse osisID='2Cor.10.9'>چونکي ائسته‌مئرم اِله گؤرونوم کي، گويا مکتوبلاريملا سئزي قورخودورام.</verse>
        <verse osisID='2Cor.10.10'>چونکي ديئرلر: "مکتوبلاري آغير و قودرتلي‌دئر، آمّا شخصي گؤرونوشو تأثئرسئز، نئطقي ده حقئردئر."</verse>
        <verse osisID='2Cor.10.11'>بله دوشونن آدام قوي بئلسئن کي، بئز قايئب​ائکن مکتوبلاريميز واسئطه‌سئله سؤزده نجه​يئک، حاضير ائکن عملده ده اِله​يئک.</verse>
        <verse osisID='2Cor.10.12'>چونکي بئزده او جسارت يوخدور کي، اؤزوموزو، اؤزلرئني تعرئفله‌ين بعضئلرئنه اوخشاداق، يا دا اونلارلا موقايئسه ادک. اونلار اؤزلرئني اؤزلري ائله اؤلچه​رک و اؤزلرئني اؤزلري ائله موقايئسه اده​رک، آنلاقسيز اولورلار.</verse>
        <verse osisID='2Cor.10.13'>آمّا بئز حدّئمئزدن آرتيق فخر اتمه‌يه​جه‌يئک، لاکئن تارينين بئزه اؤلچو تعيئن اتدئيي او ساحه​نئن اؤلچوسونده فخر ادئب، سئزه ده يتئشئب چاتاجاغيق.</verse>
        <verse osisID='2Cor.10.14'>بئز، سئزه يتئشمه‌ينلر کئمي اؤزوموزو اوزاتميريق، چونکي مسئحئن ائنجئلئنئن خوش خبری ائله سئزئن چاتديغينيز يره بئز اوّل چاتديق.</verse>
        <verse osisID='2Cor.10.15'>بئز حددن آرتيق، يعني اؤزگه بئر آدامين زحمتئنه فخر اتمئرئک، آمّا اومئد ادئرئک کي، ائمانينيز بؤيودوکجه، بئز ده اؤز حدّئمئزئن ائچنده داها دا آرتيق ووسعت تاپاق.</verse>
        <verse osisID='2Cor.10.16'>اِله کي، ائنجئلئن خوش خبرئني سئزئن او تايينيزداکي اؤلکه​لره وعظ ادک و اؤزگه بئرئنئن اؤلچوسونده باشا چاتديريلميش اوچون فخر اتمه‌يک.</verse>
        <verse osisID='2Cor.10.17'>"لاکئن قوي فخر ادن آدام، ربده فخر اتسئن."</verse>
        <verse osisID='2Cor.10.18'>چونکي اؤزونو تعرئف ادن يوخ، ربّئن تعرئف اتدئيي آدام مقبول ساييلير.</verse>
      </chapter>
      <chapter osisID='2Cor.11'>
        <verse osisID='2Cor.11.1'>کاشکي بئر آز عاغيلسيزليقدا منه دؤزسَيدئنئز: لاکئن دوغرودان دا منه دؤزورسونوز!</verse>
        <verse osisID='2Cor.11.2'>چونکي سئزئن حاقّينيزدا تارينين قيرتي ائله قيرتلئيم. چونکي سئزي تک بئر اَره، مسئحه آداخلي اتدئم کي، سئزي مسئح اوچون پاک بئر باکئره قيز کئمي تقدئم ادئم.</verse>
        <verse osisID='2Cor.11.3'>لاکئن قورخورام کي، نجه ائلان حوّاني اؤز حؤقّه​بازليغي ائله آلداتدي، سئزئن ده فئکئرلرئنئز مسئحده اولان صافليق و پاکليقدان اوزاق دوشسون.</verse>
        <verse osisID='2Cor.11.4'>چونکي اگر بئري گلئب، بئزئم وعظ اتمه‌دئيئمئز بئر عئساني وعظ ادئر و يا آلديغينيز روحدان باشقا بئر روحو آليرسينيز، و يا قبول اتدئيئنئز ائنجئلدن آيري بئر ائنجئلي قبول ادئرسئنئز، بونا ممنونئيّتله دؤزورسونوز.</verse>
        <verse osisID='2Cor.11.5'>آمّا هچ شيده اؤزومو فايئق حوارئلردن اَسکئک سايميرام.</verse>
        <verse osisID='2Cor.11.6'>حتّا اگر نئطقده مهارتسئز اولسام دا، معرئفتده اِله ديئلم. آمّا هر حالدا بئز بونو هر شيده سئزه آشکار اتدئک.</verse>
        <verse osisID='2Cor.11.7'>و يا مگر گوناه اتدئم کي، سئزي اوجالتماق اوچون اؤزومو آلچالتديم؟ چونکي تارينين ائنجئلئني سئزه موفته وعظ اتدئم؟</verse>
        <verse osisID='2Cor.11.8'>سئزه خئدمت اتمک اوچون اؤزگه کئلئسالاري سويوب، اونلاردان ماعاش آلديم.</verse>
        <verse osisID='2Cor.11.9'>و يانينيزدا اولان زامان احتئياجدا اولاندا دا هچ کسه يوک اولماديم. چونکي قارداشلار مقدونئيه​دن گلدئکده احتئياجيمي تامامن رفع اتدئلر. و هر شيده اؤزومو ساخلاديم کي، مبادا سئزه بئر يوک اولوم و بله اتمه‌يه ده داوام وره​جه‌يم.</verse>
        <verse osisID='2Cor.11.10'>مسئحئن منده اولان حقئقتي حاقّي اوچون، اَخايئه بؤلگه​لرئنده کئمسه مني بو ائفتئخاريمدان محروم اتميه​جک.</verse>
        <verse osisID='2Cor.11.11'>نه اوچون؟ سئزي سِومه‌دئيئمه گؤره؟ تاري بئلئر!</verse>
        <verse osisID='2Cor.11.12'>لاکئن اتدئيئمه داوام وره​جه‌يم کي، فخر اتدئکلري خوصوصدا بئزئمله برابر ساييلماق اوچون فورصت آختارانلارا فورصت ورمه‌يئم.</verse>
        <verse osisID='2Cor.11.13'>چونکي بله آداملار يالانچي حوارئلر، حؤقّه​باز ائشچئلردئرلر کي، اؤزلرئني مسئحئن حوارئلرئنه اوخشاديرلار.</verse>
        <verse osisID='2Cor.11.14'>بو دا تعجّوبلو ديئل؛ چونکي شيطان دا اؤزونو بئر نور مله‌يئنه اوخشادير.</verse>
        <verse osisID='2Cor.11.15'>اونون اوچون ده تعجّوبلو ديئل کي، اونا خئدمت ادنلر اؤزلرئني صالحلئک خئدمتکارلارينا اوخشاتسينلار کي، اونلارين آخيري عمل​لرئنه گؤره اولاجاق.</verse>
        <verse osisID='2Cor.11.16'>گئنه ديئرم؛ قوي هچ کس دوشونمه‌سئن کي، من عاغيلسيزام. لاکئن اگر بله​دئرسه ده، مني آغيلسيز کئمي قبول ادئن کي، من ده بئر آز فخر ادئم.</verse>
        <verse osisID='2Cor.11.17'>بو فخره گؤره ددئکلرئمي ربّئن دئيه​جه‌يي کئمي يوخ، آغيلسيز بئري کئمي ديئرم.</verse>
        <verse osisID='2Cor.11.18'>ائندي کي، بئر چوخلاري جئسمه گؤره فخر ادئر، من ده فخر اده​جه‌يم.</verse>
        <verse osisID='2Cor.11.19'>چونکي سئز عاغيلّي اولدوغونوز حالدا، عاغيلسيزلارا شادليقلا دؤزورسونوز.</verse>
        <verse osisID='2Cor.11.20'>چونکي اگر کئمسه سئزي قول اتسه، مالينيزي يِسه، اؤز منفعتي اوچون سئزدن ائستئفاده اتسه، اؤزونو بؤيوکلندئرسه، اوزونوزه وورسا، اونو دؤزورسونوز.</verse>
        <verse osisID='2Cor.11.21'>بونو خجالتله دمه‌لئيم کي، بئز ضعئف عمل اتمئشئک. آمّا کئمسه نه ائله جسور اولسا-(عاغيلسيز کئمي دانيشيرام)-من اؤزوم ده او قدر جسورام.</verse>
        <verse osisID='2Cor.11.22'>آيا اونلار عئبراني‌دئرلر؟ من ده عئبراني‌يَم. ائسرايئللي‌دئرلر؟ من ائسرايئللي‌يَم. ائبراهئم نسلئندندئرلر؟ من ده.</verse>
        <verse osisID='2Cor.11.23'>مسئحئن خئدمتچئلري‌دئرلر؟ (دلي بئر آدام کئمي دانيشيرام)، من اونلاردان داها چوخ؛ داها چوخ زحمت چکمئشم، داها چوخ زئندانلاردا اولموشام، ساييسيز-حسابسيز دؤيولموشم، چوخ واخت دا اؤلوم خطرئنه دوشموشم.</verse>
        <verse osisID='2Cor.11.24'>بش دفه يهودئلردن قيرخدان بئر اَسکئک شالّاق يمئشم.</verse>
        <verse osisID='2Cor.11.25'>اوچ دفه دَيَنَکله وورولموشام، بئر دفه داشا باسيلميشام، اوچ دفه گمئم سينيب؛ بئر گجه-بئر گوندوز درئن دهنزده کچئرتمئشم.</verse>
        <verse osisID='2Cor.11.26'>چوخ دفه سفرلرده چايلارين خطرلرئنده، اوغرولارين خطرلرئنده، هموطنلرئمئن خطرلرئنده، قيري‌يهودئلرئن خطرلرئنده، شهرئن خطرلرئنده، چؤلون خطرلرئنده، دهنزئن خطرلرئنده، يالانچي قارداشلارين خطرلرئنده،</verse>
        <verse osisID='2Cor.11.27'>زحمت و مشقّتده، چوخ دفه ده يوخوسوز، آجليق و سوسوزلوقدا، چوخ دفه ده يمکسئز سويوقلوق و لوتلوکده اولموشام.</verse>
        <verse osisID='2Cor.11.28'>اشئگدن اولان بو شيلردن باشقا، هر گون مني ازن، او فئکئردئر کي، بوتون کئلئسالار اوچون چکئرم.</verse>
        <verse osisID='2Cor.11.29'>کئم ضعئف اولور و من ضعئف اولمورام؟ کئم گوناها دوشور و من ائچئمده يانميرام؟!</verse>
        <verse osisID='2Cor.11.30'>اگر فخر اتمک لازيم گلسه، ضعئفلئيئمي گؤرسه‌دن شيلر​له فخر اده​جه‌يم.</verse>
        <verse osisID='2Cor.11.31'>رب عئسانين آتاسي، او ابدي موتبارک تاري بئلئر کي، يالان دمئرم.</verse>
        <verse osisID='2Cor.11.32'>دَمَشقده آرتاس پادشاهين والئسي، دَمَشقلي​لرئن شهرئني گودوردو کي، مني ياخالاسين.</verse>
        <verse osisID='2Cor.11.33'>من ده بئر سبد ائچئنده شهرئن دوآرينداکي بئر پنجره​دن اِندئرئلئب، اونون الئندن قاچديم.</verse>
      </chapter>
      <chapter osisID='2Cor.12'>
        <verse osisID='2Cor.12.1'>فخر اتمک فايدالي اولماسا دا، لازيمدير؛ لاکئن من ائندي ربدن گلن رؤيالار و وحي​لردن دانيشاجاغام.</verse>
        <verse osisID='2Cor.12.2'>مسئحه عاييد اولان بئر آدامي تاني‌ييرام کي، اون دؤرد ائل بوندان قاباق-بئلمئرم بدنده يا دا بدندن خارئج، تاري بئلئر-اوچونجو گؤيه آپاريلدي.</verse>
        <verse osisID='2Cor.12.3'>و بئلئرم کي، نجه بو آدام-بئلمئرم بدنده يا دا بدندن خارئج، تاري بئلئر-</verse>
        <verse osisID='2Cor.12.4'>جنّته آپاريلدي و دمه​ملي سؤزلر اشئتدي کي، اونلاردان دانيشماق ائنسانا قدغندئر.</verse>
        <verse osisID='2Cor.12.5'>بله بئر آدامين حاقّيندا فخر اده بئلرم؛ لاکئن اؤزوم حاقّيندا ضعئفلئکلرئمدن باشقا هچ بئر شيه فخر اده بئلمرم.</verse>
        <verse osisID='2Cor.12.6'>اگر من فخر اتمک ائسته‌سم ده، عاغيلسيز اولمارام؛ چونکي حقئقتي دمئش اولارام. آمّا احتئياط ادئرم کي، مبادا کئمسه منئم بارمده، منده گؤردويوندن و مندن اشئتدئکلرئندن آرتيق دوشونسون.</verse>
        <verse osisID='2Cor.12.7'>جئسمئمه ده بئر تئکان سانجيليب کي، وحي​لرئن چوخ بؤيوک اولماسيندان کئبئرلَنمه‌يئم؛ شيطان مله‌يي کي، منه عذاب ورئب، قويماسين کي، من اؤزومو بؤيوکلندئرئم.</verse>
        <verse osisID='2Cor.12.8'>بو باره​ده اوچ دفه ربّه يالوارديم کي، اونو مندن گؤتورسون.</verse>
        <verse osisID='2Cor.12.9'>و ربّ منه ددي: "منئم فيضئم سنه بسدئر، چونکي منئم قودرتئم ضعئفلئکده کامئلله‌شئر." بونا گؤره، داها چوخ اؤز ضعئفلئکلرئمده فخر اده​جه‌يم کي، مسئحئن قودرتي منده ساکئن اولسون.</verse>
        <verse osisID='2Cor.12.10'>بو سببدن ده مسئحئن خاطئري اوچون ضعئفلئکلره، تحقئرلره، احتئياجلارا، عذابلارا و چتئنلئکلره راضي‌يام. چونکي ضعئف اولدوغوم زامان، قووّتلي‌يَم.</verse>
        <verse osisID='2Cor.12.11'>من عاغيلسيز اولموشام: سئز مني بونا مجبور اتدئنئز. اصلئنده سئز گرک مني تعرئفله‌يئردئنئز، چونکي بؤيوک ساييلان حوارئلردن هچ بئر شيده اسکئک ديئلدئم، حتّا اگر هچ ساييلسام دا.</verse>
        <verse osisID='2Cor.12.12'>دوغرو بئر حوارئنئن علامتلري سئزئن آرانيزدا بوتون صبرله، علامتلر، عجايئبلر و مؤجوزه​لر واسئطه‌سئله ظاهئر اولدو.</verse>
        <verse osisID='2Cor.12.13'>من اؤزومو سئزه بئر يوک اتمه‌دئم. بوندان باشقا مگر سئزئنله اله بئر رفتار اولدو کي، گويا او بئري کئلئسالاردان آشاغيسينيز؟ بو سهوئم اوچون مني باغيشلايين!</verse>
        <verse osisID='2Cor.12.14'>ائندي بو اوچونجو دفه​دئر کي، سئزئن يانينيزا گلمه‌يه حاضيرام و سئزه يوک اولماياجاغام. چونکي سئزئن مالينيزي يوخ، اؤزونوزو آختاريرام. چونکي اوشاقلار والئدينلر اوچون يوخ، واليدينلر اوشاقلار اوچون مال-مولک ييغمالي​ديرلار.</verse>
        <verse osisID='2Cor.12.15'>چوخ دا شادليقلا سئزئن جانينيز اوچون خرجله‌يئب، خرج اولوناجاغام. اگر من سئزي چوخ سوئرم، گرک سئزئن طرفئنئزدن آز سوئلئم؟!</verse>
        <verse osisID='2Cor.12.16'>قوي بله اولسون، اؤزومو سئزه يوک اتمه‌دئم. کلکباز اولدوغوم بئر آدام اوچون سئزي حئيله ائله اَله گتئرمئشم!</verse>
        <verse osisID='2Cor.12.17'>مگر سئزئن يانينيزا گؤنده‌ردئيئملرئن واسئطه‌سئله سئزدن اؤز منفعتئم اوچون بئر ائستئفاده اتدئم؟</verse>
        <verse osisID='2Cor.12.18'>تئطوسا يالوارديم، اونونلا بئر قارداش دا گؤنده‌ردئم. مگر تئطوس اؤز منفعتي اوچون سئزدن هچ بئر ائستئفاده اتدي؟! مگر بئز همن روحدا، همن قدملرده رفتار اتمه‌دئک؟!</verse>
        <verse osisID='2Cor.12.19'>بوتون بو زامان، آيا بونو دوشونورموشسونوز کي، بئز سئزئن قاباغينيزدا اؤزوموزدن دئفاع ادئرئک؟ بئز تارينين گؤزو قاباغيندا مسئحه عاييد اولان آداملار کئمي دانيشيريق. و بوتون بونلار، اي سوگئلئلر، سئزي بئنا اتمک اوچوندور.</verse>
        <verse osisID='2Cor.12.20'>چونکي قورخورام کي، يانينيزا گلدئيئم واخت، سئزي ائسته‌دئيئم کئمي تاپماييم، سئز ده مني ائسته‌دئيئنئز کئمي تاپماياسينيز. مبادا کي، آرانيزدا داعوالار، پاخيلّيق، حئدّت، چکئشمه، ائفتئرالار، قيبت، کئبئر و فئتنه​لر تاپيم.</verse>
        <verse osisID='2Cor.12.21'>قورخورام کي، گلدئيئم واخت، تاريم مني سئزئن قاباغينيزدا اوتانديرسين و او آداملار اوچون ياس توتوم کي، کچمئشده گوناها باتيب و اتدئکلري ناپاکليق، زئنا و شهوتدن تؤوبه اتمه‌يئبلر.</verse>
      </chapter>
      <chapter osisID='2Cor.13'>
        <verse osisID='2Cor.13.1'>بو اوچونجو دفه​دئر کي، سئزئن يانينيزا گلئرم: "هر سؤز ائکي و يا اوچ شاهئدئن آغزي ائله تصدئق اولوناجاق."</verse>
        <verse osisID='2Cor.13.2'>ائکئنجي دفه اورادا حاضير اولارکن دمئشم و ائندي ده ائره​لئدن قايئب اولارکن کچمئشده گوناها باتانلارا، هم ده سئزئن هامينيزا ديئرم کي، اگر گئنه يانينيزا گلسم، هچ کئمي اسئرگمه‌يه​جه‌يم.</verse>
        <verse osisID='2Cor.13.3'>اوندان اؤتري کي، مسئحئن منئم واسئطمله دانيشديغينا دلئل آختاريرسينيز. او، سئزئن قاباغينيزدا ضعئف ديئل، لاکئن سئزئن آرانيزدا قووّتلي‌دئر.</verse>
        <verse osisID='2Cor.13.4'>چونکي او، ضعئفلئيي اوچون چارميخا چکئلدي، لاکئن حله ده تارينين قودرتي اوچون ياشايير. بئز ده اوندا ضعئفئک، لاکئن تارينين سئزده اولان قودرتي اوچون اونونلا ياشاياجاغيق.</verse>
        <verse osisID='2Cor.13.5'>اؤزونوزو ائمتاحان ادئن، گؤرون آيا ائمانداسينيز. اؤزونوزو يوخلايين. مگر درک اتمئرسئنئز کي، عئسا مسئح سئزده​دئر؟! مگر بو کي، حقئقتن ائمتاحاندا مردود اولورسونوز.</verse>
        <verse osisID='2Cor.13.6'>لاکئن اومئد ادئرم کي، بئزئم ائمتاحاندا مردود اولماديغيميزي باشا دوشه​جکسئنئز.</verse>
        <verse osisID='2Cor.13.7'>آمّا تارييا دوعا ادئرئک کي، سهو بئر ائش گؤرمه‌يه​سئنئز. بونون اوچون يوخ کي، بئز حاقلي گؤرونک. بونون اوچون کي، سئز صحئح اولاني يرئنه يتئره​سئنئز، حتّا اگر بئز حاقلي گؤرونمه‌يک.</verse>
        <verse osisID='2Cor.13.8'>چونکي بئز حقئقتئن ضئدّئنه هچ بئر ائش گؤره بئلمه‌رئک، آنجاق حقئقتئن يولوندا گؤره بئله‌رئک.</verse>
        <verse osisID='2Cor.13.9'>چونکي بئز ضعئف، لاکئن سئز قووّتلي اولاندا بئز سوئنئرئک. دوعا دا ادئرئک کي، سئز کامئل‌لَشه​سئنئز.</verse>
        <verse osisID='2Cor.13.10'>من قايئب ائکن بونلاري اونا گؤره يازيرام کي، اورادا حاضير اولدوغوم زامان، ربّئن منه وردئيي ائقتئداري​ ائله سئزئنله، ييخماق اوچون يوخ، بئنا اتمک اوچون برک رفتار اتمه​يئم.</verse>
        <verse osisID='2Cor.13.11'>نهايت، قارداشلار! سوئنئن، کامئلله‌شئن، تسلّي تاپين، همفئکئر اولون، باريش ائچئنده ياشايين و سوگي و باريش تاريسي سئزئنله اولار.</verse>
        <verse osisID='2Cor.13.12'>بئر​بئرئنئزي موقدّس اؤپوشله سالاملايين.</verse>
        <verse osisID='2Cor.13.13'>بوتون موقدّسلر سئزه سالام گؤنده‌رئرلر.  بوتون موقدّسلر سئزه سالام گؤنده‌رئرلر.  بوتون موقدّسلر سئزه سالام گؤنده‌رئرلر.</verse>
        <verse osisID='2Cor.13.14'>رب عئسا مسئحئن فيضي، تارينين محبّتي، و موقدّس روحون رفاقتي سئزئن هامينيزلا اولسون.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Zech'>
      <chapter osisID='Zech.1'>
        <verse osisID='Zech.1.1'/>
        <verse osisID='Zech.1.2'>
          "رب آتالارينيزا چوخ قضبلَندي.</verse>
        <verse osisID='Zech.1.3'>اونا گؤره ده سن اونلارا دِه کي، قوشونلار ربّئن سؤزو بله‌دئر: «منه طرف قاييدين.» قوشونلار ربّی بويورور، «من ده سئزه طرف قاييدارام.» قوشونلار ربّی ديئر.  </verse>
        <verse osisID='Zech.1.4'>
          "آتالارينيز کئمي اولمايين! قاباقکی پيغمبرلر اونلارا اعلان اتدئلر کي، قوشونلار ربّی اونلارا ديئر: ‹پئس عمل‌لرئنئزدن و پئس ائشلرئنئزدن قاييدين.› آمّا اونلار اشئتمه‌دئلر و منه قولاق آسماديلار.» رب بله بويورور.</verse>
        <verse osisID='Zech.1.5'>«آتالارينيز ائندي هارادادير؟ پيغمبرلر ده مگر ابده‌جک ياشاييرلار؟</verse>
        <verse osisID='Zech.1.6'>آمّا قوللاريم پيغمبرلره امر اتدئيئم سؤزلرئم و قايدالاريم، مگر اونلارين باشلارينا گلمه‌دي؟» اونلار دا تؤوبه ادئب ددئلر: «قوشونلار ربّی عمل‌لرئمئزه و ائشلرئمئزه گؤره بئزه نه اتمه‌يي دوشونوب، بئزئمله اِله ده رفتار ادئب.»"  </verse>
        <verse osisID='Zech.1.7'>
          داريوشون حاکئمئيّتئنئن ائکئنجي ائلئنده، اون بئرئنجي آي اولان شِبات آيينين ائيئرمي دؤردونجو گونو، عئدّو اوغلو بِرِکيا اوغلو زِکَرئيّا پيغمبره ربّئن بو سؤزو نازئل اولدو:</verse>
        <verse osisID='Zech.1.8'>گجه ياريسي گؤردوم کي، قيرميزي آتا مئنمئش بئر نفر، دره‌نين دئبئنده، مَرسئن آغاجلاري آراسيندا دوروب. اونون آرخاسيندا دا قيرميزي، کَهر و آغ آتلار وار ائدي.</verse>
        <verse osisID='Zech.1.9'>من سوروشدوم: "آي آغام، بونلار نه‌دئر؟" منئمله دانيشان ملک ددي: "بونلارين نه اولدوغونو سنه گؤرسه‌ده‌جيم."</verse>
        <verse osisID='Zech.1.10'>مَرسئن آغاجلاري آراسيندا دوران آدام جاواب وردی: "بونلاري رب گؤنده‌رئب کي، دونياني گَزسئنلر."</verse>
        <verse osisID='Zech.1.11'>اونلار مَرسئن آغاجلاري آراسيندا دوران ربّئن مَله‌يئنه جاواب وردئلر: "بئز دونياني گَزدئک و گؤردوک کي، بوتون دونيا آسايئش و اَمئن-آمانليق ائچئنده‌دئر."  </verse>
        <verse osisID='Zech.1.12'>
          او واخت ربّئن مَله‌يي ددي: "ای قوشونلار ربّي، بو يتمئش ائل عرضئنده قضبلَندئيئن اورشَلئمه و باشقا يهودا شهرلرئنه، نه واختا قدر مرحمت اتمَيه‌جکسن؟"</verse>
        <verse osisID='Zech.1.13'>رب منئمله دانيشان مَلَيه ياخشي و تَسلّي‌ورئجي سؤزلرله جاواب وردی.</verse>
        <verse osisID='Zech.1.14'>منئمله دانيشان مَلَک منه ددي: "سؤزو اعلان ادئب دِه کي، قوشونلار ربّی بله ديئر: «اورشَلئم و صحيون اوچون بؤيوک قيرت واريمدير.</verse>
        <verse osisID='Zech.1.15'>لاقيد اولان مئلّتلرئن ضئدّئنه چوخ قضبلئيَم. چونکي من بئر آز قضبلَنمئشدئم، لاکئن اونلار وضعئيّتي داها دا پئسلَشدئردئلر.»</verse>
        <verse osisID='Zech.1.16'>بونا گؤره ده رب بله ديئر: «من مرحمتله اورشَلئمه قاييتديم. اِوئم گئنه اورادا قورولاجاق، اورشَلئمئن اوستونه اؤلچو ائپي چکئله‌جک.» قوشونلار ربّی بويورور.</verse>
        <verse osisID='Zech.1.17'>سن بئر داها اعلان ادئب دِه کي، قوشونلار ربّی بله ديئر: «شهرلرئم گئنه بوللوقلا دولوب داشاجاق. رب صحيونا گئنه تسلّی وره‌جک، گئنه اورشَلئمي سِچه‌جک.»"  </verse>
        <verse osisID='Zech.1.18'>
          سونرا باشيمي قالديريب باخديم و دؤرد بوينوز گؤردوم.</verse>
        <verse osisID='Zech.1.19'>منئمله دانيشان مَلَکدن سوروشدوم: "بونلار نه‌دئر؟" او منه جاواب وردی: "بونلار يهوداني، ائسرايئلي و اورشَلئمي داغيتميش بوينوزلاردير."</verse>
        <verse osisID='Zech.1.20'>او واخت رب منه دؤرد اوستا گؤرسَتدي.</verse>
        <verse osisID='Zech.1.21'>سوروشدوم: "بونلار نه اتمه‌يه گلئرلر؟" او جاواب وردی: "بو بوينوزلار يهوداني اِله داغيتديلار کي، هچ کس باشيني قالديرا بئلمه‌دي. بو اوستالار دا گلدئلر کي، يهودا اؤلکه‌سئني داغيتماق اوچون بوينوز قالديران مئلّتلري دهشته گتئرئب بوينوزلاريني يِره چيرپسينلار."  </verse>
      </chapter>
      <chapter osisID='Zech.2'>
        <verse osisID='Zech.2.1'>
          من باشيمي قالديريب باخديم و اَلئنده اؤلچو ائپي اولان بئر آدام گؤردوم.</verse>
        <verse osisID='Zech.2.2'>سوروشدوم: "هارايا گِدئرسن؟" او منه ددي: "اورشَلئمي اؤلچمه‌يه. گِدئرَم کي، اونون اِن و اوزونلوغونون نه قدر اولدوغونو اؤيره‌نئم."</verse>
        <verse osisID='Zech.2.3'>منئمله دانيشان مَلَک يانيمدان چيخاندا باشقا بئر مَلَک اونو پئشواز اتمه‌يه گلدي</verse>
        <verse osisID='Zech.2.4'>و اونا ددي: "قاچ، او جاوانا دِه کي، ائچئنده آداملارين و حيوانلارين چوخ اولدوغو اوچون، اورشَلئم دووارسيز بئر شهر اولاجاق.</verse>
        <verse osisID='Zech.2.5'>من اؤزوم اونون اطرافيندا اودلو دووارا چِورئله‌جيم، اونون ائچئنده عئزّت اولاجاغام." رب بويورور.  </verse>
        <verse osisID='Zech.2.6'>
          "گلئن، گلئن! شئمال اؤلکه‌سئندن قاچين." رب ديئر، "چونکي سئزي گؤيده دؤرد طرفه اَسن کولَک کئمي داغيتميشام." رب بويورور.</verse>
        <verse osisID='Zech.2.7'>"گل، ای صحيون! سن کي بابئل شهرئنده ياشاييرسان، قاچيب قورتار!"</verse>
        <verse osisID='Zech.2.8'>چونکي قوشونلار ربّی ديئر: "عئزّتي اوچون منی سئزي قارَت اتمئش مئلّتلرئن يانينا گؤنده‌ردي. سئزه توخونان اونون گؤز بَبه‌يئنه توخونموش اولور.</verse>
        <verse osisID='Zech.2.9'>من او مئلّتلرئن ضئدّئنه اَلئمي قالديراجاغام. اسارتلرئنده اولانلار، اونلاري تالان اده‌جکلر. او واخت بئله‌جکسئنئز کي، منی قوشونلار ربّی گؤنده‌رئبدئر.  </verse>
        <verse osisID='Zech.2.10'>
          "شادليق ادئب سِوئن، ای صحيون قيزي! چونکي گلئرم و آرانيزدا ياشاياجاغام." رب بويورور.</verse>
        <verse osisID='Zech.2.11'>«او گون چوخلو مئلّتلر ربّه باغلاناجاقلار و منئم خالقيم اولاجاقلار. او زامان آرانيزدا ياشاياجاغام. سئز بئله‌جکسئنئز کي، منی يانينيزا قوشونلار ربّی گؤنده‌رئبدئر.</verse>
        <verse osisID='Zech.2.12'>رب موقدّس تورپاقدا يهوداني اؤز پايي اولاراق مولک آلاجاق و گئنه اورشَلئمي سِچه‌جک.</verse>
        <verse osisID='Zech.2.13'>ای بوتون بشر، ربّئن قاباغيندا ساکئت اولون! چونکي او اؤز موقدّس مسکنئندن قالخيب گلئر!"  </verse>
      </chapter>
      <chapter osisID='Zech.3'>
        <verse osisID='Zech.3.1'>
          رب منه بونو گؤرستدي: ربّئن مَله‌يئنئن قاباغيندا باش کاهئن يوشَع دورموشدو. شيطان دا اونون ساغيندا دورموشدو کي، اونا ائتّئهام وورسون.</verse>
        <verse osisID='Zech.3.2'>رب شيطانا ددي: "رب سنه آجيقلانسين، ای شيطان! اورشَلئمي سِچَن رب، سنه آجيقلانسين. مگر بو آدام اوددان چيخاريلميش، ياريسي يانميش اودون تئکه‌سئنه بَنزه‌مئر؟"</verse>
        <verse osisID='Zech.3.3'>يوشَع اَينئنه چوخ چئرکلي پالتار گِيئنئب مَله‌يئن قاباغيندا دايانميشدي.</verse>
        <verse osisID='Zech.3.4'>بو مَلَک قاباغيندا دورانلارا ددي: "اونون اَينئندن چئرکلي پالتاري چيخاردين." سونرا يوشَعه ددي: "باخ گوناهيني سنئن اوستوندن گؤتوردوم، ائندي سنه بايرام پالتاري گِيئندئره‌جيم."</verse>
        <verse osisID='Zech.3.5'>او واخت من ددئم: "قوي باشينا دا تمئز عمّامه قويسونلار." باشينا تمئز عمّامه قويوب اونا پالتار گِيئندئردئلر. ربّئن مَله‌يي ده يانيندا دورموشدو.  </verse>
        <verse osisID='Zech.3.6'>
          سونرا ربّئن مَله‌يي يوشَعه شهادت ورئب ددی:</verse>
        <verse osisID='Zech.3.7'>"قوشونلار ربّی بله ديئر: «اگر يوللاريملا گده‌سن، وردئيئم امرئمي ساخلاياسان، اِوئمه سن باشچيليق اده‌جکسن، صحنلرئمي سن قوروياجاقسان. بورادا دورانلارين آراسيندا ائچه‌ري کچمک حاقّيني سنه ورئرم.»</verse>
        <verse osisID='Zech.3.8'>ای باش کاهئن يوشَع، سن و سنئن قاباغيندا اوتوران يولداشلارين، قولاق آسين! چونکي اونلار گله‌جک حادئثه‌لرئن علامتئدئر. من «شاخه» آدلي قولومو گتئره‌جيم.</verse>
        <verse osisID='Zech.3.9'>يوشَعئن قاباغينا قويدوغوم داشا باخين! او تَک داشين يدّي گؤزو وار. اونون اوستونه بئر يازي اويوب يازاجاغام." قوشونلار ربّی بويورور، "بئر گون ائچئنده بو اؤلکه‌نئن گوناهيني اورتادان گؤتوره‌جيم.</verse>
        <verse osisID='Zech.3.10'>او گون هر بئرئنئز قونشوسونو اؤز تَنه‌يي آلتينا، انجئر آغاجي آلتينا دعوت اده‌جک." قوشونلار ربّی بويورور.  </verse>
      </chapter>
      <chapter osisID='Zech.4'>
        <verse osisID='Zech.4.1'>
          منئمله دانيشان مَلَک گری قاييديب منی يوخوسوندان اويانان آدام کئمي اوياتدي.</verse>
        <verse osisID='Zech.4.2'>او مندن سوروشدو: "نه گؤرورسن؟" من ددئم: "تامامن قيزيلدان اولان بئر چيراقدان گؤرورَم. اونون باشيندا زيتون ياغي اوچون بئر قاب، اوستونده يدّي چيراق، چيراقلاردا دا يدّي لوله وار.</verse>
        <verse osisID='Zech.4.3'>چيراقدانين يانيندا ائکي زيتون آغاجي وار؛ بئري ياغ قابينين ساغيندا، او بئري ده سولوندا."</verse>
        <verse osisID='Zech.4.4'>سونرا منئمله دانيشان مَلَکدن سوروشدوم: "آي آغام، بونلار نه‌دئر؟"</verse>
        <verse osisID='Zech.4.5'>منئمله دانيشان مَلَک جاواب وردی: "بونلارين نه اولدوغونو مگر بئلمئرسن؟" من ده ددئم: "يوخ، آغام."</verse>
        <verse osisID='Zech.4.6'>او منه جاواب وردی: "زِروبّابئله ربّئن سؤزو بودور: «گوجله، قودرتله يوخ، آنجاق منئم روحوملا.» قوشونلار ربّی بويورور.</verse>
        <verse osisID='Zech.4.7'>سن کئمسن، ای اوجا داغ؟ زِروبّابئلئن قاباغيندا هامارليغا چِورئله‌جکسن. او «ربّئن لوطفو اونونلا اولسون، ربّئن لوطفو اونونلا اولسون» نئدالاري آلتيندا معبدئن تپه داشيني گؤتوره‌جک."  </verse>
        <verse osisID='Zech.4.8'>
          منه ربّئن سؤزو نازئل اولدو:</verse>
        <verse osisID='Zech.4.9'>"بو اِوئن بونؤوره‌لرئني زِروبّابئلئن اَللري قويدو، اونون اَللري ده بونو آخيرا چاتديراجاق. او واخت بئله‌جکسن کي، قوشونلار ربّی منی سئزئن يانينيزا گؤنده‌رئب.</verse>
        <verse osisID='Zech.4.10'>کئچئک ائشلري يرئنه يتئرمه گونونه کئم حقارتله باخا بئلر؟ آداملار زِروبّابئلئن اَلئنده شاقولو گؤرنده سِوئنه‌جکلر. بو يدّي چيراق ربّئن بوتون يِر اوزونده گَزَن گؤزلري‌دئر."  </verse>
        <verse osisID='Zech.4.11'>
          من اوندان سوروشدوم: "بس چيراقدانين صاغ و سولوندا اولان بو ائکي زيتون آغاجي نه‌دئر؟"</verse>
        <verse osisID='Zech.4.12'>سونرا گئنه سوروشدوم: "بو ائکي زيتون بوداغي نه‌دئر کي، ائچئندن قيزيل ياغ آخان او ائکي قيزيل لوله‌نئن يانيندادير؟"</verse>
        <verse osisID='Zech.4.13'>او منه ددي: "بونلارين نه اولدوغونو مگر بئلمئرسن؟" من ده ددئم: "يوخ، آي آغام."</verse>
        <verse osisID='Zech.4.14'>او منه ددي: "بونلار او ائکي مسح اولونموش آداملاردير کي، بوتون يِر اوزونون صاحئبئنئن يا‌نيندا دورورلار."  </verse>
      </chapter>
      <chapter osisID='Zech.5'>
        <verse osisID='Zech.5.1'>
          من گئنه باشيمي قالديريب باخاندا اوچان بئر طومار گؤردوم.</verse>
        <verse osisID='Zech.5.2'>مَلَک مندن سوروشدو: "نه گؤرورسن؟" جاواب وردئم: "اوچان بئر طومار گؤرورَم: اونون اوزونلوغو ائيئرمي قول‌آچ، اِني ده اون ‌قول‌آچ‌دير."</verse>
        <verse osisID='Zech.5.3'>او ددي: "بو او لعنتدئر کي، بوتون يِر اوزونه گله‌جک. طومارين بئر اوزونه يازيلانلارا موطابئق، اوغورلوق ادن هر کس کَسئلئب آتيلاجاق، او بئري اوزونه يازيلانلارا موطابئق ده يالاندان آند ائچَن هر کس کَسئلئب آتيلاجاقلار.</verse>
        <verse osisID='Zech.5.4'>لعنت گؤنده‌ره‌جيم." قوشونلار ربّی بويورور، "اوغرونون اِوئنه و منئم آديملا يالاندان آند ائچَن آدامين اِوئنه لعنت گئره‌جک، او اِوئن ائچئنده قالاجاق، تاختالاري و داشلاري ائله بئرلئکده اونو ييخيب محو اده‌جک."  </verse>
        <verse osisID='Zech.5.5'>
          سونرا منئمله دانيشان مَلَک ياخينلاشيب ددي: "باشيني قالدير، اورتايا چيخان بو شيئن نه اولدوغونا باخ."</verse>
        <verse osisID='Zech.5.6'>من سوروشدوم: "بو نه‌دئر؟" او، جاواب وردی: "بو اورتايا چيخان شي بئر اؤلچو قابي‌دير." سونرا علاوه اتدي: "بو بوتون اؤلکه خالقينين تقصئري‌دئر."</verse>
        <verse osisID='Zech.5.7'>او واخت قابين قورغوشون قاپاغي قالديريلدي. قابين ائچئنده بئر آرواد اوتورموشدو.</verse>
        <verse osisID='Zech.5.8'>مَلَک ددي: "بو آرواد پئسلئکدئر." و آروادي اؤلچو قابينين ائچئنه آتيب اوستونه قورغوشون قاپاغيني باسدي.  </verse>
        <verse osisID='Zech.5.9'>
          من باشيمي قالديريب باخاندا گؤردوم کي، ائکي آرواد چيخدي، اونلارين قانادلاريندا کولَک وار ائدي. اونلارين لِيلَک قانادلارينا بَنزَر قانادلاري وار ائدي. اونلار قابي يِرله گؤي آراسينا قالديرديلار.</verse>
        <verse osisID='Zech.5.10'>منئمله دانيشان مَلَکدن سوروشدوم: "قابي هارايا آپاريرلار؟"</verse>
        <verse osisID='Zech.5.11'>او منه ددي: "شئنعار اؤلکه‌سئنه آپاريرلار کي، اورادا اونا بئر اِو تئکسئنلر. اِو حاضير اولاندا قاب اورايا، اؤز يرئنه قويولاجاق."  </verse>
      </chapter>
      <chapter osisID='Zech.6'>
        <verse osisID='Zech.6.1'>
          گئنه باشيمي قالديريب گؤردوم کي، ائکي داغين آراسيندان دؤرد دؤيوش عاراباسي چيخير. او داغلار بورونجدن ائدي.</verse>
        <verse osisID='Zech.6.2'>بئرئنجي دؤيوش عاراباسينين قيرميزي، ائکئنجئسئنئن قارا،</verse>
        <verse osisID='Zech.6.3'>اوچونجوسونون آغ، دؤردونجوسونون ده خاللي آتلاري وار ائدي. هاميسي قووّتلي آتلار ائدي.</verse>
        <verse osisID='Zech.6.4'>منئمله دانيشان مَلَکدن سوروشدوم: "آي آغام، بونلار نه‌دئر؟"</verse>
        <verse osisID='Zech.6.5'>مَلَک منه جاواب وردی: "بونلار گؤيلرئن دؤرد سَمتئنئن روحودورلار کي، بوتون يِر اوزونون صاحئبئنئن حوضوروندان چيخيرلار.</verse>
        <verse osisID='Zech.6.6'>قارا آتلاري اولان دؤيوش عاراباسي شئمال اؤلکه‌سئنه، آغ آتلاري اولان دؤيوش عاراباسي قرب اؤلکه‌سئنه، خاللي آتلاري اولان دؤيوش عاراباسي دا جنوب اؤلکه‌سئنه طرف گِدئر."</verse>
        <verse osisID='Zech.6.7'>قووّتلي آتلار چيخديلار و يِر اوزونو گَزمَک اوچون گتمک ائسته‌دئلر. مَلَک ددي: "گدئن يِر اوزونو گَزئن." اونلار دا گدئب يِر اوزونو گَزدئلر.</verse>
        <verse osisID='Zech.6.8'>مَلَک چيغيريب منه ددي: "باخ، شئمال تورپاغينا گِدنلر اورادا روحومو راحاتلانديرديلار."  </verse>
        <verse osisID='Zech.6.9'>
          منه ربّئن بو سؤزو نازئل اولدو:</verse>
        <verse osisID='Zech.6.10'>"قيزيل و گوموشو اسئرلئکدن قاييدانلاردان يعني بابئلدن گلن خِلده‌يدن، طوبئيادان و يِدَعيادان گؤتور و همئن گون صِفَنيا اوغلو يوشئيانين اِوئنه گت.</verse>
        <verse osisID='Zech.6.11'>اونلارين آراسيندان قيزيل-گوموش گؤتوروب تاج دوزلت و يِهوصاداق اوغلو باش کاهئن يوشَعئن باشينا قوي.</verse>
        <verse osisID='Zech.6.12'>اونا دِه کي، قوشونلار ربّی بله ديئر: «باخ ‹شاخه› آدلانان آدام بودور! او، اولدوغو يردن، قول-بوداق آتاجاق و ربّئن معبدئني تئکه‌جک.</verse>
        <verse osisID='Zech.6.13'>ربّئن معبدئني تئکَن اودور. او عئزّتلَنه‌جک، تختئنده اوتوروب حؤکمرانليق اده‌جک. تختئنده اوتوران کاهئن اولاجاق و ائکئسئنئن آراسيندا تام راضيليق اولاجاقدير.»  </verse>
        <verse osisID='Zech.6.14'>
          بو تاج خالِمئن، طوبئيانين، يِدَعيانين، صِفَنيا اوغلو يوشئيانين يادبودو کئمي ربّئن معبدئنه قويولاجاق.</verse>
        <verse osisID='Zech.6.15'>اوزاقدا اولانلار دا گلئب ربّئن معبدئنئن تئکئنتئسئنده چاليشاجاقلار. او واخت بئله‌جکسئنئز کي، منی قوشونلار ربّی سئزئن يانينيزا گؤنده‌رئبدئر. اگر تارينيز ربّئن سَسئنه ياخشي قولاق آساسينيز، بونلار باش وره‌جکدئر."  </verse>
      </chapter>
      <chapter osisID='Zech.7'>
        <verse osisID='Zech.7.1'>
          داريوش پادشاهين حاکئمئيّتئنئن دؤردونجو ائلئنده، دوقّوزونجو آي اولان کئسلِو آيينين دؤردونجو گونو، زِکَرئيّايا ربّئن سؤزو نازئل اولدو.</verse>
        <verse osisID='Zech.7.2'>او واخت بِيت‌ائل اهالئسي شَر-اِصِري، رِگِم-مِلِکي و اونون آداملاريني ربّئن حوضورونا گؤنده‌ردئلر کي، يالوارسينلار و</verse>
        <verse osisID='Zech.7.3'>قوشونلار ربّئنئن اِوئنده اولان کاهئنلردن و پيغمبرلردن سوروشسونلار: "آيا گرک بِشئنجي آيدا، بو چوخ ائل‌لر عرضئنده اتدئيئمئز کئمي، گئنه ده ياس توتوب اؤزوموزو يمکدن اوزاق ساخلاياق؟"</verse>
        <verse osisID='Zech.7.4'>او واخت منه قوشونلار ربّئنئن بو سؤزو نازئل اولدو:</verse>
        <verse osisID='Zech.7.5'>"بوتون اؤلکه خالقينا و کاهئنلره دِه: «يتمئش ائل عرضئنده بِشئنجي و يدّئنجی آيلاردا اوروج توتوب ياس ساخلاديغينيز زامان، مگر منئم اوچون اوروج توتوردونوز؟</verse>
        <verse osisID='Zech.7.6'>يِيئب-ائچدئيئنئز زامان، مگر اؤزونوز اوچون يِيئب-ائچمئردئنئز؟»</verse>
        <verse osisID='Zech.7.7'>مگر ربّئن بو سؤزلري هَمن سؤزلر ديئل کي، اورشَلئمئن و اطرافينداکي شهرلرئن اَمئن-آمانليق ائچئنده ياشايديغي زامان نِگِب و هامار بؤلگه‌ده ائنسانلارين ساکئن اولدوغو زامان اوّلکي پيغمبرلرئن واسئطه‌سئله ديئلمئشدي؟"  </verse>
        <verse osisID='Zech.7.8'>
          زِکَرئيّايا ربّئن بو سؤزو نازئل اولدو:</verse>
        <verse osisID='Zech.7.9'>"قوشونلار ربّی بله ديئر: «دوزگون و عدالتله موحاکئمه ادئن. هر کس بئربئرئنه محبّت و مرحمت گؤرسدسئن.</verse>
        <verse osisID='Zech.7.10'>دول آروادا، يِتئمه، قرئبه و يوخسولا ظولم اتمه‌يئن. اوره‌يئنئزده بئربئرئنئزئن ضئدّئنه پئس نئيّتلر توتمايين.»</verse>
        <verse osisID='Zech.7.11'>آنجاق اونلار اشئتمَکدن بويون قاچيرتديلار، عئنادکارليقلا آرخا چِوئردئلر، اشئتمه‌مَک اوچون قولاقلاريني باغلاديلار.</verse>
        <verse osisID='Zech.7.12'>اورَکلرئني داش کئمي بَرک اتدئلر کي، قوشونلار ربّئن اؤز روحو ائله اوّلکي پيغمبرلر واسئطه‌سئله گؤنده‌ردئيي قانونو و سؤزلري اشئتمه‌سئنلر. بونا گؤره ده قوشونلار ربّی اونلارا چوخ قضبلَندي.</verse>
        <verse osisID='Zech.7.13'>قوشونلار ربّی ديئر: «من چاغيرديغيم زامان، اونلار قولاق آسماديلار. بونا گؤره ده، اونلار چاغيرديغي زامان، من ده قولاق آسماياجاغام.</verse>
        <verse osisID='Zech.7.14'>اونلاري طوفان کئمي تانيماديقلاري بوتون مئلّتلرئن آراسينا سَپَله‌دئم. آرخادا قويدوقلاري اؤلکه اِله وئران قالدي کي، اورايا گدئب-گلن اولمادي. گؤزل تورپاق خاراباليغا چِوئرئلدي.»"  </verse>
      </chapter>
      <chapter osisID='Zech.8'>
        <verse osisID='Zech.8.1'>
          منه قوشونلار ربّئن بو سؤزو نازئل اولدو:</verse>
        <verse osisID='Zech.8.2'>قوشونلار ربّی بله ديئر: "صحيون اوچون بؤيوک قيرت واريمدير. اونون اوچون چوخ قيرتلي‌يَم."</verse>
        <verse osisID='Zech.8.3'>رب بله ديئر: "صحيونا قاييتديم، آرتيق اورشَلئمده ياشاياجاغام. اورشَلئم حقئقت شهري، قوشونلار ربّئن داغي موقدّس داغ چاغيريلاجاق."  </verse>
        <verse osisID='Zech.8.4'>
          قوشونلار ربّی بله ديئر: "گئنه اورشَلئم ميدانلاريندا قوجا کئشئلر و آروادلار اوتوراجاق، هر کس ياشي چوخ اولدوغونا گؤره اَلئنه عصا آلاجاق.</verse>
        <verse osisID='Zech.8.5'>شهرئن مِيدانلاري اورادا اوينايان اوغلان و قيز اوشاقلاري ائله دولاجاق."  </verse>
        <verse osisID='Zech.8.6'>
          قوشونلار ربّی بله ديئر: "او گونلر بو خالقين صاغ قالانلارينين گؤزونده بلکه ده عجايئب بئر ائش گؤرونسون، لاکئن مگر منه ده بله گؤرونه‌جک؟" قوشونلار ربّی بويورور.</verse>
        <verse osisID='Zech.8.7'>"باخ، من اؤز خالقيمي شرق و قرب اؤلکه‌لرئندن قايتاراجاغام." قوشونلار ربّی ديئر.</verse>
        <verse osisID='Zech.8.8'>"من اونلاري گتئره‌جيم و اونلار اورشَلئمده ياشاياجاقلار. اونلار منئم خالقيم اولاجاقلار، من ده صداقت و صالحلئکله اونلارين تاريسي اولاجاغام."  </verse>
        <verse osisID='Zech.8.9'>
          قوشونلار ربّی بله ديئر: "قوي اَللرئنئز قووّتلَنسئن، ای او آداملار کي، پيغمبرلرئن آغزيندان بو سؤزلري بو گونلر اِشئدئرسئنئز؛ او پيغمبرلر کي، قوشونلار ربّئنئن اِوئنئن بونؤوره‌سي قويولان گونده ددئلر، اِله کي، معبد بئنا اولسون.</verse>
        <verse osisID='Zech.8.10'>او واختدان قاباق ائنسان و يا جانلي مخلوقا هچ بئر عوض ورئلمئردي. دوشمن اوزوندن هچ کس اَمئن-آمانليق ائچئنده گدئب-گله بئلمئردي. چونکي بوتون آداملاري بئربئرئنئن اوستونه ساليشديرميشديم.</verse>
        <verse osisID='Zech.8.11'>آنجاق ائندي بو خالقين صاغ قالانلاري ائله قاباقکی کئمي رفتار اتميه‌جيم." قوشونلار ربّی بويورور.</verse>
        <verse osisID='Zech.8.12'>"چونکي اَکئلَن توخوم بَهَرلي اولاجاق: تَنَک بهره‌سئني، تورپاق محصولونو، گؤيلر شِحئني وره‌جکدئر. بونلارين هاميسيني بو خالقين صاغ قالانلارينا مولک اولاراق وره‌جيم.</verse>
        <verse osisID='Zech.8.13'>ای يهودا و ائسرايئل نسلي، سئز نجه مئلّتلر آراسيندا لعنت هدفي اولدونوز، سئزي قورتاراجاغام و سئز برکت قايناغي اولاجاقسينيز. قورخمايين، قولونوزا گوج گلسئن."  </verse>
        <verse osisID='Zech.8.14'>
          قوشونلار ربّی بله ديئر: "آتالارينيز منی قضبلَندئرَن زامان ائسته‌دئم کي، باشينيزا فلاکت گتئرئم و فئکرئمدن دؤنمه‌دئم." قوشونلار ربّی بويورور.</verse>
        <verse osisID='Zech.8.15'>"ائندي اورشَلئمه و يهودا نسلئنه گئنه ده ياخشيليق اتمک فئکرئنده‌يَم. سئز قورخمايين!</verse>
        <verse osisID='Zech.8.16'>بله ادئن: هر کس اؤز قونشوسونا حقئقتي دانيشسين، اَمئن-آمانليق اوچون شهر دروازالاريندا صداقت و عدالتله موحاکئمه ادئن.</verse>
        <verse osisID='Zech.8.17'>بئربئرئنئزئن ضئدّئنه اورَه‌يئنئزده پئس نئيّت توتمايين، يالاندان آند ائچمَيه جان آتمايين، چونکي بونلارين هاميسي منئم نئفرت اتدئيئم شيلردئر." رب بويورور.  </verse>
        <verse osisID='Zech.8.18'>
          منه قوشونلار ربّئن بو سؤزو نازئل اولدو:</verse>
        <verse osisID='Zech.8.19'>قوشونلار ربّی بله ديئر: "دؤردونجو، بِشئنجي، يدّئنجی و اونونجو آيلارين اوروجلاري، يهودا خالقي اوچون شادليق و شادليق دولو گؤزل بايراملار اولاجاق. بونا گؤره سئز دوزگونلويو و باريشي سِوئن."  </verse>
        <verse osisID='Zech.8.20'>
          قوشونلار ربّی بله ديئر: "حله چوخلو خالق، چوخلو شهرئن اهالئسي ده گله‌جک.</verse>
        <verse osisID='Zech.8.21'>بئر شهرده ياشايانلار باشقا شهره گدئب دئيه‌جکلر: «گلئن يولا دوشَک، ربّئن حوضوروندا يالواراق، قوشونلار ربّئني آختاراق. من ده گِدئرَم.»</verse>
        <verse osisID='Zech.8.22'>بئر چوخ خالقلار و قودرتلي مئلّتلر اورشَلئمه گله‌جکلر کی، قوشونلار ربّئني آختارسينلار و ربّئن حوضوروندا يالوارسينلار."  </verse>
        <verse osisID='Zech.8.23'/>
      </chapter>
      <chapter osisID='Zech.9'>
        <verse osisID='Zech.9.1'>
          بو ائخطار ربّئن سؤزودور کی، حَدراخ اؤلکه‌سي و اونون راحاتليق يري دَمَشق شهرئنئن ضئدّئنه نازئل اولدو. چونکي ائنسانلارين و بوتون ائسرايئل قبئله‌لرئنئن گؤزو ربّه باخير.</verse>
        <verse osisID='Zech.9.2'>بو سؤز اورانين سرحدئنده اولان خَمات شهرئنه، چوخ بِجَرَکلي اولان صور و صئدون شهرلرئنه ده عاييددئر.</verse>
        <verse osisID='Zech.9.3'>صور اؤزونه بئر قالا تئکدي،تورپاق قدر گوموش،کوچه پالچيغي قدر خالئص قيزيل ييغدي.</verse>
        <verse osisID='Zech.9.4'>آمّا رب اونو قوواجاق،دهنزده‌کي گوجونو يوخ اده‌جک،اود اونو يانديريب-ياخاجاق.</verse>
        <verse osisID='Zech.9.5'>اَشقِلون بونو گؤروب قورخاجاق،غَزّه ده چوخ آغري چکه‌جک،عِقرون دا اِلَجه،چونکي اومئدي سؤنه‌جک.غَزّه‌ده پادشاه اولماياجاق،اَشقِلون ساکئنسئز قالاجاق.</verse>
        <verse osisID='Zech.9.6'>اَشدوددا قاريشيق عئرقلردن اولانلار ياشاياجاق،فئلئسطده ياشايانلارين تکبّورونو قيراجاغام.</verse>
        <verse osisID='Zech.9.7'>آغيزلاريندان قاني دامان اَتي،دئشلرئنئن آراسيندان حارام يمکلري آلاجاغام.اونلارين صاغ قالانلاري تاريميزا عاييد اولوب،يهودانين بئر قبئله‌سي کئمي اولاجاقلار.عِقرونلولار دا يِبوسلولار کئمي اولاجاقلار.</verse>
        <verse osisID='Zech.9.8'>هوجوم ادن قوشونون ضئدّئنه، هر گلئب-گده‌نئن ضئدّئنه،اِوئمئن اطرافيندا اوردوگاه قوراجاغام.هچ بئر ائستئلاچي داهاخالقيمين اوستونه تؤکولميه‌جک.چونکي آرتيق خالقيما من کشئک چکئرم. </verse>
        <verse osisID='Zech.9.9'>ای صحيون قيزي، بؤيوک شادليقلا جوش،ای اورشَلئم قيزي، هايقير!باخ، پادشاهين سنه طرف گلئر.او، صالحدئر، خئلاصا مالئکدئر.او، حلئمدئر و بئر اِششه‌يه، سيپايا،اِششه‌يئن بالاسينا مئنئب گلئر.</verse>
        <verse osisID='Zech.9.10'>دؤيوش عارابالاريني اِفرايئمدن،آتلاري اورشَلئمدن اوزاقلاشديراجاغام.دؤيوش کامانلاري قيريلاجاق.پادشاهينيز مئلّتلره صولح اعلان اده‌جک.اونون حؤکمرانليغي دهنزدن دهنزه،چايدان دونيانين اوجقارلارينا قدر اوزاناجاق.</verse>
        <verse osisID='Zech.9.11'>سئزه گلئنجه، عهد قوربانينين قانيندان اؤترياسئرلئکده‌کي خالقينيزي،سوسوز قويودان چيخارديب خئلاص اده‌جيم.</verse>
        <verse osisID='Zech.9.12'>قالانيزا قاييدين، ای اومئد اسئرلري!بو گون سئزه بئلدئرئرَم کي،سئزه زحمتئنئزئن ائکي قات عوضئني وره‌جيم.</verse>
        <verse osisID='Zech.9.13'>يهوداني اؤزوم اوچون کامان کئمي چکه‌جيم،اِفرايئمي اوخ کئمي اونا قوياجاغام.ای صحيون، اؤولادلارينييونان اؤولادلارينين اوستونه قالديراجاغام.سني بئر دؤيوشچو قيلينجي کئمي اده‌جيم.</verse>
        <verse osisID='Zech.9.14'>او واخت رب خالقينين اوستونده گؤرونه‌جک،اونون اوخو شئمشک کئمي چاخاجاق.پروردئگار رب کَره‌ناي چالاجاق،جنوب کولَکلري ائله ائره‌لي گده‌جک.</verse>
        <verse osisID='Zech.9.15'>اونلاري قوشونلار ربّی قوروياجاق.دوشمنلرئني تلف اده‌جکلر،ساپاند داشلاري ائله قيريب ظفر تاپاجاقلار.اونلارين قانيني شراب کئمي ائچئب هاي-کوي سالاجاقلار.قوربان قاني تؤکولَن قابلار کئمي،قوربانگاهين کونج-بوجاقلاري کئميقانلا دولو قالاجاقلار.</verse>
        <verse osisID='Zech.9.16'>او گون اؤزلرئنئن تاريسي ربخالقينين سوروسو کئمي اونلاري خئلاص اده‌جک.اونلار اونون تورپاغيندا تاجين جواهئرلري کئمي پاريلداياجاقلار.</verse>
        <verse osisID='Zech.9.17'>نجه ياراشيقلي، نجه گؤزل قالاجاقلار!اوغلانلار تاخيل‌لا،قيزلار تزه شرابلا گوجلَنه‌جکلر.</verse>
      </chapter>
      <chapter osisID='Zech.10'>
        <verse osisID='Zech.10.1'>ياز ياغيشي مؤوسوموندهربدن، شئمشک چاخديران ربدنياغيش ائسته‌يئن.او، ائنسانلارا بوللوجا ياغيش وهر کَسئن زَمئسئنه اوت وره‌جک.</verse>
        <verse osisID='Zech.10.2'>بوتلر بوش شيلر دانيشيرلار.فالچيلار يالان رؤيالار گؤرورلر،معناسيز يوخولار دانيشاراق عبث يِره تسلّی ورئر.بونا گؤره ده خالق سورو کئمي داغينيقدير،عذاب آلتيندادير، چونکي بئر چوبان يوخدور.</verse>
        <verse osisID='Zech.10.3'>رب ديئر:"چوبانلارين ضئدّئنه قضبئم آلوولاندي،باشچيلارينا جزا وره‌جيم.قوشونلار ربّی اؤز سوروسو اولانيهودا نسلئنئن قيدئني چکه‌جک.اونلاري عظمتلي دؤيوش آتلاري کئمي اده‌جکدئر.</verse>
        <verse osisID='Zech.10.4'>اوندان کونج داشي، چادير ميخلاري،و دؤيوش کاماني گله‌جک.بوتون خالق باشچيلاري اوندان چيخاجاقلار.</verse>
        <verse osisID='Zech.10.5'>اونلار دؤيوشده،دوشمنی کوچه‌لرده پالچيقدا تاپدالايانائگئدلر کئمي اولاجاقلار،رب اونلارلا اولدوغو اوچون دؤيوشه‌جکلر،آتلي‌لاري اوتانديراجاقلار.</verse>
        <verse osisID='Zech.10.6'>يهودا نسلئني قووّتلَندئره‌جيم،يوسئف خالقيني قورتاراجاغام.اونلاري گری قايتاراجاغام،چونکي اونلارا اوره‌يئم يانير.اِله اده‌جيم کي، سانکي اونلاريهچ اولجّه‌دن ردّ اتمه‌مئشدئم.چونکي من اونلارين تاريسي ربّم.و اونلارا جاواب وره‌جيم.</verse>
        <verse osisID='Zech.10.7'>اِفرايئملی‌لر ائگئدلر کئمي اولاجاقلار،شراب ائچمئش کئمي اورَکلري جوشاجاق.اؤولادلاري بونو گؤروب سِوئنه‌جکلر،اورَکلري ربده شادليق تاپاجاق.</verse>
        <verse osisID='Zech.10.8'>فئت چاليب اونلاري بئر يِره ييغاجاغام،چونکي من اونلاري ساتين آلميشام.اوّل‌لر نجه چوخاليرديلار،ائندي ده اِلَجه چوخالاجاقلار.</verse>
        <verse osisID='Zech.10.9'>گرچي اونلاري خالقلار آراسينا سَپَله‌يئرَم،لاکئن اوزاق اؤلکه‌لرده منی يادا سالاجاقلار.اؤولادلاري ائله بئرلئکده صاغ قالاجاقلار،و گری قاييداجاقلار.</verse>
        <verse osisID='Zech.10.10'>من اونلاري گئنه مئصئر اؤلکه‌سئندن گتئره‌جيم،آشوردان بئر يِره ييغاجاغام.اونلاري گئلعاد تورپاغينا، لوبنانا گتئره‌جيم.اونلارا کئفايت قدر يِر تاپيلماياجاق.</verse>
        <verse osisID='Zech.10.11'>اذئيّت دهنزئندن کچه‌جکلر،دهنزئن شپه‌لري ياتيشديريلاجاق،نئلئن بوتون درئن سولاري قوروياجاق.آشورون تکبّورو آلچالديلاجاق،مئصئرئن پادشاهليق عصاسي اَلئندن آليناجاق.</verse>
        <verse osisID='Zech.10.12'>اونلاري ربده قووّتلَندئره‌جيم،اونلار دا ربّئن آدي ائله ياشاياجاقلار."رب بويورور.</verse>
      </chapter>
      <chapter osisID='Zech.11'>
        <verse osisID='Zech.11.1'>ای لوبنان، قاپيلاريني آچ کي،اود سنئن سئدر آغاجلاريني يانديريب-ياخسين.</verse>
        <verse osisID='Zech.11.2'>ای شام آغاجي، شئون ات،چونکي سئدر آغاجي ييخيلدي،شؤوکتلي آغاجلار محو اولدو.شئون ادئن، ای باشان پاليدلاري،چونکي قالين مِشه‌نئن آغاجلاري بؤيرو اوسته آشدي.</verse>
        <verse osisID='Zech.11.3'>چوبانلارين چيغيريشيني اشئت،چونکي اونلارين شؤوکتلي اوتلاقلاري محو اولدو.جاوان آصلانلارين نَرئلتئسئنه قولاق آس،چونکي اوردون چايينين کنارينداکي سيخ مِشه يوخ اولدو.</verse>
        <verse osisID='Zech.11.4'>
          تاريم رب بله ديئر: "کَسمَک اوچون آيريلميش سورونو اوتار.</verse>
        <verse osisID='Zech.11.5'>او سورونون قويونلاريني آلانلار اونلاري کَسسه ده، تقصئرسئز قالير. اونلاري ساتانلار «ربّه حمد اولسون کي، دؤولتلي اولدوم» ديئر. چوبانلار اؤز سورولرئنه آجيميرلار.</verse>
        <verse osisID='Zech.11.6'>من ده داها اؤلکه‌ده ياشايان خالقا آجيماياجاغام." رب بويورور. "هر کَسي اؤز قونشوسونا و پادشاهينا تسلئم اده‌جيم. اؤلکه‌ني داغيداجاقلار، من ده خالقي اَللرئندن قورتارماياجاغام."  </verse>
        <verse osisID='Zech.11.7'>
          بونا گؤره ده کَسمَک اوچون آيريلميش سورونو اوتارديم، خوصوصن ده لاپ ضعئفلرئني. اؤزومه ائکي دَيَنَک گؤتوردوم، بئرئني "ائلتئفات"، او بئرئني ده "بئرلئک" آدلانديرديم و سورونو اوتارماغا باشلاديم.</verse>
        <verse osisID='Zech.11.8'>بئرجه آيين ائچئنده اوچ چوباني ائشدن قوودوم، چونکي اونلارين اَلئندن تَنگه گلمئشدئم، اونلارين دا مندن زَهله‌سي گدئردي.</verse>
        <verse osisID='Zech.11.9'>سونرا سورويه ددئم: "داها سئزي اوتارماياجاغام. اؤلَن اؤلسون، کَسئلَن کَسئلسئن، يرده قالانلار دا بئربئرلرئنئن اَتئني يِسئن."</verse>
        <verse osisID='Zech.11.10'>سونرا "ائلتئفات" آدلي دَيَنه‌يئمي گؤتوردوم و اونو قيرديم کی، بوتون خالقلارلا باغلاديغيم عهدي پوزوم.</verse>
        <verse osisID='Zech.11.11'>بلجه عهد او گوندن پوزولدو. سورونون منه باخان ضعئفلري بونون ربّئن سؤزو اولدوغونو باشا دوشدولر.</verse>
        <verse osisID='Zech.11.12'>من اونلارا ددئم: "اگر بو، سئزه خوشدور، منئم موزدومو ورئن، اگر بله ديئل، ورمه‌يئن." اونلار منه اوجرت اولاراق اوتوز گوموش حساب اتدئلر.</verse>
        <verse osisID='Zech.11.13'>رب منه ددي: "اونلارين منی قئيمتلَندئردئيي بو اوجا موزدو کوزه‌گره آت." بلجه اوتوز گوموشو گؤتوروب ربّئن معبدئنده اولان کوزه‌گره آتديم.</verse>
        <verse osisID='Zech.11.14'>سونرا "بئرلئک" آدلي او بئري دَيَنه‌يي ده قيرديم کی، يهودا ائله ائسرايئل آراسينداکي قارداشليغي پوزوم.  </verse>
        <verse osisID='Zech.11.15'>
          رب منه ددي: "گئنه آغيلسيز بئر چوبانين اشيالاريني اؤزون اوچون گؤتور.</verse>
        <verse osisID='Zech.11.16'>من اؤلکه‌يه اِله بئر چوبان قوياجاغام کي، هلاک اولانلارين قيدئنه قالماياجاق، داغيلميشلاري آختارماياجاق، يارالي‌لاري صاغالتماياجاق، صاغلارا يمک ورميه‌جک. آنجاق کؤک قويونلارين اَتئني يمک، ديرناقلاريني پارچالاماقلا مشغول اولاجاق.</verse>
        <verse osisID='Zech.11.17'>سورونو ترک ادن ياراماز چوبانين واي حالينا!قوي قيلينج اونون قولونو و صاغ گؤزونو وورسون!قوي اونون قولو قوروسون، صاغ گؤزو کور اولسون!" </verse>
      </chapter>
      <chapter osisID='Zech.12'>
        <verse osisID='Zech.12.1'>
          بو ائخطار ائسرايئل باره‌ده نازئل اولان ربّئن سؤزودور: گؤيلري يايان، يِرئن بونؤوره‌لرئني قويان، ائنسانين ائچئنده‌کي روحا شکئل ورن رب بله بويورور:</verse>
        <verse osisID='Zech.12.2'>"باخ اورشَلئمي اونون اطرافينداکي بوتون خالقلار اوچون گئجَلدن کاسا اده‌جيم. اورشَلئم کئمي يهودا دا موحاصئره‌يه آليناجاق.</verse>
        <verse osisID='Zech.12.3'>او گون اورشَلئمي بوتون خالقلار اوچون آغير بئر داش اده‌جيم. اونو قالديرانلارين هاميسي آغير يارالاناجاق. دونيانين بوتون مئلّتلري اونون ضئدّئنه بئرلَشه‌جک.</verse>
        <verse osisID='Zech.12.4'>او گون هر آتي دهشته، آتليسيني دَلي‌لئيه دوچار اده‌جيم." رب بويورور، "من يهودا نسلئنه گؤز قوياجاغام، آمّا او بئري خالقلارين بوتون آتلاريني کور اده‌جيم.</verse>
        <verse osisID='Zech.12.5'>او واخت يهودا باشچيلاري اورَکلرئنده دئيه‌جکلر: «اورشَلئم خالقي اؤز تاريسيندا، قوشونلارين ربّئنده گوجلودور.»  </verse>
        <verse osisID='Zech.12.6'/>
        <verse osisID='Zech.12.7'>
          من رب اوّلجه يهودا خالقينين مسکنلرئني خئلاص اده‌جيم. اونا گؤره کي، داوود نسلی و اورشَلئمده ياشايانلار يهودادان چوخ شرفلي اولماسين.</verse>
        <verse osisID='Zech.12.8'>من رب او گون اورشَلئمده ياشايانلاري حئفظ اده‌جيم. او گون اونلارين آراسيندا لاپ گوجسوز آدام داوود کئمي، داوود نسلی ده تاري کئمي، اونلارين قاباغيندا گِدن ربّئن مَله‌يي کئمي اولاجاقدير.</verse>
        <verse osisID='Zech.12.9'>او گون بو نئيّتده اولاجاغام کي، اورشَلئمه هوجوم اتمک اوچون گلن بوتون مئلّتلري محو اِدئم.  </verse>
        <verse osisID='Zech.12.10'>
          داوود نسلی و اورشَلئمده ياشايانلارين اوستونه فيض و يالواريش روحونو تؤکه‌جيم. اونلار منه-بدنئني دِشدئکلري آداما باخاجاقلار و يِگانه اوغلونا ياس توتان آدام کئمي، اونا ياس توتاجاقلار، ائلک اوغلو اوچون درد چکن آدام کئمي درد چکه‌جکلر.</verse>
        <verse osisID='Zech.12.11'>او گون اورشَلئمده بؤيوک ماتم اولاجاق، مِگئدّو اوواسيندا، هَدَد-رئمّوندا اولدوغو کئمي بؤيوک ماتم اولاجاق.</verse>
        <verse osisID='Zech.12.12'>اؤلکه‌ده هر نسئل اؤز ائچئنده ياس توتاجاق: داوود نسلی آيري، آروادلاري آيري، ناتان نسلی آيري، آروادلاري آيري،</verse>
        <verse osisID='Zech.12.13'>لاوي نسلی آيري، آروادلاري آيري، شئمعي نسلی آيري، آروادلاري آيري ياس توتاجاق.</verse>
        <verse osisID='Zech.12.14'>بوتون قالان نسئل‌لري آيري-آيري، آروادلاري دا آيري ياس توتاجاق.  </verse>
      </chapter>
      <chapter osisID='Zech.13'>
        <verse osisID='Zech.13.1'>
          او گون بئر چِشمه آچيلاجاق کي، داوود نسلئني و اورشَلئمده ياشايانلاري گوناهدان و نجئسلئکدن تمئزله‌سئن.</verse>
        <verse osisID='Zech.13.2'>او گون اؤلکه‌دن بوتلرئن آديني بئردفه‌لئک سئله‌جيم، اونلار بئر داها خاطيرلانماياجاقلار. يالانچي پيغمبرلري ده، نجئس روحو دا اؤلکه‌دن گؤتوره‌جيم." قوشونلار ربّی بويورور.</verse>
        <verse osisID='Zech.13.3'>"اگر کئمسه گئنه نبئلئک اتسه، اونو دونيايا گتئرمئش آتا-آناسي اونا دئيه‌جک: «سن ياشايا بئلمزسن، چونکي ربّئن آدي ائله يالان ديئبسن.» نبئلئک ادنده اؤز آتا-آناسي اونون بدنئني دِشه‌جکلر.</verse>
        <verse osisID='Zech.13.4'>او گون هر پيغمبر، نبئلئک اِدَرکَن، اونا نازئل اولان رؤيادان اوتاناجاق. او داها ائنسانلاري آلداتماق اوچون توکلو پالتار گِيميه‌جک.</verse>
        <verse osisID='Zech.13.5'>او دئيه‌جک: «من پيغمبر ديئلم، اَکئنچئيَم. جاوانليغيمدان بئر آدام منی اؤزونه قول اتدي.»  </verse>
        <verse osisID='Zech.13.6'/>
        <verse osisID='Zech.13.7'>اويان، ای قيلينج،چوبانيمين، ياخينيمين اوستونه گت."قوشونلار ربّی بويورور."چوباني وور،قويونلار داغيلار.من ده اَلئمي کئچئکلرئن ضئدّئنه قالديرارام.</verse>
        <verse osisID='Zech.13.8'>بوتون اؤلکه‌دهخالقين اوچده ائکئسي وورولوب اؤلدوروله‌جک،لاکئن اوچده بئري اوندا قالاجاق."رب بويورور.</verse>
        <verse osisID='Zech.13.9'>"قالان اوچده بئرئني اودا سالاجاغام،اونلاري گوموشو تمئزله‌يَن کئمي تمئزله‌يه‌جيم.قيزيلي يوخلايان کئمي يوخلاياجاغام.اونلار منئم آديمي چاغيراجاقلار،من ده اونلارا جاواب ورئب«بونلار منئم خالقيمدير» دئيه‌جيم،اونلار دا «رب تاريميزدير» دئيه‌جکلر.</verse>
      </chapter>
      <chapter osisID='Zech.14'>
        <verse osisID='Zech.14.1'>
          باخ، ربّئن گونو گلئر کي، او گون سئزئن قارت اولونموش ماللارينيز آرانيزدا بؤلوشدوروله‌جکدئر.</verse>
        <verse osisID='Zech.14.2'>من بوتون مئلّتلري بئر يِره ييغاجاغام کي، اورشَلئمئن ضئدّئنه موحارئبه اتسئنلر. شهر اَله کچئرئله‌جک، اِولر قارت ادئله‌جک، آروادلارا تجاووز اولوناجاق. شهر اَهالئسئنئن ياريسي اسئرلئيه گؤنده‌رئله‌جک، آمّا قالانلارين شهرده قالاجاقلار.</verse>
        <verse osisID='Zech.14.3'>او زامان رب چيخيب موحارئبه گونونده نجه دؤيوشور، اِلَجه ده مئلّتلرئن ضئدّئنه دؤيوشه‌جک.</verse>
        <verse osisID='Zech.14.4'>او گون اونون آياقلاري اورشَلئمئن قاباغيندا-شرق طرفئنده اولان زيتون داغينين اوستونده دوراجاق. زيتون داغي شرقه و قربه طرف اورتادان ياريليب چوخ بؤيوک بئر دره اولاجاق. داغين ياريسي شئمالا، ياريسي جنوبا چکئله‌جک.</verse>
        <verse osisID='Zech.14.5'>سئز آمّا داغلاريمداکي دره ائله قاچاجاقسينيز، چونکي داغلارداکي دره آصَله قدر اوزاناجاق. يهودا پادشاهي عوزئيّانين دؤورونده زلزله اولارکن نجه قاچدينيز، اِلَجه قاچاجاقسينيز. او زامان تاريم رب بوتون موقدّسلرله بئرلئکده گله‌جک.  </verse>
        <verse osisID='Zech.14.6'>
          او گون ائشيق اولماياجاق، ائشيق ورن گؤي جئسئملري قارالاجاق.</verse>
        <verse osisID='Zech.14.7'>آنجاق ربّئن بئلدئيي بو گون، تايسيز بئر گون اولاجاق. گجه ده اولماياجاق، گوندوز ده اولماياجاق. آخشام واختي ائشيقلي اولاجاق.</verse>
        <verse osisID='Zech.14.8'>او گون اورشَلئمدن حيات ورن سولار آخاجاق. سولارين ياريسي شرق دهنزئنه، ياريسي دا قرب دهنزئنه  آخاجاق. هم يايدا بله اولاجاق، هم قيشدا.  </verse>
        <verse osisID='Zech.14.9'>
          رب بوتون دونيانين پادشاهي اولاجاق. او گون آنجاق رب و آنجاق اونون آدي قالاجاق.</verse>
        <verse osisID='Zech.14.10'>بوتون اؤلکه گِبَعدن اورشَلئمئن جنوبونداکي رئمّونا قدر عَرابا اوواسي کئمي اولاجاق. آمّا اورشَلئم اوجاليقدا اولاجاق؛ بِنيامئن دروازاسيندان ائلک دروازانين يرئنه، کونج دروازاسينا، خَنَنِل بورجوندن پادشاهين اوزوم‌سيخانلارينا قدر اؤز يِرئنده دوراجاق.</verse>
        <verse osisID='Zech.14.11'>ائنسانلار اورادا ساکئن اولاجاقلار و آرتيق هچ لعنت اولماياجاق. اورشَلئم اَمئن-آمانليقدا ياشاياجاق.  </verse>
        <verse osisID='Zech.14.12'>
          اورشَلئمه هوجوم ادن بوتون خالقلاري رب بو بلا ائله جزالانديراجاق. آياق اوسته اولاندا بدنلري، حدقه‌لرئنده‌کي گؤزلري، آغيزلارينداکي دئل‌لري چورويه‌جک.</verse>
        <verse osisID='Zech.14.13'>او گون رب اونلاري بؤيوک ائضطئرابا دوچار اده‌جک. هر کس قونشوسونون اَلئني توتاجاق، بئربئرئنئن اوستونه هوجوم چکه‌جک.</verse>
        <verse osisID='Zech.14.14'>يهودالي‌لار دا اورشَلئمده ووروشاجاقلار. اطرافداکي بوتون مئلّتلرئن ثروتي، چوخلو مئقداردا قيزيل، گوموش و پالتار ييغيلاجاق.</verse>
        <verse osisID='Zech.14.15'>دوشمن اوردوگاهلارينداکي بوتون حيوانلار دا يعني آتلار، قاطيرلار، دَوه‌لر و اِششَکلر ده بو جور بلايا دوچار اولاجاقلار.  </verse>
        <verse osisID='Zech.14.16'>
          اورشَلئمه هوجوم ادن مئلّتلردن صاغ قالانلارين هاميسي هر ائل اورشَلئمه گده‌جکلر کي، قوشونلار ربّی اولان پادشاها سجده اتسئنلر و چارداقلار بايراميني کچئرتسئنلر.</verse>
        <verse osisID='Zech.14.17'>اگر يِر اوزونده‌کي نسئللردن هانسيسي قوشونلار ربّی اولان پادشاها سجده اتمک اوچون اورشَلئمه گتمه‌سه، اونون اؤلکه‌سئنه ياغيش ياغماياجاق.</verse>
        <verse osisID='Zech.14.18'>مئصئرلی‌لر نسلی اورشَلئمه گتمه‌سه، اونلارين تورپاغي سوواريلماياجاق. رب اونلارا دا او جزاني وره‌جک کي، چارداقلار بايراميني کچئرتمَک اوچون اورشَلئمه گتمه‌يَن بوتون مئلّتلره ورئر.</verse>
        <verse osisID='Zech.14.19'>مئصئرلی‌لره و چارداقلار بايراميني کچئرتمَک اوچون اورشَلئمه گتمه‌يَن بوتون مئلّتلره بله جزا ورئله‌جک.  </verse>
        <verse osisID='Zech.14.20'>
          او گون آتلارين زئنقئروولاري اوستونه «ربّه وقف ادئلمئش» سؤزلري يازيلاجاق. ربّئن اِوئنده‌کي قازانلار دا قوربانگاهين قاباغينداکي لَيَنچه‌لر کئمي اولاجاق.</verse>
        <verse osisID='Zech.14.21'>اورشَلئم و يهودادا هر قازان قوشونلار ربّئنه وقف اولوناجاق. قوربان کَسن آداملارين هاميسي گلئب بو قازانلاردان قوربان اَتئني پئشئرمَک اوچون ائستئفاده اده‌جکلر. او گون قوشونلار ربّئن اِوئنده آرتيق کَنَعانلي  قالماياجاق."  </verse>
      </chapter>
    </div></osisText>
</osis>
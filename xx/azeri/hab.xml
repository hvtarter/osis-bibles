<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hab'>
      <chapter osisID='Hab.1'>
        <verse osisID='Hab.1.1'>بو حَبَقوق پيغمبره رؤيا ائله نازئل اولان ائخطاردير. </verse>
        <verse osisID='Hab.1.2'>يارب، نه واختا قدر سني ائمدادا چاغيريم،و سن اشئتميه‌سن؟سنه "قدّارليق وار!" ديئب فرياد اِدَم،و سن قورتارماياسان؟</verse>
        <verse osisID='Hab.1.3'>نئيه منه عدالتسئزلئيي گؤرسه‌دئرسن،نه اوچون منی حاقسيزليغا باخماغا چکئرسن؟هارايا نظر سالسام،اورادا هلاکت و قدّارليق وار،داعوالارين، چکئشمه‌لرئن آخيري يوخدور.</verse>
        <verse osisID='Hab.1.4'>بونا گؤره قايدا-قانون قووّه‌دن دوشوب،عدالت هچ واخت قاباغا گتمئر.پئس آداملار صالحلري دؤوره‌يه آليرلار،اِله کي، عدالت تحرئف اولونسون.</verse>
        <verse osisID='Hab.1.5'>او بئري مئلّتلره باخين،گؤردوکلرئنئزه کامئل مات قالين.چونکي سئزئن گونلرئنئزده اِله ائشلر گؤره‌جيم کي،سئزه دانيشسايديلار دا، ائنانمازدينيز.</verse>
        <verse osisID='Hab.1.6'>چونکي باخ، من قدّار و آمانسيز مئلّتي-دونيانين دؤرد طرفئنه قوشون چکن،باشقالارينين تورپاقلاريني ضبط ادن کَلدانئلریسئزئن ضئدّئنئزه قالديريرام.</verse>
        <verse osisID='Hab.1.7'>اونلار دهشتلي و قورخولو بئر خالقديرلار،کئبئرلي و اؤزباشيناديرلار.</verse>
        <verse osisID='Hab.1.8'>آتلاري پلنگدن چابوک،اؤزلري ده گجه گَزَن قورددان داها آزغينديرلار،آتلي‌لاري يري دِشه‌رَک اوزاقدان گلئرلر،شئکاريني يِميه جومان قارتال کئمي اوچورلار.</verse>
        <verse osisID='Hab.1.9'>قدّارليق اوچون اونلارين هاميسي گلئر،قوشونلاري صحرادان اَسن يِل کئمي قاباغا گدئر،اسئرلري قوم کئمي ييغير.</verse>
        <verse osisID='Hab.1.10'>پادشاهلارا رئشخند ادئرلر،حؤکمدارلارا گولورلر،هر قالالي شهره لاغ ادئرلر،دووارلارين قاباغينداتورپاقدان تپه قوروب اونو اَله کچئرئرلر.</verse>
        <verse osisID='Hab.1.11'>اونلار يِل کئمي کِچئب-گدئرلر.بو آداملار کی، اونلارين آللاهي گوجلري‌دئر،تقصئرکارديرلار.</verse>
        <verse osisID='Hab.1.12'>يارب، ازلدن بَري وار اولان مگر سن ديئلسن؟يارب، تاريم، موقدّس اولانيم،بئز اؤلميه‌جَيئک.يارب، سن کَلده‌لئلره ائجازه ورئبسن کي،حؤکمو يرئنه يتئرسئنلر.ای قاياميز، اونلاري تعيئن ادئبسن کي، جزالانديرسينلار.</verse>
        <verse osisID='Hab.1.13'>سنئن گؤزلرئن طاهئردئر،شري گؤرَن گؤزون يوخدور،پئس عمل‌لره گؤز دئکه بئلمزسن.بس خيانتکارلارا نجه باخا بئلرسن؟پئس آدام اوندان داها صالح اولانين باشيني يئيَندهآخي نئيه سوسورسان؟</verse>
        <verse osisID='Hab.1.14'>سن ائنسانلاري سانکي دهنز باليقلارينا،باشچيلاري اولمايان سورونن جانلي‌لارا چِوئرئبسن.</verse>
        <verse osisID='Hab.1.15'>دوشمن اونلارين هاميسيني چَنگل‌له چکئر،تورونا سالير،سَردئيي تورونا سالير،بونا سِوئنئب-شادلانير.</verse>
        <verse osisID='Hab.1.16'>بونا گؤره تورلاري اوچون قوربان کَسئر،تورلاري اوچون بوخور يانديرير،چونکي بو تورلاري ائله،بوللوق ائچئنده ياشاييرو لذّتلي يمکلردن بهره آلير.</verse>
        <verse osisID='Hab.1.17'>اونلار مگر تورلاريني دورمادان بوشالتماغا،مئلّتلري آمانسيزجاسينا قيرماغا داوام وره‌جکلر؟</verse>
      </chapter>
      <chapter osisID='Hab.2'>
        <verse osisID='Hab.2.1'>گؤزَتچي يِرئمده دوراجاغام،قالا دووارينين اوستونده داياناجاغام،گؤز اولاجاغام کي، گؤروم رب منه نه دئيه‌جک،شئکايتلرئم باره‌ده نه جاواب وره‌جيم."</verse>
        <verse osisID='Hab.2.2'>رب منه بله جاواب وردی:"رؤياني ياز، لؤوحه‌لرده اِله آچيقلا کي،قاچاراق گِدن آدام دا اونو اوخويا بئلسئن.</verse>
        <verse osisID='Hab.2.3'>چونکي بو رؤيا موعيّن واخت اوچوندور،يرئنه يِتمه‌سئنه طرف گِدئر و يالان ديئل.گرچي گِجئکئر،آمّا گؤزله‌يئن، چونکي حتمن گله‌جک، يوبانماياجاق.</verse>
        <verse osisID='Hab.2.4'>باخ، مغرور آداما!اونون نئيّتي دوزگون ديئل،آمّا صالح آدام، ائماني ائله ياشاياجاق.</verse>
        <verse osisID='Hab.2.5'>دوغرودان دا، شراب آلداديجي‌دير،تکبّورلو آدام آرام توتماز،اؤلولر دئياري کئمي آج‌گؤزدور،اؤلوم کئمي هچ دويماز.بوتون مئلّتلري اؤزونده ييغار،بوتون خالقلاري اؤزونده توپلايار.</verse>
        <verse osisID='Hab.2.6'>بونلارين هاميسي مگر اونو لاغ اتمَيه‌جک؟مسخره‌يه قويوب دِمَيه‌جک:«واي اونون حالينا کي،اؤزونه عاييد اولمايانلاري آرتيرير،گئروو گؤتورولَنلرله اؤزونو وارلي ادئر!نه واختا قدر بله اولاجاق؟»</verse>
        <verse osisID='Hab.2.7'>سئزه گئروو ورنلر بئر گون مگر قَفلَتَن قئيام اتميه‌جکلر؟اويانيب سئزي مگر قورخوتماياجاقلار؟او واخت سئز، اونلار اوچونتالان مالي کئمي اولاجاقسينيز.</verse>
        <verse osisID='Hab.2.8'>بئر چوخ مئلّتلري سويدوغونوز اوچون،مئلّتلرئن بوتون صاغ قالانلاری سئزي سوياجاقلار.چونکي سئز، ائنسان قاني تؤکوبسونوز؛اؤلکه‌لره، شهرلرهاورادا ياشايان هر کَسه قدّارليق ادئبسئنئز.</verse>
        <verse osisID='Hab.2.9'>واي او آدامين حالينا کي،اِوئني حارام قازانجلا دولدورور،پئسلئيئن اَلئندن قاچماق اوچونيوواسيني اوجا يرده قورور!</verse>
        <verse osisID='Hab.2.10'>سئز چوخ خالقلاري قيرماقلااؤز هموطنلرئنئزي روسواي ادئبسئنئز،اؤز جانينيزين ضئدّئنه گوناه ادئرسئنئز!</verse>
        <verse osisID='Hab.2.11'>دووار داشلاري بله فرياد اده‌جک،تاختا تئرلر اونو مونعَکئس اده‌جک!</verse>
        <verse osisID='Hab.2.12'>واي او آدامين حالينا کي، قان تؤکمکله شهر تئکئر،حاقسيزليقلا کَند قورور.</verse>
        <verse osisID='Hab.2.13'>خالقلارين چکدئيي زحمتئنئن يانماسي،مئلّتلرئن بوش يِره اؤزلرئني يورماسيقوشونلار ربّئنئن ائشي مگر ديئل؟</verse>
        <verse osisID='Hab.2.14'>چونکي سولار دهنزي نجه دولدورور،دونيا دا ربّئن عئزّتئنئن مَعرئفَتي ائله اِله دولاجاق.</verse>
        <verse osisID='Hab.2.15'>واي او آدامين حالينا کي، قونشولارين چيلپاق بدنلرئنه تاماشا اتمک اوچونشراب ائچدئرئب اونلاري مست ادئر،ائچکئيه زَهرئمار قاتير!</verse>
        <verse osisID='Hab.2.16'>عئزّت عوضئنه خجالتله دولاجاقسينيز!ائندي سئزئن واختينيزدير!ائچئن و چيلپاقليغينيز گؤرونسون!جزا جامي ربّئن صاغ اَلي ائله سئزه گلئر،عئزّتئنئز روسواچيليغا دؤنه‌جک.</verse>
        <verse osisID='Hab.2.17'>لوبنانا اتدئيئنئز قدّارليق اؤز باشينيزا گله‌جک.قيرديغينيز حيوانلار سئزي دهشته سالاجاق.چونکي سئز قان تؤکوبسونوز؛اؤلکه‌لره، شهرلره وَ اورادا ياشايان هر کَسهقدّارليق ادئبسئنئز.</verse>
        <verse osisID='Hab.2.18'>صَنَتکارين اويدوغو بئر بوتون نه دَيَري وار؟يالان اؤيره‌دن تئمثالين نه خِيري وار؟بوتو دوزه‌لدن صَنَتکار،دانيشا بئلمه‌ين بوتلر دوزلتمکله،اؤز ائشئنه بِل باغلايير.</verse>
        <verse osisID='Hab.2.19'>واي او آدامين حالينا کي،  تاختايا «دئرئل»، دئلسئز داشا «اويان» ديئر!بوت مگر يول گؤرسده بئلر؟او، قيزيللا، گوموشله اؤرتولموشدور؛ائچئنده حيات نفسي اصلا يوخدور.</verse>
        <verse osisID='Hab.2.20'>لاکئن رب اؤز موقدّس معبدئنده‌دئر.قوي اونون حوضوروندا بوتون دونيا ساکئت اولسون!"</verse>
      </chapter>
      <chapter osisID='Hab.3'>
        <verse osisID='Hab.3.1'>پيغمبر حَبَقوقون دوعاسي،شئقيونلار  دستگاهي اوستونده.</verse>
        <verse osisID='Hab.3.2'>يارب، سنئن شؤهرتئن حاقّيندا اشئتمئشم،يارب، گؤردويون ائشلره گؤره قورخو ائچئنده‌يَم.بئزئم واختيميزدا دا او ائشلري تزه‌دن جانلاندير،بئزئم دؤوروموزده ده بونلاري بئلدئر!قضبلَنَنده مرحمتي خاطيرلا!</verse>
        <verse osisID='Hab.3.3'>تاري تِيماندان،او موقدّس اولان، پاران داغيندان گلدي. سِلا اِحتئشامي گؤيو بورودو،حمد-ثنالاري يِر اوزونو توتدو.</verse>
        <verse osisID='Hab.3.4'>شفقي گونش کئمي پاريلدايير،اَل‌لرئندن ائشيق ساچير،قودرتي اَلئنئن ائچئنده گئزلي‌دئر.</verse>
        <verse osisID='Hab.3.5'>اونون قاباغيندا وبا،آرخاسيندا دا ناخوشلوق گتدي.</verse>
        <verse osisID='Hab.3.6'>او دوردو، يري تَرپَتدي،باخدي، مئلّتلري تئترَتدي،قدئم داغلار داغيلدي،ازلدن قالان تپه‌لر يِره قاپاندي.تارينين يولو ابدي‌دئر.</verse>
        <verse osisID='Hab.3.7'>من باخيب گؤردوم کي،کوشان چاديرلاري چاره‌سئزلئک ائچئنده‌دئر،مئديان چاديرلارينين پرده‌لري لرزه‌يه گلدي.</verse>
        <verse osisID='Hab.3.8'>يارب، مگر سنچايلارين ضئدّئنه قضبلَي ائدئن؟آجيغين مگر سو آرخلارينين ضئدّئنه‌ ائدي؟مگر دهنزئن ضئدّئنه حئدّتلَندئن کي،آتلارينا، موظفّر دؤيوش عارابالارينا مئندئن؟</verse>
        <verse osisID='Hab.3.9'>ياييني چيخارتدين،اوخدانيني اوخلارلا دولدوردون. سِلاه.يِر اوزونو چايلارلا ياردين.</verse>
        <verse osisID='Hab.3.10'>داغلار سني گؤروب آغرييا دوشدو،سِللر هر ياني سوپوروب آخدي،درئنلئکلر گورلادي، شپه‌لر قالخدي.</verse>
        <verse osisID='Hab.3.11'>اوچان اوخلارينين قيغيلجيميندان،ويييلدايان نئزه‌نئن پاريلتيسيندانگونش و آي يِرلرئنده دوردولار.</verse>
        <verse osisID='Hab.3.12'>يِر اوزونده قضب ائچئنده گَزدئن،مئلّتلري حئدّتله تاپدالادين.</verse>
        <verse osisID='Hab.3.13'>سن اؤز خالقينين قورتولماسي اوچون،مسح اتدئيئنئن خئلاص اولماسي اوچون چيخدين،شرئرئن اِوئنئن باشچيسيني اَزدئن،تپه‌دن ديرناغا قدر اونو سويدون، سِلاه.</verse>
        <verse osisID='Hab.3.14'>جنگاورلري طوفان کئمي بئزي داغيتماغا گلنده،سن اونلارين باشيني اؤز نئزه‌لري ائله دِشدئن.اونلارين سِوئنجي بو ائدي کي،يازيقلاري گئزلَنَن يرده محو اتسئنلر.</verse>
        <verse osisID='Hab.3.15'>سن اؤز آتلارينلا دهنزي تاپدالادين،گور سولاريني کؤپوکلَتدئن.</verse>
        <verse osisID='Hab.3.16'>اشئتدئم، ائچئم لرزه‌يه دوشدو،سَسئندن دوداقلاريم اَسدي.سوموکلرئم چورودو،دئزلرئم تئتره‌دي.آمّا بئزه هوجوم ادن خالقين فلاکته دوشدويو گونوصبئرله گؤزلَيه‌جيم.</verse>
        <verse osisID='Hab.3.17'>انجئر آغاجي تومورجوقلانماسا دا،مِينه‌لر بار گتئرمَسه ده،زيتون آغاجلارينا چکدئيئم زحمت بوشا چيخسا دا،تارلالار محصول يِتئشدئرمَسه ده،قويون-کچي آغيل‌لاردا،مال-حيوان تؤوله‌لرده يوخ اولسا دا،</verse>
        <verse osisID='Hab.3.18'>من حله‌ ده ربده شادليق اده‌جيم.خئلاصيمين تاريسي ائله شادليقدان جوشاجاغام!</verse>
        <verse osisID='Hab.3.19'>پروردئگار رب منئم قووّتئمدئر،آياقلاريمي مارال آياقلاري کئمي ادئر،منی اوجا يِرلرده گَزدئرئر.  موسئقي رهبري اوچون: تِلّي آلتلرئمئن موشايئعَتي ائله.</verse>
      </chapter>
    </div></osisText>
</osis>
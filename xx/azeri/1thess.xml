<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Thess'>
      <chapter osisID='1Thess.1'>
        <verse osisID='1Thess.1.1'>پولوس، سئلوانوس و تئموتاعوسدان، آتا تاريدا و ربّ عئسا مسئحده اولان تسالونئکلئلرئن کئلئساسينا: سئزه فيض و باريش اولسون.</verse>
        <verse osisID='1Thess.1.2'>بئز همئشه سئزئن هامينيز اوچون تارييا شوکور ادئب دوعالاريميزدا سئزي ذئکر ادئرئک</verse>
        <verse osisID='1Thess.1.3'>و دائم آتاميز تاري حوضوروندا ائمانينيزين ائشئني، محبّتئنئزئن زحمتئني، و ربّئمئز عئسا مسئحده اولان اومئدئنئزئن مؤحکملئيئني خاطيرلاييريق.</verse>
        <verse osisID='1Thess.1.4'>اي تارينين سودئيي قارداشلار، سئزئن سچئلمئش اولدوغونوزو بئلئرئک.</verse>
        <verse osisID='1Thess.1.5'>چونکي بئزئم خوش خبرئمئز سئزه آنجاق سؤزده يوخ، قودرت و موقدّس روحدا و چوخ يقئنله گلدي، نجه کي، آرانيزدا سئزئن خاطئرئنئز اوچون نجه آداملار اولدوغوموزو دا ائثبات اتدئک.</verse>
        <verse osisID='1Thess.1.6'>سئز ده بئزدن و ربدن نومونه گؤتوروب، بؤيوک سيخينتي ائچئنده کلامي موقدّس روحون شادليغي ائله قبول اتدئنئز.</verse>
        <verse osisID='1Thess.1.7'>اِله کي، مقدونئيّه و اخايئه‌‌ده اولان بوتون ائمانلي‌لار اوچون نومونه اولدونوز.</verse>
        <verse osisID='1Thess.1.8'>چونکي ربّئن کلامي سئزدن آنجاق مقدونئيّه و اخايئه‌يه ياييلمادي، هر يره ده کي، سئزئن تارييا اولان ائمانينيزين شؤهرتي چاتيب. بونا گؤره ده بئر شي دمه‌يئمئزه احتئياج يوخدور.</verse>
        <verse osisID='1Thess.1.9'>چونکي اونلار اؤزلري خبر ورئرلر کي، سئز بئزي نجه قبول اتدئنئز و نه جور بوتلرئنئزدن تارييا دؤندونوز کي، ياشايان و حقئقي تارييا خئدمت اده​سئنئز</verse>
        <verse osisID='1Thess.1.10'>و اونون اؤلولردن دئرئلتدئيي اوغلونون گؤيدن گله​جيئني، يعني عئساني گؤزله‌يه​سئنئز کي، بئزي گله​جک قضبدن قورتارير.</verse>
      </chapter>
      <chapter osisID='1Thess.2'>
        <verse osisID='1Thess.2.1'>اونا گؤره قارداشلار، سئز اؤزونوز ده بئلئرسئنئز کي، بئزئم سئزئن يانينيزا گلمه‌يئمئز عبث ديئلدي.</verse>
        <verse osisID='1Thess.2.2'>لاکئن بئلدئيئنئز کئمي، قاباقجا فئلئپئده عذاب چکئب تحقئر اولدوغوموز حالدا، تاريميزدا جورعتئمئز وار ائدي کي، او آغير ضئدّئيّته باخماييب، تارينين خوش خبرئني سئزه دئيک.</verse>
        <verse osisID='1Thess.2.3'>چونکي بئزئم تشوئقئمئز نه سهودن، نه ناپاکليقدان، نه ده حئيله​دندئر.</verse>
        <verse osisID='1Thess.2.4'>آمّا نجه کي، تاري طرفئندن ائنجئلئن بئزه امانت ورئلمه‌سي اوچون تصدئق اولونموشوق، اله ده دانيشيريق کي، ائنسانلاري يوخ، اورکلرئمئزي ائمتاحان ادن تاريني راضي ادک.</verse>
        <verse osisID='1Thess.2.5'>چونکي بئلدئيئنئز کئمي، هچ بئر زامان يانينيزا به‌به‌لنمه سؤزلري ائله، يا دا طاماحکارليغي گئزله‌دن نئقابلا گلمه‌دئک، تاري شاهئددئر.</verse>
        <verse osisID='1Thess.2.6'>ائنسانلاردان دا عئزّت آختارماديق، نه سئزدن، نه اؤزگه​لردن. گرچي مسئحئن حوارئلري اولاراق سئزه يوک اولماغا ائقتئداريميز وار ائدي.</verse>
        <verse osisID='1Thess.2.7'>آمّا آرانيزدا اوشاقلاريني اَمئزدئرئب عزئزله‌ين بئر آنا کئمي، سئزئنله مولايئم رفتار اتدئک.</verse>
        <verse osisID='1Thess.2.8'>سئزه بله کؤنول باغلاديغيميز اوزوندن، سئزه آنجاق تارينين خوش خبرئني يوخ، اؤز جانلاريميزي ورمه‌يه ده چوخ راضي ائدئک. چونکي بئزه چوخ عزئز اولدونوز.</verse>
        <verse osisID='1Thess.2.9'>بئزئم چکدئيئمئز زحمت و چتئنلئک يادينيزدادير کي، هچ بئرئنئزه يوک اولماماق اوچون نجه گجه گوندوز ائشله‌دئک و تارينين خوش خبرئني سئزه اعلان اتدئک.</verse>
        <verse osisID='1Thess.2.10'>هم سئز هم ده تاري شاهئددئر کي، نجه سئز ائمانلي‌لار آراسيندا موقدّس، صالح و قوصورسوز ائدئک.</verse>
        <verse osisID='1Thess.2.11'>بونو دا بئلئرسئنئز کي، آتا، اؤولادي ائله رفتار ادن بئري کئمي نجه سئزي اورکله‌ندئردئک، تشوئق اتدئک و يالوارديق،</verse>
        <verse osisID='1Thess.2.12'>اِله کي، سئز، سئزي اؤز پادشاهليق و عئزّتئنه دعوت ادن تارييا، لايئق شکئلده رفتار اده​سئنئز.</verse>
        <verse osisID='1Thess.2.13'>بونا گؤره ده بئز دائم تارييا شوکور ادئرئک کي، سئز تارينين بئزدن اشئتدئيئنئز کلاميني قبول اتدئکده، اونو ائنسانلارين سؤزو کئمي يوخ، اصلئنده اولدوغو کئمي تارينين کلامي اولاراق قبول اتدئنئز کي، ائمان گتئرن سئزلرده ائشئني يرئنه يتئرئر.</verse>
        <verse osisID='1Thess.2.14'>چونکي قاراداشلار، سئز تارينين يهودئيه​ده مسئح عئسايا عاييد اولان کئلئسالاريندان نومونه گؤتوردونوز. اونا گؤره کي، سئز ده اؤز هموطنلرئنئزدن همن عذابلاري چکدئنئز کي، اونلار يهودئلردن چکدئلر.</verse>
        <verse osisID='1Thess.2.15'>کي، رب عئساني و پيغمبرلري اؤلدوردولر، بئزي ده قوودولار. اونلار تاريني ناراضي ادئب بوتون ائنسانلارا دوشمن دورورلار.</verse>
        <verse osisID='1Thess.2.16'>بئزه مانع اولورلار کي، قيري‌​يهودئلرله دانيشماياق، مبادا بونون نتئجه​سئنده اونلار نئجات تاپسينلار. بلجه ده دائم گوناه اوستونه گوناه قويورلار. لاکئن قضب نهايت درجه​ده اونلارين اوستونه تؤکولوب.</verse>
        <verse osisID='1Thess.2.17'>آمّا اي قارداشلار، بئز کي، قيسا بئر مودّت اوچون-روحن يوخ، جئسمن-سئزدن محروم قالميشديق، بؤيوک آرزو ائله اوزوزو گؤرمه‌يه جان آتيرديق.</verse>
        <verse osisID='1Thess.2.18'>چونکي بئز-من، پولوس بئر نچه دفه-ائسته‌دئک کي، يانينيزا گلک، آمّا شيطان بئزه مانع اولدو.</verse>
        <verse osisID='1Thess.2.19'>چونکي ربّئمئز عئسا مسئح گلنده، اونون حوضوروندا بئزئم اومئدئمئز، شادليغيميز و تاجيميزين جلالي کئمدئر؟ مگر سئز ديئلسئنئز؟</verse>
        <verse osisID='1Thess.2.20'>چونکي سئز بئزئم شؤوکت و شادليغيميزسينيز.</verse>
      </chapter>
      <chapter osisID='1Thess.3'>
        <verse osisID='1Thess.3.1'>بونا گؤره ده، تاب گتئرمه‌يه داها قادئر اولماييب، آتنده تک قالماغا راضي اولدوق</verse>
        <verse osisID='1Thess.3.2'>و قارداشيميز و مسئحئن ائنجئلئنده همکاريميز و تارينين خئدمتکاري تئموتاعوسو يانينيزا گؤنده‌ردئک کي، ائمانينيزدا سئزه قووّت ورئب، سئزي تشوئق اتسئن</verse>
        <verse osisID='1Thess.3.3'>اِله کي، هچ کس بو موصئبتلردن پرئشان اولماسين؛ چونکي سئز اؤزونوز بئلئرسئنئز کي، بئز بونون اوچون تعيئن اولونموشوق.</verse>
        <verse osisID='1Thess.3.4'>چونکي يانينيزدا اولدوغوموز زامان دا سئزه ائره​لئدن دمئشدئک کي، باشيميزا موصئبتلر گله​جک؛ و بئلئرسئنئز کي، بله ده اولدو.</verse>
        <verse osisID='1Thess.3.5'>بونون اوچون من ده، آرتيق دؤزه بئلمه‌دئيئم زامان، يانينيزا آدام گؤنده‌ردئم کي، ائمانينيزدان خبردار اولوم، مبادا وسوسه​يه سالان سئزي وسوسه​يه سالسين و چکدئيئمئز زحمت هدر اولسون.</verse>
        <verse osisID='1Thess.3.6'>آمّا ائندي تئموتاعوس سئزئن يانينيزدان قاييديب، سئزئن ائمان و محبّتئنئزدن بئزه خوش خبرلر گتئرئب و بوندان دا کي، بئزي دائم محبّتله يادا ساليرسينيز و بئز سئزه حسرت چکدئيئمئز کئمي، سئز ده بئزه اِله حسرت چکئرسئنئز.</verse>
        <verse osisID='1Thess.3.7'>بو سببدن، اي قارداشلار، بوتون پرئشانليق و موصئبتئمئزده، ائمانينيزين واسئطه​‌سئله سئزئن حاقّينيزدا تسلّي تاپديق.</verse>
        <verse osisID='1Thess.3.8'>چونکي ائندي سئز اگر ربده ثابئت دوراسينيز، بئز ياشاياريق.</verse>
        <verse osisID='1Thess.3.9'>چونکي سئزئن حاقّينيزدا تارينين حوضوروندا بوتون او شادليغيميز اوچون، تاريدان نجه تشکّور اده بئلرئک؟!</verse>
        <verse osisID='1Thess.3.10'>نجه کي، گجه-گوندوز خالئص اورکله دوعا ادئرئک کي، اوزونوزو گؤرک و ائمانينيزين اسکئکلرئني دولدوراق.</verse>
        <verse osisID='1Thess.3.11'>قوي ائندي آتاميز تاري اؤزو، و ربّئمئز عئسا يولوموزو سئزئن طرفئنئزه سالسين.</verse>
        <verse osisID='1Thess.3.12'>و بئزئم سئزه اولان محبّتئمئز کئمي، قوي رب سئزئن محبّتئنئزي بئربئرئنئزه و بوتون ائنسانلارا آرتيريب، محبّتده سئزي باغلاسين.</verse>
        <verse osisID='1Thess.3.13'>اِله کي، ربّئمئز عئسا بوتون موقدّسلري ائله گلدئيئنده، آتاميز تارينين حوضوروندا، اورکلرئنئزي موقدّسلئکده قوصورسوز مؤحکم اتسئن.</verse>
      </chapter>
      <chapter osisID='1Thess.4'>
        <verse osisID='1Thess.4.1'>نهايت، قارداشلار، بئز سئزه تعلئم وردئک کي، تاريني راضي اتمک اوچون نجه ياشاياسينيز، و حقئقتن اِله ده ياشاييرسينيز. ائندي رب عئسادا سئزدن خاهئش ادئب سئزي تشوئق ادئرئک کي، بونو داها دا چوخ اده​سئنئز.</verse>
        <verse osisID='1Thess.4.2'>چونکي بئلئرسئنئز کي، رب عئسادا نه احکاملار وردئک.</verse>
        <verse osisID='1Thess.4.3'>تارينين ائراده​سي بودور: سئزئن موقدّس اولماغينيز، يعني، جئنسي عئفّتسئزلئکدن اؤزونوزو اوزاق ساخلاماغينيز.</verse>
        <verse osisID='1Thess.4.4'>کي، سئزدن هر کس اؤز قابيني نجه تقدّوسلوک و احتئرامدا ساخلاسين؛</verse>
        <verse osisID='1Thess.4.5'>تاريني تانيمايان بوتپرستلر کئمي، شهوتلي هاوا-هوسلرده يوخ.</verse>
        <verse osisID='1Thess.4.6'>و هچ کئم بو مسله​ده اؤز قارداشينا خاطا اتمه‌يئب ضرر يتئرمه‌سئن، چونکي رب بوتون بونلار اوچون قئصاص آلاندير، نجه کي، اوّلدن سئزه ديئب ائخطار وردئک.</verse>
        <verse osisID='1Thess.4.7'>چونکي تاري بئزي ناپاکليغا يوخ، موقدّس اولونماغا دعوت ادئب.</verse>
        <verse osisID='1Thess.4.8'>بونا گؤره ده، بونو ردّ ادن آدام ائنساني يوخ، تاريني ردّ ادئر کي، اؤز موقدّس روحونو سئزه ورئر.</verse>
        <verse osisID='1Thess.4.9'>ائندي قارداشليق محبّتئن باره​سئنده، احتئياجينيز يوخدور کي، بئري بو حاقدا سئزه يازسين، چونکي تارينين اؤزوندن اؤيره‌نئبسئز کي، بئربئرئنئزي سوه‌سئنئز.</verse>
        <verse osisID='1Thess.4.10'>دوغرودان دا سئز بونو بوتون مقدونئيه​ده اولان هامي قارداشلار حاقّيندا ادئرسئنئز. لاکئن، قارداشلار، سئزي تشوئق ادئرئک کي، بونو داها دا چوخ اده​سئنئز.</verse>
        <verse osisID='1Thess.4.11'>و آرام بئر حيات ياشاييب، اؤز ائشئنئزه مشغول اولاسينيز و اؤز اَللرئنئزله ائشله‌يه​سئنئز؛ نجه کي، سئزه امر اتدئک ده.</verse>
        <verse osisID='1Thess.4.12'>اِله کي، خارئجئلرئن حوضوروندا صحئح رفتار ادئب، هچ بئر شيه مؤحتاج اولماياسينيز.</verse>
        <verse osisID='1Thess.4.13'>آمّا، قارداشلار، گؤزلرئني حياتا يومموش اولانلار حاقّيندا، خبرسئز قالماغينيزي ائسته‌مئرئک، اِله کي، اومئدسئز اولان اؤزگه​لر کئمي قمگئن اولماياسينيز.</verse>
        <verse osisID='1Thess.4.14'>دوغرودان دا اگر ائنانيريق کي، عئسا اؤلوب گئنه دئرئلدي، اِله ده تاري عئسادا گؤزلرئني حياتا يومموش اولانلاري اونونلا گتئره​جک.</verse>
        <verse osisID='1Thess.4.15'>چونکي بونو سئزه ربّئن کلامي ائله ديئرئک کي، ياشايان و ربّئن گلئشئنه​جک دئري قالان بئزلر، اصلا گؤزلرئني حياتا يومموش اولانلاري اؤتمه‌يه​جه‌يئک.</verse>
        <verse osisID='1Thess.4.16'>چونکي ربّ اؤزو اوجا بئر نئدا ائله، باش مله‌يئن سسئله، و تارينين شيپورو ائله گؤيدن انه​جک و اوّل مسئحده اؤلنلر دئرئله​جکلر.</verse>
        <verse osisID='1Thess.4.17'>اوندان سونرا، ياشايان و دئري قالان بئزلر، اونلارلا بئرلئکده يوخاري گؤتورولوب، بولودلار آراسيندا ربّئن گؤروشويونه هاوادا گده​جه‌يئک و بلجه ربله دائم قالاجاغيق.</verse>
        <verse osisID='1Thess.4.18'>بونا گؤره، بئربئرئنئزه بو سؤزلرله تسلّي ورئن.</verse>
      </chapter>
      <chapter osisID='1Thess.5'>
        <verse osisID='1Thess.5.1'>زامانلار و واختلار حاقّيندا، قارداشلار، احتئياجينيز يوخدور کي، هچ بئر شي سئزه يازيلسين.</verse>
        <verse osisID='1Thess.5.2'>چونکي سئز اؤزونوز ياخشي بئلئرسئنئز کي، ربّئن گونو گجه گلن اوغرو کئمي گله​جک.</verse>
        <verse osisID='1Thess.5.3'>آداملار "سالامات وار، امئن-آمانليق وار" دئين واخت، هلاکت بئردن اونلارين اوستونه گله​جک، نجه کي، دوغماق آغريسي بويلو بئر آروادي توتور. و قاچا بئلمه‌يه​جکلر.</verse>
        <verse osisID='1Thess.5.4'>آمّا سئز، قارداشلار، قارانليقدا ديئلسئنئز کي، او گون سئزي اوغرو کئمي ياخالاسين.</verse>
        <verse osisID='1Thess.5.5'>چونکي سئز هامينيز ائشيغين اوغوللاري و گوندوزون اوغوللاريسينيز. بئز نه گجه​دن​ائک، نه ده قارانليقدان.</verse>
        <verse osisID='1Thess.5.6'>بونا گؤره ياتماياق، نجه کي، اؤزگه​لر ادئرلر. گلئن اوياق و آييق قالاق.</verse>
        <verse osisID='1Thess.5.7'>چونکي ياتانلار گجه ياتيرلار، کفله‌نَنلر ده گجه کفلنئرلر.</verse>
        <verse osisID='1Thess.5.8'>آمّا بئز، گوندوزونکو اولدوغوموزا گؤره، گلئن آييق قالاق، ائمان و محبّت زئرِهئني گِيک، باشيميزا دا نئجات اومئدئني دَبئلقه کئمي قوياق.</verse>
        <verse osisID='1Thess.5.9'>چونکي تاري بئزي قضب اوچون يوخ، ربّئمئز عئسا مسئحئن واسئطه‌سئله نئجاتا نايئل اولماق اوچون تعيئن ادئب.</verse>
        <verse osisID='1Thess.5.10'>او کي، بئزئم اوچون اؤلدو کي، ائستر اوياق اولاق، ائستر ياتميش، اونونلا بئرلئکده ياشاياق.</verse>
        <verse osisID='1Thess.5.11'>بونا گؤره ده بئربئرئنئزي تشوئق ادئب، بئربئرئنئزي بئنا ادئن، نجه کي، ادئرسئنئز ده.</verse>
        <verse osisID='1Thess.5.12'>آمّا، قارداشلار، سئزدن خاهئش ادئرئک کي، آرانيزدا زحمت چکنلره و ربده سئزه باشچي اولانلارا و سئزه نصئحت ورنلره حؤرمت ادئن.</verse>
        <verse osisID='1Thess.5.13'>و ائشلري اوچون اونلارا محبّتده چوخ بؤيوک احتئرام گؤرسه‌دئن. بئربئرئنئزله باريش ائچئنده ياشايين.</verse>
        <verse osisID='1Thess.5.14'>قارداشلار، سئزه يالواريريق کي، نئظامسيز اولانلارا نصئحت ورئن، جورعتسئزلري تشوئق ادئن، ضعئفلره کؤمک ادئن، هامييا نئسبت صبئرلي اولون.</verse>
        <verse osisID='1Thess.5.15'>دئقّتلي اولون کي، هچ کئم يامانليق عوضئنه يامانليق اتمه‌سئن، لاکئن همئشه بئربئرئنئزئن و بوتون ائنسانلارين ياخشيليغيني آختارين.</verse>
        <verse osisID='1Thess.5.16'>همئشه سوئنئن.</verse>
        <verse osisID='1Thess.5.17'>دائم دوعا ادئن.</verse>
        <verse osisID='1Thess.5.18'>هر شي اوچون شوکور ادئن. چونکي بو، مسئح عئسادا اولان سئزلر اوچون تارينين ائراده​سي‌دئر.</verse>
        <verse osisID='1Thess.5.19'>روحو سؤندورمه‌يئن.</verse>
        <verse osisID='1Thess.5.20'>نبئلئک سؤزلرئنه حقارتله باخمايين.</verse>
        <verse osisID='1Thess.5.21'>هر شيي ائمتاحانا چکئن؛ ياخشي اولاني برک توتون.</verse>
        <verse osisID='1Thess.5.22'>هر جور شردن اوزاق دورون.</verse>
        <verse osisID='1Thess.5.23'>قوي باريش تارينين اؤزو سئزي تامامن تقدئس اتسئن و ربّئمئز عئسا مسئحئن گلئشئنده روحونوز، جانينيز، و بدنئنئز قوصورسوز حئفظ اولونسون.</verse>
        <verse osisID='1Thess.5.24'>سئزي دعوت ادن وفالي‌دير و بونو اده​جک ده.</verse>
        <verse osisID='1Thess.5.25'>قارداشلار، بئزئم اوچون دوعا ادئن.</verse>
        <verse osisID='1Thess.5.26'>بوتون قارداشلاري موقدّس اؤپوشله سالاملايين.</verse>
        <verse osisID='1Thess.5.27'>ربّ حاقّي اوچون سئزه آند ورئرم کي، بو مکتوبو بوتون قارداشلارا اوخوياسينيز.</verse>
        <verse osisID='1Thess.5.28'>ربّئمئز عئسا مسئحئن فيضي سئزئنله اولسون.</verse>
      </chapter>
    </div></osisText>
</osis>
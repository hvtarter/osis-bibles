<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>تارينين ائراده​‌سي ائله مسئح عئسانين حوارئسي پولوسدان، اِفِسوسدا اولان و مسئح عئسايا وفالي اولان موقدّسلره:</verse>
        <verse osisID='Eph.1.2'>آتاميز تاريدان و رب عئسا مسئحدن سئزه فيض و باريش اولسون.</verse>
        <verse osisID='Eph.1.3'>موتبارک اولسون تاري و ربّئمئز عئسا مسئحئن آتاسي کي، بئزي مسئحده هر جور روحاني برکتله سماوي يرلرده موبارک ادئب.</verse>
        <verse osisID='Eph.1.4'>نجه کي، دونيانين بئناسيندان ائره​لي بئزي مسئحده سچدي کي، بئز اونون حوضوروندا موقدّس و لکه​سئز اولاق.</verse>
        <verse osisID='Eph.1.5'>محبّتده او، اؤز ائراده​سئنئن خوشلوغونا گؤره، عئسا مسئحئن واسئطه​‌سئله، ائره​لئدن بئزي اؤز اوغوللوغونا موقدّر اتدي.</verse>
        <verse osisID='Eph.1.6'>اِله کي، سوگئلي اوغلوندا بئزه باغيشلاديغي عئزّتلي فيضي مدح اولونسون.</verse>
        <verse osisID='Eph.1.7'>مسئحده اونون قانينين واسئطه‌سئله خئلاصيميز وار، يعني اونون فيضئنئن دؤولتلئيئنه گؤره، خاطالارين باغيشلانماسي کي،</verse>
        <verse osisID='Eph.1.8'>بئزئم اوستوموزه بول-بول تؤکدو. اِله کي، بوتون حئکمت و بصئرتده،</verse>
        <verse osisID='Eph.1.9'>مسئحده نئيّت اتدئيي اؤز خوشلوغونا گؤره، ائراده​سئنئن سئرّئني بئزه بئلدئردي</verse>
        <verse osisID='Eph.1.10'>کي، واختلارين کامئل​لئيئنئن ترتئبئنده گؤيلرده و يرده اولان شيلرئن هاميسيني مسئحئن باشچيليغي آلتيندا بئرلَشدئرسئن.</verse>
        <verse osisID='Eph.1.11'>مسئحده بئز ده وارئث اولدوق، يعني اونون نئيّتئنه گؤره، اوّلدن بئزه موقدّر اولدو کي، بوتون شيلري اؤز ائراده​سئنئن مصلحتئنه گؤره يرئنه يتئرئر.</verse>
        <verse osisID='Eph.1.12'>اِله کي، مسئحه ائلک اومئد باغلاميش اولان بئزلر، اونون جلالينين حمدي اوچون اولاق.</verse>
        <verse osisID='Eph.1.13'>اوندا، سئز ده حقئقت کلاميني، نئجاتينيزين خوش خبرئني اشئدئب ائنانديقدا، وعده​نئن موقدّس روحو ائله مسئحده مؤهورلَندئنئز کي،</verse>
        <verse osisID='Eph.1.14'>مئراثيميزين بِيئدئر؛ بله کي، تارييا عاييد اولانلار خئلاص اولونسونلار و بلجه اونون جلالي مدح اِدئلسئن.</verse>
        <verse osisID='Eph.1.15'>بونا گؤره من ده، رب عئسايا اولان ائمانينيزي و بوتون موقدّسلره اولان محبّتئنئزي اشئدئب،</verse>
        <verse osisID='Eph.1.16'>سئزئن اوچون شوکور اتمکدن و سئزي دوعالاريمدا يادا گتئرمکدن دايانميرام.</verse>
        <verse osisID='Eph.1.17'>اِله کي، ربّئمئز عئسا مسئحئن تاريسي، عئزّتلي آتا، سئزه اؤز معرئفتئنده حئکمت و وحي روحونو ورسئن.</verse>
        <verse osisID='Eph.1.18'>و اوره‌يئنئزئن گؤزلرئني ائشيقلانديرسين کي، بئله​سئنئز اونون دعوتئنئن اومئدي و اونون مئراثينين عئزّتلي دؤولتلئيي موقدّسلرده نه‌دئر.</verse>
        <verse osisID='Eph.1.19'>و بئز ائمان گتئرنلر اوچون اونون قودرتئنئن حدسئز عظمتئني ده بئله​سئنئز. بونلار اونون قووّتلي قودرتئنئن ائشلمه‌يي‌دئر کي،</verse>
        <verse osisID='Eph.1.20'>مسئحي اؤلولردن دئرئلدرکن و سماوي يرلرده اؤز صاغيندا اوتوردارکن، اوندا ظاهئر اتدي؛</verse>
        <verse osisID='Eph.1.21'>هر ريئسلئکدن، ائقتئداردان، قودرتدن، حاکئمئيّتدن، و هر آددان اوستون، نه آنجاق بو عصرده، آمّا گله​جک عصرده ده.</verse>
        <verse osisID='Eph.1.22'>هر شيي اونون آياقلاري آلتينا قويوب، اونو بوتون شيلرئن باشي اولاراق کئلئسايا وردي کي،</verse>
        <verse osisID='Eph.1.23'>اونون بدني‌دئر: اونون دولولوغو کي، هاميني هاميدا دولدورور.</verse>
      </chapter>
      <chapter osisID='Eph.2'>
        <verse osisID='Eph.2.1'>و سئز خاطالار و گوناهلارينيز ائچنده اؤلموشدونوز.</verse>
        <verse osisID='Eph.2.2'>بئر زامانلار اونلاردا بو دونيانين گدئشئنه گؤره رفتار اتدئنئز؛ هاوا ريئسئنئن قودرتئنه گؤره، يعني او روحا گؤره کي، ائندي ائطاعتسئزلئيئن اوغوللاريندا عمل ادئر.</verse>
        <verse osisID='Eph.2.3'>اونلارين آراسيندا بئر زامانلار بئز هاميميز دا جئسمئن شهوتلرئنده ياشاياراق، جئسمئن و فئکرئن هاوا-هوسلرئني يرئنه يتئرئب، اؤزگه​لر کئمي بئز ده طبئعتن قضبئن اؤولادلاري ائدئک.</verse>
        <verse osisID='Eph.2.4'>لاکئن مرحمتي بول اولان تاري، بئزي سودئيي بؤيوک محبّتئندن اؤتري،</verse>
        <verse osisID='Eph.2.5'>حتّا خاطالاريميز اوزوندن اؤلو اولدوغوموز حالدا دا، بئزه مسئحله برابر حيات وردي. سئز فيضله نئجات تاپيبسينيز.</verse>
        <verse osisID='Eph.2.6'>و اونونلا بئزي دئرئلدئب، مسئح عئسادا اونونلا بئزي سماوي يرلرده اوتورتدو.</verse>
        <verse osisID='Eph.2.7'>اِله کي، گله​جک عصرلرده اؤز فيضئنئن حدسئز دؤولتلئيئني مسئح عئسادا بئزه شفقتله گؤرسدسئن.</verse>
        <verse osisID='Eph.2.8'>چونکي سئز فيض واسئطه‌سئله ائمان يولو ائله نئجات تاپيبسينيز و بو سئزدن ديئل، تارينين عطاسي‌دير.</verse>
        <verse osisID='Eph.2.9'>عمل‌لردن ديئل کي، هچ کئم فخر اتمه‌سئن.</verse>
        <verse osisID='Eph.2.10'>چونکي بئز اونون صَنَتئيئک و مسئح عئسادا ياخشي عمل‌لر اوچون يارانديق. بو عمل‌لري تاري قاباقجادان حاضيرلادي کي، بئز اونلاردا رفتار ادک.</verse>
        <verse osisID='Eph.2.11'>بونا گؤره سئز جئسمن قيري‌​يهودي اولانلار کي، ائنسان اَلي ائله "ختنه اولموشلار" طرفئندن، "ختنه​سئزلر" چاغيريليرسينيز، خاطيرلايين کي،</verse>
        <verse osisID='Eph.2.12'>بئر زامانلار مسئحدن آيري، ائسرايئل هموطنلئيئندن اشئک و وعده​نئن عهدلرئنه قرئب ائدئنئز. هچ بئر اومئدئنئز يوخ ائدي و دونيادا تاريسيز ائدئنئز.</verse>
        <verse osisID='Eph.2.13'>آمّا ائندي مسئح عئسادا، سئز کي، بئر زامانلار اوزاق ائدئنئز، مسئحئن قاني سببي ائله ياخين اولدونوز.</verse>
        <verse osisID='Eph.2.14'>چونکي او اؤزو بئزئم باريشيميزدير کي، هر ائکئسئني بئر ادئب آيريليق دوواريني آراليقدان ييخدي.</verse>
        <verse osisID='Eph.2.15'>يعني اؤز جئسمئنده عداوتي، قايدالاردا احکاملارين شرئعتئني باطئل اتدي کي، باريش قوروب اؤزونده او ائکئدن تزه بئر ائنسان ياراتسين.</verse>
        <verse osisID='Eph.2.16'>و چارميخ واسئطه‌سئله هر ائکئسئني تک بئر بدنده تاري ائله باريشديرسين و اونونلا عداوتي اؤلدورسون.</verse>
        <verse osisID='Eph.2.17'>او گلدي و هم اوزاقدا اولان سئزلره، هم ده ياخيندا اولانلارا باريشي وعظ اتدي.</verse>
        <verse osisID='Eph.2.18'>چونکي اونون واسئطه‌سئله ائکئمئزين ده بئر روحدا آتانين حوضورونا يولوموز آچيقدير.</verse>
        <verse osisID='Eph.2.19'>دمه‌لي بوندان بله، سئز، نه يادسينيز، نه ده اجنبي. لاکئن موقدّسلرله برابر هموطن و تارينين عايئله​سئندنسئنئز.</verse>
        <verse osisID='Eph.2.20'>و حوارئلر و نبئلرئن بونؤوره​سي اوستونده بئنا اولوبسونوز کي، اونون بوجاق داشي مسئح عئسا اؤزودور.</verse>
        <verse osisID='Eph.2.21'>اوندا بوتون عئمارت هماهنگ دوزولوب، ربّه عاييد موقدّس بئر معبد اولماق اوچون بئنا اولور.</verse>
        <verse osisID='Eph.2.22'>و اوندا سئز ده بئرلئکده تئکئلئرسئنئز کي، تارينين روحن ساکئن اولدوغو بئر ير اولاسينيز.</verse>
      </chapter>
      <chapter osisID='Eph.3'>
        <verse osisID='Eph.3.1'>بو سببدن من پولوس، سئز قيري‌​يهودئلر اوچون مسئح عئسانين زئندانئسي،</verse>
        <verse osisID='Eph.3.2'>اگر حقئقتن تارينين سئزئن اوچون منه امانت ورئلدئيي فيضئني اشئتمئش اولاسينيز.</verse>
        <verse osisID='Eph.3.3'>کي، وحي واسئطه‌سئله سئرّ اولان منه بئلدئرئلدي، نجه کي، بوندان قاباق قيساجا يازديم.</verse>
        <verse osisID='Eph.3.4'>اونا گؤره ده، بونو اوخوياندا منئم مسئحئن سئرّئنده اولان بصئرتئمي آنلايا بئلئرسئنئز.</verse>
        <verse osisID='Eph.3.5'>بو سئرّ اؤزگه نسئل‌لرده ائنسان اوغوللاري اوچون آشکار اولماميشدي، نجه کي، ائندي موقدّس روحدا اؤز موقدّس حوارئلر و نبئلرئنه آشکار ادئب.</verse>
        <verse osisID='Eph.3.6'>کي، قيري‌​يهودئلر ده ائنجئلئن واسئطه‌سئله مسئح عئسادا همن مئراثين وارئثي، همن بدنئن عوضوو، و همن وعده​نئن شرئکي‌دئرلر.</verse>
        <verse osisID='Eph.3.7'>من ده تارينين قودرتئنئن ائشئنه گؤره، منه باغيشلانميش تارينين فيض عطاسينا اساسن اونون خئدمتچئسي اولدوم.</verse>
        <verse osisID='Eph.3.8'>و منه، بوتون موقدّسلرئن لاپ کئچئيئنه، بو فيض عطا اولوندو کي، مسئحئن قئياسا گلمه‌ين دؤولتلرئني قيري‌​يهودئلره وعظ ادئم.</verse>
        <verse osisID='Eph.3.9'>و آيدينلاشديريم کي، هر شيي يارادان تاريدا ازلدن گئزلنمئش سئرّئن ترتئبي نه‌دئر.</verse>
        <verse osisID='Eph.3.10'>اِله کي، تارينين قات-قات حئکمتي کئلئسانين واسئطه​‌سئله سماوي يرلرده اولان ريئسلر و ائقتئدار صاحئبلرئنه بئلدئرئلسئن.</verse>
        <verse osisID='Eph.3.11'>بو ابدي مقصده گؤره ائدي کي، تاري اونو ربّئمئز مسئح عئسادا انجامينا يتئردي.</verse>
        <verse osisID='Eph.3.12'>مسئحده اونا اولان ائمان واسئطه​‌سئله ياخينلاشماغا جورعت و يقئنئمئز وار.</verse>
        <verse osisID='Eph.3.13'>بونا گؤره سئزدن خاهئش ادئرم کي، سئزئن يولونوزدا چکدئيئم زحمتلره گؤره، اوره‌يئنئزي اوزولتميه​سئنئز. چونکي اونلار سئزئن عئزّتئنئزدئر.</verse>
        <verse osisID='Eph.3.14'>بو سببدن آتانين حوضوروندا دئز چؤکورم کي،</verse>
        <verse osisID='Eph.3.15'>گؤيده و يرده هر عايئله اوندان آدلانير.</verse>
        <verse osisID='Eph.3.16'>اِله کي، اؤز عئزّتئنئن دؤولتئنه گؤره سئزه عطا اتسئن کي، باطئني ائنساندا اونون اؤز روحونون واسئطه​‌سئله قودرتله‌نئب، قووّت آلاسينيز.</verse>
        <verse osisID='Eph.3.17'>و بلجه مسئح، ائمان واسئطه‌سئله، سئزئن اورکلرئنئزده ساکئن اولسون و سئز محبّتده کؤک آتيب، بونؤوره قويولاسينيز</verse>
        <verse osisID='Eph.3.18'>بله کي، بوتون موقدّسلر​له بئرلئکده مسئحئن محبّتئنئن نه قدر گنئش، اوزون، اوجا و درئن اولدوغونو باشا دوشه بئله​سئنئز</verse>
        <verse osisID='Eph.3.19'>و معرئفتدن چوخ اوستون اولان مسئحئن محبّتئني بئله​سئنئز کي، سئز تارينين بوتون دولولوغو ائله دولاسينيز.</verse>
        <verse osisID='Eph.3.20'>ائندي اونا کي، بئزده، بئزئم ائچئمئزده ائشله‌ين قودرته گؤره، تؤکَنمَز بوللوقدا بوتون ائسته‌دئيئمئز و يا گومان اتدئيئمئزدن داها اوستون اتمه‌يه قادئردئر.</verse>
        <verse osisID='Eph.3.21'>اونا کئلئسادا و مسئح عئسادا بوتون نسئل‌لر بويونجا شؤوکت اولسون. آمئن.</verse>
      </chapter>
      <chapter osisID='Eph.4'>
        <verse osisID='Eph.4.1'>بلجه ربّئن محبوسو اولان من، سئزه يالواريرام کي، آلديغينيز دعوته لايئق رفتار اده​سئنئز؛</verse>
        <verse osisID='Eph.4.2'>بوتون باشي‌آشاغيليق و حلئملئکله، صبرله، محبّتده بئربئرئنئزه تحمّول اتمکله.</verse>
        <verse osisID='Eph.4.3'>جهد ادئن کي، روحون بئرلئيئني باريش باغي ائله حئفظ اده​سئنئز.</verse>
        <verse osisID='Eph.4.4'>بئر بدن و بئر روح وار، نجه کي، سئز ده دعوت اولان زامان بئر اومئده دعوت اولوندونوز.</verse>
        <verse osisID='Eph.4.5'>بئر رب، بئر ائمان، بئر تعمئد،</verse>
        <verse osisID='Eph.4.6'>بئر تاري و هامينين آتاسي کي، هامينين اوستونده، هامينين واسئطه​‌سئله و هاميدادير.</verse>
        <verse osisID='Eph.4.7'>لاکئن فيض بئزئم هر بئرئمئزه مسئحئن عطاسينين اؤلچوسونه گؤره ورئلئب.</verse>
        <verse osisID='Eph.4.8'>بونون اوچون بله ديئر:  يوخارييا قالخديقدا،بئر قوشون اسئري، اسئرلئيه آپاردي،و ائنسانلارا عطالار وردي.</verse>
        <verse osisID='Eph.4.9'>ائندي بو "قالخدي" سؤزو نه دمکدئر، مگر بو کي، او، اوّل يرئن اَسفلئنه اِندي.</verse>
        <verse osisID='Eph.4.10'>اِنَن اله همن اودور کي، بوتون گؤيلرئن اوستونه ده قالخدي. اله کي، بوتون شيلري دولدورسون.</verse>
        <verse osisID='Eph.4.11'>و او، بعضئلري حوارئلر، بعضئلري نبئلر، بعضئلري موبشّئرلر، بعضئلري ده شبانلار و موعلّئملر تعيئن اتدي کي،</verse>
        <verse osisID='Eph.4.12'>موقدّسلر، خئدمت ائشئني يرئنه يتئرمک اوچون سئلاحلانيب، مسئحئن بدنئني بئنا اتسئنلر.</verse>
        <verse osisID='Eph.4.13'>او قدر کي، هاميميز ائماندا، تاري اوغلونون معرئفتئنده بئرلئيه چاتيب، مسئحئن دولولوق قامتئنئن اؤلچوسونه قدر بؤيوموش بئر ائنسان اولاق.</verse>
        <verse osisID='Eph.4.14'>بله کي، آرتيق اوشاق اولماييب، شپه​لر الئنده چالخالانماياق و هر تعلئمئن يلي ائله، ائنسانلارين کلکبازليغي​ ائله، آلداتان طرزلرئن حؤقّه​بازليغي ائله يولدان آزماياق.</verse>
        <verse osisID='Eph.4.15'>آمّا حقئقتي محبّتده ديئب هر جهتدن اونون قدرئنجه بؤيويک کي، بدنئن باشي‌دير. يعني مسئح کي،</verse>
        <verse osisID='Eph.4.16'>اونا اساسن بوتون بدن، هر بئر بندئن کؤمه‌‌يي ائله بئربئرئنئن يانينا قويولوب و هر عوضوون دوزگون ائشلمه‌سئنه گؤره، بدن بؤيويور کي، محبّتله بئنا اتسئن.</verse>
        <verse osisID='Eph.4.17'>بلجه من بونو ديئب ربله بئرلئکده تصدئق ادئرم کي، سئز آرتيق قيري‌​يهودئلر کئمي ذهئنئن باطئللئيئنده رفتار اتمه‌يه​سئنئز؛</verse>
        <verse osisID='Eph.4.18'>اونلارين دوشونجه​لرئني قارانليق باساراق، ائچلرئنده اولان جهالت اوزوندن و اورکلرئنئن برکلئيئندن تارينين حياتينا ياد اولوبلار.</verse>
        <verse osisID='Eph.4.19'>اونلار هر جور حسّاسليغي ائتئرئب، اؤزلرئني سفالته تسلئم ادئرلر کي، هر جور نجئسلئيي طاماحلا يرئنه يتئرسئنلر.</verse>
        <verse osisID='Eph.4.20'>آمّا سئز مسئحي بو يوللا اؤيرنمه‌يئبسئنئز،</verse>
        <verse osisID='Eph.4.21'>اگر حقئقتن اونو اشئدئب و اوندا تعلئم ورئلئبسئنئز، نجه کي، حقئقت عئسادادير.</verse>
        <verse osisID='Eph.4.22'>يعني سئزئن قاباق نجه ياشاديغينيزا باخاراق، کؤهنه منئيّتي کنارا آتين کي، حئيله​نئن شهوتلري ائله فسادا چکئلئب.</verse>
        <verse osisID='Eph.4.23'>و ذهئنلرئنئزئن روحوندا تزه​له‌نئن</verse>
        <verse osisID='Eph.4.24'>و تزه منئيّتي گيئن کي، صالحلئک، قودسئيّت و حقئقتده تارييا موطابئق يارانيب.</verse>
        <verse osisID='Eph.4.25'>بونا گؤره، يالاني کنارا آتين؛ هر بئرئنئز اؤز قونشوسونا حقئقتي دسئن، چونکي بئز، بئربئرئمئزئن عوضولرئيئک.</verse>
        <verse osisID='Eph.4.26'>قضبلننده گوناه اتمه‌يئن. قويمايين قضبئنئز ياتماميش، گون باتسين.</verse>
        <verse osisID='Eph.4.27'>ائبلئسه هچ بئر فورصت ورمه‌يئن.</verse>
        <verse osisID='Eph.4.28'>اوغورلوق اِدَن آرتيق اوغورلوق اتمه‌سئن؛ عکسئنه، زحمت چکئب اؤز اَللري ائله ياخشي ائشه مشغول اولسون کي، او اؤزو ده موحتاج اولان بئري ائله بئر شي پايلاشا بئلسئن.</verse>
        <verse osisID='Eph.4.29'>آغزينيزدان هچ بئر ياوا سؤز چيخماسين، آنجاق احتئياجا گؤره، بئنا اتمک اوچون ياخشي سؤز ديئن کي، اشئدنلره فيض عطا اتسئن.</verse>
        <verse osisID='Eph.4.30'>تارينين موقدّس روحونو قمگئن اتمه‌يئن. خئلاص گونو اوچون اونونلا مؤهورله‌نئبسئنئز.</verse>
        <verse osisID='Eph.4.31'>قوي هر جور آجيليق، حئدّت، قضب، کوفر، و تؤهمت هر جور پئس نئيّتله برابر سئزدن اوزاق اولسون.</verse>
        <verse osisID='Eph.4.32'>بئربئرئنئزه مهرئبان و شفقتلي اولون. بئربئرئنئزي باغيشلايين، نجه کي، تاري دا مسئح ده سئزي باغيشلاييب.</verse>
      </chapter>
      <chapter osisID='Eph.5'>
        <verse osisID='Eph.5.1'>بلجه، سوگئلي اوشاقلار کئمي تارييا اوخشار اولون</verse>
        <verse osisID='Eph.5.2'>و محبّتده رفتار ادئن، نجه کي، مسئح ده بئزي سِودي و اؤزونو بئزئم اوچون تارييا خوش عطئرلي بئر هدئيه و قوربان تقدئم اتدي.</verse>
        <verse osisID='Eph.5.3'>لاکئن سئزئن آرانيزدا عئفّتسئزلئيئن، هر جور ناپاکليق، يا دا طاماحين حتّا آدي بله ذئکر اولونماسين، نجه کي، موقدّسلره ياراشار.</verse>
        <verse osisID='Eph.5.4'>بي‌ادبلئک و هرزه دانيشماق، يا دا ياوا ظارافاتلار دا اولماسين. بونلار ياراشماز. عکسئنه، شوکور ادئن.</verse>
        <verse osisID='Eph.5.5'>چونکي بونو يقئنلئکله بئلئرسئنئز کي، مسئح و تارينين پادشاهليغيندا عئفّتسئز، يا دا ناپاک، يا دا بوتپرست اولان طاماحکار آدام مئراثا مالئک ديئل.</verse>
        <verse osisID='Eph.5.6'>هچ کئم سئزي بوش سؤزلرله آلداتماسين، چونکي بو شيلر اوزوندن تارينين قضبي ائطاعتسئزلئيئن اوغوللاري اوستونه گلئر.</verse>
        <verse osisID='Eph.5.7'>بونا گؤره اونلارين شرئکي اولمايين.</verse>
        <verse osisID='Eph.5.8'>چونکي بئر زامانلار قارانليق ائدئنئز، لاکئن ائندي ربده ائشيقسينيز. ائشيق اؤولادلاري کئمي رفتار ادئن.</verse>
        <verse osisID='Eph.5.9'>(چونکي ائشيغين ثمره​سي هر جور ياخشيليق، صالحلئک، و حقئقتده گؤرولور.)</verse>
        <verse osisID='Eph.5.10'>چاليشين کي، ربّه نه‌يئن مقبول اولدوغونو اؤيرنه‌سئنئز.</verse>
        <verse osisID='Eph.5.11'>قارانليغين ثمره​سئز عمللرئنده ائشتئراک اتمه‌يئن. عکسئنه، اونلاري ائفشا ادئن.</verse>
        <verse osisID='Eph.5.12'>چونکي اونلارين گئزلئجه اتدئيي ائشلري باره​ده دانيشماق دا عاييبدير.</verse>
        <verse osisID='Eph.5.13'>لاکئن ائشيغين واسئطه‌سئله اونلار ائفشا اولوناندا، هر شي گؤزه گؤرولن اولور. چونکي گؤزه گؤرولن هر شي ائشيقدير.</verse>
        <verse osisID='Eph.5.14'>بونا گؤره ديئر کي،"اي ياتان، اويان،اؤلولردن دئرئل،مسئح سنه پارلاياجاقدير."</verse>
        <verse osisID='Eph.5.15'>بلجه نه جور رفتار اتدئيئنئزه دئقّت ادئن، حئکمتسئز آداملار کئمي يوخ، حئکمتلئلر کئمي،</verse>
        <verse osisID='Eph.5.16'>هر فورصتدن ائستئفاده ادئن، چونکي بو گونلر شرئردئر.</verse>
        <verse osisID='Eph.5.17'>بونا گؤره ده عاغيلسيز اولمايين، آمّا آنلايين کي، ربّئن ائراده​سي نه‌دئر.</verse>
        <verse osisID='Eph.5.18'>شرابلا کفلي اولمايين؛ سفاهته سبب اودور. لاکئن موقدّس روحلا دولون.</verse>
        <verse osisID='Eph.5.19'>بئربئرئنئزه مزمورلار، ماهني‌لار و روحاني نغمه​لر اوخويون. اوره‌يئنئزده ربّه ترنّوم ادئب، اوخويون.</verse>
        <verse osisID='Eph.5.20'>هر شي اوچون دائم ربّئمئز عئسا مسئحئن آديندا تارييا و آتايا شوکور ادئن.</verse>
        <verse osisID='Eph.5.21'>مسئحه اتدئيئنئز حؤرمتدن اؤتري بئربئرئنئزه موطئع اولون.</verse>
        <verse osisID='Eph.5.22'>اي آروادلار، ربّه موطئع اولور کئمي اؤز اَرلرئنئزه موطئع اولون.</verse>
        <verse osisID='Eph.5.23'>چونکي اَر، آروادين باشي‌دير، نجه کي، مسئح کئلئسانين باشي‌دير و بدنئن قورتاريجيسي او، اؤزودور.</verse>
        <verse osisID='Eph.5.24'>لاکئن نجه کي، کئلئسا مسئحه موطئعدئر، آروادلار دا گرک هر شيده اَرلرئنه موطئع اولسونلار.</verse>
        <verse osisID='Eph.5.25'>اي اَرلر، آروادلارينيزي سوئن، نجه کي، مسئح ده کئلئساني سِودي و اؤزونو اونون اوچون فدا اتدي.</verse>
        <verse osisID='Eph.5.26'>اله کي، اونو سو و کلام وسئله‌سئله يويوب تمئزله‌سئن و اونو تقدئس اتسئن.</verse>
        <verse osisID='Eph.5.27'>و بو يوللا کئلئساني بوتون شؤوکتي ائچئنده اؤزونه تقدئم اتسئن کي، اوندا لکه، قيريشيق و يا بونلار کئمي شيلر اولماسين، آمّا موقدّس و مذمّتسئز اولسون.</verse>
        <verse osisID='Eph.5.28'>بلجه اَرلر ده گرک آروادلاريني سِوسئنلر، نجه کي، اؤز بدنلرئني سوئرلر. آرواديني سِوَن، اؤزونو سِوئر.</verse>
        <verse osisID='Eph.5.29'>چونکي هچ کئم هچ واخت اؤز بدنئندن نئفرت اتمه‌يئب، لاکئن اونو يدئردئر و اونا ياخشي يتئشئر. نجه کي، مسئح ده کئلئسايا بله ادئر.</verse>
        <verse osisID='Eph.5.30'>چونکي بئز اونون بدنئنئن عوضولرئيئک.</verse>
        <verse osisID='Eph.5.31'>بونا گؤره کئشي آتا-آناسيندان آيريلار، و اؤز آروادينا ياپيشار و او ائکي، بئر بدن اولارلار.</verse>
        <verse osisID='Eph.5.32'>بو سئرّ بؤيوکدور. لاکئن من مسئح و کئلئساني گؤز قاباغينا آليب ديئرم.</verse>
        <verse osisID='Eph.5.33'>هر حالدا، سئزئن آرانيزدا اولان هر کس ده اؤز آرواديني اؤزو کئمي سِوسئن و آرواد دا اَرئنه احتئرام اتسئن.</verse>
      </chapter>
      <chapter osisID='Eph.6'>
        <verse osisID='Eph.6.1'>اؤولادلار، ربده والئدِينلرئنئزدن ائطاعت ادئن، چونکي بو دوزدور.</verse>
        <verse osisID='Eph.6.2'>آتا و آنانا حؤرمت ات (کي، وعده​لي اولان بئرئنجي حؤکمدور)</verse>
        <verse osisID='Eph.6.3'>کي، سعادت سنه يار اولسون و ير اوزونده عؤمرون اوزون اولسون.</verse>
        <verse osisID='Eph.6.4'>اي آتالار، سئز ده اؤولادلارينيزي قضبله‌ندئرمه‌يئن. لاکئن اونلاري ربّئن تربئيه و تعلئمئله بؤيودون.</verse>
        <verse osisID='Eph.6.5'>اي قوللار، جئسمه گؤره آغالارينيز اولانلارا اوره‌يئنئزئن صافليغيندا قورخو و لرزه ائله موطئع اولون، نجه کي، مسئحه.</verse>
        <verse osisID='Eph.6.6'>ائنسانلاري راضي اتمک ائسته‌ينلر کئمي گؤزه خوش گؤرونن خئدمتلر​له يوخ، مسئحئن قوللاري کئمي کي، اورکدن تارينين ائراده​سئني يرئنه يتئرئرلر.</verse>
        <verse osisID='Eph.6.7'>خوش نئيّتله ائنسانلارا يوخ، ربّه قوللوق ادن کئمي خئدمت ادئن.</verse>
        <verse osisID='Eph.6.8'>بئلئن ده کي، ياخشي ائش گؤرن هر کس ربدن عوضئني آلاجاق، ائستر قول اولسون، ائستر آزاد.</verse>
        <verse osisID='Eph.6.9'>اي آغالار، سئز ده قوللارينيزلا همن جور رفتار ادئن. قورخوتماقدان اَل گؤتورون و بئلئن کي، هم اونلارين آغاسي هم ده سئزئن آغانيز گؤيده​دئر و او، هچ کسدن طرفدارليق اتمز.</verse>
        <verse osisID='Eph.6.10'>نهايت، ربده قودرتلي، اونون دا قووّتئنده گوجلو اولون.</verse>
        <verse osisID='Eph.6.11'>تارينين بوتون سئلاحلاريني گيئنئن کي، ائبلئسئن حئيله​لري قاباغيندا مؤحکم دايانا بئله​سئنئز.</verse>
        <verse osisID='Eph.6.12'>چونکي بئزئم موبارئزه​مئز جئسم و قانين ضئدّئنه يوخ، رياستلرئن، قودرتلرئن، بو قارانليق دونيانين حؤکمدارلارينين و سماوي يرلرده اولان شرئر روحاني قووّه​لرئنئن ضئدّئنه‌دئر.</verse>
        <verse osisID='Eph.6.13'>بونا گؤره تارينين بوتون سئلاحلاريني گؤتورون کي، شرئر گونده موقاوئمت اتمه‌يه قادئر اولاسينيز و هر شيي اِدَندن سونرا مؤحکم داياناسينيز.</verse>
        <verse osisID='Eph.6.14'>بوندان اؤتري ده مؤحکم دايانين. بلئنئزه حقئقت قورشاغيني باغلايين. صالحلئک زئرهئني ده سئنه‌‌نئزه تاخين.</verse>
        <verse osisID='Eph.6.15'>باريش ائنجئلئنئن حاضيرليغيني آياغينيزا گيئن.</verse>
        <verse osisID='Eph.6.16'>و بونلارين هاميسيندان علاوه، ائمان قالخانيني اَله آلين کي، اونونلا او شرئر اولانين بوتون آلوولو اوخلاريني سؤندورمه‌يه قادئر اولارسينيز.</verse>
        <verse osisID='Eph.6.17'>نئجات دَبئلقه‌سئني، و موقدّس روحون قيلينجيني دا کي، تارينين سؤزو اولسون، گؤتورون.</verse>
        <verse osisID='Eph.6.18'>بوتون دوعا و يالواريشدا، همئشه موقدّس روحدا دوعا ادئن. و بونو گؤز قاباغيندا ساخلاييب، بوتون موقدّسلر اوچون بوتون ائستئقامت و يالواريشلا آييق اولون.</verse>
        <verse osisID='Eph.6.19'>منئم اوچون ده دوعا ادئن کي، آغزيمي آچاندا آچيق دئل‌له دانيشماق عطا اولونسون. اِله کي، ائنجئلئن سئرّئني جسارتله بئلدئرئم کي،</verse>
        <verse osisID='Eph.6.20'>بونون اوچون ده زنجئلرده باغلي اولان بئر اِلچي‌يَم؛ يعني، من اعلان اتدئکده اله جسارتله دانيشيم کي، اله دانيشماق منه گرکدئر.</verse>
        <verse osisID='Eph.6.21'>آمّا منئم وضعئيّتئم باره​ده و بورادا نجه کچئرتدئيئم حاقدا، سوگئلي قارداش و ربّئن وفالي خئدمتچئسي تئخئکوسدان خبر آلا بئلرسئنئز. او هر شيي سئزه بئلدئره​جک.</verse>
        <verse osisID='Eph.6.22'>و اونو محض بو نئيّت اوچون سئزئن يانينيزا گؤنده‌رمئشم کي، سئز بئزئم احوالاتيميزدان خبردار اولاسينيز و او، سئزئن اورکلرئنئزه تسلّي ورسئن.</verse>
        <verse osisID='Eph.6.23'>آتا تاري و ربّ عئسا مسئحدن قارداشلارا ائمانلا بئرلئکده باريش و محبّت اولسون.</verse>
        <verse osisID='Eph.6.24'>فيض بوتون او آداملارلا اولسون کي، ربّئمئز عئسا مسئحي اؤلمز محبّتله سوئرلر.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Exod'>
      <chapter osisID='Exod.1'>
        <verse osisID='Exod.1.1'>
          ائسرايئل اؤولادلارينين آدلاري کي، عايئله‌لري ائله، يعقوبلا بئرلئکده مئصئره گلدئلر، بونلار ائدي:</verse>
        <verse osisID='Exod.1.2'>رِعوبئن، شَمعون، لاوي، يهودا،</verse>
        <verse osisID='Exod.1.3'>يئسّاکار، زِبولون، بِنيامئن،</verse>
        <verse osisID='Exod.1.4'>دان، نَفتالي، جاد، آشِر،</verse>
        <verse osisID='Exod.1.5'>يعقوبون نسلئندن گلنلر يتمئش نفر ائدئلر. يوسئف آرتيق مئصئرده ائدي.</verse>
        <verse osisID='Exod.1.6'>يوسئف اؤلدو، قارداشلاري و او نسلئنئن هاميسي دا اؤلدولر.</verse>
        <verse osisID='Exod.1.7'>لاکئن ائسرايئل اؤولادلاري آرتديلار، تؤره‌يئب چوخالديلار، چؤخ قووّتلي اولدولار، و اؤلکه اونلارلا دولوب داشدي.  </verse>
        <verse osisID='Exod.1.8'>
          مئصئرده تزه بئر پادشاه تخته چيخدي کي، يوسئفي تانيميردي.</verse>
        <verse osisID='Exod.1.9'>او، خالقينا ددي: "باخين، ائسرايئل خالقي ساييجا بئزدن چوخ و داها قووّتلئدئر.</verse>
        <verse osisID='Exod.1.10'>گلئن اونلارلا اولان رفتاريميزدا حئکمتلي اولاق، مبادا چوخالسينلار و موحارئبه واختي دوشمنلرئمئزله بئرله‌شئب، بئزه ضئدّ ووروشسونلار و اؤلکه‌ني ترک اتسئنلر."  </verse>
        <verse osisID='Exod.1.11'>
          بلجه مئصئرلئلر ائسرايئل اؤولادلارينين اوستونه ائش نظارتچئلري قويدولار کي، آغير ائشلرله اونلاري ذلئل اتسئنلر. ائسرايئل اؤولادلاري فئرعون اوچون پئتوم و رَعمِسِس آدلانان شهرلر تئکدئلر کي، اونون آنبارشهرلري ائدي.</verse>
        <verse osisID='Exod.1.12'>آمّا مئصئرلئلر ائسرايئل اؤولادلارينا نه قدر اذئيّت وردئلر، اونلار او قدر چوخاليب ياييلديلار. اونا گؤره ده ائسرايئل اؤولادلاريندان دهشته دوشوب،</verse>
        <verse osisID='Exod.1.13'>اونلاري آمانسيزجا چاليشديرديلار.</verse>
        <verse osisID='Exod.1.14'>اونلارين حياتلاريني پالچيق و کرپئج کئمي آغير ائشلرله آجي اتدئلر و هر جور زمي ائشلری‌ و آغير زحمتلرله ائسرايئل اؤولادلارينين حياتلاريني زهر اتدئلر.  </verse>
        <verse osisID='Exod.1.15'>
          او زامان مئصئر پادشاهي، شئفرا و پوعا آدلانان عئبراني مامالارلا دانيشيب،</verse>
        <verse osisID='Exod.1.16'>اونلارا ددي: "عئبراني آروادلاريني دوغوزدوراندا، دوغوم صَندلئسئنده باخين: اگر اوشاق اوغلان اولسا، اونو اؤلدورون، آمّا اگر قيز اولسا، قويون ياشاسين."</verse>
        <verse osisID='Exod.1.17'>آمّا مامالاردا تاري قورخوسو وار ائدي. بونا گؤره ده مئصئر پادشاهينين اونلارا امر اتدئيي کئمي اتمه‌دئلر و اوغلان اوشاقلاريني صاغ بوراخديلار.</verse>
        <verse osisID='Exod.1.18'>بلجه مئصئر پادشاهي مامالاري چاغيرتديريب، اونلارا ددي: "نئيه بله ادئبسئنئز؟ نئيه اوغلان اوشاقلاريني صاغ بوراخيبسينيز؟"</verse>
        <verse osisID='Exod.1.19'>مامالار فئرعونا جاواب وردئلر: "چونکي عئبراني آروادلار، مئصئرلي آروادلار کئمي ديئللر. اونلار داها گوجلودورلر و ماما گلمه‌دن دوغورلار."</verse>
        <verse osisID='Exod.1.20'>تاري مامالارا ياخشيليق اتدي و خالق چوخاليب، داها قووّتلندي.</verse>
        <verse osisID='Exod.1.21'>مامالارين تاريدان قورخدوقلارينا گؤره، تاري بو مامالارا دا عايئله نصئب اتدي.  </verse>
        <verse osisID='Exod.1.22'/>
      </chapter>
      <chapter osisID='Exod.2'>
        <verse osisID='Exod.2.1'>
          لاوي قبئله‌سئندن بئر کئشي لاوئلي بئر قيزلا اِولَندي.</verse>
        <verse osisID='Exod.2.2'>آرواد بويلو اولوب، بئر اوغلان دوغدو. آرواد اوشاغين گؤزل اولدوغونو گؤردوکده، اونو اوچ آي گئزلَتدي.</verse>
        <verse osisID='Exod.2.3'>آمّا بوندان آرتيق اونو گئزلي ساخلايا بئلمه‌دئيئندن، قاميشدان بئر سبد گؤتوروب قير و قَطرانلا بورودو، کؤرپه‌ني سبدئن ائچئنه قويوب، نئل چايين قيراغينداکي قاميشليغين آراسينا قويدو.</verse>
        <verse osisID='Exod.2.4'>کؤرپه‌نئن باجيسي اوزاقدا دوروب باخيردي کي، اونون باشينا نه گله‌جَيئني گؤرسون.</verse>
        <verse osisID='Exod.2.5'>فئرعونون قيزي يويونماق اوچون چايا گئردي. کنئزلري چايين قيراغيندا گزئردئلر. فئرعونون قيزي قاميشلارين آراسيندا سبدي گؤروب، کنئزئني گؤندردي کي، اونو گتئرسئن.</verse>
        <verse osisID='Exod.2.6'>سبدئن آغيزيني آچديقدا کؤرپه‌ني گؤردو. اوشاق آغلاييردي. فئرعون قيزي اونا رحمي گلدئيئندن، ددي: "بو عئبراني اوغلانلاريندان بئرئدئر."</verse>
        <verse osisID='Exod.2.7'>او واخت کؤرپه‌نئن باجيسي فئرعونون قيزيندان سوروشدو: "ائسته‌يئرسئنئز گدئم سئزئن اوچون عئبراني آروادلاريندان بئر دايه چاغيريم کي، کؤرپه‌ني اَمئزدئرسئن؟"</verse>
        <verse osisID='Exod.2.8'>فئرعونون قيزي اونا ددي: "گت." قيز دا گدئب کؤرپه‌نئن آناسيني چاغيردي.</verse>
        <verse osisID='Exod.2.9'>فئرعونون قيزي اونا ددي: "بو کؤرپه‌ني گؤتور و منئم اوچون اَمئزدئر، سنئن اوجرتئني وره‌رم". آرواد کؤرپه‌ني گؤتوروب اَمئزدئردي.</verse>
        <verse osisID='Exod.2.10'>اوشاق بؤيودو و آرواد اونو فئرعون قيزينين يانينا آپاردي و اوشاق اونون اوغلو اولدو. و او، اوشاغين آديني موسا قويوب ددي: "چونکي اونو سودان چيخارتديم."  </verse>
        <verse osisID='Exod.2.11'>
          موسا بؤيودوکدن سونرا، بئر دفه اؤز خالقينين يانينا گتدي و اونلارين آغير زحمتئني گؤردو. و بئر مئصئرلئيه راست گلدي کي، اونون خالقيندان اولان بئر عئبرانئني دؤيوردو.</verse>
        <verse osisID='Exod.2.12'>موسا اطرافينا باخيب هچ کسئن اولماديغيني گؤرنده، مئصئرلئني اؤلدوروب قومدا گئزلَتدي.</verse>
        <verse osisID='Exod.2.13'>صاباحيسي گون گتدئيئنده گؤردو کي، ائکي عئبراني بئر-بئری ائله ساواشير. موسا حاقسيز اولانا ددي: "يولداشيني نئيه وورورسان؟"</verse>
        <verse osisID='Exod.2.14'>او آدام ددي: "سني بئزئم اوستوموزه کئم باشچي، يا دا حاکئم قويوب؟ يوخسا مئصئرلئني اؤلدوردويون کئمي، بو فئکئرده‌سن کی، منی ده اؤلدوره‌سن؟" او زامان موسا قورخوب اوره‌يئنده ددي: "يقئن کي، اتدئيئم ائش اوزه چيخيب."</verse>
        <verse osisID='Exod.2.15'>فئرعون بو ائشدن خبردار اولاندا، ائسته‌دي کي، موساني اؤلدورتسون. آمّا موسا فئرعونون اَلئندن قاچيب، مئديان تورپاغينا چاتاراق، بئر قويونون يانيندا اوتوردو.  </verse>
        <verse osisID='Exod.2.16'>
          مئديانلي بئر کاهئنئن يدّي قيزي وار ائدي. اونلار گلئب قويودان سو چکدئلر. آتالارينين سوروسونو سووارماق اوچون، سو تَکنه‌لرئني دولدوردولار.</verse>
        <verse osisID='Exod.2.17'>آمّا چوبانلار گلئب اونلاري قوودولار؛ موسا اونلارين کؤمَيئنه قالخدي و سورولرئني سوواردي.</verse>
        <verse osisID='Exod.2.18'>قيزلار آتالاري رِعواِلئن يانينا گلنده، رِعواِل سوروشدو: "نجه اولدو کي، بو گون تز گلدئنئز؟"</verse>
        <verse osisID='Exod.2.19'>اونلار جاواب وردئلر: "بئر مئصئرلي بئزي چوبانلارين الئندن قورتاردي، بوندان دا علاوه، حتّا قويودان بئزئم اوچون سو چکئب سورونو سوواردي."</verse>
        <verse osisID='Exod.2.20'>رِعواِل قيزلاريندان سوروشدو: "او آدام بس هارادادير؟ اونو نئيه بوراخدينيز؟ چاغيرين، گلئب بئر شي يسئن."  </verse>
        <verse osisID='Exod.2.21'>
          موسا راضي اولدو کلی، او آدامين اِوئنده قالسين. او دا قيزي صئپّوراني موسا ائله اِولَندئردي.</verse>
        <verse osisID='Exod.2.22'>صئپّورا بئر اوغلان دوغدو. موسا اونون آديني گِرشوم قويوب ددي: "من ياد بئر اؤلکه‌ده قرئب اولموشام."  </verse>
        <verse osisID='Exod.2.23'>
          چوخ ائل کچدي. بو آرادا مئصئر پادشاهي اؤلدو. ائسرايئل اؤولادلاري اسئرلئکلرئنده ناله چکئب فرياد اتدئلر، و بو اسئرلئک اوچون اونلارين کؤمک ائسته‌ين باغيرتيسي تارينين حوضورونا چاتدي.</verse>
        <verse osisID='Exod.2.24'>تاري اونلارين باغيرتيسيني اشئتدي و ائبراهئم، ائسحاق و يعقوبلا اولان عهدئني خاطيرلادي.</verse>
        <verse osisID='Exod.2.25'>تاري ائسرايئل اؤولادلاريني گؤردو و اونلارا نظر سالدي.  </verse>
      </chapter>
      <chapter osisID='Exod.3'>
        <verse osisID='Exod.3.1'>
          موسا قاييناتاسي مئديانلي کاهئن يئترونون سوروسونو اوتاريردي. بئر دفه او، سورونو صحرانين او بئري طرفئنه آپاريب تارينين داغي خورِبه گلدي.</verse>
        <verse osisID='Exod.3.2'>ربّئن مله‌يي اونا بئر بوتادان قالخان آلوو ائچئندن گؤروندو؛ باخ! بوتا آلوولو، آمّا يانيب کول اولموردو.</verse>
        <verse osisID='Exod.3.3'>موسا ددي: "گرک ائندي يولدان دؤنوم و بو قرئب حادئثه‌يه بئر باخيم، گؤروم نه اوچون بو بوتا يانيب کول اولمور."</verse>
        <verse osisID='Exod.3.4'>رب موسانين باخماغا يولدان دؤندويونو گؤرنده، تاري بوتانين اورتاسيندان اونو چاغيريب ددي: "موسا، موسا!" او دا ددي: "بويور."</verse>
        <verse osisID='Exod.3.5'>تاري ددي: "بورايا ياخينلاشما. آياقلاريندان چاريقلاريني چيخارت، چونکي دوردوغون ير موقدّس تورپاقدير."</verse>
        <verse osisID='Exod.3.6'>سونراسي دا ددي: "من آتانين تاريسي، ائبراهئمئن، ائسحاقين و يعقوبون تاريسييام." او واخت موسا اوزونو اؤرتدو، چونکي تارييا باخماقدان قورخوردو.  </verse>
        <verse osisID='Exod.3.7'>
          رب ددي: "حقئقتن، من مئصئرده اولان خالقيمين اذئيّتئني گؤرموشم، نظارتچئلرئن الئندن چکدئکلري فريادلاريني دا اشئتمئشم، چونکي اونلارين عذابلاريندان خبرئم وار.</verse>
        <verse osisID='Exod.3.8'>بونا گؤره ده نازئل اولموشام کي، اونلاري مئصئرلی‌لرئن اَلئندن قورتاريب، او اؤلکه‌دن ياخشي و گِنئش بئر دئيارا، سود و بال آخان بئر يره گتئرئم؛ کَنَعانليلارين، خئتلئلرئن، اِمورلولارين، پِرئزلی‌لرئن، خئولئلرئن و يِبوسلولارين اؤلکه‌سئنه.</verse>
        <verse osisID='Exod.3.9'>ائندي باخ، ائسرايئل اؤولادلارينين فريادي منه چاتيب، مئصئرلی‌لرئن اونلارا اتدئکلري ظولمو ده گؤرموشم.</verse>
        <verse osisID='Exod.3.10'>اونون اوچون ائندي گل. سني فئرعونون يانينا گؤندره‌جيم کي، خالقيم ائسرايئل اؤولادلاريني مئصئردن چيخارداسان."  </verse>
        <verse osisID='Exod.3.11'>
          لاکئن موسا تارييا ددي: "آخي من کئمَم کي، فئرعونون يانينا گِدَم، ائسرايئل اؤولادلاريني دا مئصئردن چيخاردام؟"</verse>
        <verse osisID='Exod.3.12'>تاري ددي: "آرخايين اول کي، من سنئنله اولاجاغام. منئم سني گؤندردئيئمه علامت بو اولاجاق: سن خالقي مئصئردن چيخارديقدا، بو داغدا تارييا عئبادت اده‌جکسن."</verse>
        <verse osisID='Exod.3.13'>موسا تارييا ددي: "باخ، ائسرايئل اؤولادلارينين يانينا گدئرم و اونلارا دئيه‌جيم: منی سئزئن يانينيزا آتالارينيزين تاريسي گؤندرئب. او واخت مندن سوروشا بئلرلر: «اونون آدي ندئر؟» او واخت نه دئيه‌جيم؟"</verse>
        <verse osisID='Exod.3.14'>تاري موسايا ددي: "من وارام کي، وارام." گئنه ددي: "ائسرايئل اؤولادلارينا بله دئيرسن: «وارام» منی سئزئن يانينيزا گؤندرئب."</verse>
        <verse osisID='Exod.3.15'>تاري داها علاوه اتدي: "ائسرايئل اؤولادلارينا بله دئيرسن: آتالارينيزين تاريسي ائبراهئمئن، ائسحاقين و يعقوبون تاريسي رب منی سئزئن يانينيزا گؤندرئب. آديم ابدی اولاراق بودور. قوي منی نسئلدن-نسله بله خاطيرلاسينلار.  </verse>
        <verse osisID='Exod.3.16'>
          گت، ائسرايئل آغساقّاللاريني بئر يره ييغ و اونلارا بله دِه: آتالارينيزين تاريسي، ائبراهئمئن، ائسحاقين و يعقوبون تاريسي رب منه گؤرونوب ددي: "حقئقتن سئزئن قيدئنئزده‌يَم و مئصئرده سئزه ادئلن هر شي نظرئمده‌دئر.</verse>
        <verse osisID='Exod.3.17'>بونا گؤره ددئم کي، سئزي مئصئرده‌ چکدئيئنئز عذابدان قورتاريب کَنَعانليلارين، خئتلئلرئن، اِمورلولارين، پِرئزلی‌لرئن، خئولئلرئن و يِبوسلولارين اؤلکه‌سئنه، سود و بال آخان بئر اؤلکه‌يه آپاراجاغام."  </verse>
        <verse osisID='Exod.3.18'>
          اونلار سنئن سؤزونه قولاق آساجاقلار. سن ائسرايئل آغساقّاللاري ائله بئرلئکده مئصئر پادشاهينين يانينا گدئب دئيه‌جکسن: «عئبرانئلرئن تاريسي رب بئزئمله گوروشوب. ائندي بئزه ائجازه ور کي، چؤلده‌ اوچ‌گونلوک بئر سفره چيخاق و اورادا تاريميز ربّه قوربان کسک.»</verse>
        <verse osisID='Exod.3.19'>آمّا بئلئرم کي، مئصئر پادشاهي زور آلتيندا قالماديقجا، سئزئن گتمه‌يئنئزه ائجازه ورمَيه‌جک.</verse>
        <verse osisID='Exod.3.20'>من ده اَلئمي اوزاديب اورادا هر جور مؤجوزه‌لر اده‌رک، مئصئري ووراجاغام؛ بوندان سونرا مئصئر پادشاهي سئزي آزاد بوراخاجاق.</verse>
        <verse osisID='Exod.3.21'>مئصئرلی‌لرئن گؤزونده بو خالق اوچون لوطف قازانديراجاغام، اله کي، يولا دوشدويونوز زامان اَلی‌بوش گتمَيه‌سئنئز؛</verse>
        <verse osisID='Exod.3.22'>هر آرواد اؤز قونشوسوندان يا دا اِوئنده ياشايان آرواددان قيزيل-گوموش شيلر و پالتارلار ائستيه‌جک. اونلاري اوغوللارينيز و قيزلارينيزا گيدئره‌جکسئنئز؛ بلجه مئصئرلی‌لري سوياجاقسينيز."  </verse>
      </chapter>
      <chapter osisID='Exod.4'>
        <verse osisID='Exod.4.1'/>
        <verse osisID='Exod.4.2'>
          رب موسادان سوروشدو: "سنئن اَلئنده‌کي ندئر؟" او جاواب وردی: "دَيَنَک."</verse>
        <verse osisID='Exod.4.3'>رب ددي: "اونو يره آت". موسا اونو يره آتدي و دَيَنَک ائلان اولدو. موسا اونون قاباغيندان قاچدي.</verse>
        <verse osisID='Exod.4.4'>لاکئن رب موسايا ددي: "اَلئني اوزاديب اونون قويروغوندان توت." موسا اَلئني اوزاديب توتاندا، او گئنه اَلئنده دَيَنَک اولدو.</verse>
        <verse osisID='Exod.4.5'>سونرا رب ددي: "بونو ات کي، ائنانسينلار آتالاري ائبراهئمئن، ائسحاقين، و يعقوبون تاريسي رب سنه گؤرونوبدور."  </verse>
        <verse osisID='Exod.4.6'>
          رب گئنه موسايا ددي: "ائندي اَلئني قوينونا قوي." موسا اَلئني قوينونا قويدو. اونو قوينوندان چيخارداندا، باخ، اَلي جوذام مرضئنه توتولوب، قار کئمي آغاپّاق اولموشدو.</verse>
        <verse osisID='Exod.4.7'>سونرا رب ددي: "اَلئني گئنه قوينونا قوي." موسا گئنه اَلئني قوينونا قويدو؛ اَلئني قوينوندان گؤتورنده، اَلي گئنه ده اوّلکي کئمي اولدو.</verse>
        <verse osisID='Exod.4.8'>رب داوام وردی: "اگر سنه ائنانماسالار و اَوّلکي علامتي قبول اتمَسه‌لر، آخيرکي علامتي قبول اده‌جکلر.</verse>
        <verse osisID='Exod.4.9'>آمّا اگر بو ائکي علامته ده ائنانماييب، سؤزونه قولاق آسماسالار، نئل چايينين سويوندان گؤتوروب، قورويا تؤک. چايدان گؤتوردويون سو، قورودا قانا دؤنه‌جک."  </verse>
        <verse osisID='Exod.4.10'>
          موسا ربّه ددي: "آمان ای پروردئگار! من هچ واخت فصئح دانيشان بئري اولماميشام، نه بو ياخينلاردا، نه کچمئشده، نه ده بو نؤکرئنله دانيشديغين زاماندان بَري. دئلئم توتولور، پَلتک بئر آدامام."</verse>
        <verse osisID='Exod.4.11'>او واخت رب اونا ددي: "کئم ائنسانا آغيز ياراديب؟ کئم ائنساني لال يا دا کار ادئر؟ کئم ائنساني گؤزلو يا دا کور ادئر؟ بونو ادن، مگر من رب ديئلم؟</verse>
        <verse osisID='Exod.4.12'>ائندي گت، من، بلی من، سنئن آغزينلا دانيشاجاغام و دئيه‌جَيئن سؤزو سنه اؤيرَده‌جيم.‌"  </verse>
        <verse osisID='Exod.4.13'>
          لاکئن موسا ددي: "آمان ای پروردئگار! نه اولور، سؤزونو آيري بئر آداملا گؤندر."</verse>
        <verse osisID='Exod.4.14'>او زامان رب موسايا قضبله‌نئب ددي: "قارداشين لاوئلي هارون مگر يوخدور؟ بئلئرم کي، دانيشيقدا فصئح بئر آدامدير. باخ، سنئن پئشوازينا گلئر. سني گؤرنده اورَکدن سوئنه‌جک.</verse>
        <verse osisID='Exod.4.15'>قارداشينلا گرک دانيشاسان. نه دمک لازيمدير، اونا باشا سال. و من، بلی من، سنئن و اونون آغزي‌ ائله دانيشاجاغام. سئزه نه اتمه‌يي اؤيرَده‌جيم‌.</verse>
        <verse osisID='Exod.4.16'>سنئن عوضئنه خالقلا هارون دانيشاجاق. او سنئن اوچون آغيز اولاجاق، سن ده اونون اوچون تاري کئمي اولاجاقسان.</verse>
        <verse osisID='Exod.4.17'>بو دَيَنَکي اَلئنده گؤتوره‌جکسن کي، اونونلا علامتلر گؤرسده‌سن."  </verse>
        <verse osisID='Exod.4.18'>
          او واخت موسا اورادان گتدي و قاييناتاسي يئترونون يانينا قاييديب ددي: "ائجازه ور قاييديب مئصئرده‌کي قارداشلاريمين يانينا گدئم، گؤروم حله صاغ-سالاماتديرلار، يا يوخ؟" يئترون موسايا ددي: سالامات گت."</verse>
        <verse osisID='Exod.4.19'>مئديان تورپاغيندا رب موسايا ددي: "مئصئره قاييت، چونکي سنئن جانيني آلماق ائسته‌ين آداملارين هاميسي اؤلوب."</verse>
        <verse osisID='Exod.4.20'>بلجه موسا آرواديني و اوغوللاريني گؤتوروب اِششَيه مئندئردي و تارينين بويوردوغو دَيَنَکي ده اَلئنه آليب، مئصئره قاييتدي.  </verse>
        <verse osisID='Exod.4.21'>
          رب موسايا ددي: "مئصئره قاييداندا، فئرعونون حوضوروندا اونلارا بوتون او مؤجوزه‌لری گؤرسد کی، اونلارين قودرتئنی سنه ورمئشم. گؤرسد؛ آمّا من اونون اوره‌يئني عئنادکار اده‌جيم، اله کي، او دا خالقي بوراخماياجاق.</verse>
        <verse osisID='Exod.4.22'>فئرعونا دئيه‌جکسن: «رب بله ديئر: ائسرايئل منئم اوغلوم، منئم ائلکئمدئر.</verse>
        <verse osisID='Exod.4.23'>سنه ددئم کي، قوي اوغلوم منه عئبادت اتمک اوچون گتسئن! آمّا سن اونا بو ائجازه‌ني ورمه‌دين. باخ، من سنئن اوغلونو، سنئن ائلک اوغلونو اؤلدوره‌جيم.»"  </verse>
        <verse osisID='Exod.4.24'>
          يولدا اوتراق اِتدئکلری واخت، رب موسايا راست گلدي و ائسته‌دی کی، اونو اؤلدورسون.</verse>
        <verse osisID='Exod.4.25'>او زامان صئپّورا بئر چاخماق داشي گؤتوروب، اوغلونو ختنه اتدي و ختنه اَتئني موسانين آياقلارينا آتيب ددي: "حقئقتن کي، سن منه قانلي بئر اَرسن."</verse>
        <verse osisID='Exod.4.26'>بلجه، رب اوندان اَل چکدي. او زاماندا صئپّورا موسايا ختنه‌يه گؤره "سن منه قانلي بئر اَرسن" ددی.  </verse>
        <verse osisID='Exod.4.27'>
          رب هارونا ددي: "موسانين پئشوازي اوچون صحرايا گت." هارون گدئب تارينين داغيندا قارداشينا راست گلدي و اونو اؤپدو.</verse>
        <verse osisID='Exod.4.28'>موسا هارونا ربّئن اونا ددئيي بوتون سؤزلري بئلدئردي کي، ‌نجه رب اونو بو سؤزلرله و اده‌جَينه امر اتدئيي مؤجوزه‌لرله گؤندرئب.</verse>
        <verse osisID='Exod.4.29'>او واخت موسا و هارون گدئب، ائسرايئل اؤولادلارينين بوتون آغساقّاللاريني بئر يره ييغديلار.</verse>
        <verse osisID='Exod.4.30'>هارون ربّئن موسايا ددئيي سؤزلرئن هاميسيني اونلارا ددی و خالقين موقابئلئنده علامتلر گؤرستدي.</verse>
        <verse osisID='Exod.4.31'>بلجه خالق ائناندي و او زامان کي، اشئتدئلر رب نجه ائسرايئل اؤولادلارينين قيدئنه قاليب و بونو دا کي، رب اونلارين چکدئيي اذئيّتي گؤروب، اَيئلئب پرستئش اتدئلر.  </verse>
      </chapter>
      <chapter osisID='Exod.5'>
        <verse osisID='Exod.5.1'>
          موسا و هارون گلئب فئرعونا ددئلر: "ائسرايئلئن تاريسي رب بله ديئر: خالقيمي بوراخ کي، گدئب صحرادا منئم اوچون بايرام توتسونلار!"</verse>
        <verse osisID='Exod.5.2'>لاکئن فئرعون ددي: "رب کئمدئر کي، اونون سَسئنه قولاق آسيب ائسرايئل اؤولادلاريني بوراخيم؟ ربّي تانيميرام، ائسرايئل اؤولادلاريني دا بوراخماياجاغام."</verse>
        <verse osisID='Exod.5.3'>اونلار ددئلر: "عئبرانئلرئن تاريسي بئزئمله گؤروشوب؛ قوي صحرادا اوچ گون سفر ادئب، تاريميز ربّه قوربان تقدئم اِدَک. يوخسا بئزي وَبا يا دا قيلينجلا محو اِدَر."</verse>
        <verse osisID='Exod.5.4'>لاکئن مئصئر پادشاهي اونلارا ددي: "ای موسا و هارون، نه اوچون خالقي ائشئندن ساليرسينيز؟ ائشئنئزئن باشينا دؤنون."</verse>
        <verse osisID='Exod.5.5'>فئرعون گئنه ددي: "باخين، اؤلکه‌نئن خالقي ائندي چوخدور، سئز، اونلارا، اتدئيي ائشلرئنده مانع اولورسونوز."  </verse>
        <verse osisID='Exod.5.6'>
          بلجه اِله همن گون فئرعون خالقين نظارتچئلري و گؤزَتچئلرئنه امر ادئب ددي:</verse>
        <verse osisID='Exod.5.7'>"خالقا کرپئج دوزلتمک اوچون بئر داها سامان ورمه‌يئن. قوي اؤزلري گدئب سامان ييغسينلار.</verse>
        <verse osisID='Exod.5.8'>آمّا اونلاردان ائسته‌يئن کی، قاباقکي همن ساييدا کرپئچ دوزَلتسئنلر. کرپئچ ساييسيني آزالتمايين. چونکي اونلار تنبلدئرلر، بونا گؤره ده باغيريرلار کي، «گدک تاريميزا قوربان تقدئم ادک.»</verse>
        <verse osisID='Exod.5.9'>قوي زحمتلري داها آغير اولسون، قوي ائشلرئنه مشغول اولسونلار کي، يالان سؤزلره قولاق آسماسينلار."  </verse>
        <verse osisID='Exod.5.10'>
          خالقين گؤزَتچئلري و نظارتچئلر، خالقين يانينا گلئب اونلارا ددئلر: "فئرعون بله ديئر: «آرتيق سئزه سامان ورميه‌جيم.</verse>
        <verse osisID='Exod.5.11'>گدئن، اؤزونوز هارادان تاپا بئلئرسئنئز، سامان ييغين، لاکئن ائشئنئزدن هچ بئري آزالماياجاق."</verse>
        <verse osisID='Exod.5.12'>بلجه خالق بوتون مئصئر تورپاغينا سَپه‌له‌نئب، سامان عوضئنه کولَش ييغماغا باشلاديلار.</verse>
        <verse osisID='Exod.5.13'>نظارتچئلر اونلاري زورلاييب ديئردئلر: "گونده‌لئک ائشئنئزي يرئنه يتئرئن، اله همن قدر کي، سامان ورئلن واخت ادئردئنئز."</verse>
        <verse osisID='Exod.5.14'>بوندان علاوه، ائسرايئل اؤولادلارينين گؤزَتچئلري کي، فئرعونون نظارتچئلري اونلاري ائش باشينا قويموشدولار، دؤيولوب سوروشولدولار: "نئيه دونن و بو گون، داها قاباکي ساييدا اولان کئمي کرپئج دوزلتمه‌يئبسئنئز؟"  </verse>
        <verse osisID='Exod.5.15'>
          او واخت ائسرايئل اؤولادلاريندان اولان گؤزَتچئلر، فئرعونون يانينا گلئب باغيرديلار: "قوللارينلا نئيه بله رفتار ادئرسن؟</verse>
        <verse osisID='Exod.5.16'>قوللارينا سامان ورمئرلر، آنجاق «کرپئج دوزَلدئن» ديئرلر. باخ، قوللارين دؤيولور. آنجاق بو سنئن اؤز خالقينين تقصئرئدئر."</verse>
        <verse osisID='Exod.5.17'>آمّا فئرعون ددي: "سئز تنبلسئنئز، چوخ تنبل، بونا گؤره ده ديئرسئنئز: «گدک، ربّه قوربان تقدئم ادک.»</verse>
        <verse osisID='Exod.5.18'>ائندي گدئن ائشله‌يئن. سئزه سامان ورئلميه‌جک، آمّا گئنه ده همن ساييدا کرپئج دوزلتمَلي‌سئنئز."</verse>
        <verse osisID='Exod.5.19'>ائسرايئل اؤولادلارينين گؤزَتچئلري پئس وضعئيّته دوشدوکلرئني گؤردولر، چونکي اونلارا ديئلدي کي، "سئزئن اوچون موعَيّن اولونموش گونده‌لئک کرپئج ساييسي آزالماياجاق."</verse>
        <verse osisID='Exod.5.20'>فئرعونون يانيندان چيخاندا، اونلارا مونتَظير اولان موسا و هارونلا راستلاشديلار.</verse>
        <verse osisID='Exod.5.21'>اونلارا ددئلر: "قوي رب سئزئن نه اتدئيئنئزي گؤرسون و جزانيزي ورسئن! سئز بئزي فئرعون و اونون نؤکرلري گؤزونده رَذئل اتدئنئز و اللرئنه قيلينج وردئنئز کي، بئزي اؤلدورسونلر."  </verse>
        <verse osisID='Exod.5.22'>
          او واخت موسا ربّئن حوضورونا قاييديب ددي: "ای پروردئگار، نه اوچون بو خالقي بله بلايا سالدين؟ منی نئيه گؤندردئن؟</verse>
        <verse osisID='Exod.5.23'>سنئن آديندا فئرعونلا دانيشماق اوچون گلندن بَري او، بو خالقي بلايا ساليب، سن آمّا خالقيني هچ قورتارماييبسان."  </verse>
      </chapter>
      <chapter osisID='Exod.6'>
        <verse osisID='Exod.6.1'>رب موسايا ددي: "گؤره‌جکسن کی، فئرعونا نه اده‌جيم؛ زورلا اونلاري بوراخاجاق، بئر ده زورلا اونلاري اؤلکه‌دن قوواجاق."  </verse>
        <verse osisID='Exod.6.2'>
          سونرا تاري موسايا ددي: "من ربّم.</verse>
        <verse osisID='Exod.6.3'>من ائبراهئمه، ائسحاقا و يعقوبا قادئري‌موطلق تاري اولاراق گؤروندوم، آمّا اونلارا اؤزومو رب آدي ائله تانيتماديم.</verse>
        <verse osisID='Exod.6.4'>اونلارلا عهد ده باغلاديم کي، قرئب ياشاديقلاري اؤلکه‌ني، يعني کَنَعان اؤلکه‌سئني اونلارا ورئم.</verse>
        <verse osisID='Exod.6.5'>بوندان علاوه مئصئرلی‌لرئن اسارتده ساخلاديغي ائسرايئل اؤولادلارينين باغيرتيسيني اشئتمئشم و اؤز عهدئمي خاطيرلاميشام.</verse>
        <verse osisID='Exod.6.6'>بونا گؤره ائسرايئل اؤولادلارينا دِه: من ربّم. سئزي مئصئرلی‌لرئن ظولموندن چيخارداجاغام، اونلارين اسارتئندن سئزي قورتاراجاغام و قودرتلي اَلئمله، بؤيوک جزالارلا سئزي خئلاص دا اده‌جيم.</verse>
        <verse osisID='Exod.6.7'>او واخت سئزي اؤزومه خالق اده‌جيم و سئزئن تارينيز اولاجاغام. او واخت بئله‌جکسئنئز کي، سئزي مئصئرلی‌لرئن ظولموندن قورتاران رب تارينيز منم.</verse>
        <verse osisID='Exod.6.8'>سئزي او اؤلکه‌يه گتئره‌جيم کي، اونو ائبراهئمه، ائسحاقا و يعقوبا وره‌جَيئمه آند ائچدئم. اونو سئزه مولک وره‌جيم؛ رب منم."</verse>
        <verse osisID='Exod.6.9'>موسا ائسرايئل اؤولادلارينا اله ددی. آمّا اونلار روحدان دوشدوکلرئنه و آغير اسارت چکدئکلرئنه گؤره موسايا قولاق آسماديلار.  </verse>
        <verse osisID='Exod.6.10'>
          رب موسا ائله دا‌نيشيب ددي:</verse>
        <verse osisID='Exod.6.11'>"مئصئر پادشاهي فئرعونون يانينا گدئب دِه: «ائسرايئل اؤولادلاريني اؤلکه‌دن بوراخ!»</verse>
        <verse osisID='Exod.6.12'>آمّا موسا ربّئن حوضوروندا ددي: "ائسرايئل اؤولادلاري منه قولاق آسمادي؛ فئرعون منه نجه قولاق آساجاق؟ چونکي من دانيشماقدا فصئح بئر آدام ديئلم."</verse>
        <verse osisID='Exod.6.13'>رب موسا و هارونلا دانيشيب، اونلارا ائسرايئل اؤولادلاري و مئصئر پادشاهي فئرعون اوچون امرلر وردی کي، ائسرايئل اؤولادلاريني مئصئر تورپاغيندان چيخارتسينلار.  </verse>
        <verse osisID='Exod.6.14'>
          ائسرايئل اؤولادلارينين عايئله باشچيلاري بونلاردير: ائسرايئلئن ائلک اوغلو رِعوبئنئن اوغوللاري: خَنوخ، پالّو، خِصرون و کَرمي؛ رِعوبئنئن عايئله‌سي بونلاردان عئبارتدئر.</verse>
        <verse osisID='Exod.6.15'>شَمعونون اوغوللاري: يِمواِل، يامئن، اوحَد، ياکئن، سوخَر و کَنَعانلي بئر آروادين اوغلو شاول؛ شَمعونون عايئله‌سي بونلاردان عئبارتدئر.</verse>
        <verse osisID='Exod.6.16'>نسئللرئنه گؤره لاوئنئن اوغوللاري بونلاردير: گَرشون، قوحات و مِراري. لاوي يوز اوتوز يدّي ائل عؤمور سورموشدور.</verse>
        <verse osisID='Exod.6.17'>عايئله‌لرئنه گؤره گِرشونون اوغوللاري: لئبني و شئمعي.</verse>
        <verse osisID='Exod.6.18'>قوحاتين اوغوللاري: اَمرام، يئصهار، خِبرون و اوزي‌اِل؛ قوحات يوز اوتوز اوچ ائل عؤمور سورموشدور.</verse>
        <verse osisID='Exod.6.19'>مِرارئنئن اوغوللاري: مَخلي و موشي؛ نسئللرئنه گؤره لاوئلي‌لرئن عايئله‌‌لري بونلاردان عئبارتدئر.</verse>
        <verse osisID='Exod.6.20'>اَمرام بئبئسي يوکِبِدله اِولَندي؛ يوکِبِد هارون و موساني دوغدو. اَمرام يوز اوتوز يدّي ائل عؤمور سوردو.</verse>
        <verse osisID='Exod.6.21'>يئصهارين اوغوللاري: قورَخ، نِفِگ و ذئکري.</verse>
        <verse osisID='Exod.6.22'>اوزي‌يئلئن اوغوللاري: مئشااِل، اِلصافان و سئتري.</verse>
        <verse osisID='Exod.6.23'>هارون نَخشونون باجيسي عَمّئنادابين قيزي اِلئشِبَعله اِولَندي؛ اِلئشِبَع اونا ناداب، اَبئهو، اِلازار و ائتاماري دوغدو.</verse>
        <verse osisID='Exod.6.24'>قورَخئن اوغوللاري: اَسّئر، اِلقانا و اَبي‌آساف؛ قورَخئن عايئله‌لري بونلاردان عئبارتدئر.</verse>
        <verse osisID='Exod.6.25'>هارونون اوغلو اِلازار پوتي‌اِلئن قيزلاريندان بئرئني آرواد آلدي؛ او اونا پئنِخاسي دوغدو. عايئله‌لرئنه گؤره لاوئلی‌لرئن نسئل باشچيلاري بونلاردير.  </verse>
        <verse osisID='Exod.6.26'>
          بو اله همن هارون و موسا ائدي کي، رب اونلارا ددي: "ائسرايئل اؤولادلاريني لشگرلر حاليندا مئصئر تورپاغيندان چيخاردين."</verse>
        <verse osisID='Exod.6.27'>اونلار همن آداملار ائدئلر کي، مئصئر پادشاهي فئرعونلا، ائسرايئل اؤولادلاريني مئصئر تورپاغيندان چيخارتماق اوچون دانيشديلار؛ اونلار همن موسا و هارون ائدئلر.  </verse>
        <verse osisID='Exod.6.28'>
          رب مئصئر تورپاغيندا موسا ائله دانيشاندا</verse>
        <verse osisID='Exod.6.29'>رب موسا ائله دانيشيب ددي: "من ربّم! سنه ددئيئم بوتون سؤزلري مئصئر پادشاهي فئرعونا دِه."  </verse>
        <verse osisID='Exod.6.30'/>
      </chapter>
      <chapter osisID='Exod.7'>
        <verse osisID='Exod.7.1'>رب موسايا ددي: "سني فئرعون اوچون تاري کئمي قويدوم، قارداشين هارون دا سنئن پيغمبرئن اولاجاق.</verse>
        <verse osisID='Exod.7.2'>بوتون سنه امر اتدئکلرئمي دئيه‌جکسن، قارداشين هارون دا فئرعونا دئيه‌جک کي، ائسرايئل اؤولادلاريني اؤلکه‌دن آزاد بوراخسين!</verse>
        <verse osisID='Exod.7.3'>لاکئن من فئرعونون اوره‌يئني عئنادکار اده‌جيم کي، مئصئر تورپاغيندا گؤرسده‌جيئم علامتلر و مؤجوزه‌لري چوخالديم.</verse>
        <verse osisID='Exod.7.4'>سئزه قولاق آسماسين. او واخت من الئمي مئصئر تورپاغينا اوزاديب، بؤيوک جزالار گؤندره‌رک، قوشونومو، خالقيم اولان ائسرايئل اؤولادلاريني مئصئر اؤلکه‌سئندن چيخارداجاغام.</verse>
        <verse osisID='Exod.7.5'>اَلئمي مئصئر اؤلکه‌سئنه اوزاديب ائسرايئل اؤولادلاريني اونلارين آراسيندان چيخارتديغيم واخت مئصئرلئلر بئله‌جکلر کي، رب منم!"  </verse>
        <verse osisID='Exod.7.6'>
          رب موسا و هارونا نجه امراتمئشدي، اونلار دا اله اتدئلر.</verse>
        <verse osisID='Exod.7.7'>فئرعونلا دانيشديقلاري واخت، موسانين هشتاد، هارونون دا هشتاد اوچ ياشي وار ائدي.  </verse>
        <verse osisID='Exod.7.8'>
          رب موسايا و هارونا ددي:</verse>
        <verse osisID='Exod.7.9'>"فئرعون سئزه دئيَنده کي، «بئر مؤجوزه گؤرسدئن.» موسا هارونا دسئن: «اؤز دَيَنَکئني گؤتوروب فئرعونون قاباغيندا يره آت کي، ائلانا دؤنسون.»  </verse>
        <verse osisID='Exod.7.10'>
          موسا و هارون فئرعونون يانينا گلئب، رب نجه امراتمئشدي، اله ده اتدئلر. هارون اؤز دَيَنَکئني فئرعونون و اونون اعيانلارينين موقابئلئنده يره آتدي و دَيَنَک ائلانا دؤندو.</verse>
        <verse osisID='Exod.7.11'>لاکئن فئرعون مودرئک آداملاري و جادوگرلري چاغيردي. مئصئر سِحربازلاري دا اؤز سِحرلري ائله بله اتدئلر.</verse>
        <verse osisID='Exod.7.12'>هر بئري اؤز دَيَنَکئني يره آتيب ائلانا دؤندردي، آمّا هارونون دَيَنَکي، اونلارين دَيَنَکلرئني اودّو.</verse>
        <verse osisID='Exod.7.13'>لاکئن ربّئن ددئيي کئمي فئرعونون اوره‌يي عئنادکار اولدو و اونلارا قولاق آسمادي.  </verse>
        <verse osisID='Exod.7.14'>
          رب موسايا ددي: "فئرعونون عئنادکار اوره‌يي وار، خالقي بوراخماقدان بويون قاچيردير.</verse>
        <verse osisID='Exod.7.15'>سن صاباح سحر او زامان کی، فئرعون سويا طرف گدئر، اونون موقابئلئنه چيخ. اونو نئل چايينين ساحئلئنده گؤزله‌يئب، ائلانا دؤنن دَيَنَکي الئنه گؤتور.</verse>
        <verse osisID='Exod.7.16'>سونرا فئرعونا دئيَرسن: «عئبرانئلرئن تاريسي رب منی سنئن يانينا گؤندردي کي، سنه دِيئم: خالقيمي آزاد بوراخ کي، صحرادا منه عئبادت اتسئن! باخ، سن ائندئيه قدر قولاق آسمادين،</verse>
        <verse osisID='Exod.7.17'>بونا گؤره ده رب بله ديئر: بوندان بئله‌جکسن کي، رب منم. باخ، من الئمده‌کي دَيَنَکي نئل چايينين سويونا ووراجاغام اوندا سو قانا دؤنه‌جک.</verse>
        <verse osisID='Exod.7.18'>چايدا اولان باليقلار اؤله‌جک و چاي قوخوياجاق، مئصئرلئلر چايدان سو ائچمَيه ائيرَنه‌جکلر."</verse>
        <verse osisID='Exod.7.19'>رب موسايا ددي: "هارونا بله دِه: دَيَنَکي گؤتور و اَلئني مئصئر سولاري، چايلاري، آرخلاري، حوووضلاري و بوتون گؤلمَچه‌لري اوستونه اوزات. اونلار قانا دؤنسونلر، بوتون مئصئر تورپاغيندا هم تاختا قابلاردا، هم ده داش قابلاردا قان اولاجاق."  </verse>
        <verse osisID='Exod.7.20'>
          رب موسا و هارونا نجه امراتمئشدي، اونلار دا اِله اتدئلر: فئرعونون و اونون اعيانلارينين موقابئلئنده هارون دَيَنَکئني قالديردي و چايداکي سويا چاتديردي. نئل چايينداکي بوتون سو قانا دؤندي؛</verse>
        <verse osisID='Exod.7.21'>چايداکي باليقلار اؤلدو و چاي قوخولادي. مئصئرلئلر بورادان سو ائچه بئلمه‌دئلر. بوتون مئصئر تورپاغي قان ائچئنده ائدي.</verse>
        <verse osisID='Exod.7.22'>آمّا مئصئر سِحربازلاري دا اؤز سِحرلري ائله بله اتدئلر. ربّئن ددئيي کئمي فئرعونون اوره‌يي عئنادکار اولدو و اونلارا قولاق آسمادي.</verse>
        <verse osisID='Exod.7.23'>فئرعون قاييديب اؤز سارايينا گلدي؛ بو ائشه ده اَهمئيّت ورمَدي.</verse>
        <verse osisID='Exod.7.24'>بوتون مئصئرلئلر نئل چايي ساحئلئنده يِر قازماغا باشلاديلار کي، ائچمَلي سو تاپسينلار. چونکي چايين سويوندان ائچه بئلمه‌دئلر.</verse>
        <verse osisID='Exod.7.25'>رب چايا بلا گؤندرَندن سونرا يدّي گون کِچدي.  </verse>
      </chapter>
      <chapter osisID='Exod.8'>
        <verse osisID='Exod.8.1'>
          رب موسايا ددي: "فئرعونون يانينا گدئب اونا دِه: «رب بله ديئر: خالقيمي آزاد بوراخ کي، منه عئبادت اتسئن!</verse>
        <verse osisID='Exod.8.2'>اگر خالقيمي بوراخماقدان ائمتئناع اده‌سن، من سنئن بوتون تورپاغيني قورباغالارلا دولدوروب بلايا سالاجاغام.</verse>
        <verse osisID='Exod.8.3'>چاي، قورباغالارلا قايناشاجاق و اورادان چيخيب سنئن ساراييندا، ياتاق اوتاغيندا، ياتاغينين اوستونده گزه‌جکلر، اعيانلارينين، خالقينين اِولرئنه، تَندئرلرئنه و خمئر تَکنه‌لرئنه گئره‌جکلر.</verse>
        <verse osisID='Exod.8.4'>سنئن، خالقينين، و بوتون اعيانلارين اوستونه قورباغالار چيخاجاقلار.»"  </verse>
        <verse osisID='Exod.8.5'>
          رب موسايا ددي: "هارونا بله دِه: «دَيَنکئني گؤتور و اَلئني چايلارين، آرخلارين و گؤلمَچه‌لرئن اوستونه اوزات. قوي مئصئر تورپاغي قورباغالارلا دولسون.»"</verse>
        <verse osisID='Exod.8.6'>هارون اَلئني مئصئر سولاري اوستونه اوزاتدي و اورادان قورباغالار چيخيب مئصئر تورپاغيني بورودولر.</verse>
        <verse osisID='Exod.8.7'>سِحربازلار دا اؤز سِحرلري ائله بله اتدئلر و مئصئر تورپاغينا قورباغالار يتئردئلر.  </verse>
        <verse osisID='Exod.8.8'>
          فئرعون موساني و هاروني چاغيريب ددي: "ربّه يالوارين کي، قورباغالاری مندن و خالقيمدان رَدّ اتسئن، اوندا خالقي بوراخارام کي، ربّه قوربان تقدئم اتسئن."</verse>
        <verse osisID='Exod.8.9'>موسا فئرعونا ددي: "دانيش، نه واخت سنئن، اعيانلارين و خالقين اوچون يالواريم کي، قورباغالار سندن و اِولرئندن يوخ اولسونلار و آنجاق چايدا قالسينلار؟"</verse>
        <verse osisID='Exod.8.10'>فئرعون ددي: "صاباح." موسا ددي: "سن ددئيئن کئمي اولسون؛ بوندان بئله‌جکسن کي، تاريميز ربّه بَنزَر هچ تاري يوخدور!</verse>
        <verse osisID='Exod.8.11'>قورباغالار سندن، اِولرئندن، اعيانلاريندان و خالقيندان رَدّ اولوب آنجاق چايدا قالاجاقلار."</verse>
        <verse osisID='Exod.8.12'>موسا و هارون فئرعونون يانيندان چيخديلار.  موسا فئرعونون اوستونه گؤندردئيي قورباغالارا گؤره ربّه يالواردي.</verse>
        <verse osisID='Exod.8.13'>رب ده موسانين سؤزونه عمل اتدي. اِولرده، حيطلرده، زَمئلرده اولان قورباغالار اؤلدولر.</verse>
        <verse osisID='Exod.8.14'>اونلاري قالاق-قالاق ييغديلار و تورپاق قوخوماغا باشلادي.</verse>
        <verse osisID='Exod.8.15'>آنجاق فئرعون گؤرنده کي، وضعئيّت يونگوللَشئب، ربّئن ددئيي کئمي اوره‌يئني عئنادکار اتدي و اونلارا قولاق آسمادي.  </verse>
        <verse osisID='Exod.8.16'>
          رب موسايا ددي: "هارونا بله دِه: «دَيَنَکئني اوزاديب يرئن توزونا وور کي، او بوتون مئصئر اؤلکه‌سئنده ميغميغالارا دؤنسون.»</verse>
        <verse osisID='Exod.8.17'>اونلار بله ده اتدئلر. هارون اَلئنده‌کي دَيَنَکئني اوزاديب يرئن توزونا ووردو و ائنسانلارين دا، حيوانلارين دا اوستونه ميغميغالار قوندو. بوتون مئصئر تورپاغيندا يرئن توزو ميغميغايا دؤندو.</verse>
        <verse osisID='Exod.8.18'>سِحربازلار دا ائسته‌دئلر کی، اؤز سِحرلري ائله ميغميغالار گتئرسئنلر. لاکئن بونو باجارماديلار. ائنسانلارين دا، حيوانلارين دا اوستونه ميغميغالار قوندو.</verse>
        <verse osisID='Exod.8.19'>سِحربازلار فئرعونا ددئلر: "بوندا تارينين اَلي وار". لاکئن ربّئن ددئيي کئمي، فئرعونون اوره‌يي عئنادکار اولدو و فئرعون اونلارا قولاق آسمادي.  </verse>
        <verse osisID='Exod.8.20'>
          رب موسايا ددي: "سحر تزدن چيخ. او زامان کی، فئرعون سويا طرف گدئر، اونون موقابئلئنه گدئب بله دِه: «رب بله ديئر: خالقيمي آزاد بوراخ کي، منه عئبادت اتسئن!</verse>
        <verse osisID='Exod.8.21'>اگر اونلاري بوراخماقدان ائمتئناع اده‌سن، سنئن، اعيانلارينين و خالقينين اوستونه و اِولرئنئن ائچئنه چئبئن ييغينلاري گؤندره‌جيم. مئصئرلی‌لرئن اِولري، ياشاديقلاري تورپاق چئبئنلرله دولاجاق.</verse>
        <verse osisID='Exod.8.22'>لاکئن او گون خالقيمين ياشاديغي گوشِن وئلايتئني آييراجاغام کي، اورادا چئبئنلر اولماسين؛ بوندان بئله‌جکسن کي، بو اؤلکه‌ده رب منم.</verse>
        <verse osisID='Exod.8.23'>سنئن خالقينلا اؤز خالقيم آراسيندا فرق قوياجاغام. بو علامت صاباح اولاجاق."</verse>
        <verse osisID='Exod.8.24'>رب بله ده اتدي. فئرعونون سارايينين، اعيانلارينين اِولرئني، بوتون مئصئر تورپاغيني، آغير چئبئن ييغيني باسدي. چئبئنلرئن الئندن اؤلکه وئران اولدو.  </verse>
        <verse osisID='Exod.8.25'>
          فئرعون موساني و هاروني چاغيريب ددي: "گدئن، بو اؤلکه‌ده اؤز تارينيزا قوربان تقدئم ادئن."</verse>
        <verse osisID='Exod.8.26'>لاکئن موسا ددي: "بله اتمک اولماز، چونکي بئزئم تاريميز ربّه قوربان کسمه‌يئمئز مئصئرلی‌لري ائيرَندئره‌جک. اگر مئصئرلی‌لرئن قاباغيندا بئز ائيرَندئرن قوربانلار کَسَک، مگر اونلار بئزي داشا باسمازلار؟</verse>
        <verse osisID='Exod.8.27'>بئز ائسته‌يئرئک کي، صحرادا اوچ گون يول گدک و تاريميز ربّئن بئزه امر اتدئيي کئمي قوربان تقدئم ادک."</verse>
        <verse osisID='Exod.8.28'>فئرعون ددي: "من سئزي آزاد بوراخيرام کي، صحرادا تارينيز ربّه قوربان گتئره‌سئنئز، آمّا چوخ اوزاغا گتمه‌‌يه‌جکسئنئز. منئم اوچون ده يالوارين."</verse>
        <verse osisID='Exod.8.29'>موسا ددي: "باخ، من سنئن يانيندان گدئرم. ربّه يالواراجاغام کي، صاباح چئبئن ييغينلاري فئرعونو، اعيانلاريني و خالقيني ترک اتسئن؛ آمّا مبادا فئرعون، خالقي ربّه قوربان گتئرميه بوراخماماقلا گئنه ده بئزي آلداتسين."</verse>
        <verse osisID='Exod.8.30'>موسا فئرعونون يانيندان گدئب ربّه يالواردي.</verse>
        <verse osisID='Exod.8.31'>رب موسانين سؤزونه عمل اتدي. فئرعونو، اعيانلاريني و خالقيني چئبئنلردن قورتاردي؛ بئري ده قالمادی.</verse>
        <verse osisID='Exod.8.32'>آمّا بو دفه ده فئرعون اوره‌يئني عئنادکار اتدي و خالقي آزاد بوراخمادي.  </verse>
      </chapter>
      <chapter osisID='Exod.9'>
        <verse osisID='Exod.9.1'>
          رب موسايا ددي: "فئرعونون يانينا گدئب اونا دِه: «عئبرانئلرئن تاريسي رب بله ديئر: خالقيمي آزاد بوراخ کي، منه عئبادت اتسئن!</verse>
        <verse osisID='Exod.9.2'>اگر سن اونو بوراخماقدان بويون قاچيرديب، ساخلاماغي داوام اتدئره‌سن،</verse>
        <verse osisID='Exod.9.3'>باخ، رب الئني، زمئنده اولان حيوانلارين؛ آت، اِششَک، دَوه، مال- حيوان و قويون-کچئنئن اوستونه قالديراجاق؛ چوخ آغير وبا اولاجاق.</verse>
        <verse osisID='Exod.9.4'>لاکئن رب ائسرايئل اؤولادلارينين حيوانلاري ائله مئصئرلی‌لرئن حيوانلاري آراسيندا فرق قوياجاق. ائسرايئل اؤولادلارينا عاييد اولان حيوانلاردان هچ بئري اؤلميه‌جکدئر.  </verse>
        <verse osisID='Exod.9.5'/>
        <verse osisID='Exod.9.6'>
          محض بونو دا رب صاباحي گون اتدي. مئصئرلی‌لرئن بوتون حيوانلاري اؤلدو. آمّا ائسرايئل اؤولادلارينين حيوانلاريندان هچ بئري اؤلمه‌دي.</verse>
        <verse osisID='Exod.9.7'>فئرعون آدام گؤندردي و باخ، ائسرايئل‌لئلرئن حيوانلاريندان حتّا بئري ده اؤلمه‌مئشدي. لاکئن فئرعونون اوره‌يي عئنادکار اولدو و او خالقي آزاد بوراخمادي.  </verse>
        <verse osisID='Exod.9.8'>
          رب موسايا و هارونا ددي: "کوره‌دن ائکي اوووچ دولوسو کول گؤتورون. قوي موسا اونو فئرعونون گؤزو قاباغيندا گؤيه سَپسئن.</verse>
        <verse osisID='Exod.9.9'>بوتون مئصئر تورپاغيندا توز قالخاجاق، ائنسانلارين و حيوانلارين بدني گؤينه‌ين چئبانلار تؤره‌ده‌جک."  </verse>
        <verse osisID='Exod.9.10'>
          اونلار کوره کولونو گؤتوروب فئرعونون حوضوروندا دايانديلار. موسا اونو گؤيه‌ سَپدي، ائنسانلارين و حيوانلارين بدنئنه گؤينه‌ين چئبانلار چيخدي.</verse>
        <verse osisID='Exod.9.11'>سِحربازلار دا بو چئبانلارا گؤره موسانين قاباغيندا دايانا بئلمه‌دئلر؛ چونکي چئبانلار سِحربازلارين دا بدنلرئنه، بوتون مئصئرلی‌لر کئمي چيخميشدي.</verse>
        <verse osisID='Exod.9.12'>ربّئن موسايا ددئيي کئمي اولدو: رب فئرعونون اوره‌يئني عئنادکار اتدي و فئرعون اونلارا قولاق آسمادي.  </verse>
        <verse osisID='Exod.9.13'>
          رب موسايا ددي: "صاباح سحر تزدن قالخ و فئرعونون قاباغيندا دايانيب اونا بله دِه: «عئبرانئلرئن تاريسي رب بله ديئر: خالقيمي آزاد بوراخ کي، منه عئبادت اتسئن!</verse>
        <verse osisID='Exod.9.14'>چونکي من بو دفه سنئن، اعيانلارينين و خالقينين اوستونه بوتون بلالاريمي گؤندره‌جيم. بوندان بئله‌جکسن کي، بوتون دونيادا منه بَنزَر يوخدور.</verse>
        <verse osisID='Exod.9.15'>اگر ائندي اَلئمي اوزاديب سني و خالقيني وبا ائله جزالانديرسايديم، ير اوزوندن سئلئنئب کَسئلردئنئز.</verse>
        <verse osisID='Exod.9.16'>اونا گؤره سني قورويوب ساخلاديم کي، اؤز گوجومو سنه گؤرسدئم و آديم بوتون دونيايا اعلان ادئلسئن.</verse>
        <verse osisID='Exod.9.17'>سن حله ده منئم خالقيما آغاليق ادئب، اونلاري بوراخميرسان.</verse>
        <verse osisID='Exod.9.18'>باخ، من صاباح بو واخت چوخ گوجلو بئر دولو گؤندرئرم: اله بئر دولو کي، مئصئرئن قورولماسيندان بري اورادا اولماييب.</verse>
        <verse osisID='Exod.9.19'>ائندي حيوانلاريني و چؤلده‌ اولان هر شيئني اَمئن-آمانليغا آپار، چونکي زمئده قالان بوتون ائنسانلار و حيوانلار اِوه گتئرئلمَسه، اونلارين اوستونه دولو ياغاندا اؤله‌جکلر."  </verse>
        <verse osisID='Exod.9.20'>
          فئرعونون اعيانلاريندان بعضئلري ربّئن سؤزوندن قورخوب اؤز قول و حيوانلاريني تَلَسئک اِولرئنه گتئردئلر.</verse>
        <verse osisID='Exod.9.21'>ربّئن سؤزونه اعتئناسيزليق ادنلر، اؤز قوللاريني و حيوانلاريني زمئده قويدولار.</verse>
        <verse osisID='Exod.9.22'>رب موسايا ددي: "الئني گؤيه اوزات. قوي بوتون مئصئر تورپاغينا و اورادا اولان ائنسانلارين، حيوانلارين و بوتون زمي بئتکئلرئنئن اوستونه دولو ياغسين."</verse>
        <verse osisID='Exod.9.23'>موسا دَيَنَکئني گؤيه اوزاتدي. رب ائلديريملا دولو گؤندردي و يره اود دوشدو؛ رب مئصئر تورپاغي اوستونه دولو ياغديردي.</verse>
        <verse osisID='Exod.9.24'>بلجه، چوخ گوجلو بئر دولو ياغدي. دولو ائچئنده اود آليشيردي؛ مئصئر مئلّتئنئن قورولوشوندان بَري، بورادا بله بئر دولو اولماميشدي.</verse>
        <verse osisID='Exod.9.25'>دولو بوتون مئصئر تورپاغيندا آدامدان حيوانا قدر ووردو و زمئده اولان هر بئتکئني محو اتدي و هر آغاجي قيريب تؤکدو.</verse>
        <verse osisID='Exod.9.26'>آمّا ائسرايئل اؤولادلارينين ياشاديغي گوشِن وئلايتئنه دولو ياغمادي.  </verse>
        <verse osisID='Exod.9.27'>
          فئرعون موساني و هاروني چاغيرتديريب اونلارا ددي: "بو دفه گوناه اتدئم. رب صالحدئر، شرئر اولان من، و منئم خالقيمدير.</verse>
        <verse osisID='Exod.9.28'>ربّه يالوارين، چونکي کئفايتجه ائلديريم و دولو باش ورئب. من ده سئزي آزاد بوراخارام و بورادا داها قالمازسينيز."</verse>
        <verse osisID='Exod.9.29'>موسا اونا ددي: "شهردن چيخاندا الئمي ربّه طرف اوزاداجاغام، ائلديريم داياناجاق و داها دولو ياغماياجاق. بوندان بئله‌جکسن کي، دونيا ربّئنکئدئر.</verse>
        <verse osisID='Exod.9.30'>لاکئن من بئلئرم کي، سن و اعيانلارين گئنه ده تاريدان قورخمورسونوز."  </verse>
        <verse osisID='Exod.9.31'>
          بو واخت کتان و آرپا محصولو محو اولدو، چونکي آرپا دن گتئرمئش، کتان دا يِتئشمئشدي.</verse>
        <verse osisID='Exod.9.32'>آمّا بوغدا و قيرميزي بوغدا محصولو محو اولمادي؛ چونکي اونلار گِج يِتئشئرلر.  </verse>
        <verse osisID='Exod.9.33'>
          موسا فئرعونون يانيندان شهردن چيخيب الئني ربّه طرف اوزاتدي؛ ائلديريم و دولو داياندي و يره ياغيش ياغمادي.</verse>
        <verse osisID='Exod.9.34'>فئرعون ياغيشين، دولونون و ائلديريمين دايانديغيني گؤروب گئنه ده گوناه اتميه باشلادي، اؤزو و اعيانلاري اورکلرئني عئنادکار اتدئلر.</verse>
        <verse osisID='Exod.9.35'>ربّئن موسا واسئطه‌سئله ددئيي کئمي، فئرعونون اوره‌يي عئنادکار اولدو و او، ائسرايئل اؤولادلاريني آزاد بوراخمادي.  </verse>
      </chapter>
      <chapter osisID='Exod.10'>
        <verse osisID='Exod.10.1'>
          رب موسايا ددي: "فئرعونون يانينا گت. من فئرعونون و اعيانلارينين اوره‌يئني اونا گؤره عئنادکار اتمئشم کي، اونلارين آراسيندا اؤز علامتلرئمي گؤرسدئم.</verse>
        <verse osisID='Exod.10.2'>اله کي، سن ده اوغلونا و نوه‌نه دانيشارسان کی، مئصئرلی‌لري نجه ائستِهزا اتدئم و اونلارا علامتلر گؤرستدئم. اونلار بوندان بئله‌جکلر کي، رب منم."  </verse>
        <verse osisID='Exod.10.3'>
          موسا و هارون فئرعونون يانينا گلئب اونا ددئلر: "عئبرانئلرئن تاريسي رب بله ديئر: «نه واختا قدر حوضورومدان بويون قاچيرديب منه تابع اولماياجاقسان؟ خالقيمي آزاد بوراخ کي، منه عئبادت اتسئن!</verse>
        <verse osisID='Exod.10.4'>اگر سن منئم خالقيمي آزاد اتمکدن بويون قاچيرداسان، باخ، من صاباح سنئن اؤلکه‌نه چيئرتکه‌لر گؤندره‌جيم.</verse>
        <verse osisID='Exod.10.5'>چيئرتکه‌لر ير اوزونو اله اؤرته‌جکلر کي، تورپاغي گؤرمک اولماياجاق. دولو ياغاندان سونرا سئزه قالان شيلري ده اونلار يئيه‌جکلر؛ زمئده‌کي آغاجلارينيزين وردئيي زوغلاري دا يئيه‌جکلر.</verse>
        <verse osisID='Exod.10.6'>اونلار سنئن، اعيانلارينين و بوتون مئصئرلی‌لرئن اِولرئني دولدوراجاقلار. بله شيي نه آتالارين، نه ده بابالارين بو تورپاقدا مسکن سالديغي گوندن ائندئيه کئمي گؤرمه‌يئب. موسا دؤنوب فئرعونون يانيندان چيخدي.  </verse>
        <verse osisID='Exod.10.7'/>
        <verse osisID='Exod.10.8'>
          موساني و هاروني گئنه فئرعونون يانينا چاغيرديلار؛ فئرعون اونلارا ددي: "گدئن، تارينيز ربّه عئبادت ادئن. لاکئن کئملر گده‌جک؟"</verse>
        <verse osisID='Exod.10.9'>موسا ددي: "اوشاق، قوجا، اوغول، قيزلاريميز، قويون- کچي و مال- حيوانلاريميزلا بئرلئکده گده‌جيئک، چونکي ربّه بايرام اتمَلي‌يئک."</verse>
        <verse osisID='Exod.10.10'>فئرعون اونلارا ددي: "اگر من سئزي آرواد-اوشاقلارينيزلا بئرلئکده آزاد بوراخسام، او زامان رب سئزه کؤمک اولسون! يقئن سئزئن پئس نئيّتئنئز وار.</verse>
        <verse osisID='Exod.10.11'>بله اولماز، سئز کئشئلر گدئن و ربّه عئبادت ادئن. مگر بونو ائسته‌مئرسئنئز؟" سونرا فئرعون اونلاري اؤز حوضوروندان قوودو.  </verse>
        <verse osisID='Exod.10.12'>
          او واخت رب موسايا ددي: "اَلئني مئصئر تورپاغينين اوستونه اوزات. قوي مئصئر تورپاغينا چيئرتکه‌لر هوجوم اتسئن و اؤلکه‌نئن بوتون بئتکئلرئني، دولو ياغاندان سونرا قالان هر شيي يسئنلر.</verse>
        <verse osisID='Exod.10.13'>موسا دَيَنَکئني مئصئر تورپاغينين اوستونه اوزاتدي؛ رب اؤلکه‌يه بوتون او گون و گجه داوام ادن شرق کوله‌يي گؤندردي. سحر آچيلاندا شرق کوله‌يي اؤزو ائله چيئرتکه‌لر گتئردي.</verse>
        <verse osisID='Exod.10.14'>چيئرتکه‌لر بوتون مئصئر اؤلکه‌سئنه هوجوم اتدئلر و بوتون مئصئر تورپاغينا ياييلديلار؛ بله آغير چيئرتکه هوجومو نه اولموشدو، نه ده اولاجاق.</verse>
        <verse osisID='Exod.10.15'>چيئرتکه‌لر بوتون ير اوزونو اله اؤرتدولر کي، تورپاق گؤرونموردو؛ اونلار، اؤلکه‌نئن بوتون بئتکئلرئني و دولو ياغديقدان سونرا قالان بوتون آغاجلارين مئيوه‌لرئني يدئلر؛ بوتون مئصئر تورپاغيندا نه آغاجلاردا، نه ده چؤللوکلرده هچ بئر ياشيلليق قالمادي.</verse>
        <verse osisID='Exod.10.16'>فئرعون تَلَسئک موساني و هاروني چاغيريب اونلارا ددي: "تارينيز ربّه و سئزئن حاقّينيزدا گوناه اتدئم،</verse>
        <verse osisID='Exod.10.17'>ائندي آنجاق بو دفه بئر داها گوناهيمي باغيشلايين و تارينيز ربّه يالوار کي، بو اؤلومو آنجاق مندن ردّ اتسئن."</verse>
        <verse osisID='Exod.10.18'>موسا فئرعونون يانيندان چيخيب ربّه يالواردي.</verse>
        <verse osisID='Exod.10.19'>رب کوله‌يي دؤنده‌رئب چوخ گوجلو قرب کوله‌يي گؤندردي و کولک چيئرتکه‌لري آپاريب، قيرميزي دهنزه آتدي؛ بوتون مئصئر اؤلکه‌سئنده بئر چيئرتکه بله قالمادي.</verse>
        <verse osisID='Exod.10.20'>آمّا رب فئرعونون اوره‌يئني عئنادکار اتدي و او، ائسرايئل اؤولادلاريني بوراخمادي.  </verse>
        <verse osisID='Exod.10.21'>
          سونرا رب موسايا ددي: "الئني گؤيه طرف اوزات کي، مئصئر تورپاغيندا ظولمت، آغير قارانليق اولسون."</verse>
        <verse osisID='Exod.10.22'>موسا الئني گؤيه طرف اوزاتدي. بوتون مئصئر تورپاغيندا اوچ گون آغير قارانليق اولدو.</verse>
        <verse osisID='Exod.10.23'>اوچ گون هچ کس بئر-بئرئني گؤرمه‌دي و هچ کس يرئندن ترپنه بئلمه‌دي؛ آمّا بوتون ائسرايئل اؤولادلارينين ياشاديقلاري يرلر، ائشيقليق ائدي.  </verse>
        <verse osisID='Exod.10.24'>
          فئرعون موساني چاغيريب ددي: "گدئن ربّه عئبادت ادئن. قوي اوشاقلارينيز دا سئزئنله گتسئن، لاکئن قويون-کچئنئز و مال-حيوانينيز بورادا قالسين."</verse>
        <verse osisID='Exod.10.25'>لاکئن موسا ددي: "سن بئزه قوربانلار و يانديرما قوربانلاري دا ورمَلي‌سن کي، تاريميز ربّه قوربان تقدئم ادک.</verse>
        <verse osisID='Exod.10.26'>حيوانلاريميز دا بئزئمله گتمَلي‌دئرلر: بئر ديرناق بله قالماماليدير، چونکي تاريميز ربّه قوربان گتئرمک اوچون اونلاري گؤتورمَلي‌يئک. لاکئن اورايا گدئب چاتماميش، ربّه نه‌يي قوربان گتئره‌جيئمئزي بئلمئرئک."</verse>
        <verse osisID='Exod.10.27'>رب فئرعونون اوره‌يئني عئنادکار اتدي و او ائستمه‌دی کی، ائسرايئل اؤولادلاريني بوراخسين.  </verse>
        <verse osisID='Exod.10.28'>
          سونرا فئرعون موسايا ددي: "ردّ اول، اؤزونو گؤزله و بئر ده منئم گؤزومه گؤرونمه؛ بئر داها گؤزومه گؤروندويون گون اؤله‌جکسن."</verse>
        <verse osisID='Exod.10.29'>موسا ددي: "دوز ديئرسن؛ بئر داها گؤزونه گؤرونمه‌رم."  </verse>
      </chapter>
      <chapter osisID='Exod.11'>
        <verse osisID='Exod.11.1'>
          سونرا رب موسايا ددي: "فئرعونون و مئصئرئن اوستونه داها بئر جزا گؤندره‌جيم؛ بوندان سونرا او، سئزي آزاد بوراخاجاق، سئزي بوراخاندا، بورادان سئزي تامامن قوواجاق.</verse>
        <verse osisID='Exod.11.2'>خالقا چاتدير کي، هر کئشي اؤز قونشوسوندان و هر آرواد اؤز دوستوندان قيزيل-گوموش شيلر ائسته‌سئن."</verse>
        <verse osisID='Exod.11.3'>رب اؤز خالقينا مئصئرلی‌لرئن گؤزونده لوطف قازانديردي. موسا اؤزو ده مئصئر اؤلکه‌سئنده فئرعونون اعيانلارينين و خالقين گؤزونده چوخ بؤيوک آدام ائدي.</verse>
        <verse osisID='Exod.11.4'>موسا ددي: "رب بله ديئر: «گجه ياريسي من مئصئرئن آراسيندان کچه‌جيم؛</verse>
        <verse osisID='Exod.11.5'>مئصئر تورپاغيندا تختده اوتوران فئرعونون اوغلوندان توتموش، دَيئرمان آرخاسيندا اولان کنئز اوغلونا قدر، هامينين ائلک اوشاغي اؤله‌جک. حتّا بوتون حيوانلارين دا ائلک بالالاري اؤله‌جک.</verse>
        <verse osisID='Exod.11.6'>بوتون مئصئر تورپاغيندا اله بؤيوک بئر فغان قوپاجاق کي، ائندئيه‌جک بله‌سي اولماييب و بوندان سونرا دا اولماياجاق.</verse>
        <verse osisID='Exod.11.7'>لاکئن ائسرايئل اؤولادلارينين هچ بئرئنئن ضئدّئنه حتّا بئر ائت ده هورميه‌جک، نه بئر آداما، نه ده بئر حيوانا. بوندان بئله‌جکسئنئز کي، رب ائسرايئل اؤولادلاري ائله مئصئرلئلر آراسيندا نجه فرق قويور.</verse>
        <verse osisID='Exod.11.8'>سونرا بوتون بو قوللارين يانيما گله‌جک و منه تعظئم ادئب دئيه‌جکلر: سن و دالينجا گلن بوتون خالق بورادان چيخين! بوندان سونرا من چيخاجاغام.»" سونرا موسا قيزغين قضبله فئرعونون يانيندان چيخدي.  </verse>
        <verse osisID='Exod.11.9'>
          رب موسايا ددي: "فئرعون سئزه قولاق آسماياجاق کي، مئصئر دئياريندا منئم مؤجوزه‌لرئم چوخالسين.»</verse>
        <verse osisID='Exod.11.10'>موسا و هارون بوتون بو مؤجوزه‌لري فئرعونون حوضوروندا گؤرستدئلر. لاکئن رب فئرعونون اوره‌يئني عئنادکار اتدي و او، ائسرايئل اؤولادلاريني اؤز تورپاغيندان آزاد بوراخمادي.  </verse>
      </chapter>
      <chapter osisID='Exod.12'>
        <verse osisID='Exod.12.1'>
          مئصئر تورپاغيندا رب موسا و هارونا ددي:</verse>
        <verse osisID='Exod.12.2'>"بو آي سئزئن اوچون ائلک آي، سئزئن اوچون ائلئن ائلک آيي اولاجاق.</verse>
        <verse osisID='Exod.12.3'>بوتون ائسرايئل جاماعاتينا ديئن: «قوي بو آيين اونونجو گونونده، اونلاردان هر بئري اؤزلري اوچون بئر قوزو، آتالارينين اِولرئنه گؤره، هر اِو بئر قوزو گؤتورسون.</verse>
        <verse osisID='Exod.12.4'>اگر بئر آدامين عايئله‌سي بئر قوزو اوچون ساييجا آزدير، قوي او آدام، اِوئنه ياخين قونشوسي ائله بئرلئکده، بئر حيوان گؤتوروب آداملارين سايينا، هر کسئن يئيه‌جيئنه گؤره بؤلسون.</verse>
        <verse osisID='Exod.12.5'>قوزونوز بئر ائلّئک قوصورسوز اِرکَک قوزو اولسون. اونو قويونلاردان يا دا کِچئلردن گؤتوره بئلرسئنئز.</verse>
        <verse osisID='Exod.12.6'>اونو آيين اون دؤردونجو گونونه قدر ساخلايين. قوي آخشامچاغي ائسرايئل جاماعاتيندان هر کس اونو کسسئن.</verse>
        <verse osisID='Exod.12.7'>قوربانين قانيندان گؤتوروب، اونو يئيه‌جکلري اِوئن قاپيسينين هر ائکي يان تاختاسينا و اوست دئره‌يئنه سورتسونلر.</verse>
        <verse osisID='Exod.12.8'>همئن گجه اونون اَتئني يسئنلر؛ اَتي اوددا قيزارديب، ماياسيز چؤرک و آجي گؤيرتي ائله يسئنلر.</verse>
        <verse osisID='Exod.12.9'>اونو چئي، و يا سودا قايناديلميش حالدا يمه‌يئن. کلّه‌سي، پاچاسي و ائچالاتي ائله بئرلئکده اوددا قيزارديلميش حالدا ييئن.</verse>
        <verse osisID='Exod.12.10'>اوندان سحره قدر بئر شي ساخلامايين و سحر قالانلاريني يانديرين.</verse>
        <verse osisID='Exod.12.11'>اونو بله ييئن: بِلئنئز قورشانميش، چاريقلارينيز آياغينيزدا، و دَيَنه‌يئنئز اَلئنئزده اولسون، اونو تَلَسئک ييئن. بو، ربّئن پاسخاسيدير.  </verse>
        <verse osisID='Exod.12.12'>
          لاکئن من او گجه مئصئر تورپاغيندان کچه‌جيم. مئصئر تورپاغيندا اولان هم ائنسانلارين بوتون ائلک اوشاقلاريني، هم ده حيوانلارين بوتون ائلک بالالاريني اؤلدوره‌جيم. بوتون مئصئر آللاهلارينا دا جزا وره‌جيم. رب منم.</verse>
        <verse osisID='Exod.12.13'>اولدوغونوز اِولرئن اوستونده‌کي قان، سئزئن اوچون علامت اولاجاق. قاني گؤروب يانينيزدان کچه‌جيم و مئصئر اؤلکه‌سئني جزالانديرديغيم زامان، سئزه محو اِدئجي بلا گلميه‌جک.  </verse>
        <verse osisID='Exod.12.14'>
          بو گون سئزئن اوچون خاطئره گونو اولاجاق. اونو رب اوچون بايرام ادئن. نسئللر بويو ابدی قايدا اولاراق، اونو بايرام ادئن.</verse>
        <verse osisID='Exod.12.15'>يدّي گون ماياسيز چؤرک ييئن. آمّا بئرئنجي گون اِولرئنئزدن ماياني ييغيشديرين. چونکي بئرئنجي گوندن يدّئنجي گونه قدر مايالي چؤرک يئين هر کسئن آياغي ائسرايئللی‌لرئن آراسيندان کسئلمه‌لئدئر.</verse>
        <verse osisID='Exod.12.16'>سئزئن اوچون بئرئنجي و يدّئنجي گونلرده موقدّس ييغين اولاجاق. بو گونلر هر کس اؤزونه يمک حاضيرلاماقدان باشقا هچ بئر ائش گؤرمه‌سئن.</verse>
        <verse osisID='Exod.12.17'>بو ماياسيز چؤرک بايراميني اونا گؤره رئعايت ادئن کي، محض همئن گون سئزئن دسته‌لرئنئزي مئصئر تورپاغيندان چيخارتديم. بو گونو نسئل بويو ابدی قايدا اولاراق رئعايت ادئن.</verse>
        <verse osisID='Exod.12.18'>بئرئنجي آيين اون دؤردونجو گونونون آخشاميندان، آيين ائيئرمي بئرئنجي گونونون آخشامينا قدر، ماياسيز چؤرک ييئن.</verse>
        <verse osisID='Exod.12.19'>يدّي گون اِوئنئزده مايا اولماسين. چونکي مايالي بئر شي يئين هر کس ائستر اؤلکه‌ده قرئب اولسون، ائستر يرلي، آياغي ائسرايئل ائجماعسينين آراسيندان کسئلمه‌لئدئر.</verse>
        <verse osisID='Exod.12.20'>هچ بئر مايالي شي يمه‌يئن، ياشاديغينيز هر بئر يرده ماياسيز چؤرک ييئن.»"  </verse>
        <verse osisID='Exod.12.21'/>
        <verse osisID='Exod.12.22'>
          بئر دسته مرجانکؤشک گؤتوروب لَيَنده اولان قانا باتيرين و اوراداکي قاندان قاپينين اوست دئره‌يئنه و يان تاختالارينا سورتون. سحره قدر هچ کس اِوئنئن قاپيسيندان چيخماسين.</verse>
        <verse osisID='Exod.12.23'>رب مئصئرلی‌لري بلايا سالماق اوچون گلنده، قاپينين اوست دئرک و يان تاختالارينين اوستونده اولان قاني گؤروب، او قاپينين يانيندان کچه‌جک. محو اِدئجي بلاني اِوئنئزه گئرميه قويماياجاق.</verse>
        <verse osisID='Exod.12.24'>بونو ابدی قايدا اولاراق اؤزونوز و اؤولادلارينيز اوچون رئعايت ادئن.</verse>
        <verse osisID='Exod.12.25'>ربّئن ددئيي کئمي سئزه وردئيي تورپاغا گلئب بو عئبادتي يرئنه يتئرئن.</verse>
        <verse osisID='Exod.12.26'>اگر اؤولادلارينيز سئزدن سوروشالار کي، «بو عئبادتئن معناسيني سئزئن اوچون ندئر؟»</verse>
        <verse osisID='Exod.12.27'>اونلارا جاواب ورئن: «بو، رب اوچون پاسخا قوربانيدير، او خئلاص ادن رب کي، مئصئرلی‌لري بلايا سالديغي زامان، مئصئرده‌کي ائسرايئل اؤولادلارينين اِولرئندن کچدي، لاکئن بئزئم اِولرئمئزي ساخلادي.»" خالق اَيئلئب سجده اتدي.</verse>
        <verse osisID='Exod.12.28'>رب موسا و هارونا نجه امراتمئشدي، ائسرايئل اؤولادلاري دا گدئب اله اتدئلر.  </verse>
        <verse osisID='Exod.12.29'>
          گجه ياريسي رب مئصئر تورپاغيندا اولان بوتون ائلک اؤولادلاري ووردو؛ تختده اوتوران فئرعونون ائلک اؤولاديندان توتموش، زئنداندا اولان اسئرئن ائلک اوشاغينا قدر؛ حيوانلارين ائلک بالاسيني دا ووردو.</verse>
        <verse osisID='Exod.12.30'>گجه واختي فئرعون، اونون اعيانلاري و بوتون مئصئرلئلر قالخديلار. مئصئردن بؤيوک بئر فغان قوپدو، چونکي اله بئر اِو يوخ ائدي کي، اورادا اؤلَن اولماسين.</verse>
        <verse osisID='Exod.12.31'>فئرعون گجه موسا و هاروني چاغيريب ددي: "چيخين گدئن! هم اؤزونوز، هم ده ائسرايئللی‌لر خالقيمين آراسيندان چيخين گدئن، ائسته‌دئيئنئز کئمي ربّه عئبادت ادئن.</verse>
        <verse osisID='Exod.12.32'>نجه کي ديئرسئنئز، قويون-کچئنئزي و مال-حيوانينيزي دا گؤتوروب گدئن، منه ده برکت ورئن."  </verse>
        <verse osisID='Exod.12.33'>
          مئصئرلئلر خالقي زور آلتينا قويدولار کي، اؤلکه‌‌ني تَلَسئک ترک اتسئنلر، چونکي ديئردئلر: "يوخسا هاميميز اؤله‌جيئک."</verse>
        <verse osisID='Exod.12.34'>خالق خمئرلرئن ماياسي آجيماميش حالدا، پالتارلارينا بورونموش خمئر طاباقلاريني چئيئنلرئنده آپاردي.</verse>
        <verse osisID='Exod.12.35'>ائسرايئل اؤولادلاري موسانين سؤزونه عمل اتدئلر. مئصئرلی‌لردن قيزيل-گوموش و پالتارلار ائسته‌دئلر.</verse>
        <verse osisID='Exod.12.36'>رب خالقا مئصئرلی‌لرئن گؤزونده لوطف قازانديردي و اونلارا ائسته‌دئکلرئني وردئلر. بلجه اونلار مئصئرلی‌لري سويدولار.  </verse>
        <verse osisID='Exod.12.37'>
          ائسرايئل اؤولادلاري رَعمِسِسدن سوکّوتا يولا دوشدولر. آرواد-اوشاقدان باشقا، آلتي يوز مئنه قدر پئيادا گدن کئشي وار ائدي.</verse>
        <verse osisID='Exod.12.38'>قاريشيق بئر ائزدئحام، چوخلو قويون-کچي، مال-حيوان و آيري حيوانلار دا اونلارلا بئرلئکده يولا دوشدو.</verse>
        <verse osisID='Exod.12.39'>مئصئردن چيخارتديقلاري خمئردن ماياسي آجيماديغي اوچون ماياسيز فطئرلر پئشئردئلر. چونکي مئصئردن قووولموشدولار. نه يوبادا بئلردئلر، نه ده اؤزلرئنه آذوقه حاضيرلاميشديلار.</verse>
        <verse osisID='Exod.12.40'>ائسرايئل اؤولادلارينين مئصئرده ياشاديغي مودّت دؤرد يوز اوتوز ائل اولموشدو.</verse>
        <verse osisID='Exod.12.41'>محض بو دؤرد يوز اوتوز ائل قورتارديغي گونده، ربّئن بوتون دسته‌لري مئصئر تورپاغيندان چيخدي.</verse>
        <verse osisID='Exod.12.42'>بو او گجه‌دئر کي، گرک رب اوچون ساخلانسين. چونکي مئصئر دئياريندان اونلاري قورتاردي. بو اله او گجه‌دئر کي، بوتون ائسرايئل خالقي نسئللر بويو او گجه‌ني ساخلاماليديرلار.  </verse>
        <verse osisID='Exod.12.43'>
          رب موسا و هارونا ددي: "پاسخا بايرامينين قايداسي بله‌دئر: هچ بئر قرئب اوندان يمه‌سئن؛</verse>
        <verse osisID='Exod.12.44'>آنجاق هر کسئن گوموشله ساتين آلينميش قولو، ختنه اولوندوقدان سونرا اونو يئيه بئلر.</verse>
        <verse osisID='Exod.12.45'>قوناق و موزدلو ائشچي اوندان يِمه‌سئن.</verse>
        <verse osisID='Exod.12.46'>قوي بو يمک بئر اِوده ييئلسئن؛ اَتي اِودن اشئيه چيخارديلماسين و اونون هچ بئر سومويونو ده سينديرماياجاقسينيز.</verse>
        <verse osisID='Exod.12.47'>بوتون ائسرايئل ائجماعسي بونو جشن توتسون.</verse>
        <verse osisID='Exod.12.48'>سنئن يانيندا قوناق اولان قرئب، اگر رب اوچون پاسخا کچئرتمک ائسته‌سه، قوي عايئله‌سئنده اولان بوتون کئشئلر ختنه اولونسون؛ آنجاق بو زامان اونو کچئرده بئلر و او دا سئزئن هم طايفانينيز کئمي ساييلار. ختنه اولونمايان هچ بئر کئشي اوندان يمه‌سئن.</verse>
        <verse osisID='Exod.12.49'>او قرئب اوچون ده کي، يانينيزدا يرلئلر کئمي ياشايير، قانون هَمَندئر."</verse>
        <verse osisID='Exod.12.50'>رب موسا و هارونا نجه امراتمئشدي، ائسرايئل اؤولادلاري دا بله اتدئلر.</verse>
        <verse osisID='Exod.12.51'>رب او گون ائسرايئل اؤولادلاريني مئصئر تورپاغيندان دسته-دسته چيخارتدي.  </verse>
      </chapter>
      <chapter osisID='Exod.13'>
        <verse osisID='Exod.13.1'>
          رب موسايا ددي:</verse>
        <verse osisID='Exod.13.2'>"ائسرايئل اؤولادلاري آراسيندا هر بطندن ائلک دوغولان بوتون اوغلانلاري و بوتون حيوانلارين بالالاريني منه تقدئس ات. اونلار منئمدئر."  </verse>
        <verse osisID='Exod.13.3'>
          موسا خالقا ددي: "مئصئردن، نؤکرچئلئک اِوئندن چيخديغينيز گونو خاطيرلايين. چونکي رب سئزي قووّتلي اَل‌له اورادان چيخارتدي و بونا گؤره ده مايالي چؤرک گرک ييئلمه‌سئن.</verse>
        <verse osisID='Exod.13.4'>آبئب آييندا اولان بو گون چيخيرسينيز.</verse>
        <verse osisID='Exod.13.5'>رب آتالارينيزا آند ائچمئشدي کي، کَنَعانليلارين، خئتلئلرئن، اِمورلولارين، خئولئلرئن، و يِبوسلولارين اؤلکه‌سئني سئزه وره‌جک. سئزي سود و بال آخان بئر تورپاغا گتئره‌جيي واخت، بو عئبادتي همئن آيدا يرئنه يتئرئن.</verse>
        <verse osisID='Exod.13.6'>يدّي گون ماياسيز چؤرک ييئن، يدّئنجي گون ربّه بايرام اولسون.</verse>
        <verse osisID='Exod.13.7'>او يدّي گون عرضئنده، آنجاق ماياسيز چؤرک ييئلمه‌لئدئر. آرانيزدا بوتون اؤلکه‌ده نه مايالي چؤرک گؤرونسون، نه ده مايا.</verse>
        <verse osisID='Exod.13.8'>او گونو اوغلونوزا بئلدئرئب ديئن: «مئصئردن چيخديغيم واخت رب منئم اوچون نَلر اتدئيئنه گؤره بله ادئرم.»</verse>
        <verse osisID='Exod.13.9'>قوي بو اَلئنئزده نئشانه و گؤزلرئنئزئن قاباغيندا خاطئره اولسون کي، ربّئن قانونو آغزينيزدان دوشمه‌سئن، چونکي رب سئزي قووّتلي اَل‌له مئصئردن چيخارتدي.</verse>
        <verse osisID='Exod.13.10'>ائلدن ائله بو قايدايا تعيئن اولونان واخت عمل اده‌جکسن.  </verse>
        <verse osisID='Exod.13.11'>
          او زاماندان کي، رب، سئزه و آتالارينيزا آند ائچدئيي کئمي، سئزي کَنَعانليلارين اؤلکه‌سئنه گتئردي، اوراني سئزه وردئيي زامان،</verse>
        <verse osisID='Exod.13.12'>آنا بطنئندن ائلک دوغولان بوتون اوغلانلارينيزی ربّه تقدئم اتمه‌لئسئنئز: ائلک دوغولان بوتون حيوان بالالاري دا ربّئن اولسون.</verse>
        <verse osisID='Exod.13.13'>هر ائلک دوغولان اِششَک بالاسي عوضئنه، بئر قوزو وره‌‌جکسئنئز. اگر عوضئني ورمَيه‌سئنئز، گرک اونون بوينونو سينديراسينيز. اوغلانلارينيزين آراسيندا هر آدامين ائلک دوغولانين عوضئني ورمه‌لئسئنئز.</verse>
        <verse osisID='Exod.13.14'>اوغوللارينيز سئزدن «بو ندئر؟» سوروشاندا ديئن: «رب بئزي مئصئردن، نؤکرچئلئک اِوئندن قووّتلي اَل‌له چيخارتدي.</verse>
        <verse osisID='Exod.13.15'>فئرعون بئزي آزاد بوراخماماغا عئناد ادنده، رب مئصئر تورپاغيندا اولان هم ائنسانلارين هم ده حيوانلارن بوتون ائلک اوشاغيني اؤلدوردو. بونا گؤره من بوتون ائلک دوغولان حيوان بالالاريني ربّه قوربان ورئرم، بوتون ائلک اوغوللاريمين دا عوضئني ورئرم.</verse>
        <verse osisID='Exod.13.16'>قوي بو اَلئنئزده نئشانه و گؤزلرئزئن قاباغيندا خاطئره علامتي اولسون، چونکي رب بئزي قووّتلي اَل‌له مئصئردن چيخارتدي."  </verse>
        <verse osisID='Exod.13.17'>
          فئرعون خالقي آزاد بوراخديغي زامان، تاري اونلاري فئلئسطلی‌لرئن بؤلگه‌سئندن، حتّا يولون قيسا اولدوغو حالدا آپارمادي. چونکي ددي: خالق موحارئبه گؤرنده بلکه پشمان اولوب مئصئره قاييدار.</verse>
        <verse osisID='Exod.13.18'>تاري خالقي قيرميزي دهنزه طرف، صحرا يولو ائله آپاردي. ائسرايئل اؤولادلاري مئصئر تورپاغيندان نئظاملا چيخديلار.</verse>
        <verse osisID='Exod.13.19'>موسا يوسئفئن سوموکلرئني اؤزو ائله آپاردي، چونکي يوسئف ائسرايئل اؤولادلارينا برک آند ورئب دمئشدي: "تاري موطلق سئزه نظر سالاجاق. گدن زامان اؤزونوله سوموکلرئمي ده بورادان چيخاردين."</verse>
        <verse osisID='Exod.13.20'>ائسرايئل اؤولادلاري سوکّوتدان يولا دوشوب، صحرانين قيراغيندا اولان اِتامدا خيمه قوردولار.</verse>
        <verse osisID='Exod.13.21'>رب اونلارين قاباغي ائله، گوندوز اونلارا يول گؤرسدمَک اوچون، بولود دئره‌يئنده، گجه ده، اونلارا ائشيق ورمک اوچون، اود دئره‌يئنده گدئردي کي، گوندوز ده، گجه ده گده بئلسئنلر.</verse>
        <verse osisID='Exod.13.22'>گوندوزلر بولود دئره‌يي، گجه‌لر ده اود دئره‌يي خالقين قاباغيندان آيريلمادي.  </verse>
      </chapter>
      <chapter osisID='Exod.14'>
        <verse osisID='Exod.14.1'>رب موسايا ددي:</verse>
        <verse osisID='Exod.14.2'>"ائسرايئل اؤولادلارينا بله دِه: «دؤنوب پی‌حَخئروت قاباغيندا، مئگدوللا دهنزئن آراسيندا دوشَرگه سالين. بَعل‌صِفون موقابئلئنده دهنزئن ساحئلئنده دوشَرگه‌نئز اولسون.</verse>
        <verse osisID='Exod.14.3'>فئرعون دوشونه‌جک کي، ائسرايئل اؤولادلاري آماجسيز سرگرداندير، صحرا، يوللاريني کسئبدئر.</verse>
        <verse osisID='Exod.14.4'>آمّا من فئرعونون اوره‌يئني عئنادکار اده‌جيم کي، او سئزي تعقئب اتسئن. سونرا فئرعون و اونون بوتون قوشونو واسئطه‌سئله عئزّتلنه‌جيم. مئصئرلئلر بئله‌جکلر کي، رب منم.»" </verse>
        <verse osisID='Exod.14.5'>
          مئصئر پادشاهينا ائسرايئل خالقينين قاچديغيني خبر ورنده، فئرعون و مأمورلارينين فئکري ديئشئلدي. اونلار ددئلر: "بئز نه اوچون بله اتدئک؟ ائسرايئل اؤولادلاريني نئيه قوللوغوموزدان بوراخديق؟</verse>
        <verse osisID='Exod.14.6'>فئرعون دؤيوش عارابالاريني حاضيرلاييب، آداملاريني اؤزو ائله گؤتوردو.</verse>
        <verse osisID='Exod.14.7'>او، آلتي يوز سِچمه دؤيوش آرابا، و مئصئرئن بوتون باشقا عارابالاريني گؤتوردو. هر آرابانين اؤز مأمورو وار ائدي.</verse>
        <verse osisID='Exod.14.8'>رب مئصئر پادشاهي فئرعونون اوره‌يئني عئنادکار اتدي و او، ائسرايئل اؤولادلاريني تعقئب اتدي. آمّا ائسرايئل اؤولادلاري جورعتله گدئردئلر.</verse>
        <verse osisID='Exod.14.9'>مئصئرلئلر، فئرعونون بوتون آتلاري، عارابالاري، سورَنلرئني و قوشونو اونلاري تعقئب ادئب في‌حَخئروت يانيندا، بَعل‌صِفون موقابئلئنده دهنزئن ساحئلئنده قوردوقلاري دوشَرگَيه چاتديلار.  </verse>
        <verse osisID='Exod.14.10'>
          فئرعون ياخينلاشاندا ائسرايئل اؤولادلاري باخيب گؤردولر کي، مئصئرلئلر اونلارين دالينجا گلئرلر. بونا گؤره ده چوخ قورخوب، ربّه فرياد اتدئلر.</verse>
        <verse osisID='Exod.14.11'>اونلار موسايا ددئلر: "مگر مئصئرده قبئرئستانليق يوخدور کي، سن بئزي صحرادا اؤلمَيه آپاردين؟ بئزي مئصئردن چيخارديب باشيميزا نه گتئردئن؟</verse>
        <verse osisID='Exod.14.12'>مئصئرده مگر سنه دمئردئک: بئزدن اَل چک، مئصئرلی‌لره قوللوق ادک؟ صحرادا اؤلمَکدن مئصئرلی‌لره قوللوق اتمک بئزئم اوچون ياخشيدير."  </verse>
        <verse osisID='Exod.14.13'>
          آمّا موسا خالقا بله ددي: "قورخمايين! دورون، گؤرون رب بو گون نجه سئزی خئلاص اده‌جک! بو گون گؤردويونوز مئصئرلی‌لري داها هچ واخت گؤرميه‌جکسئنئز.</verse>
        <verse osisID='Exod.14.14'>ساکئت اولون، رب سئزئن اوچون دؤيوشه‌جک!"  </verse>
        <verse osisID='Exod.14.15'>
          رب موسايا ددي: "نه اوچون منه فرياد ادئرسن؟ ائسرايئل اؤولادلارينا دِه کي، يولا دوشسونلر."</verse>
        <verse osisID='Exod.14.16'>آمّا سن دَيَنَکئني قالديريب، الئني دهنزئن اوستونه اوزات، سولاريني يار کي، ائسرايئل اؤولادلاري قورولوق يردن دهنزئن اورتاسيندان کچسئنلر.  </verse>
        <verse osisID='Exod.14.17'>
          من مئصئرلی‌لرئن اورکلرئني عئنادکار اده‌جيم کي، سئزي تعقئب اتسئنلر. سونرا فئرعونون، اونون بوتون قوشونونون، دؤيوش آارابالارينين و سورَنلرئنئن واسئطه‌سئله عئزّتلنه‌جيم.</verse>
        <verse osisID='Exod.14.18'>فئرعونون دؤيوش عارابالارينين و سورَنلرئنئن واسئطه‌سئله عئزّتلندئيئم زامان، مئصئرلئلر بئله‌جکلر کي، رب منم.  </verse>
        <verse osisID='Exod.14.19'>
          ائسرايئل خالقينين قاباغيندا گدن تارينين مله‌يي، اونلارين آرخاسينا کچدي. بولود دئره‌يي قاباقلاريندان آرخالارينا کچئب،</verse>
        <verse osisID='Exod.14.20'>مئصئرلی‌لرئن دوشَرگه‌سي و ائسرايئل‌لی‌لرئن دوشَرگه‌سي آراسينا گلدي. بولود بئر طرفه ظولمت، لاکئن او بئري طرفه گجه ائشيق وردی. بوتون گجه بو خالقلار بئربئرئنه ياخينلاشماديلار.  </verse>
        <verse osisID='Exod.14.21'>
          موسا اَلئني دهنز اوستونه اوزاتدي. رب بوتون گجه اَسن قووّتلي شرق کولَيي ائله دهنزئن سويونو قوووب، دهنزي قورويا چِوئردي. سولار ياريلدي</verse>
        <verse osisID='Exod.14.22'>و ائسرايئل اؤولادلاري قورولوق يردن، دهنزئن اورتاسيندان کچدئلر. سولار اونلار اوچون صاغ و سول طرفدن دووار اولدو.</verse>
        <verse osisID='Exod.14.23'>مئصئرلئلر اونلاري تعقئب اتدئلر؛ فئرعونون بوتون آتلاري، دؤيوش عارابالاري و اونلاري سورَنلر ائسرايئل اؤولادلارينين دالينجا دهنزئن اورتاسينا گئردئلر.</verse>
        <verse osisID='Exod.14.24'>سحر نؤوبَتئنده رب اود و بولود دئره‌يئندن مئصئرلی‌لرئن قوشونونا باخيب قوشونلارين آراسينا قاريشيق سالدي.</verse>
        <verse osisID='Exod.14.25'>او عارابالارين تَکَرلرئني اِله لَنگئتدي کي، عارابالار گوجله حرکت اتدئلر. مئصئرلئلر ددئلر: "گلئن ائسرايئل اؤولادلاريندان قاچاق، چونکي رب اونلارين طرفئنده بئزه ضئدّ دؤيوشور."  </verse>
        <verse osisID='Exod.14.26'>
          رب موسايا بله ددي: "اَلئني دهنزئن اوستونه اوزات کي، سولار مئصئرلی‌لرئن، دؤيوش عارابالارينين و اونلاري سورَنلرئنئن اوستونه قاييتسين."</verse>
        <verse osisID='Exod.14.27'>موسا اَلئني دهنزئن اوستونه اوزاتدي. سحره ياخين دهنز اَوّلکي حالينا قاييتدي. مئصئرلئلر سولاردان قاچماق ائسته‌ينده، رب اونلاري ائته‌له‌يئب دهنزئن اورتاسينا آتدي.</verse>
        <verse osisID='Exod.14.28'>يرئنه قاييدان سولار دؤيوش عارابالاريني، اونلاري سورَنلري، فئرعونون بوتون قوشونونو کی، ائسرايئل اؤولادلارينين دالينجا دهنزه گِدئردئلر، اؤرتوب اودّو. اونلاردان بئر نفر ده اولسون، صاغ قالمادي.  </verse>
        <verse osisID='Exod.14.29'/>
        <verse osisID='Exod.14.30'>
          بلجه رب او گون ائسرايئلي مئصئرلی‌لرئن الئندن خئلاص اتدي. ائسرايئل خالقي مئصئرلی‌لري دهنزئن ساحئلئنده اؤلو گؤردولر.</verse>
        <verse osisID='Exod.14.31'>ائسرايئل خالقي ربّئن مئصئرلی‌لره بؤيوک قووّتله نه اتدئيئني گؤرنده، ربدن قورخدولار؛ اونا و قولو موسايا ائنانديلار.  </verse>
      </chapter>
      <chapter osisID='Exod.15'>
        <verse osisID='Exod.15.1'>
          او واخت موسا ائله ائسرايئل اؤولادلاري ربّه بو نغمه‌ني اوخودولار:  "ربّه نغمه‌لر اوخوياجاغام، چونکي اوجالديقجا اوجالديآتي و آتليني دهنزه توللادي.</verse>
        <verse osisID='Exod.15.2'>رب منئم قووّتئم، منئم نغممدئر.،او، منئم نئجاتيم اولوب.بو منئم تاريمدير،اونا حَمد اده‌جيم.آتامين تاريسيدير،رَبّي اوجالداجاغام.</verse>
        <verse osisID='Exod.15.3'>رب دؤيوشچودور،ربدئر اونون آدي.</verse>
        <verse osisID='Exod.15.4'>فئرعونون دؤيوش عارابالاريني و قوشونونو دهنزه آتيب.سِچمه افسرلري ده قيرميزي دهنزده بوغولوبلار.</verse>
        <verse osisID='Exod.15.5'>درئن سولارا بورونوب، داش کئمی درئنلئکلرده قرق اولدولار.</verse>
        <verse osisID='Exod.15.6'>يارب! سنئن صاغ الئن قودرتده شؤوکتلئدئر.يارب! سنئن صاغ الئن، دوشمنی ‌اَزَندئر.</verse>
        <verse osisID='Exod.15.7'>سنه ضئدّ چيخانلاري، عظمتئنئن بؤيوکلويونده، يره ييخدينگؤندردئيئن يانديريب ياخان قضب، اونلاري سامان چؤپو کئمی کول ادئر.</verse>
        <verse osisID='Exod.15.8'>بورنونون نفسي ائله سولار بئر يره ييغيلدي!ييغيلديلار بئر يره او آخان سولار!دوندو او دهنز قوينونداکي درئنلئکلرئن سولاري!</verse>
        <verse osisID='Exod.15.9'>دوشمن ددي:"اونلارين دالينجا گده‌جيم؟ اونلارا چاتيب، قَنئمت پايلاياجاغام:بوندان دوياجاق جانيم؛قيلينجيمي چکه‌جيم، و اَلئم اونلاري محو اده‌جک."</verse>
        <verse osisID='Exod.15.10'>يلئني اوفوردون، دهنز اونلاري بورودو.قورغوشون کئمی، اونلار هيبتلي سولاردا باتديلار.</verse>
        <verse osisID='Exod.15.11'>يارب، آللاهلار آراسيندا سنئن کئمي کئم وار؟سنئن کئمي موقدّسلئکده عظمتلي،حمدلرده زهملي، و عجايئب يارادان مگر وار؟</verse>
        <verse osisID='Exod.15.12'>ساغ الئني اوزاتدين، و تورپاق اونلاري اودّو.</verse>
        <verse osisID='Exod.15.13'>قورتارديغين خالقا سن اؤز محبّتئنده يول گؤرستدئن.  موقدّس مسکنئنه، اؤز گوجونده آپاردين.</verse>
        <verse osisID='Exod.15.14'>اشئدن خالقلار اَسه‌جکلر؛فئلئسط بؤلگه‌سئنئن ساکئنلرئني قورخو باسيب.</verse>
        <verse osisID='Exod.15.15'>او آن اِدوم باشچيلاريني دهشت بورودو.موآب ريئسلرئنه لرزه دوشور؛بوتون کَنَعان ساکئنلري اَرئيئبلر.</verse>
        <verse osisID='Exod.15.16'>اونلارين اوستونه قورخو دوشدو، دهشت گلدي.قولونون عظمتي ائله اونلار داش کئمي قورويوب قاليبلار.او واختاجاق کي، خالقين کچسئن، يارب،او واختاجاق کي، قورتارديغين خالق کچسئن، يارب!</verse>
        <verse osisID='Exod.15.17'>خالقيني گتئرئب، مئراثين اولان داغدا اَکه‌جکسن،اؤزون اوچون مسکن اتدئيئن يره، يارب!موقدّس مکانينا، ای پروردئگار،اَل‌لرئنئن قوردوغو يره.</verse>
        <verse osisID='Exod.15.18'>رب ابددن ابده‌جک سلطنت اده‌جکدئر.»</verse>
        <verse osisID='Exod.15.19'>فئرعون آتلاري، دؤيوش عارابالاري، اونلارا مئنَنلرله بئرلئکده دهنزه گئرَنده، رب دهنزئن سولاريني اونلارين اوستونه گری قايتارميشدي. لاکئن ائسرايئل اؤولادلاري دهنزئن اورتاسيندان قورولوق يردن کچمئشدئلر.  </verse>
        <verse osisID='Exod.15.20'>
          هارونون باجيسي پيغمبر مريم، الئنه دف آلدي؛ بوتون آروادلار دف و رقصلرله اونون دالينجا چيخديلار.</verse>
        <verse osisID='Exod.15.21'>مريم اونلارين موقابئلئنده بو نغمه‌ني اوخودو:  ربّه اوخويون، چونکي اوجالديقجا اوجاليبآتي و آتليني دهنزه توللادي! </verse>
        <verse osisID='Exod.15.22'>
          موسا ائسرايئل خالقيني قيرميزي دهنزدن گتئردي. اونلار شور صحراسينا چيخيب اورادا اوچ گون يول گتدئلر، آمّا سو تاپماديلار.</verse>
        <verse osisID='Exod.15.23'>مارايا چاتديلار، لاکئن اورانين سويونو ائچه بئلمه‌دئلر، چونکي آجي ائدي. بونا گؤره ده او يِر مارا آدلانير.</verse>
        <verse osisID='Exod.15.24'>خالق موسادان گئلِيلئک ادئب ددئلر: "نه ائچک؟"</verse>
        <verse osisID='Exod.15.25'>موسا ربّه فرياد اتدي و رب اونا بئر آغاج گؤرستدي. موسا اونو سويا آتدي و سو شئرئن اولدو. رب اورادا، ائسرايئل اؤولادلاريني ائمتاحانا چکدئيي يرده، اونلار اوچون قايدا-قانون قويوب، ددي:</verse>
        <verse osisID='Exod.15.26'>"اگر سئز تارينيز ربّئن سَسئنه دئقّتله قولاق آسيب اونون گؤزلري قاباغيندا صداقتلي اولاسينيز، اونون امرلرئني اشئدئب بوتون قايدالاريني رئعايت اده‌سئنئز، مئصئرلی‌لره وردئيئم ناخوشلوقلارين هچ بئرئني سئزه ورميه‌جيم. چونکي سئزه شفا ورن رب، منم."  </verse>
        <verse osisID='Exod.15.27'/>
      </chapter>
      <chapter osisID='Exod.16'>
        <verse osisID='Exod.16.1'>
          بوتون ائسرايئل جاماعاتي اِلئمدن يولا دوشدو. اونلار مئصئر اؤلکه‌سئندن چيخديقدان سونرا، ائکئنجي آيين اون بشئنجي گونو سئن صحراسينا چاتديلار کي، اِلئم و سئنا داغي آراسيندادير.</verse>
        <verse osisID='Exod.16.2'>صحرادا بوتون ائسرايئل جاماعاتي موسا و هارونون اَلئندن گئلِيلئک اتدئلر.</verse>
        <verse osisID='Exod.16.3'>ائسرايئل‌ اؤولادلاري اونلارا ددئلر: "کاشکي مئصئر اؤلکه‌سئنده اولاندا ربّئن اَلئندن اؤلَيدئک، هچ اولماسا اَت قازانلارينين باشيندا اوتوروب دويونجا چؤرک يِيئردئک! آمّا سئز بئزي بو صحرايا بونا گؤره گتئردئنئز کي، بوتون جاماعاتي آجليقدان قيراسينيز."  </verse>
        <verse osisID='Exod.16.4'>
          رب موسايا ددي: "باخ، من سئزئن اوچون گؤيدن چؤرک ياغديراجاغام. خالق هر گون چيخيب، گونلوک چؤره‌يئني ييغاجاق. آمّا من اونلاري، وردئيئم تعلئماتلارا عمل ادئب اتمه‌مَکلرئني ائمتاحان اده‌جيم.</verse>
        <verse osisID='Exod.16.5'>آلتينجي گون، ييغديقلاريني حاضيرلاديقدا، او بئري گونلر ييغديقلاريندان ائکي قات آرتيق اولاجاق."</verse>
        <verse osisID='Exod.16.6'>موسا و هارون بوتون ائسرايئل‌لی‌لره ددئلر: "آخشام بئله‌جکسئنئز کي، سئزي مئصئر اؤلکه‌سئندن چيخاردان ربدئر.</verse>
        <verse osisID='Exod.16.7'>سحر ربّئن عئزّتئني گؤره‌جکسئنئز. چونکي رب اوندان اتدئيئنئز گئلِيلئکلري اشئتدي. بئز کئمئک کي، سئز بئزدن گئلِيلئک ادئرسئنئز؟"</verse>
        <verse osisID='Exod.16.8'>موسا ددي: "سئزه آخشام يِمَيه اَت، سحر ده دويونجا چؤرک ورن رَبدئر؛ چونکي رب سئزئن اونا ضئدّ اولان ديئنمه‌‌لرئزي اِشئدئر. بئز کئمئک؟ ديئنمه‌‌لرئنئز بئزه ضئدّ ديئل، ربّه ضئدّدئر."</verse>
        <verse osisID='Exod.16.9'>موسا هارونا ددي: "بوتون ائسرايئل جاماعاتينا بله دِه: «ربّئن حوضورونا ياخينلاشين، چونکي او سئزئن ديئنمه‌‌لرئنئزي اشئدئب.»"  </verse>
        <verse osisID='Exod.16.10'>
          هارون ائسرايئل اؤولادلارينين بوتون جاماعاتينا دانيشديغي واخت، اونلار صحرايا باخديلار. باخ، ربّئن عظمتي بولوددا گؤروندو.</verse>
        <verse osisID='Exod.16.11'>رب موسايا ددي:</verse>
        <verse osisID='Exod.16.12'>"من ائسرايئل اؤولادلارينين ديئنمه‌لرئني اشئتدئم. اونلارا دِه: «آخشامچاغي اَت يئيه‌جکسئنئز، سحر ده چؤرکله دوياجاقسينيز. او واخت بئله‌جکسئنئز کي، تارينيز رب، منم.»"  </verse>
        <verse osisID='Exod.16.13'>
          آخشام بئلدئرچئنلر اوچوب، دوشَرگه‌نئن يرئني اؤرتدولر. سحر دوشَرگه‌نئن اطرافينا شِح دوشدو؛</verse>
        <verse osisID='Exod.16.14'>شِح بوخارلاناندا، صحرادا، تورپاق اوستونده قيرووا بنزر نازئک پولچوکلار گؤروندو.</verse>
        <verse osisID='Exod.16.15'>ائسرايئللی‌لر بونو گؤردوکده بئربئرلرئنه ددئلر: "بو ندئر؟" چونکي اونون نه اولدوغونو بئلمه‌دئلر. موسا اونلارا ددي: "بو او چؤرکدئر کی، ربّ سئزئن يِمه‌يئنئز اوچون ورئب.</verse>
        <verse osisID='Exod.16.16'>ربّئن امري بودور: هر آدام يمک اوچون اؤزونه احتئياجي قدر اوندان ييغسين. اؤز چاديريندا اولان آداملارين سايينا گؤره آدامباشي بئر عومِر گؤتورون."  </verse>
        <verse osisID='Exod.16.17'>
          ائسرايئل اؤولادلاري بله ده اتدئلر. بعضئلري چوخ، بعضئلري ده آز ييغدي.</verse>
        <verse osisID='Exod.16.18'>اونلار عومِرله اؤلچدوکلري زامان، چوخ ييغانلارين آرتيغي، آز ييغانلارين دا اَسکئيي اولمادي. هر کس اؤزونه يئيه‌جيي قدر يمک ييغدي.  </verse>
        <verse osisID='Exod.16.19'>
          موسا ائسرايئل اؤولادلارينا ددي: "قوي سحره قدر هچ کئمده بو يمکدن قالماسين."</verse>
        <verse osisID='Exod.16.20'>لاکئن بعضئلر موسانين سؤزونه باخماييب، بوندان سحره قدر ساخلاديلار. ساخلاديقلاري يمک قوردلاييب ائيلَندي. موسا اونلارا قضبلندي.  </verse>
        <verse osisID='Exod.16.21'>
          ائسرايئل اؤولادلاريندان هر کس اؤزونه يئيه‌جيي قدر هر سحر اوندان ييغيردي. آمّا گونش قيزاندا او اَرئيئردي.</verse>
        <verse osisID='Exod.16.22'>ائسرايئل اؤولادلاري آلتينجي گون بو يمکدن ائکي قات آرتيق، آدام باشي ائکي عومِر ييغديلار. جاماعاتين بوتون باشچيلاري گلئب بونو موسايا بئلدئردئلر.  </verse>
        <verse osisID='Exod.16.23'>
          موسا اونلارا ددي: "رب بله ديئر: «صاباح رب اوچون موقدّس سَبّت، ائستئراحت گونودور. پئشئردئيئنئز هر شيي پئشئرئن، قايناتديغينيز هر شيي قاينادين، آرتيغيني دا اؤزونوز اوچون سحره قويوب ساخلايين."</verse>
        <verse osisID='Exod.16.24'>ائسرايئل اؤولادلاري، موسا اونلارا امر اتدئيي کئمي، يِمه‌يي سحره ساخلاديلار. نه ائيلَندي، نه ده ائچئنده قورد اولدو.</verse>
        <verse osisID='Exod.16.25'>موسا ددي: "بو گون او يِمه‌يي ييئن، چونکي بو گون رب اوچون سَبّت گونودور. بو گون چؤلده‌ يمک تاپماياجاقسينيز.</verse>
        <verse osisID='Exod.16.26'>سئز اونو آلتي گون عرضئنده ييغين؛ يدّئنجي گون، سَبّت گونو او يمک يوخ اولاجاق."</verse>
        <verse osisID='Exod.16.27'>خالقين بعضئلري يدّئنجي گون يمک ييغماغا چيخديلار، آمّا تاپماديلار.</verse>
        <verse osisID='Exod.16.28'>رب موسايا ددي: "نه واختا قدر امرلرئمه و تعلئماتلاريما ائطاعت اتمکدن بويون قاچيرداجاقسينيز؟"</verse>
        <verse osisID='Exod.16.29'>باخين، رب سئزه سَبّت گونونو وردي؛ بونا گؤره ده او سئزه هر آلتينجي گون ائکي گونلوک يمک ورئر. قوي هر کس اؤز اِوئنده قالسين و يدّئنجي گون هچ يره چيخماسين."</verse>
        <verse osisID='Exod.16.30'>بلجه خالق يدّئنجي گون ائستئراحت اتدي.  </verse>
        <verse osisID='Exod.16.31'>
          ائسرايئل خالقي بو يمه‌يئن آديني "مانّا" قويدو. او، گؤرونوشجه کِشنئش توخومو کئمي ائدي، رنگي آغيمتيل، آمّا دادي باللي کولچه‌يه بنزه‌يئردي.</verse>
        <verse osisID='Exod.16.32'>موسا ددي: "ربّئن امري بودور: قوي مانّادان بئر عومِر نسئلدن-نسئله ساخلانسين؛ اِله کي، مئصئر اؤلکه‌سئندن سئزي چيخارتديغيم زامان، صحرادا سئزه يِدئرتدئيئم چؤره‌يي گؤرسونلر."</verse>
        <verse osisID='Exod.16.33'>موسا هارونا ددي: "بئر قاب گؤتور، اونا عومِر دولو مانّا قوي و قابي ربّئن حوضورونا قوي کي، نسئلدن-نسئله ساخلانسين."</verse>
        <verse osisID='Exod.16.34'>رب موسايا امر اتدئيي کئمي، هارون اونو شهادت لؤوحه‌لرئنئن قاباغيندا قويدو کي، ساخلانسين.</verse>
        <verse osisID='Exod.16.35'>ائسرايئل اؤولادلاري قيرخ ائل مانّا يدئلر، او زامانا قدر کي، آباد بئر اؤلکه‌يه يتئشدئلر؛ اونلار کَنَعان اؤلکه‌سئنئن سرحدئنه گلنه قدر، مانّا يدئلر.</verse>
        <verse osisID='Exod.16.36'>بئر عومِر اِفانين اوندا بئر قئسمَتئ‌دئر.  </verse>
      </chapter>
      <chapter osisID='Exod.17'>
        <verse osisID='Exod.17.1'>
          ائسرايئللی‌لرئن بوتون جاماعاتي سئن صحراسيندان يولا دوشدولر و ربّئن بويوردوغونا گؤره کؤچوردولر. اونلار رِفئدئمده دوشَرگه سالديلار. اورادا خالقا ائچمه‌لي سو يوخ ائدي.</verse>
        <verse osisID='Exod.17.2'>اونا گؤره ده خالق موسا ائله داعوا ادئب بله ددئلر: "بئزه ائچمه‌يه سو ور." موسا اونلارا ددي: "نئيه منئمله داعوا ادئرسئنئز؟ نه اوچون ربّي ائمتاحانا چکئرسئنئز؟"</verse>
        <verse osisID='Exod.17.3'>آمّا خالق اورادا سوسوز اولموشدو. اونا گؤره ده موسانين الئندن ديئنئب ددئلر: "نئيه، بئزي مئصئردن چيخارتدين کي، بئزي، اوغوللاريميزي و حيوانلاريميزي دا سوسوزلوقدان اؤلدوره‌سن؟"</verse>
        <verse osisID='Exod.17.4'>اوندا موسا ربّه فرياد ادئب ددي: "من بو خالقلا نه ادئم؟ بئر آز دا کچسه، منی داشا باساجاقلار."</verse>
        <verse osisID='Exod.17.5'>رب موسايا ددي: "خالقين موقابئلئنه چيخ. اؤزونله بئر نچه ائسرايئل آغساقّالي گؤتور. نئل چايينا ووردوغون دَيَنَکي اَلئنه آليب ائره‌لي گت.</verse>
        <verse osisID='Exod.17.6'>اورادا، خورِبده‌کي قايانين اوستونده، من سنئن قاباغيندا داياناجاغام. ضربه ائله قايايا وور و اورادان خالق اوچون ائچمه‌لي سو چيخاجاق. موسا دا ائسرايئل آغساقّاللارينين گؤزو قاباغيندا بونو اتدي.</verse>
        <verse osisID='Exod.17.7'>موسا او يره مَسّا و مِرئبا آديني وردی، چونکي اورادا ائسرايئل اؤولادلاري داعوا اتمئشدئلر و "گؤره‌سن رب آراميزدادير، يا يوخ؟" ديئب، ربّي ائمتاحان اتمئشدئلر.  </verse>
        <verse osisID='Exod.17.8'>
          بوندان سونرا عَمالِقلئلر گلئب، رِفئدئمده ائسرايئل اؤولادلاري ائله دؤيوشدولر.</verse>
        <verse osisID='Exod.17.9'>موسا يوشَعه ددي: "بئزئم اوچون آدام سِچ، گت عَمالِقلئلرله دؤيوش. صاباح من الئمده تارينين دَيَنَکی‌ ائله تپه‌نئن باشيندا داياناجاغام."</verse>
        <verse osisID='Exod.17.10'>يوشَع ده موسانين ددئيی کئمي اتدي و گدئب عَمالِقلئلرله دؤيوشدو. آمّا موسا، هارون و خور تپه‌نئن باشينا چيخديلار.</verse>
        <verse osisID='Exod.17.11'>موسا الئني قالديراندا ائسرايئل قالئب گلئردي، الئني اِندئرنده عَمالِق قالئب گلئردي.</verse>
        <verse osisID='Exod.17.12'>لاکئن موسانين اَللري يورولوردو. اونا گؤره ده بئر داش گؤتوروب اونون آلتينا قويدولار. موسا داشين اوستونده اوتوردو. الئنئن بئرئندن هارون، او بئرئسئندن ده خور ياپيشدي. بلجه موسانين اَللری گون باتاناجاق مؤحکَم قالدي.</verse>
        <verse osisID='Exod.17.13'>يوشَع عَمالِق خالقيني قيلينجدان کچئردئب قيردي.  </verse>
        <verse osisID='Exod.17.14'/>
        <verse osisID='Exod.17.15'>
          موسا بئر قوربانگاه دوزَلدئب آديني يَهوِه‌نئسّی قويدو.</verse>
        <verse osisID='Exod.17.16'>و ددي: "اَللر ربّئن تختئنه طرف قالديريلدي. رب نسئلدن-نسئله عَمالِقلئلرئن ضئدّئنه دؤيوشه‌جکدئر."  </verse>
      </chapter>
      <chapter osisID='Exod.18'>
        <verse osisID='Exod.18.1'>
          مئديانلي کاهئن يئترون کي، موسانين قاييناتاسي ائدي، تارينين موسا و خالقي ائسرايئل حاقّيندا اتدئيي بوتون ائشلري، و ربّئن ائسرايئلي مئصئردن نجه چيخارتديغيني اشئتدي.</verse>
        <verse osisID='Exod.18.2'>موسانين قاييناتاسي يئترون، موسانين آروادي صئپّوراني ائکي اوغلو ائله بئرلئکده گری گتئردي، موسا اوّلجه‌دن آروادي اونون يانينا گؤندرمئشدي.</verse>
        <verse osisID='Exod.18.3'>موسا اوغلانلارينين بئرئنئن آديني گِرشوم قويوب دِمئشدي: "من ياد بئر اؤلکه‌ده قرئب اولدوم.</verse>
        <verse osisID='Exod.18.4'>موسا او بئرئسئنئن آديني اِلئعِزِر قويوب دمئشدي: «آتامين تاريسي کؤمه‌يئم اولدو و منی فئرعونون قيلينجيندان قورتاردي.</verse>
        <verse osisID='Exod.18.5'>موسانين قاييناتاسي يئترون، موسانين اوغوللاري و آروادي ائله، موسانين صحرادا، تاري داغيندا دوشَرگه سالديغي يره گلدي.</verse>
        <verse osisID='Exod.18.6'>يئترون بو خبري موسايا گؤندردي: "من، سنئن قاييناتان يئترون، آروادين و ائکي اوغلونلا يانينا گلئرم."</verse>
        <verse osisID='Exod.18.7'>موسا قاييناتاسينين پئشوازينا چيخدي، تعظئم ادئب اونونلا اؤپوشدو؛ اونلار بئربئرلرئندن حال-اَحوال توتوب چاديرا گئردئلر.</verse>
        <verse osisID='Exod.18.8'>موسا قاييناتاسينا نقل اتدي کي، رب ائسرايئلئن خاطئرئنه فئرعون و مئصئرلی‌لره نه اتدي، يولدا باشلارينا گلن بوتون زحمتلري، و ربّئن اونلاري نجه قورتارديغيني دا ددی.</verse>
        <verse osisID='Exod.18.9'>يئترون ربّئن ائسرايئله اتدئيي بوتون ياخشيليقلارا و مئصئرلی‌لرئن الئندن اونلاري قورتارديغينا گؤره سِوئندي.</verse>
        <verse osisID='Exod.18.10'>يئترون ددي: "سئزي مئصئرلی‌لرئن و فئرعونون اَلئندن قورتاران ربّه شوکور اولسون! خالقي مئصئرلی‌لرئن اَلئنئن آلتيندان قورتاران اودور.</verse>
        <verse osisID='Exod.18.11'>ائندي بئلدئم کي، رب بوتون آللاهلاردان بؤيوکدور، چونکي اونلارين فخر اتدئکلرئندن ده اوستون اولدو."</verse>
        <verse osisID='Exod.18.12'>سونرا موسانين قاييناتاسي يئترون، تارييا يانديرما و باشقا قوربانلاري گتئردي. هارونلا ائسرايئلئن بوتون آغساقّاللاري موسانين قاييناتاسي ائله تارينين حوضوروندا يمک يميه گلدئلر.  </verse>
        <verse osisID='Exod.18.13'>
          صاباحيسي گون موسا اوتوروب خالقا قاضيليق ادئردي. خالق دا سحردن آخشاماجاق موسانين اطرافيندا دايانميشدي.</verse>
        <verse osisID='Exod.18.14'>قاييناتاسي موسانين خالق اوچون نه اتدئيئنه باخيب ددي: "نه اوچون بو خالقا بله ادئرسن؟ نئيه سن تَک اوتورورسان و بوتون خالق سحردن آخشاماجاق اطرافيندا دايانيب گؤزله‌يئر؟"</verse>
        <verse osisID='Exod.18.15'>موسا قاييناتاسينا ددي: "اونا گؤره کي، خالق تاريدان سوروشماق اوچون منئم يانيما گلئر.</verse>
        <verse osisID='Exod.18.16'>آرالاريندا داعوا چيخاندا، مَسَله منئم يانيما گلئر. من ده اونلارين آرالاريندا قضاوت ادئب، تارينين قايدا-قانونلاريني اونلارا بئلدئرئرم"  </verse>
        <verse osisID='Exod.18.17'>
          موسانين قاييناتاسي اونا ددي: "گؤردويون ائش ياخشي ديئل.</verse>
        <verse osisID='Exod.18.18'>البتّه، هم سن، هم ده سنئنله اولان خالق اوزولرسئنئز. بو ائش سنئن اوچون آغيردير، اونو تَکباشينا اده بئلمزسن.</verse>
        <verse osisID='Exod.18.19'>ائندي سؤزومه قولاق آس، سنه بئر مصلحت ورئم. قوي تاري سنه يار اولسون! سن بو خالقا گؤره، تارينين حوضوروندا دايان و ائشلرئني ده اونا چاتدير.</verse>
        <verse osisID='Exod.18.20'>اونلاري قايدا-قانونلار باره‌سئنده خبردار اده‌جکسن؛ گده‌جکلري يولو و گؤره‌جکلري ائشي گؤرسده‌جکسن.</verse>
        <verse osisID='Exod.18.21'>بوتون خالق آراسيندان باجاريقلي، تاريدان قورخان، حقئقت آختاران حاقسيز قازانجدان نئفرت ادن آداملاري سِچ. اونلاري مئنباشي، يوزباشي، اَلّی‌باشي، اونباشي تعيئن ات کي،</verse>
        <verse osisID='Exod.18.22'>خالق آراسيندا دائم قضاوت اتسئنلر. قوي هر بؤيوک ائشي سنئن يانينا گتئرسئنلر، آمّا هر کئچئک ائشه اؤزلري قاضي اولسونلار. بلجه اؤز يوکونو يونگوللَشدئر. قوي بو يوکو او آداملار سنئنله داشيسينلار.</verse>
        <verse osisID='Exod.18.23'>اگر بله اده‌سن، تاري دا سنه بله امر اتسه، دؤزه بئلرسن. بوتون خالق دا راضي اولوب اؤز يرئنه گدر."  </verse>
        <verse osisID='Exod.18.24'>
          موسا قاييناتاسي دئيَن بوتون سؤزلره قولاق آسيب عمل اتدي.</verse>
        <verse osisID='Exod.18.25'>موسا بوتون ائسرايئل آراسيندان باجاريقلي آداملار سچدي و اونلاردان خالقا باشچي: مئنباشيلار، يوزباشيلار، اَلّی‌باشيلار، و اونباشيلار تعيئن اتدي.</verse>
        <verse osisID='Exod.18.26'>اونلار دائم خالق آراسيندا قضاوت ادئردئلر؛ چتئن ائشلري موسانين يانينا گتئرئب، آمّا هر کئچئک ائشه اؤزلري قاضي اولوردولار.</verse>
        <verse osisID='Exod.18.27'>سونرا موسا، قاييناتاسيني يولا سالدي، او دا اؤز اؤلکه‌سئنه گتدي.  </verse>
      </chapter>
      <chapter osisID='Exod.19'>
        <verse osisID='Exod.19.1'>
          ائسرايئل اؤولادلاري مئصئر تورپاغيندان چيخديقدان اوچ آي سونرا، تزه آي گونو سئنا صحراسينا گلدئلر.</verse>
        <verse osisID='Exod.19.2'>ائسرايئللی‌لر رِفئدئمدن کؤچوب، سئنا صحراسينا گلدئلر. او صحرادا ائسرايئل اؤولادلاري داغين موقابئلئنده دوشَرگه سالديلار.  </verse>
        <verse osisID='Exod.19.3'>
          موسا داغا، تارينين حوضورونا چيخدي. رب اونو داغدان چاغيريب ددي: "يعقوب نسلئنه، ائسرايئل اؤولادلارينا بله دِه:</verse>
        <verse osisID='Exod.19.4'>«سئز اؤزونوز گؤردونوز کي، مئصئرلی‌لره نه‌لر اتدئم و سئزي قارتال قانادلاريندا نجه داشي‌ييب يانيما گتئردئم.</verse>
        <verse osisID='Exod.19.5'>ائندي اگر سؤزومه دئقّتله قولاق آسيب، عهدئمي ساخلاياسينيز، سئز بوتون خالقلار آراسيندان منه عاييد خالق اولاجاقسينيز. بوتون ير اوزو منئمدئر؛</verse>
        <verse osisID='Exod.19.6'>سئز منئم اوچون کاهئنلر سلطنتي و موقدّس مئلّت اولاجاقسينيز. بو سؤزلري ائسرايئل اؤولادلارينا دمه‌لی‌سن.»"  </verse>
        <verse osisID='Exod.19.7'>
          موسا گلئب خالقين آغساقّاللاريني چاغيردي و ربّئن اونا امر اتدئيي بوتون بو سؤزلري اونلارين موقابئلئنه قويدو.</verse>
        <verse osisID='Exod.19.8'>بوتون خالق بئرلئکده بله جاواب وردی: "ربّئن بوتون ددئکلرئنه عمل اده‌جيئک." موسا خالقين جاوابيني ربّه چاتديردي.  </verse>
        <verse osisID='Exod.19.9'>
          رب موسايا ددي: "باخ، من سنئن يانينا آغير بولوددا گلئرم، قوي خالق سنئنله دانيشديغيمي اشئدئب، سنه دائم ائنانسينلار." موسا خالقين سؤزلرئني ربّه چاتديردي.</verse>
        <verse osisID='Exod.19.10'>رب موسايا ددي: "خالقين يانينا گت. بو گون و صاباح اونلاري تقدئس ات. قوي پالتارلاريني دا يوسونلار.</verse>
        <verse osisID='Exod.19.11'>اوچونجو گونه حاضير اولسونلار، چونکي اوچونجو گون بوتون خالقين گؤزو قاباغيندا، رب سئنا داغي اوستونه اِنه‌جک.</verse>
        <verse osisID='Exod.19.12'>خالقين اطرافينا سرحد چکئب دِه: «اؤزونوزو داغا چيخماقدان، اونون اَته‌يئنه توخونماقدان گؤزله‌يئن. داغا توخونان هر کس اؤلدورولمه‌لي‌دئر.</verse>
        <verse osisID='Exod.19.13'>اونا اَل ديميه‌جک. بونو ادن ائستر حيوان، ائستر ائنسان اولسون، داشا باسيلمالي‌دير، يا دا اوخونان وورولمالي‌دير. قوچ بوينوزوندان اولان کَره‌ناي اوزون چاليناندا اونلار داغا چيخاجاقلار.»"</verse>
        <verse osisID='Exod.19.14'>موسا داغدان خالقين يانينا اِندي. او، خالقي تقدئس اتدي. اونلار پالتارلاريني يودولار.</verse>
        <verse osisID='Exod.19.15'>سونرا موسا خالقا ددي: "اوچونجو گونه حاضير اولون، آروادلارلا ياخينليق اتمه‌يئن."  </verse>
        <verse osisID='Exod.19.16'>
          اوچونجو گونون سحري آچيلاندا، گؤي گورولتوسو، شئمشَکلر، داغ اوستونده آغير بئر بولود و چوخ اوجا کَره‌ناي سَسي اولدو. دوشَرگه‌ده اولان بوتون خالق تئتره‌دي.</verse>
        <verse osisID='Exod.19.17'>تارينين پئشوازي اوچون، موسا خالقي دوشَرگه‌دن آپاردي و اونلار داغين اَته‌يئنده دوردولار.</verse>
        <verse osisID='Exod.19.18'>بوتون سئنا داغي توستو ائچئنده ائدي، چونکي رب اونون اوستونه آلوو ائچَرئسئنده اِنمئشدي. توستوسو کوره‌نئن وردئيي توستو کئمي چيخدي. بوتون داغ تئتره‌‌دي.</verse>
        <verse osisID='Exod.19.19'>کَره‌ناي سَسي گت‌-‌گده اوجالدي. موسا دانيشيردي و تاري اونا سَسله جاواب ورئردي.</verse>
        <verse osisID='Exod.19.20'>رب سئنا داغي اوستونه، داغين باشينا اِندي و موساني داغين باشينا چاغيردي. موسا اورايا قالخدي.</verse>
        <verse osisID='Exod.19.21'>رب موسايا ددي: "دوش، خالقا تاپشير کي، مبادا ربّي گؤرمک اوچون اونون طرفئنده اولان سرحدي کچسئنلر، يوخسا چوخلاري محو اولارلار.</verse>
        <verse osisID='Exod.19.22'>ربّه ياخينلاشان کاهئنلر ده اؤزلرئني تقدئس اتسئنلر کي، رب اونلارا ضئدّ چيخماسين."</verse>
        <verse osisID='Exod.19.23'>موسا ربّه ددي: "خالق سئنا داغينا چيخا بئلمز، چونکي سن بئزه ائخطار ورئب ددئن: «داغا سرحد چک و اوراني تقدئس ات.»"</verse>
        <verse osisID='Exod.19.24'>رب اونا ددي: "دوش گت. سن و سنئنله برابر هارون بورايا چيخين. قويما کاهئنلرله خالق ربّئن يانينا چيخماق اوچون سرحدي کچسئنلر؛ يوخسا او، خالقا ضئدّ چيخار."</verse>
        <verse osisID='Exod.19.25'>موسا خالقين يانينا اِنئب بونو اونلارا ددی.  </verse>
      </chapter>
      <chapter osisID='Exod.20'>
        <verse osisID='Exod.20.1'>
          تاري بوتون بو سؤزلري دانيشيب، بله ددي:</verse>
        <verse osisID='Exod.20.2'>"سئزي مئصئر تورپاغيندان، نؤکرچئلئک اِوئندن چيخاردان تارينيز رب، منم.  </verse>
        <verse osisID='Exod.20.3'/>
        <verse osisID='Exod.20.4'>
          اؤزون اوچون هچ بئر بوت، نه يوخاريدا، گؤيده و يا آشاغيدا، يرده، نه ده يرئن آلتيندا ييغيلان سولارداکي شيلرئن هچ بئرئنئن صورتئني دوزلتميه‌جکسن.</verse>
        <verse osisID='Exod.20.5'>بله شيلرئن قاباغيندا سجده‌يه دوشوب عئبادت اتمه. چونکي من، سنئن تارين رب، قيرتلئيم. مندن نئفرت ادن آتالارين جزاسيني، اوچونجو-دؤردونجو نسئله قدر اؤولادلارينا چکدئره‌رم.</verse>
        <verse osisID='Exod.20.6'>آمّا منی سِوئب امرلرئمه عمل ادنلره، مئنلر نسئله قدر محبّت گؤرسده‌رم.  </verse>
        <verse osisID='Exod.20.7'/>
        <verse osisID='Exod.20.8'>
          سَبّت گونونو ياددا ساخلاييب، موقدّس گون کئمي ساي.</verse>
        <verse osisID='Exod.20.9'>آلتي گون چاليشيب بوتون ائشلرئني گؤر.</verse>
        <verse osisID='Exod.20.10'>لاکئن يدّئنجي گون، تاري ربّئن سَبّت گونودور. بو گون سن، اوغلون، قيزين، قولون، کنئزئن، حيوانين، يانيندا ياشايان ياد اِلئن، هچ بئر ائش گؤرمه‌سئن.</verse>
        <verse osisID='Exod.20.11'>چونکي آلتي گون عرضئنده رب گؤيلر و يري، دهنزي و کائناتداکي هر شيي ياراتدي، لاکئن يدّئنجي گون ائستئراحت اتدي. بونون اوچون رب سَبّت گونونه برکت ورئب، اونو موقدّس سايدي.  </verse>
        <verse osisID='Exod.20.12'/>
        <verse osisID='Exod.20.13'/>
        <verse osisID='Exod.20.14'/>
        <verse osisID='Exod.20.15'/>
        <verse osisID='Exod.20.16'/>
        <verse osisID='Exod.20.17'/>
        <verse osisID='Exod.20.18'>
          بوتون خالق گؤي گورولتوسونو، شئمشَکلري، کَره‌ناي سَسئني اشئدئب، داغين توستولَنمه‌سئني گؤرنده تئتره‌دئلر و اوزاقدا دوردولار.</verse>
        <verse osisID='Exod.20.19'>موسايا ددئلر: "سن دانيش، بئز ده اشئدک. قوي تاري بئزئمله دانيشماسين، مبادا اؤلَک."</verse>
        <verse osisID='Exod.20.20'>موسا خالقا ددي: "قورخمايين، تاري اونا گؤره گلئب کي، سئزي ائمتاحانا چکسئن و اونون قورخوسو گؤزونوزون قاباغيندا اولسون کي، گوناه اتميه‌سئنئز."</verse>
        <verse osisID='Exod.20.21'>خالق اوزاقدا دوراندا، موسا اورادا تارينين اولدوغو آغير قارانليغا ياخينلاشدي.  </verse>
        <verse osisID='Exod.20.22'>
          رب موسايا ددي: "ائسرايئل اؤولادلارينا بله دئيه‌جکسن: «سئز گؤردونوز کي، من سئزئنله گؤيلردن دانيشديم.</verse>
        <verse osisID='Exod.20.23'>مندن ساوايي، باشقا آللاهلار دوزلتمه‌يئن؛ اؤزونوز اوچون نه قيزيلدان، نه ده گوموشدن آللاهلار دوزلتمه‌يئن.</verse>
        <verse osisID='Exod.20.24'>منئم اوچون تورپاقدان قوربانگاه دوزَلَت و يانديرما و باريش قوربانلارينيز اولاراق اؤز قويون-کچي و مال-حيوانينيزي اونون اوستونده قوربان اده‌جکسئنئز. آديمي يادئگار اوچون قويدوغوم هر يره گلئب، سنه برکت وره‌جيم.</verse>
        <verse osisID='Exod.20.25'>اگر منئم اوچون داشدان قوربانگاه دوزَلده‌سن، يونما داشدان تئکميه‌جکسن، چونکي اونون اوستونده اگر آلَتله ائشلَيه‌سن، اونو نجئس ادرسن.</verse>
        <verse osisID='Exod.20.26'>عاييبين آچيلماماق اوچون، منئم قوربانگاهيما پئلّه‌ ائله چيخماياجاقسان.  </verse>
      </chapter>
      <chapter osisID='Exod.21'>
        <verse osisID='Exod.21.1'>سن اونلارين موقابئلئنه بو حؤکملري قويمالي‌سان:</verse>
        <verse osisID='Exod.21.2'>
          سئزدن بئري عئبراني قول آلاندا، او قول آلتي ائل قوللوق ادئب يدّئنجی ائل پولو قايتارمادان آزاد اولونسون.</verse>
        <verse osisID='Exod.21.3'>اگر قولون تک گلئب، قوي تک ده گتسئن؛ اگر آروادي وارسا، قوي آروادي اونونلا گتسئن.</verse>
        <verse osisID='Exod.21.4'>اگر قول صاحئبي قولونا آرواد ورئب و قولون آروادي اوغلان و يا قيز دوغوب، آروادلا اوشاقلاري آغاسي اوچون قالسين. آمّا قول تک گتسئن.</verse>
        <verse osisID='Exod.21.5'>لاکئن اگر قول تأکئدله دسه: «آغامي، آرواديملا اوشاقلاريمي سوئرم و آزاد اولماق ائسته‌مئرم،»</verse>
        <verse osisID='Exod.21.6'>اوندا قوي قولون آغاسي اونو تارينين حوضورونا گتئرسئن؛ قولونو قاپييا و يا قاپينين يان تاختاسينا سؤيکه‌يئب قولاغيني بئزله دشسئن. بو قول آغاسينا عؤمورلوک قوللوق اتسئن.  </verse>
        <verse osisID='Exod.21.7'>
          اگر بئر آدام قيزيني کنئزلئيه ساتير، قيز، کئشي نؤکرلر کئمي آزاد اولماسين.</verse>
        <verse osisID='Exod.21.8'>اگر او قيز، اونو اؤزو اوچون تعيئن ادن آغاسينين گؤزونده پئس گؤرونور، آغاسي قيزين گری ورئلمه پولونو قبول ادئب، اونو آزاد اتسئن؛ او آغانين ائختئياري يوخدور کي، قيزي ياد اِلّئلره ساتسين. چونکي او قيزا خيانت ادئب.</verse>
        <verse osisID='Exod.21.9'>اگر آغا کنئزئني اوغلو اوچون تعيئن ادئب، اونونلا عادته گؤره، اؤز قيزي کئمي رفتار اتمه‌لي‌دئر.</verse>
        <verse osisID='Exod.21.10'>اگر او آدام ائکئنجي آرواد آلير، بئرئنجي آرواديني يمک و پالتار تأمئناتيندان و آروادليق حوقوقوندان محروم اتمه‌سئن.</verse>
        <verse osisID='Exod.21.11'>اگر اَري بو اوچ حاقّي آروادا ورمئر، قوي بو آرواد هچ پول قايتارمادان آزاد ادئلسئن.  </verse>
        <verse osisID='Exod.21.12'>
          آدام ووروب اؤلدورن شخص اؤلدورولمه‌لی‌دئر.</verse>
        <verse osisID='Exod.21.13'>لاکئن اگر او شخص اؤلدورمک قصدئنده اولماسا و اؤلوم منئم ائجازمله اولسا، او زامان بئر ير تعيئن اده‌رم کي، اورايا پناه گتئرسئن.</verse>
        <verse osisID='Exod.21.14'>بئر آدام، آيري آدامي قصدن حئيله ائله اؤلدورسه، او آدامي حتّا منئم قوربانگاهيمدان گؤتور کي، اؤلومه ورئلسئن.  </verse>
        <verse osisID='Exod.21.15'/>
        <verse osisID='Exod.21.16'/>
        <verse osisID='Exod.21.17'/>
        <verse osisID='Exod.21.18'>
          آداملار موناقئشه ادنده، اگر کئمسه آيري آدامين داشلا ووردوغو يا دا يومروغو ائله ووردوغو بئر آدام اؤلمه‌يئب ياتاغا دوشسه،</verse>
        <verse osisID='Exod.21.19'>او سونرا ياتاقدان قالخيب اَل آغاجي ائله اشئکده گزسه، اونو ووران آدام جزاسيز ساييلسين و آنجاق ياتديغي مودّتئن عوضئني ورسئن، کامئل صاغالانا قدر اونون قيدئنه قالسين.  </verse>
        <verse osisID='Exod.21.20'>
          بئر آدامين دَيَنَکله ووردوغو قولو، و يا کنئزي ضربه‌دن اؤلدويو حالدا، او آدام جزالانديريلمالي‌دير.</verse>
        <verse osisID='Exod.21.21'>اگر قول و يا کنئز بئر-ائکي گون دئري قالسا، آغا جزا چکمه‌سئن؛ چونکي قول، و يا کنئز آغانين اَملاکي‌دير.  </verse>
        <verse osisID='Exod.21.22'>
          کئشئلر، داعوالاشان زامان، اگر بويلو بئر آروادا ضربه ووروب اونون اوشاغينين دوشمه‌سئنه باعئث اولسالار، آمّا آيري بئر زئيان اونا دَيمه‌سه، تقصئرکار آدام، او آروادين اَرئنئن طلب اتدئيي جرئمه‌ني، حاکئملرئن تعيئن اتدئيي مبلغده وره‌جک.</verse>
        <verse osisID='Exod.21.23'>اگر آروادا زئيان دَيئبسه، تقصئرکار آدام جان عوضئنه جان،</verse>
        <verse osisID='Exod.21.24'>گؤز عوضئنه گؤز، دئش عوضئنه دئش، اَل عوضئنه اَل، آياق عوضئنه آياق،</verse>
        <verse osisID='Exod.21.25'>يانيق عوضئنه يانيق، يارا عوضئنه يارا، زَده عوضئنه زَده ورسئن.  </verse>
        <verse osisID='Exod.21.26'>
          اگر آغا قولونون و يا کنئزئنئن گؤزونه ووروب اونو کور اتسه، گؤزونون عوضئنه اونو آزاد اتسئن.</verse>
        <verse osisID='Exod.21.27'>اگر آغا قولونون، و يا کنئزئنئن دئشئني سينديرسا، دئشئنئن عوضئنه اونو آزاد اتسئن.  </verse>
        <verse osisID='Exod.21.28'>
          اگر بئر اؤکوز بئر کئشي يا دا بئر آروادي بوينوزلا ووروب اؤلدورسه، اؤکوز گرک داشا باسيلسين؛ اونون اَتي يِيئلمه‌مه‌لي، آمّا اؤکوز صاحئبي گوناهسيز ساييلسين.</verse>
        <verse osisID='Exod.21.29'>لاکئن اگر اؤکوز او واختا قدر ووراغان ائمئش، و صاحئبي ده بوندان خبري وار ائمئش، آمّا اونون قاباغيني آلماييب، نتئجه‌ده ده حيوان بئر کئشي و يا آروادي اؤلدوروب، اؤکوز داشا باسيلسين، صاحئبي ده اؤلدورولسون.</verse>
        <verse osisID='Exod.21.30'>اگر حيوانين صاحئبئندن، گری ورئلمه پولو ائسته‌نئلئر، او، ائسته‌نئلَن پولون مبلغئني گری ورئب، جانينين عوضئني وره بئلر.</verse>
        <verse osisID='Exod.21.31'>همن حؤکم اوغلانا و يا قيزا بوينوز وورانين ضئدّئنه ده ائشلَنسئن.</verse>
        <verse osisID='Exod.21.32'>اگر اؤکوز قولو يا دا کنئزي بوينوزو ائله وورسا، اؤکوز صاحئبي، آغاسينا اوتوز شِکِل گوموش ورسئن، آمّا اؤکوز داشلانسين.  </verse>
        <verse osisID='Exod.21.33'>
          بئر آدام چوخور قازيب، اوستونو اؤرتمه‌سه و اورايا بئر اؤکوز و يا اِششَک دوشسه،</verse>
        <verse osisID='Exod.21.34'>چوخور قازان آدام ضررئن بَدَلئني ورسئن؛ حيوانين دَيَرئني صاحئبئنه ورسئن، آمّا اؤلَن حيوان او آداما قالسين.  </verse>
        <verse osisID='Exod.21.35'>
          اگر بئر آدامين اؤکوزو آيريسينين اؤکوزونو ووروب اؤلدورسه، صاحئبلر هم صاغ قالان اؤکوزو ساتيب دَيَرئني ياري بؤلمه‌لی‌دئرلر، هم ده اؤلو اؤکوزو.</verse>
        <verse osisID='Exod.21.36'>آمّا اؤکوزون او واختا قدر ووراغان اولدوغو معلوم اولاندا، اونون قاباغيني آلمايان صاحئبي اؤکوزون عوضئنه اؤکوز ورسئن؛ آمّا اؤلن اؤکوز اونا قالمالي‌دير.  </verse>
      </chapter>
      <chapter osisID='Exod.22'>
        <verse osisID='Exod.22.1'>
          اگر بئر آدام بئر اؤکوز، يا دا بئر قويون اوغورلاييب کَسسه و يا اونو ساتسا، قوي او آدام، اؤکوز عوضئنه بش اؤکوز، قويون عوضئنه دؤرد قويون ورسئن.</verse>
        <verse osisID='Exod.22.2'>اگر اوغرو گجه بئرئنئن اِوئنه گئرَرکَن ياخالانيب اؤلدورولسه، اؤلدورَن آدام تقصئرکار ساييلماسين.</verse>
        <verse osisID='Exod.22.3'>اگر حادئثه گون دوغاندان سونرا باش ورسه، اوندا قوي تقصئرکار ساييلسين. اوغرو ضرري اِو يئيه‌سئنه ورمه‌لي‌دئر. اگر اوغرونون ضرري ورميه گوجو چاتميرسا، قوي اوغورلوغونا گؤره اؤزو ساتيلسين.</verse>
        <verse osisID='Exod.22.4'>اگر اوغورلانان مال اوغرونون الئنده دئري تاپيلسا، ائستر بئر اؤکوز، ائستر بئر اِششَک، ائستر بئر قويون اولسون، اوغري ضرري ائکي قات ورمه‌لی‌دئر.  </verse>
        <verse osisID='Exod.22.5'/>
        <verse osisID='Exod.22.6'/>
        <verse osisID='Exod.22.7'>
          بئر آداما ساخلاماغا ورئلَن گوموش، و يا اشيا اونون اِوئندن اوغورلانديغي حالدا، اگر اوغرو تاپيلسا، ضرري ائکي قات ورسئن.</verse>
        <verse osisID='Exod.22.8'>اگر اوغرو تاپيلماسا، اِوئن صاحئبي قاضيلار حوضوروندا حاضير اولسون کي، آيري آدامين امانتئنه خيانت ادئب اتمه‌مه‌سي بَلّي اولسون.</verse>
        <verse osisID='Exod.22.9'>اگر کئمسه هر هانسي ائتمئش بئر اشيانين حاقّيندا، اؤکوز، اِششَک، قويون، و پالتار حاقّيندا «منئمدئر» دسه، ائکي طرفئن موباحئثه‌لي ائشي، قاضيلارين حوضورونا گتئرئلمه‌لی‌دئر؛ قاضيلارين حاقسيز چيخارتديغي آدام، او بئرئسئنه ضرري ائکي قات ورمه‌لی‌دئر.  </verse>
        <verse osisID='Exod.22.10'>
          اگر بئر آداما امانت ورئلَن آيري آدامين اِششَيي، اؤکوزو، قويونو و يا آيري بئر حيواني هچ کس گؤرمه‌دن اؤلسه، يارالانسا، يا دا آپاريلسا،</verse>
        <verse osisID='Exod.22.11'>بو آداملار آراسيندا ربّئن آدينا ائچئلَن آند ائچئلسئن کي، بئري او بئرئسئنئن امانتئنه خيانت اتمه‌يئب. قوي حيوانين صاحئبي بونو قبول اتسئن، اونا ضرري ورئلمه‌سئن.</verse>
        <verse osisID='Exod.22.12'>اگر حيوان همئن آدامدان دوغرودان اوغورلانيب، اونو ساخلايان آدام ضرري صاحئبئنه ورسئن.</verse>
        <verse osisID='Exod.22.13'>اگر حيواني وحشي حيوان پارچالاييب، اونو ساخلايان آدام، پارچالانانان حيواني ثوبوت کئمي صاحئبئنه گتئرسئن، آمّا پارچالانان حيوان اوچون ضرر ورئلمه‌سئن.  </verse>
        <verse osisID='Exod.22.14'>
          بئر آدامين بورج آلديغي حيوان صاحئبئنئن يانيندا اولماياندا يارالاديغي، و يا اؤلدويو حالدا عوضي کامئل ورئلمه‌لئدئر.</verse>
        <verse osisID='Exod.22.15'>اگر حيوانين صاحئبي يانيندادير، ضرر ورئلمه‌مه‌لئدئر. اگر حيوان اوجرتله توتولوب، اوجرت ضرره ده شامئل اولور.  </verse>
        <verse osisID='Exod.22.16'>
          اگر بئر آدام نئشانلي اولمايان باکئره قيزي توولاييب اونونلا ياخينليق اتسه، قيزا گؤره باشليق ورئب، اونو اؤزونه آرواد اتمه‌لی‌دئر.</verse>
        <verse osisID='Exod.22.17'>اگر قيزين آتاسي اونو او آداما اَره ورميه اصلا راضي ديئل، او آدام قيزلارين باشليغينا مووافئق مبلغده پول ورسئن.  </verse>
        <verse osisID='Exod.22.18'/>
        <verse osisID='Exod.22.19'/>
        <verse osisID='Exod.22.20'/>
        <verse osisID='Exod.22.21'>
          قرئب آداما نه حاقسيزليق ادئن، نه ده ظولم. چونکي سئز اؤزونوز ده مئصئر اؤلکه‌سئنده قرئب ائدئنئز.</verse>
        <verse osisID='Exod.22.22'>هچ بئر دول آروادا و يتئمه اذئيّت ورمه‌يئن.</verse>
        <verse osisID='Exod.22.23'>اگر بونلاردان بئرئنه اذئيّت وره‌سئنئز و او منه فرياد اتسه، من قطعن فرياديني اشئده‌جيم</verse>
        <verse osisID='Exod.22.24'>و قضبله‌نئب سئزي قيلينجدان کچئرده‌جيم. آروادلارينيز دول، اوشاقلارينيز دا يتئم قالاجاقلار.  </verse>
        <verse osisID='Exod.22.25'>
          اگر يانيندا ياشايان خالقيمين کاسيبينا پول بورج وره‌سئنئز، اونونلا سَلَمچي کئمي رفتار اتميه‌‌جکسئنئز، اوستونه سَلَم قويماياجاقسينيز.</verse>
        <verse osisID='Exod.22.26'>اگر آيري بئر آدامين پالتاريني گئروو آليرسان، گون باتماميش اونا گئرووو قايتار.</verse>
        <verse osisID='Exod.22.27'>چونکي بو پالتار اونون يگانه اؤرتويو و اَينئنئن گِيئمئدئر. بس او آدام ياتاندا نه ائله اوستونو اؤرتر؟ او منه فرياد ادنده سَسئني اشئده‌جيم، چونکي من کرئمم.  </verse>
        <verse osisID='Exod.22.28'>
          تاريني سؤيميه‌جکسن و خالقين باشچيسينا لعنت اتميه‌جکسن.</verse>
        <verse osisID='Exod.22.29'>اؤز محصولونو و شئره تقدئملرئني منه گتئرمه‌يئني گِجئکدئرميه‌جکسن؛ ائلک اوغوللاريني منه تقدئم اده‌جکسن.</verse>
        <verse osisID='Exod.22.30'>اؤکوز و قويونون ائلک بالالاري ائله ده بله اده‌جکسن: يدّي گون اونلاري آنالاري ائله قويوب، سکّئزئنجي گون منه تقدئم اده‌جکسن.</verse>
        <verse osisID='Exod.22.31'>منئم اوچون موقدّس خالق اولاجاقسينيز. بونا گؤره ده چؤلده‌ پارچالانديغي حيوانين اَتئني يميه‌‌جکسئنئز، اونو ائتلره آتاجاقسينيز.  </verse>
      </chapter>
      <chapter osisID='Exod.23'>
        <verse osisID='Exod.23.1'>
          يالان خبر گزدئرمه‌يئن. يالانچي شاهئد اولماق اوچون، حاقسيز آداملا اَلبئر اولمايين.</verse>
        <verse osisID='Exod.23.2'>شر ائش گؤرن قالاباليغا قوشولمايين. محکمه‌ده چوخلاري ائله بئرلَشه‌رَک عدالتئن قاباغيني آلماق اوچون يالانچي شاهئد اولمايين.</verse>
        <verse osisID='Exod.23.3'>کاسيبا دا محکمه‌ده طرفدارليق اتمه.  </verse>
        <verse osisID='Exod.23.4'>
          اگر دوشمنئنئن آزميش اؤکوزونه، و يا اِششه‌يئنه راست گله‌سن، صاحئبئنه قايتارمالي‌سان.</verse>
        <verse osisID='Exod.23.5'>سندن نئفرت ادن آدامين اِششه‌يئني، يوکو آلتيندا ييخيلميش حالدا گؤرنده، اونو ترک اتمه؛ اونا کؤمک ات کي، بو يوکدن آزاد اولسون.</verse>
        <verse osisID='Exod.23.6'>مؤحتاج اولان آدامين محکمه ائشئنده، اونون ضئدّئنه عدالتي تحرئف اتمه.</verse>
        <verse osisID='Exod.23.7'>يالان ائشدن اوزاق اول. معصوم و يا صالح آدامي دا اؤلومه ورمه. چونکي من خاطاکار آداما بَرائت قازانديرماياجاغام.</verse>
        <verse osisID='Exod.23.8'>روشوت آلما، چونکي روشوت گؤزو آچيقلاري کور ادر، صالحلرئن سؤزلرئني ده تحرئف ادر.</verse>
        <verse osisID='Exod.23.9'>قرئب آداما ظولم اتمه، سئز اؤزونوز قرئب آدامين نه حئسّ اتدئيئني بئلئرسئنئز، چونکي سئز اؤزونوز ده مئصئر اؤلکه‌سئنده قرئب ائدئنئز.  </verse>
        <verse osisID='Exod.23.10'>
          آلتي ائل تورپاغينيزي اَکئن و محصولونو ييغين؛</verse>
        <verse osisID='Exod.23.11'>يدّئنجی ائل اونا اَل دَيمه‌يئن کي، خالقينيزدان اولان مؤحتاجلار اورادان يسئنلر. اونلاردان آرتيق قالاني دا وحشي حيوانلار يسئنلر. اوزوم و زيتون باغلارينيزدا دا بله ادئن.</verse>
        <verse osisID='Exod.23.12'>آلتي گون ائشلرئنئزي گؤرون، آمّا يدّئنجی گونده ائستئراحت ادئن کي، اؤکوزونوز و اِششه‌يئنئز راحاتلانسين، کنئزئنئن اوغلو، نؤکرلر و قرئبلر ده دئنجَلسئنلر.</verse>
        <verse osisID='Exod.23.13'>منئم سئزه ددئيئم هر شيي رئعايت ادئن. آيري آللاهلارين آديني چکمه‌يئن، قوي او آدلار سئزئن آغزينيزدان اشئدئلمه‌سئن.  </verse>
        <verse osisID='Exod.23.14'>
          منه ائلده اوچ دفه بايرام ادئن:</verse>
        <verse osisID='Exod.23.15'>ماياسيز چؤرک بايراميني توتون. من سئزه امر اتدئيئم کئمي، آبئب آييندا تعيئن اولونا‌‌‌‌‌‌‌‌‌ن واخت يدّي گون ماياسيز چؤرک ييئن. چونکي مئصئردن او آيدا چيخدينيز. هچ کس حوضوروما اَلي‌بوش گلمه‌سئن.</verse>
        <verse osisID='Exod.23.16'>زمئده‌کي اَکئن ائشئنئزئن نوباري ائله بئچئن بايراميني توتون. ائلئن آخيريندا ائشئنئزئن بوتون محصولونو زمئدن ييغيب، ييغيم بايراميني توتون.</verse>
        <verse osisID='Exod.23.17'>ائلده اوچ دفه سئزئن بوتون اِرکَک آداملارينيز رب پروردئگارين حوضورونا گلسئنلر.  </verse>
        <verse osisID='Exod.23.18'>
          منه گتئردئيئنئز قوربانين قانيني مايالي چؤرکله تقدئم اتمه‌يئن. بايرام قوربانيمين پئيي سحره قدر قالماسين.</verse>
        <verse osisID='Exod.23.19'>تورپاغين نوبارينين ائلک حئصّه‌سئني تارينيز ربّئن معبدئنه گتئرئن. کچي بالاسيني، آناسينين سودونده بئشئرمه‌يئن.  </verse>
        <verse osisID='Exod.23.20'>
          باخ، من يولدا، سنئن قاباغيندا بئر مَلَک گؤنده‌رئرم کي، سني حئفظ ادئب، حاضيرلاديغيم يره سني گتئرسئن.</verse>
        <verse osisID='Exod.23.21'>اونون حوضوروندا احتئياطلي اول و سَسئنه قولاق آس. اونون ضئدّئنه عوصيان قالديرما، او سئزئن عوصيانينيزي باغيشلاماز، چونکي منئم آديم اونون اوستونده‌دئر.</verse>
        <verse osisID='Exod.23.22'>اگر اونون سَسئنه حقئقتن قولاق آسيب ددئيئمه عمل اده‌سئنئز، اوندا من سئزئن دوشمنلرئنئزه دوشمن، خصملرئنئزه ده، خصم اولاجاغام.</verse>
        <verse osisID='Exod.23.23'>منئم مَله‌يئم قاباغينيزدا گده‌جک و سئزي اِمورلولارين، خئتلئلرئن، پِرئزلی‌لرئن، کَنَعانليلارين، خئولئلرئن و يِبوسلولارين تورپاغينا گتئره‌جک؛ من اونلاري تامامن محو اده‌جيم.</verse>
        <verse osisID='Exod.23.24'>اونلارين آللاهلارينا سجده اتمه‌يئن، اونلارا عئبادت اتمه‌يئن و اونلار ادن عمل‌لره، عمل اتمه‌يئن؛ او آللاهلاري داغيديب يوخ ادئن، اونلارين موقدّس سوتونلاري تئکه-تئکه اتمه‌لي‌سئنئز.</verse>
        <verse osisID='Exod.23.25'>لاکئن سئز تارينيز ربّه خئدمت ادئن، او دا چؤره‌يئنئزه و سويونوزا برکت وره‌جک؛ سئزئن آرانيزدان ناخوشلوغو اوزاقلاشديراجاغام.</verse>
        <verse osisID='Exod.23.26'>اؤلکه‌نئزده نه اوشاق سالان اولاجاق، نه ده سونسوز آرواد. عؤمرونوزو ده اوزون اده‌جيم.  </verse>
        <verse osisID='Exod.23.27'>
          اؤز دهشتئمي سئزدن قاباق گؤندرئرم؛ آرالارينا يِتئشدئيئنئز بوتون خالقلارا قاريشيقليق سالاجاغام و بوتون دوشمنلرئنئزي دؤنوب سئزدن قاچماسينا باعئث اولاجاغام.</verse>
        <verse osisID='Exod.23.28'>اِششَک‌چئبئنئني ده سئزدن قاباق گؤندره‌جيم کي، خئولی‌لري، کَنَعانليلاري و خئتلئلري قاباغينيزدان قووسون.</verse>
        <verse osisID='Exod.23.29'>لاکئن بئر ائل عرضئنده اونلاري قاباغينيزدان قووماياجاغام کي، اؤلکه وئرانه قالماسين و وحشي حيوانلار چوخاليب، سئزئن اوستونوزه داراشماسين.</verse>
        <verse osisID='Exod.23.30'>ياواش-ياواش اونلاري قاباغينيزدان او واختاجاق قوواجاغام کي، سئز نسئل گتئرئب چوخالاراق، اؤلکه‌نئن صاحئبي اولاسينيز.</verse>
        <verse osisID='Exod.23.31'>قيرميزي دهنزدن فئلئسطلی‌لرئن دهنزئنه قدر، صحرادان فَرات چايينا قدر سرحدلرئنئزي چکه‌جيم. اؤلکه‌نئن ساکئنلرئني سئزئن اَلئنئزه تسلئم اده‌جيم، آمّا سئز اونلاري يانينيزدان قووارسينيز.</verse>
        <verse osisID='Exod.23.32'>نه اونلارلا عهد باغلايين، نه ده آللاهلاري ائله؛</verse>
        <verse osisID='Exod.23.33'>قويمايين اونلار اؤلکه‌نئزده ياشاسينلار کي، باعئث اولسونلار سئز منئم ضئدّئمه گوناه ادئب، اونلارين آللاهلارينا عئبادت اده‌سئنئز. بو سئزه تله اولاجاق."  </verse>
      </chapter>
      <chapter osisID='Exod.24'>
        <verse osisID='Exod.24.1'>
          رب موسايا ددي: "سن، هارون، ناداب، ابئهو و ائسرايئل آغساقّاللاريندان يتمئش نفر ربّئن يانينا چيخين. اوزاقدان سجده ادئن.</verse>
        <verse osisID='Exod.24.2'>سونرا آنجاق سن، ای موسا، ربّئن حوضورونا ياخينلاش؛ او بئرئلري ياخينلاشماسينلار؛ خالق دا بورايا چيخماسين."  </verse>
        <verse osisID='Exod.24.3'>
          موسا گلئب ربّئن بوتون سؤزلرئني و حؤکملرئني خالقا نَقل اتدي. بوتون خالق بئر سَسله جاواب ورئب ددئلر: "ربّئن ددئيي سؤزلرئن هاميسينا عمل اده‌جيئک."</verse>
        <verse osisID='Exod.24.4'>موسا ربّئن بوتون سؤزلرئني يازدي. او سحر اِرکَن دوروب داغين اَته‌يئنده قوربانگاه و ائسرايئلئن اون ائکي قبئله‌سئنه گؤره، اون ائکي سوتون تئکدي.</verse>
        <verse osisID='Exod.24.5'>سونرا موسا ائسرايئلئن جاوانلاريني گؤندردي و اونلار ربّه يانديرما قوربانلاري و باريش قوربانلاري اولاراق گاميشلار کَسدئلر.</verse>
        <verse osisID='Exod.24.6'>موسا حيوانلارين قانينين ياريسيني گؤتوروب لَيَنلره تؤکدو. قانين او بئري ياريسيني دا قوربانگاهين اوستونه سَپدي.</verse>
        <verse osisID='Exod.24.7'>او، عهد کئتابيني الئنه آليب خالقا اوجادان اوخودو و اونلار ددئلر: "ربّئن ددئيي بوتون سؤزلره عمل ادئب قولاق آساجاغيق."</verse>
        <verse osisID='Exod.24.8'>سونرا موسا قاني گؤتوروب خالقين اوستونه سَپه‌رَک ددي: "باخ، بوتون بو سؤزلره گؤره، ربّئن سئزئنله کَسدئيي عهدئن قاني!"  </verse>
        <verse osisID='Exod.24.9'>
          سونرا موسا هارون، ناداب، ابئهو و ائسرايئل آغساقّاللاريندان يتمئش نفرله بئرلئکده چيخدي</verse>
        <verse osisID='Exod.24.10'>و ائسرايئلئن تاريسيني گؤردولر. اونون آياقلاري آلتيندا لاجورد داشيندان دؤشه‌مه کئمي، سَمايين اؤزونه بَنزَر آيدين بئر شي وار ائدي.</verse>
        <verse osisID='Exod.24.11'>تاري ائسرايئلئن باشچيلارينا الئني اوزاتمادي؛ اونلار تاريني گؤردولر و ييئب-ائچدئلر.  </verse>
        <verse osisID='Exod.24.12'>
          رب موسايا ددي: "منئم يانيما داغا چيخ و اورادا دور؛ سنه او داش لؤوحه‌لری وره‌رم کی، اولارين اؤيرنمه‌سي اوچون اوستونه قانون و امرلري يازميشام."</verse>
        <verse osisID='Exod.24.13'>موسا خئدمتچئسي يوشَعله قالخدي و موسا تارينين داغينا چيخدي.</verse>
        <verse osisID='Exod.24.14'>آمّا آغساقّاللارا ددي: "بئز سئزئن يانينيزا گری قاييداناجاق بورادا گؤزله‌يئن. باخ، هارون و خور يانينيزدادير؛ کئمئن نه چتئن ائشي وار، اونلارين يانينا گده بئلر."  </verse>
        <verse osisID='Exod.24.15'>
          سونرا موسا داغا چيخدي. بولود داغي بورودو.</verse>
        <verse osisID='Exod.24.16'>ربّئن عئزّتي سئنا داغينين اوستونده ساکئن اولدو. بولود اونو آلتي گون بورودو. يدّئنجی گونده رب موساني بولودون ائچئندن چاغيردي.</verse>
        <verse osisID='Exod.24.17'>ائسرايئل اؤولادلارينين گؤزونده، ربّئن عئزّتئنئن گؤرونوشو داغين باشيندا کوله دؤنده‌رَن اود کئمي ائدي.</verse>
        <verse osisID='Exod.24.18'>موسا داغا چيخارکن بولودون ائچئنه گئردي و قيرخ گون-قيرخ گجه داغدا قالدي.  </verse>
      </chapter>
      <chapter osisID='Exod.25'>
        <verse osisID='Exod.25.1'>
          سونرا رب موسا ائله دانيشيب ددي:</verse>
        <verse osisID='Exod.25.2'>"ائسرايئل اؤولادلارينا دِه کي، منه بئر هدئيّه گتئرسئنلر. گؤيلو ائسته‌يَن هر بئر آدامدان، منئم هدئيّه‌مي قبول ادئن.</verse>
        <verse osisID='Exod.25.3'>اونلاردان قبول اده‌جيئز هدئيّه‌لر بودور: قيزيل، گوموش، بورونج،</verse>
        <verse osisID='Exod.25.4'>لاجورد، ارغواني و قيرميزي پارچا، نازئک کتان، کچي توکو،</verse>
        <verse osisID='Exod.25.5'>قيرميزي بويانميش قوچ دَرئلري، سو ائتي دَرئلري، اَقاقئيا آغاجي،</verse>
        <verse osisID='Exod.25.6'>چيراق اوچون ياغ، مسح ياغي اوچون اَدوئيّه‌لر و عطئرلي بوخور اوچون عطرئيّاتلار،</verse>
        <verse osisID='Exod.25.7'>اِفودلا دؤشلويون اوستونه تاخيلان دامارلي عقئق و ساغاناق داشلاري.  </verse>
        <verse osisID='Exod.25.8'>
          منئم اوچون موقدّس مکان دوزلتسئنلر کي، آرالاريندا ساکئن اولوم.</verse>
        <verse osisID='Exod.25.9'>موقدّس مکاني و اونون بوتون لوازئماتيني گؤرستدئيئم نومونه‌لره گؤره دوزَلدئن.  </verse>
        <verse osisID='Exod.25.10'>
          قوي اَقاقئيا آغاجيندان بئر سانديق دوزلتسئنلر: اوزونلوغو ائکي قول‌آچ ياريم، اِني قول‌آچ ياريم، بويو قول‌آچ ياريم اولسون.</verse>
        <verse osisID='Exod.25.11'>اونو ائچَرئدن و چؤلدن خالئص اؤرت؛ چَرچئوه‌سئنه قيزيل قالئب قوي.</verse>
        <verse osisID='Exod.25.12'>سانديق اوچون دؤرد تؤکمه قيزيل حالقا دوزلت و اونلاري اونون دؤرد آياغينا قوي. ائکي حالقاني بئر يانينا، ائکي حالقاني دا او بئري يانينا بَرکئت.</verse>
        <verse osisID='Exod.25.13'>اَقاقئيا آغاجيندان دئرکلر دوزلت. اوستونو اؤرت.</verse>
        <verse osisID='Exod.25.14'>سانديغي داشيماق اوچون دئرکلري سانديغين يانلارينداکي حالقالارا کچئرت.</verse>
        <verse osisID='Exod.25.15'>دئرکلر سانديغين حالقالاريندا قاليب اورادان آيريلماسينلار؛</verse>
        <verse osisID='Exod.25.16'>سنه وره‌جيئم شهادت لؤوحه‌لرئني سانديغين ائچئنه قوي.  </verse>
        <verse osisID='Exod.25.17'>
          خالئص قيزيلدان کفّاره قاپاغيني دوزلت. قوي اوزونلوغو ائکي قول‌آچ ياريم، اِني ده قول‌آچ ياريم اولسون.</verse>
        <verse osisID='Exod.25.18'>کفّاره قاپاغينين هر ائکي اوجو اوچون، ياستيلانميش قيزيلدان ائکي کَرّوب دوزلت.</verse>
        <verse osisID='Exod.25.19'>بئر کَرّوب قاپاغين بئر اوجوندا دوزلت، او بئرئسئني ده او بئري اوجوندا؛ کفّاره قاپاغينين ائکي اوجوندا اولان کَرّوبلار اونونلا بئر حئصّه‌ حاليندا اولسون.</verse>
        <verse osisID='Exod.25.20'>کَرّوبلار يوخاري طرف آچيلميش قانادلاري ائله کفّاره قاپاغيني اؤرتسونلر. کَرّوبلارين اوزلري بئربئرئنئن موقابئلئنده قاپاغا طرف اولسون.</verse>
        <verse osisID='Exod.25.21'>کفّاره قاپاغيني سانديغين اوستونه قوي؛ سنه وره‌جيئم شهادت لؤوحه‌لرئني سانديغين ائچئنه قوي.</verse>
        <verse osisID='Exod.25.22'>اورادا کفّاره قاپاغينين اوستونده، شهادت سانديغينين اوستونده‌کي ائکي کَرّوب آراسيندا سنئنله گؤروشه‌جيم و ائسرايئل اؤولادلاري اوچون سنه امر اده‌جيئم هر شيي دئيه‌جيم.  </verse>
        <verse osisID='Exod.25.23'>
          اَقاقئيا آغاجيندان بئر مئز دوزلت: اوزونلوغو ائکي قول‌آچ، اِني بئر قول‌آچ، بويو دا قول‌آچ ياريم اولسون.</verse>
        <verse osisID='Exod.25.24'>اونو خالئص قيزيللا اؤرت. اطرافينا قيزيل قالئب قوي.</verse>
        <verse osisID='Exod.25.25'>اطرافيندا، بئر اوووج اِنئنده، يان لؤوحه‌لر دوزلت. يان لؤوحه‌لرئن اطرافينا دا قيزيل حاشئيه قوي.</verse>
        <verse osisID='Exod.25.26'>مئز اوچون دؤرد قيزيل حالقا دوزلت، حالقالاري اونون دؤرد آياغينداکي دؤرد کونجونه بَرکئت.</verse>
        <verse osisID='Exod.25.27'>حالقالار يان لؤوحه‌لره ياخين اولوب مئزي آپاران دئرَکلرئن کِچدئيي يرلر اولسونلار.</verse>
        <verse osisID='Exod.25.28'>دئرَکلري اَقاقئيا آغاجيندان دوزلت و اونلاري قيزيللا اؤرت؛ مئز اونلارين واسئطه‌سئله آپاريلسين.</verse>
        <verse osisID='Exod.25.29'>مئز اوچون خالئص قيزيلدان سئني‌لر و نئمچه‌لر، مايِع تقدئملري اوچون ده سَهَنگ و قابلاري دوزلت.</verse>
        <verse osisID='Exod.25.30'>همئشه منئم حوضورومدا مئزئن اوستونه تقدئس چؤرکلري قوي.  </verse>
        <verse osisID='Exod.25.31'>
          خالئص قيزيلدان بئر چيراقدان دوزلت. بو چيراقدان، اونون پايا و مئله‌سي ياستيلانميش قيزيلدان اولمالي‌دير؛ پئيالالاري، قؤنچه‌لري، و گوللري اونونلا بئر حئصّه‌دن اولسون.</verse>
        <verse osisID='Exod.25.32'>چيراقدانين يانلاريندان آلتي شاخه، اونون بئر يانيندان اوچ شاخه، او بئري يانيندان دا اوچ شاخه چيخسين.</verse>
        <verse osisID='Exod.25.33'>بئر شاخه‌ده بادام چئچه‌يئنه بَنزَر اوچ پئيالا، بئر قؤنچه، و بئر گول اولسون. او بئرئسئنده ده بادام چئچه‌يئنه بَنزَر اوچ پئيالا، بئر قؤنچه، و بئر گول اولسون. چيراقداندان چيخان بوتون آلتي شاخه‌يه بله اولسون.</verse>
        <verse osisID='Exod.25.34'>چيراقدانين مئله‌سئنده بادام چئچه‌يئنه بَنزَر دؤرد پئيالا، قؤنچه‌لر و گوللر اولسون؛</verse>
        <verse osisID='Exod.25.35'>چيراقدانين مئله‌‌سئندن چيخان شاخه‌لرئن بئرئنجي جوتونون آلتيندا بئر قؤنچه اولسون، چيراقدانين مئله‌‌سئندن چيخان شاخه‌لرئن ائکئنجي جوتونون آلتيندا بئر قؤنچه، و چيراقدانين مئله‌‌سئندن چيخان شاخه‌لرئن اوچونجو جوتونون آلتيندا بئر قؤنچه اولسون. چيراقداندان چيخان بوتون آلتي شاخه‌يه بله اولسون.</verse>
        <verse osisID='Exod.25.36'>قؤنچه‌لري و شاخه‌لري اونونلا بئر حئصّه‌دن اولسونلار؛ هاميسي ياستيلانميش خالئص قيزيلدان اولسونلار.</verse>
        <verse osisID='Exod.25.37'>اونون اوچون يدّي چيراق دوزلت و چيراقلاري اونون اوستونه قوي کي، قاباق طرفئنه ائشيق سالسين.</verse>
        <verse osisID='Exod.25.38'>پئلته ماشالاري و سئني‌لري ده خالئص قيزيلدان اولسون.</verse>
        <verse osisID='Exod.25.39'>چيراقدان و اونون بوتون بو لوازئماتيني بئر تالانت خالئص قيزيلدان دوزَلدئلسئن.</verse>
        <verse osisID='Exod.25.40'>بونلارين هاميسيني داغدا سنه گؤرسدئلن نومونه‌يه موطابئق دوزلت.  </verse>
      </chapter>
      <chapter osisID='Exod.26'>
        <verse osisID='Exod.26.1'>
          ربّئن خيمه‌سئني اون پرده‌دن دوزلت؛ پرده‌لري نفئس توخونموش نازئک کتاندان، لاجورد، ارغواني و قيرميزي پارچادان، آمّا اوستونو کَرّوبلار شَکلئنده ناخيشلا دوزلت.</verse>
        <verse osisID='Exod.26.2'>هر پرده‌نئن اوزونلوغو ائيئرمي سکّئز قول‌آچ، اِني ده دؤرد قول‌آچ اولسون؛ قوي بوتون پرده‌لر بئر اؤلچوده اولسون.</verse>
        <verse osisID='Exod.26.3'>پرده‌لردن بِشي بئربئرئنه بئرلَشسئن؛ او بئري بِشي ده بئربئرئنه بئرلَشسئن.</verse>
        <verse osisID='Exod.26.4'>بئر بئرلَشمه‌نئن اوجوندا اولان پرده‌نئن قيراغيندا لاجورد ائلمه‌لر دوزلت: او بئري بئرلَشمَده‌کي پرده‌نئن قيراغيندا دا کي، اِشئيه طرفدئر، همن شَکئلده ائلمه‌لر دوزلت.</verse>
        <verse osisID='Exod.26.5'>بئر پرده‌يه اَلّي ائلمه، او بئري بئرلَشمه‌ده‌کي پرده‌نئن قيراغيندا دا اَلّي ائلمه بئربئرئنئن موقابئلئنده دوزلت.</verse>
        <verse osisID='Exod.26.6'>قيزيلدان اَلّي گئره دوزلت. گئره‌لرله پرده‌لري بئرلَشدئر کي، خيمه بوتؤو اولسون.  </verse>
        <verse osisID='Exod.26.7'>
          خيمه‌نئن اوستونو اؤرتمَک اوچون کچي يونوندن اون بئر اؤرتوک دوزلت.</verse>
        <verse osisID='Exod.26.8'>هر اؤرتويون اوزونلوغو اوتوز قول‌آچ، اِني ده دؤرد قول‌آچ اولسون. اون بئر اؤرتوک بئر اؤلچوده اولسون.</verse>
        <verse osisID='Exod.26.9'>بش اؤرتويو آيريجا و آلتي اؤرتويو آيريجا بئرلَشدئر. آمّا آلتينجي اؤرتويو چاديرين قاباق طرفئندن قاتلا.</verse>
        <verse osisID='Exod.26.10'>بئر بئرلَشمه‌نئن قيراق اؤرتويون قيراغيندا اَلّي ائلمه، او بئري بئرلَشمه‌نئن قيراق اؤرتويون قيراغيندا دا اَلّي ائلمه دوزلت.</verse>
        <verse osisID='Exod.26.11'>بورونجدن اَلّي گئره دوزلت؛ گئره‌لري ائلمه‌لره تاخ و چاديري بئرلَشدئر کي، او بوتؤو اولسون.</verse>
        <verse osisID='Exod.26.12'>چاديرين اؤرتوکلرئندن آرتيق قالانلاري، هر ائکي طرفدن اؤرتويون ياريسيني، خيمه‌نئن آرخا طرفئندن ساللا.</verse>
        <verse osisID='Exod.26.13'>چاديرين اؤرتوکلرئنئن اوزونلوغوندان هر ائکي اوجوندا آرتيق قالان بئر قول‌آچ پارچا هر ائکي طرفئندن ساللانسين کي، خيمه‌ني اؤرتسون.</verse>
        <verse osisID='Exod.26.14'>چادير اوچون قيرميزي بويانميش قوچ دَرئلرئندن بئر اؤرتوک و اونون اوستونده سو ائتي دَرئلرئندن باشقا بئر اؤرتوک دوزلت.  </verse>
        <verse osisID='Exod.26.15'>
          خيمه اوچون اَقاقئيا آغاجيندان دئک دوران چَرچئوه‌لر دوزلت.</verse>
        <verse osisID='Exod.26.16'>هر چَرچئوه‌نئن اوزونلوغو اون قول‌آچ، اِني ده قول‌آچ ياريم اولسون.</verse>
        <verse osisID='Exod.26.17'>هر چَرچئوه‌نئن اوستونده ائکي بئربئرئنه باغلانان گئره اولسون؛ خيمه‌نئن بوتون چَرچئوه‌لرئني بله دوزلت.</verse>
        <verse osisID='Exod.26.18'>خيمه‌يه چَرچئوه‌لر دوزلت؛ جنوب طرفي اوچون ائيئرمي چَرچئوه</verse>
        <verse osisID='Exod.26.19'>و اونلارين آلتيندا قويولاجاق قيرخ گوموش آلتليق دوزلت؛ هر چَرچئوه‌نئن آلتيندا ائکي رَضه‌سي اوچون ائکي آلتليق اولسون.</verse>
        <verse osisID='Exod.26.20'>خيمه‌نئن ائکئنجي طرفئنده، شئمال سمتئنده ده ائيئرمي چَرچئوه</verse>
        <verse osisID='Exod.26.21'>و قيرخ گوموش آلتليق، هر چَرچئوه‌نئن آلتيندا ائکي آلتليق، او بئرئسئنئن آلتيندا دا ائکي آلتليق اولسون.</verse>
        <verse osisID='Exod.26.22'>خيمه‌نئن قربه طرف اولان آرخاسي اوچون آلتي چَرچئوه دوزلت.</verse>
        <verse osisID='Exod.26.23'>آمّا خيمه‌نئن آرخا کونجلري اوچون ائکي چَرچئوه دوزلت.</verse>
        <verse osisID='Exod.26.24'>بونلار آشاغيدا ائکي قات اولوب يوخاريدا بئرئنجي حالقايا تاخيلسينلار؛ هر ائکي کونج اوچون اله ائکي چَرچئوه اولسون.</verse>
        <verse osisID='Exod.26.25'>بو سکّئز چَرچئوه اوچون اون آلتي گوموش آلتليق، هر چَرچئوه‌نئن آلتيندا دا ائکي آلتليق اولسون.  </verse>
        <verse osisID='Exod.26.26'>
          اَقاقئيا آغاجيندان دئرَکلر دوزلت: بِشي خيمه‌نئن بئر طرفئنده‌کي چَرچئوه‌لر اوچون،</verse>
        <verse osisID='Exod.26.27'>بِشي ده خيمه‌‌نئن قربه طرف اولان آرخا طرفئنده‌کي چَرچئوه‌لري اوچون اولسون.</verse>
        <verse osisID='Exod.26.28'>اورتا دئرَک چَرچئوه‌لرئن اورتاسيندان، بئر اوجدان او بئري اوجا قدر اوزانسين.</verse>
        <verse osisID='Exod.26.29'>چَرچئوه‌لري قيزيللا اؤرت؛ دئرَکلرئن کچدئيي حالقالاريني قيزيلدان دوزلت؛ دئرَکلري ده قيزيللا اؤرت.</verse>
        <verse osisID='Exod.26.30'>داغدا سنه گؤرستدئيئم نومونه‌يه موطابئق خيمه‌ني قور.  </verse>
        <verse osisID='Exod.26.31'>
          پرده‌ني لاجورد، ارغواني و قيرميزي پارچا و نفئس توخونموش نازئک کتاندان، اوستونو ده کَرّوبلار شَکلئنده ناخيشلا دوزلت.</verse>
        <verse osisID='Exod.26.32'>اونو دؤرد سوتون اوستونده آس؛ هر دئرَک قيزيللا اؤرتولموش اَقاقئيا آغاجيندان اولسون. اوستونده قيزيل قولّابلاري اولسون و دؤرد گوموش آلتليق اوستونده دورسون.</verse>
        <verse osisID='Exod.26.33'>پرده‌ني بندلردن آس و شهادت سانديغي اورايا، پرده‌نئن آرخاسينا گتئر. بو پرده موقدّس يِرله لاپ موقدّس يِري آييرسين.</verse>
        <verse osisID='Exod.26.34'>لاپ موقدّس يرده شهادت سانديغينين اوستونه کفّاره قاپاغيني قوي.</verse>
        <verse osisID='Exod.26.35'>مئزي پرده‌نئن بايير طرفئنه، چيراقداني مئزئن موقابئلئنه يعني خيمه‌نئن جنوب طرفئنه، آمّا مئزي شئمال طرفئنه قوي.  </verse>
        <verse osisID='Exod.26.36'>
          خيمه‌نئن گئرئشي اوچون آراکَسمه‌ني لاجورد ارغواني و قيرميزي پارچا و نفئس توخونموش نازئک کتاندان، ناخيش تئکمه‌سئله دوزلت.</verse>
        <verse osisID='Exod.26.37'>بو آراکَسمه اوچون ده اَقاقئيا آغاجيندان بش سوتون دوزلت و اوستونو قيزيللا اؤرت؛ اوستونده قيزيل قولّابلار اولسون و اونلار اوچون بورونجدن بش آلتليق تؤک.  </verse>
      </chapter>
      <chapter osisID='Exod.27'>
        <verse osisID='Exod.27.1'>
          قوربانگاهي اَقاقئيا آغاجيندان دوزلت. قوي اوزونلوغو بش قول‌آچ، اِني ده بش قول‌آچ اولسون، قوربانگاه مورَبّع شَکلئنده، بويو دا اوچ قول‌آچ اولسون.</verse>
        <verse osisID='Exod.27.2'>قوربانگاهين بوينوزلاريني اونون دؤرد کونجونه قوي؛ بوينوزلاري اونونلا بئر حئصّه‌دن اولسون. اونون اوستونو بورونجله اؤرت.</verse>
        <verse osisID='Exod.27.3'>اورانين ياغ و کول قابلاريني، کورَکلرئني، لَيَنچه‌لرئني، چَنگللرئني، خَکَندازلاريني و قالان شيلرئني بورونجدن دوزلت.</verse>
        <verse osisID='Exod.27.4'>قوربانگاه اوچون بورونجدن تور شبکه، تورون دا دؤرد بوجاغيندا بورونجدن دؤرد حالقا دوزلت.</verse>
        <verse osisID='Exod.27.5'>اونو قوربانگاهين کناريندان آشاغييا قوي کي، تور اونون ياريسينا قدر يتئشسئن.</verse>
        <verse osisID='Exod.27.6'>قوربانگاه اوچون اَقاقئيا آغاجيندان دئرَکلر دوزلت و اوستونو بورونجله اؤرت.</verse>
        <verse osisID='Exod.27.7'>دئرَکلري حالقالارا تاخ کي، قوربانگاهي داشييان زامان، دئرَکلر اونون هر ائکي يانيندا اولسون.</verse>
        <verse osisID='Exod.27.8'>قوربانگاهي ائچي بوش اولسون و اونو تاختادان دوزلت. داغدا سنه گؤرستدئيئم کئمي اونو دوزلت.  </verse>
        <verse osisID='Exod.27.9'>
          خيمه‌نئن حيطئني دوزلت. حيطئن جنوب طرفئنده، بئر طرف اوچون اوزونلوغو يوز قول‌آچ اولان پرده‌لر، نفئس توخونموش نازئک کتاندان،</verse>
        <verse osisID='Exod.27.10'>اونون ائيئرمي دئره‌يي و ائيئرمي آلتليغي بورونجدن، دئرَکلرئن قولّابلاريني و بندلري ده گوموشدن اولسون.</verse>
        <verse osisID='Exod.27.11'>شئمال طرفي اوچون ده اوزونلوغو يوز قول‌آچ اولان پرده‌لر اولسون؛ اونلارين ائيئرمي دئره‌يي و ائيئرمي آلتليغي بورونجدن، دئرَکلرئن قولّابلاري و بندلري ده گوموشدن اولسون.</verse>
        <verse osisID='Exod.27.12'>قرب طرفئنده‌کي پرده‌لر، حيطئن اِني کئمي، اَلّي قول‌آچ اولسون. بو پرده‌لر اوچون اون دئرَک و اون آلتليق دوزلت.</verse>
        <verse osisID='Exod.27.13'>شرق طرفئنده ده حيطئن اِني اَلّي قول‌آچ اولسون.</verse>
        <verse osisID='Exod.27.14'>دروازانين بئر طرفي اوچون اوزونلوغو اون بش قول‌آچ پرده‌لر، اونلارين اوچ دئره‌يي و اوچ آلتليغي اولسون.</verse>
        <verse osisID='Exod.27.15'>او بئري طرف اوچون ده اوزونلوغو اون بش قول‌آچ پرده‌لر، اونلارين اوچ دئره‌يي و اوچ آلتليغي اولسون.</verse>
        <verse osisID='Exod.27.16'>حيطئن دروازاسي اوچون اوزونلوغو ائيئرمي قول‌آچ اولان لاجورد، ارغواني و قيرميزي پارچا و نفئس توخونموش نازئک کتاندان ناخيش تئکمه‌لي آراکَسمه اولسون. اونون دؤرد دئره‌يي و دؤرد آلتليغي دا اولسون.</verse>
        <verse osisID='Exod.27.17'>حيطئن بوتون اطراف دئرَکلري گوموش بندلرله بندلَنسئن؛ اونلارين گوموش قولابلاري و بورونج آلتليقلاري اولسون.</verse>
        <verse osisID='Exod.27.18'>حيطئن اوزونلوغو يوز قول‌آچ و اِني هر يرده اَلّي قول‌آچ اولسون؛ نفئس توخونموش نازئک کتاندان اولان پرده‌نئن بويو دا بش قول‌آچ اولسون، آلتليقلاري دا بورونجدن اولسون.</verse>
        <verse osisID='Exod.27.19'>خيمه‌نئن عئبادتي اوچون ائشلَنَن بوتون شيلري، اونون بوتون يره وورولان ميخلاري حيطئن بوتون ميخلاري دا بورونجدن اولسون.  </verse>
        <verse osisID='Exod.27.20'>
          سن ائسرايئل اؤولادلارينا امر ات کي، سنه ائشيق اوچون خالئص سيخما زيتون ياغي گتئرسئنلر. بو ياغدان همئشه بئر چيراق</verse>
        <verse osisID='Exod.27.21'>حوضور چاديريندا شهادت سانديغينين موقابئلئنده‌کي پرده‌نئن قيراغيندا يانسين. هارونلا اوغوللاري ربّئن حوضوروندا اونا آخشامدان سحره قدر يتئشسئنلر. قوي بو نسئلدن-نسله ائسرايئل اؤولادلاري اوچون ابدی قايدا اولسون.  </verse>
      </chapter>
      <chapter osisID='Exod.28'>
        <verse osisID='Exod.28.1'>سن آمّا قارداشين هارونو و اونون اوغوللاري نادابي، اَبئهونو، اِلازاري و ائتاماري ائسرايئل اؤولادلارينين آراسيندان يانينا گتئر کي، اونلار منه کاهئنلئک اتسئنلر.</verse>
        <verse osisID='Exod.28.2'>قارداشين هارونا عئزّت و گؤزللئک اوچون موقدّس پالتارلار حاضيرلا.</verse>
        <verse osisID='Exod.28.3'>سن ده منئم حئکمَت روحو ائله دولدوردوغوم بوتون مهارتلي اوستالارا تاپشير کی، هارونون تقدئس اولونماسي اوچون اونا پالتارلار حاضيرلاسينلار و او منه کاهئنلئک اتسئن.</verse>
        <verse osisID='Exod.28.4'>اونلارين حاضيرلاياجاغي پالتارلار بونلاردير: دؤشلوک، اِفود، اوست جوبّه، ناخيشلي خئرقه، عمّامه و قورشاق. بو موقدّس پالتارلاري قارداشين هارونا و اوغوللارينا حاضيرلاسينلار کي، منه کاهئنلئک اتسئنلر.</verse>
        <verse osisID='Exod.28.5'>قوي پالتارلاري حاضيرلايانلار قيزيل، لاجورد، ارغواني و قيرميزي پارچا و نازئک کتان گؤتورسونلر.  </verse>
        <verse osisID='Exod.28.6'>
          اِفودو قيزيلدان، لاجورد، ارغواني و قيرميزي پارچا و نفئس توخونموش نازئک کتاندان ناخيشلا دوزلتسئنلر.</verse>
        <verse osisID='Exod.28.7'>ائکي چئيئنلئک اولسون کي، هر ائکي اوجونو بئربئرئنه باغلاييب بَرکئدئر.</verse>
        <verse osisID='Exod.28.8'>اِفودو باغلايانين اوستوندن گلن ناخيشلي کَمَر، اونونلا بئر حئصّه‌دن، او دا قيزيلدان، لاجورد، ارغواني و قيرميزي پارچا و نفئس توخونموش نازئک کتاندان اولسون.</verse>
        <verse osisID='Exod.28.9'>ائکي عدد دامارلي عقئق داشي گؤتور و اوستونده ائسرايئلئن اوغوللارينين آدلاريني حکّ ات.</verse>
        <verse osisID='Exod.28.10'>اونلارين دوغولما سيراسينا موطابئق بئر داشين اوستونده آلتي آد، او بئرئسئنئن اوستونده قالان آلتي آدي،</verse>
        <verse osisID='Exod.28.11'>حکّاکين ائشي اولان مؤهور اويماسي کئمي ائکي داش اوستونده ائسرايئلئن اوغوللارينين آدلاريني حَکّ ات. حؤرمه قيزيل ساغاناقلارا ساليب،</verse>
        <verse osisID='Exod.28.12'>بو ائکي داشي اِفودون چئيئنلئکلرئنه تاخ. بونلار ائسرايئلئن اوغوللارينين خاطئره داشلاريدير؛ هارون اونلارين آدلاريني ربّئن قاباغيندا ائکي چئينئنده خاطئره کئمي گزدئره‌جک.</verse>
        <verse osisID='Exod.28.13'>حؤرمه قيزيلدان ساغاناقلار دوزلت،</verse>
        <verse osisID='Exod.28.14'>خالئص قيزيلدان ائکي ائپه بَنزَر بورما زنجئر دوزلت؛ بورما زنجئرلري ساغاناقلارا تاخ.  </verse>
        <verse osisID='Exod.28.15'>
          قضاوت دؤشلويونو اِفود کئمي ناخيشلي قيزيلدان، لاجورد، ارغواني و قيرميزي پارچا و نفئس توخونموش نازئک کتاندان دوزلت.</verse>
        <verse osisID='Exod.28.16'>دؤشلوک ائکي قات و موربّع شَکلئنده، اوزونلوغو بئر قاريش، اِني ده بئر قاريش اولسون.</verse>
        <verse osisID='Exod.28.17'>اوستونده‌کي بئر چَرچئوه‌يه دؤرد سيرا داش تاخ. بئرئنجي سيرا ياقوت، توپاز، زومرود</verse>
        <verse osisID='Exod.28.18'>ائکئنجي سيرا فئروزه، لاجورد داشي و آغ عقئق</verse>
        <verse osisID='Exod.28.19'>اوچونجو سيرا سئرکون، عقئق و آمِتئست،</verse>
        <verse osisID='Exod.28.20'>دؤردونجو سيرا زبرجد، دامارلي عقئق و يَشَم داشي اولسون. بو داشلار حؤرمه قيزيل ساغاناقلارا تاخيلسين.</verse>
        <verse osisID='Exod.28.21'>داشلار ائسرايئلئن اوغوللارينين آدلارينا موطابئق اون ائکي و اون ائکي قبئله اوچون هر داش بئر آدين اويما مؤهورو اولسون.</verse>
        <verse osisID='Exod.28.22'>دؤشلوکده خالئص قيزيلدان ائپه بَنزَر بورما زنجئرلر قايير.</verse>
        <verse osisID='Exod.28.23'>دؤشلوکده ائکي قيزيل حالقا دوزلت و اونلاري دؤشلويون ائکي اوجونا تاخ.</verse>
        <verse osisID='Exod.28.24'>ائکي قيزيل ائپي دؤشلويون اوجلارينداکي ائکي حالقايا تاخ.</verse>
        <verse osisID='Exod.28.25'>ائپلرئن او بئري اوجلاريني ائکي حؤرمه ساغاناغا تاخيب، اِفودون چئيئنلئکلرئنئن قاباق طرفئنه باغلا.</verse>
        <verse osisID='Exod.28.26'>گئنه ده ائکي قيزيل حالقا دوزلت و اونلاري دؤشلويون ائکي اوجونا، اِفودلا ياناشي ائچ قاتينا تاخ.</verse>
        <verse osisID='Exod.28.27'>داها ائکي قيزيل حالقا دوزلت و اونلاري اِفودون نفئس توخونموش چئيئنلئکلرئنئن قاباق طرفئنه، آشاغييا، اِفودون کَمَرئله بئرلَشمه اوستونه بَرکئت.</verse>
        <verse osisID='Exod.28.28'>دؤشلوک حالقالاري ائله اِفودون نفئس توخونموش حالقالارينا لاجورد قايتانلا باغلانيب، اِفودون کَمَرئنئن اوستونه برکئدئلسئن کي، دؤشلوک اِفوددان ساللانماسين.  </verse>
        <verse osisID='Exod.28.29'>
          هارون موقدّس يره داخل اولدوغو زامان، ربّئن قاباغيندا همئشه‌لئک خاطئره اولاراق، ائسرايئلئن اوغوللارينين آدلاريني قضاوت دؤشلويونده، اوره‌يئنئن اوستونده داشيياجاق.</verse>
        <verse osisID='Exod.28.30'>اورئم و تومّئمی ده قضاوت دؤشلويونه قوي کي، ربّئن حوضورونا داخئل اولدوغو زامان اونلار دا اوره‌يئنئن اوستونده اولسون. بلجه هارون ائسرايئل اؤولادلارينين حؤکمونو ربّئن حوضوروندا همئشه‌لئک اوره‌يئنئن اوستونده داشيياجاق.  </verse>
        <verse osisID='Exod.28.31'>
          اِفودون جوبّه‌سئني تامامن لاجورد پارچادان تئک.</verse>
        <verse osisID='Exod.28.32'>اورتاسيندا باش کچئرتمک اوچون ير اولسون. اونون قيراغيندا جيريلماماق اوچون بئر ياخا توخونسون.</verse>
        <verse osisID='Exod.28.33'>جوبّه‌نئن اَته‌يئنئن اطرافينا لاجورد، ارغواني و آلا- قيرميزي پارچادان نارلار و و آرالارينا قيزيلدان زينقيروولار دوز:</verse>
        <verse osisID='Exod.28.34'>جوبّه‌نئن اَته‌يي بويونجا اطرافيندا قيزيل زينقيروو و نار نؤوبتله دوزولسون.</verse>
        <verse osisID='Exod.28.35'>قوي جوبّه هارون خئدمت اتدئيي زامان اَينئنده اولسون. وردئيي سَس ده اونون موقدّس يره، ربّئن حوضورونا گئرئب-چيخديغي زامان اشئدئلسئن کي، او اؤلمه‌سئن.  </verse>
        <verse osisID='Exod.28.36'>
          خالئص قيزيلدان بئر لؤوحه‌جئک دوزلت و اونون اوستونده مؤهور اويماسي اولاراق "ربّه موقدّسدئر" يازيسيني حکّ ات.</verse>
        <verse osisID='Exod.28.37'>اونو لاجورد قايتانلا عمّامه‌نئن اوستونه، قاباق طرفئنه تئک.</verse>
        <verse osisID='Exod.28.38'>بلجه لؤوحه‌جئک هارونون آلنينين اوستونده اولسون. هارون او تقصئري داشيياجاق کي، ائسرايئل اؤولادلاري، تقدئس اتدئکلري بوتون موقدّس هدئيّه‌لرده، مومکوندور ائشلَتسئنلر. او همئشه هارونون آلنيندا اولاجاق کي، ربّئن حوضوروندا مقبول اولسونلار.  </verse>
        <verse osisID='Exod.28.39'/>
        <verse osisID='Exod.28.40'>
          هارونون اوغوللارينا خئرقه‌لر، قورشاقلار و عئزّت و گؤزللئک اوچون پاپاقلار دوزلت.</verse>
        <verse osisID='Exod.28.41'>بونلاري قارداشين هارونلا اوغوللارينا گيئندئرئب اونلاري مسح ات، وظئفه‌يه قوي و منه کاهئنلئک اتمک اوچون تقدئس ات.  </verse>
        <verse osisID='Exod.28.42'>
          بِلدن بودا قدر لوت بدنلرئني اؤرتَن کتان آلت پالتارلاري تئک.</verse>
        <verse osisID='Exod.28.43'>هارونلا اوغوللاري حوضور چاديرينا داخئل اولاندا، يا دا موقدّس يرده خئدمت اتمک اوچون قوربانگاها ياخينلاشاندا بونلاري گئيه‌جکلر کي، خاطايا باتيب اؤلمه‌سئنلر. بو، هارونلا اؤولادلارينا ابدی قايدا اولسون.  </verse>
      </chapter>
      <chapter osisID='Exod.29'>
        <verse osisID='Exod.29.1'>
          منه کاهئنلئک اتمک اوچون اونلاري بله تقدئس ات. قوصورسوز بئر گاميش و ائکي قوچ گؤتور.</verse>
        <verse osisID='Exod.29.2'>ماياسيز چؤرکلري، ياغلا يوغرولموش ماياسيز فطئرلري، و اوستونه ياغ سورتولموش ماياسيز کولچه‌لري نارين بوغدا اونوندان حاضيرلا.</verse>
        <verse osisID='Exod.29.3'>اونلاري بئر سبدئن ائچئنه قوي، گاميش و ائکي قوچلا بئرلئکده تقدئم ات.</verse>
        <verse osisID='Exod.29.4'>سونرا هارونلا اوغوللاريني حوضور چاديرينين گئرئشئنه گتئرئب، اونلاري سودا قوسول ور.</verse>
        <verse osisID='Exod.29.5'>پالتارلاريني گؤتوروب هارونون اَينئنه خئرقه‌ني، نفئس توخونموش اِفود جوبّه‌سئني، اِفودو و دؤشلويو گيئندئر و اِفودون کمرئني بلئنه باغلا.</verse>
        <verse osisID='Exod.29.6'>اونون باشينا عمّامه‌ني، عمّامه‌يه ده موقدّس تاجي قوي.</verse>
        <verse osisID='Exod.29.7'>مسح ياغيني گؤتوروب هارونون باشينا تؤک و اونو مسح ات.</verse>
        <verse osisID='Exod.29.8'>سونرا اوغوللاريني گتئر و اونلارا خئرقه‌لر گيئندئر.</verse>
        <verse osisID='Exod.29.9'>هارونا و اونون اوغوللارينين بلئنه قورشاق باغلا و باشلارينا پاپاق قوي. ابدی قايدايا گؤره کاهئنلئک اونلارين اولسون. بلجه هارونلا اوغوللاريني وظئفه‌يه قوي.  </verse>
        <verse osisID='Exod.29.10'>
          سونرا حوضور چاديرينين گئرئشئنئن قاباغينا گاميشي گتئر. قوي هارونلا اوغوللاري اللرئني گاميشين باشينا قويسونلار.</verse>
        <verse osisID='Exod.29.11'>گاميشي ربّئن قاباغيندا، حوضور چاديرينين گئرئشئنده کَس.</verse>
        <verse osisID='Exod.29.12'>گاميشين قانيندان گؤتور و بارماغينلا قوربانگاهين بوينوزلارينا چک. قانين قالان حئصّه‌سئني ده قوربانگاهين آلتليغينا تؤک.</verse>
        <verse osisID='Exod.29.13'>حيوانين ائچ آلاتيني اؤرتَن بوتون پئيي، قارا جئيه‌رئنئن قويروغا بَنزَر حئصّه‌سئني، هر ائکي بؤيره‌يئني و اوستونده‌کي پئيي قوربانگاهدا توستوله‌دئب ياندير.</verse>
        <verse osisID='Exod.29.14'>گاميشين اَتئني، دَرئسئني و باغيرساغيني دوشَرگه‌نئن اِشئيئنده ياندير. بو، گوناه قورباني‌دير.  </verse>
        <verse osisID='Exod.29.15'>
          بئر قوچ گؤتور؛ قوي هارونلا اوغوللاري اَللرئني قوچون باشينا قويسونلار.</verse>
        <verse osisID='Exod.29.16'>سونرا قوچو کَس، قانيني گؤتور و اونو قوربانگاهين هر طرفئنه سَپ.</verse>
        <verse osisID='Exod.29.17'>قوچو تئکه-تئکه دوغرا، ائچ آلاتيني و بودلاريني يويوب، باشينين و تئکه‌لرئنئن اوستونه قوي.</verse>
        <verse osisID='Exod.29.18'>بوتون قوچو قوربانگاهدا توستوله‌دئب ياندير. بو، ربّئن يانديرما قورباني، اونا خوش اولان عطئرلي اود تقدئمدئر.  </verse>
        <verse osisID='Exod.29.19'>
          سن او بئري قوچو گؤتور، هارونلا اوغوللاري اَللرئني اونون باشينا قويسونلار.</verse>
        <verse osisID='Exod.29.20'>سونرا قوچو کَس؛ قانيندان بئر آز گؤتوروب هارونون صاغ قولاغينين مَرجه‌يئنه، اوغوللارينين صاغ قولاق مَرجکلرئنه، اونلارين صاغ اللرئنئن و صاغ آياقلارينين باش بارماقلارينا چک. قوچون قالان قانيني قوربانگاهين هر طرفئنه سَپ.</verse>
        <verse osisID='Exod.29.21'>قوربانگاهداکي قاندان و مسح ياغيندان گؤتوروب هارونا و اونون پالتارلارينا، اوغوللارينا و اونلارين پالتارلارينا چئله. بلجه هارون و اونون پالتارلاري، اوغوللاري و اونلارين پالتارلاري تقدئس اولونسون.  </verse>
        <verse osisID='Exod.29.22'>
          سونرا قوچون پئيئني؛ قويروغونو، ائچالاتي اؤرتَن پئيي، قارا جئيه‌رئنئن قويروغا بَنزَر حئصّه‌سئني، هر ائکي بؤيره‌يئني، اوستونده‌کي پئيي و صاغ بودو گؤتور. چونکي بو وظئفه‌يه قويولما قوچودور.</verse>
        <verse osisID='Exod.29.23'>ربّئن قاباغيندا اولان ماياسيز چؤرکلر سبدئندن بئر چؤرک کؤکه‌سي، ياغلا يوغرولموش چؤرک کؤکه‌سي و بئر کولچه گؤتور.</verse>
        <verse osisID='Exod.29.24'>بونلاري هارون و اونون اوغوللارينين اللرئنه ور. بونلاري منئم حوضورومدا يِللَتمه تقدئمي اولاراق يِللَتسئنلر.</verse>
        <verse osisID='Exod.29.25'>سونرا بو شيلري اَللرئندن آليب قوربانگاهدا يانديرما قورباني ائله توستوله‌دئب ياندير. بو، ربّه خوش اولان عطئرلي اود تقدئمدئر.</verse>
        <verse osisID='Exod.29.26'>هارونون وظئفه‌يه قويولما قوچوندان دؤش اَتئني گؤتوروب يِللَتمه تقدئمي اولاراق ربّئن حوضوروندا يِللَت. بو سنئن پاييندير.</verse>
        <verse osisID='Exod.29.27'>هارونلا اوغوللارينين وظئفه‌يه قويولما قوچوندان يِللَدئلَن دؤش اَتئني و قالديريلان بودو تقدئس ات.</verse>
        <verse osisID='Exod.29.28'>بو قالديريلان تقدئم هارونلا اؤولادلارينين ائسرايئللی‌لردن گلن ابدی حاقّي اولسون. ائسرايئل اؤولادلارينين باريش قوربانلاريندان دا بو، ربّه قالديريلان تقدئم اولسون.  </verse>
        <verse osisID='Exod.29.29'>
          هارونون موقدّس پالتارلاري اؤزوندن سونرا اوغوللارينا قالسين کي، اونلاري گئيه‌رَک مسح اولونوب وظئفه‌يه قويولسونلار.</verse>
        <verse osisID='Exod.29.30'>اونون اوغلو دا کی، اونون يرئنه کاهئندئر و موقدّس يرده خئدمت اتمک اوچون حوضور چاديرينا گئرئر، يدّي گون او پالتارلاري گيسئن.  </verse>
        <verse osisID='Exod.29.31'>
          وظئفه‌يه قويولما قوچون اَتئني گؤتور و موقدّس بئر يرده قاينات.</verse>
        <verse osisID='Exod.29.32'>هارونلا اوغوللاري او قوچون اَتئني سبدده اولان چؤرکله حوضور چاديرينين گئرئشئنده يسئنلر.</verse>
        <verse osisID='Exod.29.33'>گوناهلاري باغيشلاتان بو تقدئملري آ‌نجاق او آداملار يئيه بئلر کي، بو شيلرله اؤزلرئني تقدئم و تقدئس ادئرلر؛ ياد آداملار بونلاري يئيه بئلمزلر، چونکي بو شيلر موقدّسدئرلر.</verse>
        <verse osisID='Exod.29.34'>اگر وظئفه‌يه قويولما قوربانينين اَتئندن و چؤرکدن سحره قدر قالسا، اوندان قالاني ياندير؛ بو شيلر يِيئلمز، چونکي موقدّسدئرلر.</verse>
        <verse osisID='Exod.29.35'>من سنه امر اتدئيئم کئمي، او جور ده هارونلا اوغوللاري اوچون ات.  اونلارين وظئفه‌يه کچمه واختيني يدّي گون داوام اتدئر.</verse>
        <verse osisID='Exod.29.36'>هر گون کفّاره اوچون بئر گاميشي گوناه قورباني اولاراق تقدئم ات. قوربانگاه اوچون کفّاره اده‌رک، اونو پاک ات و تقدئس اتمک اوچون مسح ات.  </verse>
        <verse osisID='Exod.29.37'/>
        <verse osisID='Exod.29.38'>
          همئشه‌لئک هر گون قوربانگاه اوستونده بئر ائلّئک ائکي قوزو گتئر.</verse>
        <verse osisID='Exod.29.39'>قوزونون بئرئني سحر، او بئرئني ده آخشامچاغي تقدئم ات.</verse>
        <verse osisID='Exod.29.40'>بئرئنجي قوزو ائله بئرلئکده، دؤردده بئر هئن سيخما زيتون ياغي ائله يوغرولموش، اوندا بئر اِفا نارين اون و مايع تقدئمي اولاراق دؤردده بئر هئن شراب گتئر.</verse>
        <verse osisID='Exod.29.41'>آخشامچاغي تقدئم اتدئيئن او بئري قوزو ائله سحرکي کئمي تاخيل تقدئمي و مايع تقدئمي گتئر. بو ربّه خوش اولان عطئرلي اود تقدئمدئر.</verse>
        <verse osisID='Exod.29.42'>بو سئزئن اوچون نسئلدن-نسله، حوضور چاديرينين گئرئشئنده ربّئن قاباغيندا همئشه‌لئک يانديرما قورباني اولاجاق. من اورادا سئزئنله گؤروشوب، سنئنله دانيشاجاغام.</verse>
        <verse osisID='Exod.29.43'>اورادا من ائسرايئل اؤولادلاري ائله گؤروشه‌جيم؛ حوضور چاديري منئم عئزّتئمله تقدئس اولوناجاق.</verse>
        <verse osisID='Exod.29.44'>من حوضور چاديريني و قوربانگاهي تقدئس اده‌جيم؛ هارونلا اوغوللاريني دا تقدئس اده‌جيم کي، منه کاهئنلئک اتسئنلر.</verse>
        <verse osisID='Exod.29.45'>ائسرايئل اؤولادلاري آراسيندا ساکئن اولاجاغام و اونلار اوچون تاري اولاجاغام.</verse>
        <verse osisID='Exod.29.46'>اونلار دا بئله‌جکلر کي، آرالاريندا ساکئن اولماق اوچون اونلاري مئصئر تورپاغيندان چيخاردان تاريلاري رب، منم. اونلارين تاريسي رب، منم.  </verse>
      </chapter>
      <chapter osisID='Exod.30'>
        <verse osisID='Exod.30.1'>
          اَقاقئيا آغاجيندان بوخور يانديرماق اوچون قوربانگاه دوزلت.</verse>
        <verse osisID='Exod.30.2'>دؤرد گوشه‌لي، اوزونلوغو بئر قول‌آچ اِني بئر قول‌آچ، بويو دا ائکي قول‌آچ اولسون، بوينوزلاري اونونلا بئر حئصّه‌دن اولسون.</verse>
        <verse osisID='Exod.30.3'>اونون اوستونو، هر يانيني و بوينوزلاريني، خالئص قيزيللا اؤرت و اطرافينا قيزيل قالئب قوي.</verse>
        <verse osisID='Exod.30.4'>بئربئرئنئن موقابئلئنده اولان ائکي يانلاردا، قالئبئن آلتينا ائکي قيزيل حالقا دوزلت کي، اونو آپاران دئرَکلرئن کچدئيي يرلر اولسونلار.</verse>
        <verse osisID='Exod.30.5'>دئرَکلري اَقاقئيا آغاجيندان دوزلت و قيزيللا اؤرت.</verse>
        <verse osisID='Exod.30.6'>بو قوربانگاهي شهادت سانديغينين موقابئلئنده اولان پرده‌نئن قاباغينا، منئم سنئنله گؤروشه‌جيئم يره، کفّاره قاپاغينين قاباغينا قوي.  </verse>
        <verse osisID='Exod.30.7'>
          هارون هر سحر، چيراقلاري حاضيرلاديغي زامان، قوربانگاهدا عطئرلي بوخور يانديرسين.</verse>
        <verse osisID='Exod.30.8'>آخشامچاغي دا چيراقلاري حاضيرلاديغي زامان اونو يانديرسين. بو سئزئن اوچون نسئلدن-نسله ربّئن قاباغيندا همئشه‌لئک بوخور تقدئمي اولسون.</verse>
        <verse osisID='Exod.30.9'>اونون اوستونده نه ياد بوخور گتئرئن، نه يانديرما قورباني، نه ده تاخيل تقدئمي. مايع تقدئمي ده تؤکمه‌يئن.</verse>
        <verse osisID='Exod.30.10'>ائلده بئر دفه هارون گوناه اوچون کفّاره قوربانينين قانيني قوربانگاهين بوينوزلارينا چکه‌رک، قوربانگاه اوچون کفّاره اتسئن. بو قوربان گلن نسئللر اوچون اولسون. قوربانگاه رب اوچون لاپ موقدّسدئر."  </verse>
        <verse osisID='Exod.30.11'>
          سونرا رب موسايا دانيشيب ددي:</verse>
        <verse osisID='Exod.30.12'>"ائسرايئل اؤولادلاريني سئياهييا آلديغين زامان، ساييلان هر بئر آدام اؤز حياتينين عوضئني ربّه ورسئن کي، ساييلديقلارينا گؤره آرالاريندا بلا اولماسين.</verse>
        <verse osisID='Exod.30.13'>ساييلميش آداملارا داخئل اولان هر کس ياريم شِکِل گوموش ورسئن. بو، ائيئرمي گِرادان عئبارت اولان موقدّس مکانين شِکِلئنه گؤره ساييلسين. بو ياريم شِکِل ربّئن پاييدير.</verse>
        <verse osisID='Exod.30.14'>ائيئرمي ياشيندا و اوندان يوخاري اولان، ساييلميش اولان هر بئر کئشي بو پايي ربّه ورسئن.</verse>
        <verse osisID='Exod.30.15'>حياتلارينيزي کفّاره اتمک اوچون ربّئن پاييني ورنده، نه وارلي ياريم شِکِلدن چوخ، نه ده کاسيب ياريم شِکِلدن اَسکئک ورسئن.</verse>
        <verse osisID='Exod.30.16'>بو کفّاره گوموشونو ائسرايئل اؤولادلاريندان گؤتوروب حوضور چاديرينين عئبادتي اوچون تعيئن ات. بو، حياتلارينيزين کفّاره‌سي اوچون ربّئن قاباغيندا ائسرايئل اؤولادلارينين خاطئره‌سي اولاجاق.  </verse>
        <verse osisID='Exod.30.17'>
          رب موسايا دانيشيب ددي:</verse>
        <verse osisID='Exod.30.18'>"يوماق اوچون بؤيوک بئر بورونج لَيَن دوزلت. قوي آلتليغي دا بورونجدن اولسون. اونو حوضور چاديري ائله قوربانگاهين آراسينا قوي، ائچئني ده سو ائله دولدور کي،</verse>
        <verse osisID='Exod.30.19'>هارونلا اوغوللاري اَل و آياقلاريني او سو ائله يوسونلار.</verse>
        <verse osisID='Exod.30.20'>اونلار حوضور چاديرينا داخئل اولدوغو زامان سويو ائله يويونسونلار، يوخسا اؤله‌جکلر. خئدمت اتمک اوچون و ربّه تقدئم توستوله‌دئب يانديرماق اوچون قوربانگاها ياخينلاشاندا دا</verse>
        <verse osisID='Exod.30.21'>اَل-آياقلاريني يوسونلار، يوخسا اؤله‌جکلر. بو هارونلا اؤولادلاري اوچون نسئلدن-نسله ابدی قايدا اولسون."  </verse>
        <verse osisID='Exod.30.22'>
          رب موسايا ددي:</verse>
        <verse osisID='Exod.30.23'>"بو گؤزل عطرئيّاتلاردان گؤتور: بش يوز شِکِل دورو مور، اونون ياريسي قدر ائکي يوز اَلّي شِکِل عطئرلي دارچين، ائکي يوز اَلّي شِکِل عطئرلي قاميش</verse>
        <verse osisID='Exod.30.24'>و بش يوز شِکِل دارچين، هر شي موقدّس مکانين شِکِلئنه گؤره ساييلسين؛ هم ده بئر هئن زيتون ياغي.</verse>
        <verse osisID='Exod.30.25'>بونلاردان موقدّس مسح ياغي حاضيرلا؛ بو عطرئيّاتچينين ترتئب اتدئيي عطئرئيّات، موقدّس مسح ياغي اولاجاق.</verse>
        <verse osisID='Exod.30.26'>همئن ياغلا بونلاري مسح ات: حوضور چاديريني، شهادت سانديغي،</verse>
        <verse osisID='Exod.30.27'>مئزي و اونون بوتون لوازئماتلاريني، چيراقداني و اونون اشيالاريني، بوخور قوربانگاهيني،</verse>
        <verse osisID='Exod.30.28'>يانديرما قوربانلاري اوچون قورولان قوربانگاهي و اونون بوتون اشيالاريني، بؤيوک لَيَني و اونون آلتليغيني.</verse>
        <verse osisID='Exod.30.29'>بلجه بو شيلري تقدئس ات کي، لاپ موقدّس اولسونلار؛ اونلارا توخونان هر شي موقدّس اولاجاق.</verse>
        <verse osisID='Exod.30.30'>هارونلا اوغوللاريني دا مسح اده‌رک تقدئس ات کي، منه کاهئنلئک اتسئنلر.</verse>
        <verse osisID='Exod.30.31'>ائسرايئل اؤولادلارينا بله دِه: بو سئزئن اوچون نسئلدن-نسله منه موقدّس مسح ياغيدير.</verse>
        <verse osisID='Exod.30.32'>بو ياغ ائنسان بدنلرئنه تؤکولمه‌سئن. ترکئبئنه گؤره، اونا بَنزَر هچ نه حاضيرلامايين. بو ياغ موقدّسدئر؛ اونو موقدّس سايين.</verse>
        <verse osisID='Exod.30.33'>اونا بَنزَرئني تَرتئب ادن و يا اونو اؤزگه آدامين اوستونه سورتَن هر کس، خالقي آراسيندان قووولسون."  </verse>
        <verse osisID='Exod.30.34'>
          سونرا رب موسايا ددي: «بو عطئرلي مادّه‌لردن گؤتور: قارا کوندور، اونئکا، خوش عطئرلي رزه‌نه، خالئص کوندور؛ هر شي برابر مئقداردا اولسون.</verse>
        <verse osisID='Exod.30.35'>بونلاردان بوخور حاضيرلا؛ عطرئيّاتچينين ترتئب اتدئيي بو قاتيشيق دوزلو اولمالي و تمئز و موقدّسدئر.</verse>
        <verse osisID='Exod.30.36'>اوندان بئر قدر نارين دؤي و شهادت سانديغينين قاباغيندا منئم سنئنله گؤروشه‌جيئم ير اولان حوضور چاديرينا قوي. بو سئزئن اوچون لاپ موقدّس اولسون.</verse>
        <verse osisID='Exod.30.37'>حاضيرلاديغين بوخورون ترکئبئنه گؤره اؤزونوز اوچون بوخور حاضيرلامايين؛ بو سنئن اوچون ربّه موقدّسدئر.</verse>
        <verse osisID='Exod.30.38'>هر کس کي، عطئرلي اولماق اوچون اونا بَنزَرئني حاضيرلاسا، خالقينين آراسيندان قووولسون."  </verse>
      </chapter>
      <chapter osisID='Exod.31'>
        <verse osisID='Exod.31.1'>
          رب موسايا ددي:</verse>
        <verse osisID='Exod.31.2'>"باخ، يهودا قبئله‌سئندن خور اوغلو اوري اوغلو بِصه‌له‌لي چاغير.</verse>
        <verse osisID='Exod.31.3'>اونو تارينين روحو ائله حئکمت، فراست، بئلئک و هر جور مهارتله دولدورموشام کي،</verse>
        <verse osisID='Exod.31.4'>قيزيللا، گوموشله و بورونجله باجاريقلا ائشله‌سئن،</verse>
        <verse osisID='Exod.31.5'>ساغاناقلار اوچون داش-قاش يونسون، آغاج اويسون، هر جور مهارت گؤرسده بئلسئن.</verse>
        <verse osisID='Exod.31.6'>من ده دان قبئله‌سئندن اَخئماساک اوغلو اوهولئيابي اونا کؤمکچي تعيئن اتمئشم. هر مودرئک آدامين اوره‌يئنه حئکمت قويموشام کي، من سنه نجه امراتمئشم، بله ده اتسئنلر:</verse>
        <verse osisID='Exod.31.7'>حوضور چاديريني، شهادت سانديغي و اوستونده‌کي کفّاره قاپاغيني، چاديرين بوتون لوازئماتيني،</verse>
        <verse osisID='Exod.31.8'>مئزي و اونون لوازئماتلاريني، خالئص قيزيلدان چيراقداني و اونون بوتون اشيالاريني، بوخور قوربانگاهيني،</verse>
        <verse osisID='Exod.31.9'>يانديرما قوربانلاري اوچون قورولان قوربانگاهي و اونون بوتون لوازئماتيني، بؤيوک لَيَني و اونون آلتليغيني،</verse>
        <verse osisID='Exod.31.10'>توخونموش پالتارلاري يعني کاهئن هارونون موقدّس پالتارلاريني و اوغوللارينين کاهئنلئک اتمه پالتارلاريني،</verse>
        <verse osisID='Exod.31.11'>مسح ياغيني، موقدّس ير اوچون عطئرلي بوخورو من سنه نجه امر اتدئيئم کئمي، قوي او جور ده دوزلتسئنلر".  </verse>
        <verse osisID='Exod.31.12'>
          رب موسايا ددي:</verse>
        <verse osisID='Exod.31.13'>"سن ائسرايئل اؤولادلارينا بله دِه: "منئم سَبّت گونلرئمي گرک رئعايت اده‌سئنئز. چونکي بو منئمله سئزئن آرانيزدا نسئلدن-نسله اونو بئلمک اوچون بئر علامتدئر کي، سئزي تقدئس ادن رب، منم.</verse>
        <verse osisID='Exod.31.14'>بلجه، سَبّت گونونو رئعايت ادئن، چونکي او سئزئن اوچون موقدّسدئر. کئم اونو لَکه‌لَسه، گرک اؤلدورولسون. او گون ائش گؤرن هر کس خالقي آراسيندان قووولسون.</verse>
        <verse osisID='Exod.31.15'>آلتي گون ائش گؤرولسون، آمّا يدّئنجی گون رب اوچون موقدّس سَبّت ائستئراحت گونودور. او گون ائش گؤرن هر کس گرک اؤلدورولسون.</verse>
        <verse osisID='Exod.31.16'>ائسرايئل اؤولادلاري نسئلدن-نسله ابدی عهد کئمي سَبّت گونونو رئعايت و عمل اتسئنلر.</verse>
        <verse osisID='Exod.31.17'>منئمله ائسرايئل اؤولادلاري آراسيندا ابدی بئر علامتدئر کي، آلتي گون عرضئنده رب گؤيلر و يري دوزلتدي، آمّا يدّئنجی گون ائستئراحت اتدي و دئنجَلدي."  </verse>
        <verse osisID='Exod.31.18'/>
      </chapter>
      <chapter osisID='Exod.32'>
        <verse osisID='Exod.32.1'>
          خالق موسانين داغدان اِنمَکده گِجئکدئيئني گؤره‌نده هارونون اطرافينا ييغيليب اونا ددي: "قالخ و بئزئم اوچون آللاهلار دوزلت. قوي اونلار قاباغيميزدا گتسئنلر. چونکي بئزي مئصئردن چيخاردان آدامين-بو موسانين باشينا نه ائش گلدئيئني بئلمئرئک!"</verse>
        <verse osisID='Exod.32.2'>هارون اونلارا ددي: "آروادلارينيزين، اوغوللارينيزين، قيزلارينيزين قولاقلاريندان قيزيل سيرغالاري چيخارديب منئم يانيما گتئرئن."</verse>
        <verse osisID='Exod.32.3'>بوتون خالق قولاقلاريندا اولان قيزيل سيرغالاري چيخارديب هارونا گتئردي.</verse>
        <verse osisID='Exod.32.4'>هارون اللرئندن آلديغي سيرغالاردان اويما آلَتي ائله قيزيلا صورت ورئب تؤکمه بئر دانا دوزلتدي. خالق "ای ائسرايئل، باخ سئزي مئصئردن چيخاردان آللاهلارينيز!" ددی.</verse>
        <verse osisID='Exod.32.5'>هارون بونو گؤردوکده دانانين قاباغيندا بئر قوربانگاه دوزلتدي و اعلان اتدي: "صاباح رب نامئنه بايرام اولاجاق."</verse>
        <verse osisID='Exod.32.6'>صاباحيسي گون خالق سحر تزدن قالخيب يانديرما قوربانلاري ائله باريش قوربانلاري کَسدي. خالق اوتوروب يِيئب-ائچدي، و سونرا اويناماغا قالخدي.  </verse>
        <verse osisID='Exod.32.7'>
          رب موسايا ددي: "دوش آشاغي، چونکي مئصئر اؤلکه‌سئندن گتئردئيئن خالقين اخلاقيني پوزدو</verse>
        <verse osisID='Exod.32.8'>و من اونلارا امر اتدئيئم يولدان يامان تز دؤندولر. اؤزلري اوچون تؤکمه دانا دوزَلدئب اونا سجده قيلديلار، قوربان کَسدئلر و ددئلر: «ای ائسرايئل اؤولادلاري باخ، سئزي مئصئر اؤلکه‌سئندن چيخاردان آللاهلارينيز!»"</verse>
        <verse osisID='Exod.32.9'>رب موسايا سؤزونو داوام وردی: "بو خالقي گؤرورم، باخ، او دئکباش بئر خالقدير.</verse>
        <verse osisID='Exod.32.10'>ائندي منی بوراخ کي، خالقا قضبله‌نئب اونو يوخ ادئم، آمّا سندن بؤيوک مئلّت گتئرئم."  </verse>
        <verse osisID='Exod.32.11'>
          موسا تاريسي ربّه يالواريب ددي: "يارب، نه اوچون اؤز خالقينين ضئدّئنه قضبئن آلوولانسين؟ مگر سن اونلاري مئصئر اؤلکه‌سئندن بؤيوک قووّتئنله و قودرتلي اَلئنله قورتارمادين؟</verse>
        <verse osisID='Exod.32.12'>آخي نه اوچون مئصئرلئلر «اونلاري پئس نئيّتله، داغلاردا اؤلدوروب ير اوزوندن يوخ اتمک اوچون چيخارتدي» دسئنلر؟ يالواريرام، قضبئني ياتيرت و اؤز خالقينا بلا گتئرمک نئيّتئندن دؤن.</verse>
        <verse osisID='Exod.32.13'>قوللارين ائبراهئمي، ائسحاقي، و ائسرايئلي خاطيرلا و اؤزونون آدينا اونلارا آند اده‌رک «نسلئنئزي گؤيلرده‌کي اولدوزلار قدر چوخالداجاغام؛ وعده اتدئيئم بو اؤلکه‌نئن هاميسيني نسلئنئزه وره‌جيم و اونلار ابدئلئک اورايا صاحئب اولاجاقلار» ددئن."</verse>
        <verse osisID='Exod.32.14'>بِلَجه، رب اؤز خالقينا بلا گتئرمک نئيّتئندن دؤندو.  </verse>
        <verse osisID='Exod.32.15'>
          موسا دؤنوب اَلئنده شهادتئن ائکي لؤوحه‌سي اولاراق داغدان اِندي. لؤوحه‌لرئن ائکي طرفي يعني هر اوزو يازيلي ائدي.</verse>
        <verse osisID='Exod.32.16'>اونلار تارينين ائشي ائدي؛ اوستونده‌کي اويما يازيلار اونون يازيسي ائدي.</verse>
        <verse osisID='Exod.32.17'>يوشَع خالقين سَس-کويونو اشئدئب موسايا ددي: "دوشَرگه‌دن موحارئبه سَسي گلئر."</verse>
        <verse osisID='Exod.32.18'>موسا وردی: "بو قَلَبه چالانلارين نئداسي ديئل، مغلوبئيّته دوشَنلرئن ده سَسي ديئل. من نغمه سَسي اشئدئرم."  </verse>
        <verse osisID='Exod.32.19'>
          موسا دوشَرگَيه ياخينلاشيب داناني و اونون اطرافينداکي رَقصلري گؤردو. او قضبلَندي و لؤوحه‌لري اَلئندن آتيب، داغين اَته‌يئنده پارچا-پارچا سينديردي.</verse>
        <verse osisID='Exod.32.20'>خالقين دوزلتدئيي داناني گؤتوروب يانديردي، توزا دؤنَنه قدر اَزدي و سويون اوزونه سَپئب ائسرايئل اؤولادلارينا ائچتئردي.  </verse>
        <verse osisID='Exod.32.21'>
          موسا هاروندان سوروشدو: "بو خالق سنه نه اتدي کي، اونلاري بله بؤيوک گوناها باتيردين؟"</verse>
        <verse osisID='Exod.32.22'>هارون جاواب وردی: "قوي آغام قضبلنمه‌سئن. سن بو خالقي تاني‌ييرسان. اونون نئيّتي پئسدئر.</verse>
        <verse osisID='Exod.32.23'>اونلار منه ددئلر: «بئزئم اوچون آللاهلار دوزلت کي، قاباغيميزدا گتسئنلر. چونکي بئزي مئصئر تورپاغيندان چيخاردان آدامين-بو موسانين باشينا نه ائش گلدئيئني بئلمئرئک!»</verse>
        <verse osisID='Exod.32.24'>من ده اونلارا ددئم: «کئمده قيزيل وار، اونو چيخارتسين.» خالق دا قيزيلي منه وردی. من اونو اودا آتديم و بو دانا آليندي."  </verse>
        <verse osisID='Exod.32.25'>
          موسا گؤردو کي، خالق نظارتدن چيخيب. هارون او قدر نظارتي ضعئفلَتمئشدي کي، دوشمنلر اونلاري لاغا قويوردولار.</verse>
        <verse osisID='Exod.32.26'>موسا دوشَرگه‌نئن گئرئشئنده دوروب چاغيردي: "ربّئن طرفئنده اولانلار منئم يانيما گلئن!" بوتون لاوي اؤولادلاري اونون يانينا ييغيلديلار.</verse>
        <verse osisID='Exod.32.27'>موسا اونلارا ددي: "ائسرايئلئن تاريسي رب بله ديئر: «قوي هر بئرئنئز قيلينجيني بِلئنه قورشاسين. هر کس دوشَرگه‌ده قاپي-قاپي گزه‌رک اؤز قارداشيني، دوستونو و قونشوسونو اؤلدورسون.</verse>
        <verse osisID='Exod.32.28'>لاوئلی‌لر دا موسا اونلارا امر اتدئيي کئمي عمل اتدئلر. او گون اوچ مئنه ياخين آدام هلاک اولدو.</verse>
        <verse osisID='Exod.32.29'>موسا لاوئلی‌لره ددي: "بو گون سئزئن هر بئرئنئزه اوغلونون و قارداشينين جاني باهاسينا اؤزونه برکت قازانيب، رب اوچون وظئفه‌يه تعيئن ادئن.  </verse>
        <verse osisID='Exod.32.30'>
          صاباحيسي گون موسا خالقا ددي: "سئز بؤيوک گوناها باتدينيز. ائندي آمّا من ربّئن حوضورونا قالخاجاغام کي، بلکه گوناهينيزي کفّاره اده بئلئم."</verse>
        <verse osisID='Exod.32.31'>موسا ربّئن حوضورونا قاييديب ددي: "آه، بو خالق بؤيوک گوناها باتيب، اؤزونه قيزيلدان آللاهلار دوزلتدي؛</verse>
        <verse osisID='Exod.32.32'>ائندي، يالواريرام، گوناهلاريني باغيشلا. اگر بله اتميه‌سن، آديمي يازديغين کئتابدان سئل."</verse>
        <verse osisID='Exod.32.33'>رب موسايا ددي: "منئم ضئدّئمه کئم گوناه ائشله‌دئب، اونون آديني کئتابيمدان سئله‌جيم.</verse>
        <verse osisID='Exod.32.34'>لاکئن ائندي گت، خالقي سنه ددئيئم يره آپار. باخ، منئم مَله‌يئم سنئن قاباغيندا گده‌جک. آنجاق جزا گونو گلنده اونلارا گوناهلارينا گؤره جزا وره‌جيم.</verse>
        <verse osisID='Exod.32.35'>رب هارونون دوزلتدئيي دانا ائله نه اتدئکلري اوچون خالقي بلايا سالدي.  </verse>
      </chapter>
      <chapter osisID='Exod.33'>
        <verse osisID='Exod.33.1'>
          رب موسايا ددي: "سن و مئصئر اؤلکه‌سئندن چيخارتديغين خالق بو يري ترک ادئن؛ ائبراهئمه، ائسحاقا و يعقوبا آند ائچئب «سنئن نسلئنه اونو وره‌جيم» ددئيئم تورپاغا گدئن.</verse>
        <verse osisID='Exod.33.2'>قاباغيندا بئر مَلَک گؤندرئب کَنَعانليلاري، اِمورلولاري، خئتلئلري، پِرئزلی‌لري، خئولی‌لري و يِبوسلولاري اورادان قوواجاغام.</verse>
        <verse osisID='Exod.33.3'>سود و بال آخان تورپاغا گدئن. سئز دئکباش خالقسينيز؛ بونا گؤره من آرانيزدا گتميه‌جيم، يوخسا يولدا سئزي محو اده‌رم."</verse>
        <verse osisID='Exod.33.4'>خالق بو يامان خبري اشئدنده ياس توتدو. هچ کس بزک تاخمادي.  </verse>
        <verse osisID='Exod.33.5'>
          رب موسايا ددي: "ائسرايئل اؤولادلارينا بله دِه: «سئز دئکباش خالقسينيز؛ من آرانيزدا بئر آن گتسَيدئم، سئزي محو اِدَردئم. آمّا ائندي بزکلرئنئزي چيخاردين. من ده بئلئم کي، سئزئنله نه اده‌جيم."</verse>
        <verse osisID='Exod.33.6'>بلجه خورِب داغينين اَته‌يئنده ائسرايئل اؤولادلاري بزکلرئني سويوندولار.  </verse>
        <verse osisID='Exod.33.7'>
          موسا چاديري گؤتوروب اونو دوشَرگه‌دن کناردا اوزاقدا قوراردي. اونو حوضور چاديري چاغيردي. رَبله مصلحتلَشَن هر کس دوشَرگه‌دن کنارداکي حوضور چاديرينا گِدَردي.</verse>
        <verse osisID='Exod.33.8'>موسا چاديرا طرف چيخديغي واخت بوتون خالق آياغا قالخيب دوراردي. هر کس چاديرينين گئرئشئنده گؤزله‌يئب، موسا چاديرا گئره‌نه قدر دالينجا باخاردي.</verse>
        <verse osisID='Exod.33.9'>موسا چاديرا گئره‌نده بولود دئره‌يي دوشوب چاديرين گئرئشئنده دوراردي؛ و رب موسا ائله دانيشاردي.</verse>
        <verse osisID='Exod.33.10'>بوتون خالق حوضور چاديرينين گئرئشئنده دوران بولود دئره‌يئني گؤرنده، هامي قالخيب اؤز چاديرينين گئرئشئنده سجده اِدَردي.</verse>
        <verse osisID='Exod.33.11'>رب موسا ائله اوز-اوزه دانيشاردي، نجه کي، بئر نفر دوستو ائله دانيشير. سونرا موسا دوشَرگه‌يه قاييداردي. لاکئن اونون جاوان کؤمکچئسي نون اوغلو يوشَع چاديري ترک اتمزدي.  </verse>
        <verse osisID='Exod.33.12'>
          موسا ربّه ددي: "باخ، سن ديئرسن: «بو خالقي چيخارت.»؛ منئمله بئرلئکده کئمي گؤندره‌جيئني منه بئلدئرمئرسن. حالبوکي سن ددئن: «سني آدينلا تاني‌ييرام و گؤزومده لوطف تاپيبسان.»</verse>
        <verse osisID='Exod.33.13'>اگر من سنئن گؤزونده لوطف تاپميشام، يالواريرام، اؤز يولونو منه بئلدئر کي، سني تاني‌ييم و گؤزونده لوطف تاپيم. باخ، بو مئلّت سنئن خالقيندير."</verse>
        <verse osisID='Exod.33.14'>رب جاواب وردی: "منئم حوضوروم سنئنله گده‌جک. اؤزوم سنه راحاتليق وره‌جيم."</verse>
        <verse osisID='Exod.33.15'>موسا ربّه جاواب وردی: "اگر سنئن حوضورون بئزئمله گتمَسه، بئزي بورادان گؤندرمه.</verse>
        <verse osisID='Exod.33.16'>نه ائله بئلک کي، من و سنئن خالقين، سنئن گؤزونده لوطف تاپميشيق؟ مگر سنئن بئزئمله گتمه‌يئندن ديئل؟ من و سنئن خالقين ير اوزونده اولان هر خالقدان نه ائله فرق ادک؟"</verse>
        <verse osisID='Exod.33.17'>رب موسايا جاواب وردی: "سنئن مندن ائسته‌دئيئن بو شيي اده‌جيم. چونکي گؤزومده لوطف تاپدين و سني آدينلا تاني‌ييرام."  </verse>
        <verse osisID='Exod.33.18'>
          موسا ددي: "يالواريرام عئزّتئني منه گؤرسده‌سن."</verse>
        <verse osisID='Exod.33.19'>رب ددي: "من بوتون ياخشيليغيمي سنئن موقابئلئندن کچئرده‌جيم و رب اولان آديمي قاباغيندا جار چکه‌جيم. کئمه ائسته‌سم، لوطف گؤرسده‌رم، کئمه ائسته‌سم ده، رحم اده‌رم."</verse>
        <verse osisID='Exod.33.20'>آمّا او داوام وردی: "اوزومو گؤره بئلمزسن، چونکي منی گؤرن آدام صاغ قالماز."</verse>
        <verse osisID='Exod.33.21'>رب سونرا ددي: "باخ، منئم يانيمدا ير وار، اورادا، بو قايانين اوستونده دور.</verse>
        <verse osisID='Exod.33.22'>عئزّتئم کچنده سني قاياداکي بئر ياريغا قوياجاغام؛ من کچمه‌يئنجه سني اَلئمله اؤرته‌جيم.</verse>
        <verse osisID='Exod.33.23'>سونرا الئمي سندن چکه‌جيم و سن منی آرخادان گؤره‌جکسن، لاکئن اوزوم گؤرونميه‌جک."  </verse>
      </chapter>
      <chapter osisID='Exod.34'>
        <verse osisID='Exod.34.1'>
          رب موسايا ددي: "اَوّلکئلره بَنزَر ائکي داش لؤوحه يون؛ سينديرديغين اَوّلکي لؤوحه‌لرده يازيلان سؤزلري، بو لؤوحه‌لرئن اوستونده يازاجاغام.</verse>
        <verse osisID='Exod.34.2'>سحره‌ حاضير اول و سحر سئنا داغينا چيخ. اورادا داغين باشيندا منئم حوضورومدا دور.</verse>
        <verse osisID='Exod.34.3'>قوي هچ کس سنئنله چيخماسين و داغين هچ يرئنده هچ بئر آدام گؤرونمه‌سئن. او داغين اَته‌يئنده نه قويون-کچي اوتلاسين نه ده مال-حيوان."  </verse>
        <verse osisID='Exod.34.4'>
          رب اونا بويوردوغو کئمي، موسا اَوّلکئلره بَنزَر ائکي داش لؤوحه يوندو و سحر اِرکَن قالخدي و الئنده ائکي داش لؤوحه‌ني گؤتوروب سئنا داغينا چيخدي.</verse>
        <verse osisID='Exod.34.5'>رب بولوددا اِنئب، اورادا موسا ائله دوردو و رب اولان اؤز آديني اعلان اتدي.</verse>
        <verse osisID='Exod.34.6'>سونرا موسانين قاباغيندان کچه‌رک ددي: "رب منم، رحملي و فيضلي رب تاري، من حدسئز صبئرلي، محبّت و حقئقتله دولو.</verse>
        <verse osisID='Exod.34.7'>مئنلر نسئله قدر محبّتي گؤرسده‌رم، تقصئري، عوصياني و گوناهي باغيشلايارام؛ لاکئن جزاسيز قويمارام، آتالارين جزاسيني اوچ-دؤرد نسله قدر اوغوللارينا و نوه-نتئجه‌لرئنه گتئره‌رم."  </verse>
        <verse osisID='Exod.34.8'>
          موسا درحال يره دؤشه‌نئب سجده اتدي.</verse>
        <verse osisID='Exod.34.9'>سونرا موسا ددي: "ای پروردئگار، اگر گؤزونده لوطف تاپميشام، يالواريرام، قوي رب بئزئم آراميزدا اولسون. بو خالق ديکباش اولسا دا، تقصئرئمئزله گوناهيميزي باغيشلا و بئزه صاحئب اول."  </verse>
        <verse osisID='Exod.34.10'>
          رب موسايا ددي: "باخ، من ائندي عهد باغلاييرام. خالقين هاميسينين قاباغيندا اله مؤجوزه‌لر اده‌جيم کي، بله‌سي دونيادا هچ بئر يرده هچ مئلّت آراسيندا يارانماييب. سئزئن اطرافينيزداکي بوتون خالقلار ربّئن ائشئني گؤره‌جکلر. چونکي منئم سنئن اوچون اده‌جيئم شي قورخولودور.</verse>
        <verse osisID='Exod.34.11'>منئم سئزه بو گون وردئيئم امري رئعايت ادئن. باخ، من قاباغينيزدان اِمورلولاري، کَنَعانليلاري، خئتلئلري، پِرئزلی‌لري، خئولی‌لري و يِبوسلولاري قووورام.</verse>
        <verse osisID='Exod.34.12'>اؤزونوزو گئردئيئنئز تورپاغين ساکئنلري ائله عهد باغلاماقدان گؤزله‌يئن کي، او سئزئن آرانيزدا بئر تله اولماسين.</verse>
        <verse osisID='Exod.34.13'>اونلارين قوربانگاهلاريني سؤکون، موقدّس سوتونلاري سينديرين، اَشئره بوتلرئني کسئن.</verse>
        <verse osisID='Exod.34.14'>آيري بئر آللاها سجده اتمه‌يئن، چونکي ربّئن آدي قيرتدئر، او قيرتلي تاريدير.</verse>
        <verse osisID='Exod.34.15'>مبادا او تورپاغين ساکئنلري ائله عهد باغلاياسينيز و اونلار اؤز آللاهلاري ائله زئنا ادئب اونلارا قوربان کَسن واخت، سئزي ده دعوت اده‌لر کي، اونلارين قوربانلاريندان يئيه‌سئنئز؛</verse>
        <verse osisID='Exod.34.16'>اونلارين قيزلاريني اؤز اوغوللارينيزا آرواد آلمايين کي، اونلار اؤز آللاهلاري ائله زئنا ادئب سئزئن اوغوللارينيزي دا او آللاهلارا زئنا اتميه چکمه‌سئنلر.</verse>
        <verse osisID='Exod.34.17'>اؤزونوز اوچون تؤکمه آللاهلار دوزلتمه‌يئن.  </verse>
        <verse osisID='Exod.34.18'>
          ماياسيز چؤرک بايراميني توتون. من سئزه امر اتدئيئم کئمي، اَبئب آييندا تعيئن اولونموش واختدا يدّي گون ماياسيز چؤرک ييئن، چونکي آبئب آييندا مئصئردن چيخدينيز.</verse>
        <verse osisID='Exod.34.19'>بوتون ائلک دوغولان اوغلانلار و بوتون حيوانلارينيزين، ائستر مال-حيوانيزين، ائستر قويون-کِچئنئزئن ائلک دوغولان اِرکَک بالالاري منئمدئر.</verse>
        <verse osisID='Exod.34.20'>ائلک دوغولان اِششَک بالاسي عوضئنه بئر قوزو ورئن. اگر عوضئني ورميه‌سئنئز، بوينونو سينديرين. آرانيزدا هر آدامين ائلک اوغلونون عوضئني ورئن. هچ کس حوضورومدا اَلي‌بوش گؤرونمه‌سئن.</verse>
        <verse osisID='Exod.34.21'>آلتي گون ائشلرئنئزي گؤرون، آمّا يدّئنجی گون ائستئراحت ادئن. شوخوم و بئچئن واختلاري دا بله ائستئراحت ادئن.</verse>
        <verse osisID='Exod.34.22'>بوغدا بئچئنئن نوباري ائله هفته‌لر بايراميني ساخلايين. ائلئن آخيريندا دا ييغيم بايراميني توتون.</verse>
        <verse osisID='Exod.34.23'>ائلده اوچ دفه سئزئن بوتون کئشئلرئنئز، پروردئگار رب، ائسرايئلئن تاريسينين حوضورونا گلسئنلر.</verse>
        <verse osisID='Exod.34.24'>چونکي من سئزئن قاباغينيزدان مئلّتلري قوواجاغام و سرحدلرئنئزي گِنئشلَندئره‌جيم و سئز ائلده اوچ دفه اؤز تارينيز ربّئن حوضوروندا گؤرونمک اوچون گلنده، هچ کس سئزئن تورپاغينيزا طاماح سالماياجاق.  </verse>
        <verse osisID='Exod.34.25'>
          منه گتئرئلن قوربانين قانيني مايالي چؤرکله تقدئم اتمه‌يئن. پاسخا بايرامينين قوربان اَتي سحره قدر قالماسين.</verse>
        <verse osisID='Exod.34.26'>تورپاغينين نوبارينين ائلک حئصّه‌سئني تارينيز ربّئن معبدئنه گتئرئن. کچي بالاسيني آناسينين سودونده پئشئرمه‌يئن.  </verse>
        <verse osisID='Exod.34.27'>
          رب موسايا ددي: "بو سؤزلري ياز، چونکي بو کلمه‌لره گؤره‌سن و بوتون ائسرايئلله عهد باغلاميشام.»</verse>
        <verse osisID='Exod.34.28'>بلجه، موسا ربله قيرخ گون-قيرخ گجه قالدي. بو مودّت عرضئنده موسا هچ چؤرک يمه‌دي، هچ سو دا ائچمه‌دي. او، لؤوحه‌لرئن اوستونده عهدئن سؤزلرئني، اون فرماني يازدي.  </verse>
        <verse osisID='Exod.34.29'>
          موسا الئنده ائکي شهادت لؤوحه‌سئني توتوب، سئنا داغيندان اِنَنده بئلمئردي کي، ربله دانيشديغينا گؤره اوزو نور ساچير.</verse>
        <verse osisID='Exod.34.30'>هارون و بوتون ائسرايئل اؤولادلاري موسانين اوزونو نور ساچان گؤردولر و اونا ياخينلاشماقدان قورخدولار.</verse>
        <verse osisID='Exod.34.31'>موسا اونلاري چاغيردي و هارونلا بوتون جاماعات باشچيلاري اونون يانينا قاييتديلار و موسا اونلارلا صؤحبت اتدي.</verse>
        <verse osisID='Exod.34.32'>سونرا بوتون ائسرايئل اؤولادلاري اونا ياخينلاشديلار. موسا اونلارا امر اتدي کي، ربّئن سئنا داغيندا اونا دانيشديغينا عمل اتسئنلر.</verse>
        <verse osisID='Exod.34.33'>موسا صؤحبتئني اونلارلا قورتاراندا اوزونه بئر نئقاب چکدي.</verse>
        <verse osisID='Exod.34.34'>موسا ربّئن حوضورونا اونونلا دانيشماق اوچون گِدنده، نئقابي چيخارديب، قاييداناجاق نئقابسيز اولاردي. چيخاندا اونا نه امر اولوندوغونو ائسرايئل اؤولادلارينا نقل ادئردي.</verse>
        <verse osisID='Exod.34.35'>ائسرايئل اؤولادلاري دا موسانين اوزونون نور ساچديغيني گؤرَردئلر. سونرا موسا ائچَري گئرئب ربله دانيشانا قدر نئقابي اوزونه چکَردي.  </verse>
      </chapter>
      <chapter osisID='Exod.35'>
        <verse osisID='Exod.35.1'>
          موسا ائسرايئل اؤولادلارينين بوتون جاماعاتينی ييغيب اونلارا ددي: "رب سئزه امر اتدی کی، بو شيلره عمل اده‌سئنئز.</verse>
        <verse osisID='Exod.35.2'>آلتي گون ائش گؤرولسون، آمّا يدّئنجی گون سئزئن رب اوچون موقدّس سَبّتئنئز، ائستئراحت گونونوزدور. او گون ائش گؤرَن هر کس اؤلدورولسون.</verse>
        <verse osisID='Exod.35.3'>سَبّت گونو ياشاديغينيز هچ بئر يرده اود يانديرمايين."  </verse>
        <verse osisID='Exod.35.4'>
          موسا ائسرايئل اؤولادلارينين بوتون جاماعاتينا ددي: "ربّئن امر اتدئيي ائش بودور:</verse>
        <verse osisID='Exod.35.5'>اؤز آرانيزدان ربّه بئر هدئيّه ييغين. قوي گؤيلو ائسته‌ين هر کس ربّه بله هدئيّه گتئرسئن: قيزيل، گوموش، بورونج،</verse>
        <verse osisID='Exod.35.6'>لاجورد، ارغواني و قيرميزي پارچا، نازئک کتان، کچي توکو،</verse>
        <verse osisID='Exod.35.7'>قيرميزي بويانميش قوچ دَرئلري، سو ائتي دَرئلري، اَقاقئيا آغاجي،</verse>
        <verse osisID='Exod.35.8'>چيراق اوچون ياغ، مسح ياغي و عطئرلي بوخور اوچون اَدوئيّه‌لر،</verse>
        <verse osisID='Exod.35.9'>اِفودلا دؤشلويون اوستونه تاخيلان دامارلي عقئق و ساغاناق داشلاري.  </verse>
        <verse osisID='Exod.35.10'>
          آرانيزداکي اوره‌يي حئکمتله دولو هر آدام گلئب ربّئن نه امر اتدئيئني دوزلتسئن:</verse>
        <verse osisID='Exod.35.11'>خيمه‌ني، اونون چاديريني، اؤرتويونو، گئره‌لرئني، چَرچئوه‌لرئني، دئرَکلرئني، سوتونلاريني و آلتليقلاريني؛</verse>
        <verse osisID='Exod.35.12'>سانديغي و اونون دئرَکلرئني؛ کفّاره قاپاغيني، آراکَسمه پرده‌ني؛</verse>
        <verse osisID='Exod.35.13'>مئزي، اونون دئرَکلرئني و بوتون لوازئماتيني؛ تقدئس چؤرکلرئني؛</verse>
        <verse osisID='Exod.35.14'>ائشيق ورن چيراقداني، اونون لوازئماتيني، چيراقلاريني و ائشيق ياغيني؛</verse>
        <verse osisID='Exod.35.15'>بوخور قوربانگاهيني و دئرَکلرئني؛ مسح ياغيني، عطئرلي بوخورو؛ خيمه‌نئن گئرئشي اوچون آراکَسمه‌ني؛</verse>
        <verse osisID='Exod.35.16'>يانديرما قوربانلاري اوچون قورولان قوربانگاهي، اونون اوچون بورونج تورو، دئرَکلرئني و بوتون لوازئماتيني؛ بؤيوک لَيَني و اونون آلتليغيني؛</verse>
        <verse osisID='Exod.35.17'>حيطئن پرده‌لرئني، سوتونلاريني و آلتليقلاريني؛ حيطئن دروازاسي اوچون آراکَسمه‌ني؛</verse>
        <verse osisID='Exod.35.18'>خيمه‌نئن ميخلاريني؛ حيطئن ميخلاريني؛ اونلارين ائپلرئني؛</verse>
        <verse osisID='Exod.35.19'>موقدّس يرده خئدمت اوچون توخونموش پالتارلاري: کاهئن هارونون موقدّس پالتارلاريني و اوغوللارينين کاهئنلئک اتمه پالتارلاريني."  </verse>
        <verse osisID='Exod.35.20'>
          ائسرايئللی‌لرئن بوتون جاماعاتي موسانين يانيندان چيخدي.</verse>
        <verse osisID='Exod.35.21'>اوره‌يئنه قويولان و گؤيلو ائسته‌ين هر آدام گلئب حوضور چاديرينداکي ائش اوچون، اونون بوتون خئدمتي و موقدّس پالتارلار اوچون ربّه هدئيّه گتئردي.</verse>
        <verse osisID='Exod.35.22'>کئشئلر و آروادلار، گؤيلو ائسته‌يَنلرئن هاميسي بزکلي سانجاقلار، گوشوارالار، اوزوکلر، گردنبندلر کئمي بوتون قيزيل اشيالاريني، ربّه تقدئم کئمي گتئردئلر. ربّه هدئيّه قيزيل تقدئم ادن هر کس</verse>
        <verse osisID='Exod.35.23'>کئمده لاجورد، ارغواني و قيرميزي پارچا، نازئک کتان، کچي توکو، قيرميزي بويانميش قوچ دَرئلري و سو ائتي دَرئلري وار ائدي، بونلاري تقدئم اتدي.</verse>
        <verse osisID='Exod.35.24'>ربّه هدئيّه اولاراق گوموش و بورونج گتئرن هر کس ده اونو تقدئم اتدي؛ کئمده اَقاقئيا آغاجي وار ائدي، اونو خئدمت ائشي اوچون تقدئم اتدي.</verse>
        <verse osisID='Exod.35.25'>اوره‌يي حئکمتله دولو بوتون آروادلار اؤز اللري ائله اَيئردئيي لاجورد، ارغواني و قيرميزي ائپلئک و نازئک کتان ائپلئيي تقدئم اتدئلر؛</verse>
        <verse osisID='Exod.35.26'>اورَکلردن بو ائشي گؤرمک ائسته‌ين باجاريقلي آروادلار کچي توکو اَيئردئلر.</verse>
        <verse osisID='Exod.35.27'>خالقين باشچيلاري بونلاري تقدئم اتدئلر: اِفودلا دؤشلويون اوستونه تاخيلان دامارلي عقئق و ساغاناق داشلاريني،</verse>
        <verse osisID='Exod.35.28'>چيراق، مسح ياغي و عطئرلي بوخور اوچون اَدوئيّه‌لر و ياغي.</verse>
        <verse osisID='Exod.35.29'>ائسرايئل اؤولادلاريندان هر کئشي و آرواد کي، ربّئن موسا واسئطه‌سئله امر اتدئيي نه ائش اوچون تقدئم اتمک ائسته‌يئردي، ربّه اؤز گؤيلو ائله تقدئم گتئردي.  </verse>
        <verse osisID='Exod.35.30'>
          موسا ائسرايئل اؤولادلارينا ددي: "باخين، رب يهودا قبئله‌سئندن خور اوغلو اوري اوغلو بِصه‌لِه‌لي آدي ائله چاغيريب</verse>
        <verse osisID='Exod.35.31'>و اونو تارينين روحو ائله، باجاريق، فراست، بئلئک و هر جور مهارتله دولدورموشدور کي،</verse>
        <verse osisID='Exod.35.32'>او، قيزيللا، گوموشلا، بورونجله باجاريقلا ائشله‌سئن،</verse>
        <verse osisID='Exod.35.33'>سيغيناقلار اوچون داش-قاش يونسون، آغاج اويسون، هر جور مهارتله باجاريق گؤرسده بئلسئن.</verse>
        <verse osisID='Exod.35.34'>رب اونون و دان قبئله‌سئندن اَخئساماک اوغلو اوهولئبانين اورَکلرئنه باشقالاريني اؤيرَتمَک باجاريغيني قويموش،</verse>
        <verse osisID='Exod.35.35'>اورَکلرئني حئکمتله دولدورموشدور کي، اويماچيليق، ناخيشچيليق، لاجورد، ارغواني و قيرميزي پارچادا و نازئک کتاندا ناخيش تئکمه‌سي، توخوجولوق، هر جور صَنَت باجارا بئلسئنلر.  </verse>
      </chapter>
      <chapter osisID='Exod.36'>
        <verse osisID='Exod.36.1'>بِصه‌لِل، اوهولئياب و هر باجاريقلي کي، رب موقدّس يرئن بئنا ائشئني اتمک اوچون اونلارا بو ائشي باجارماق اوچون حئکمت و فراست ورمئشدي، گرک رَبّين بوتون اونلارا امر اتدئيي کئمي ائشله‌سئنلر."  </verse>
        <verse osisID='Exod.36.2'>
          موسا بِصه‌لِل، اوهولئيابي و بوتون اورَکلري حئکمتله دولو يعني ربّئن اونلارين اورَکلرئنه حئکمت قويدوغو آداملاري، اورکدن بو ائشي گؤرمک ائسته‌ينلرئن هاميسيني چاغيردي.</verse>
        <verse osisID='Exod.36.3'>اونلار موقدّس يرئن بئنا ائشئني گؤرمک اوچون ائسرايئل اؤولادلارينين بونا گؤره گتئردئيي بوتون هدئيّه‌لري موسانين يانيندان گؤتوردولر. ائسرايئل اؤولادلاري هر سحر اؤز گؤيلو ائله تقدئملر گتئرميه داوام ورئردئلر.</verse>
        <verse osisID='Exod.36.4'>او واخت موقدّس يرئن بئناسي ائله مشغول اولان بوتون حئکمتلي صَنَتکارلار هر ائشئندن اَل چکئب،</verse>
        <verse osisID='Exod.36.5'>موسانين يانينا گلدئلر و اونا ددئلر: "خالق ربّئن امر اتدئيي بئنا ائشي اوچون لازيم اولاندان داها چوخ شي گتئرئب."</verse>
        <verse osisID='Exod.36.6'>موسا امر وردی و دوشَرگه‌ده اعلان اتدئردي کي، نه کئشي، نه ده آرواد موقدّس ير اوچون داها هدئيّه گتئرمه‌سئن. بلجه خالقين چوخ هدئيّه گتئرمه‌سئنه مانع اولدو.</verse>
        <verse osisID='Exod.36.7'>چونکي بوتون ائشي گؤرمک اوچون لازيم اولان مئقداردان داها دا آرتيق وار ائدي.  </verse>
        <verse osisID='Exod.36.8'>
          ائشي گؤرمک اوچون اورکلري حئکمتله دولو بوتون آداملار، خيمه‌ني اون پرده‌دن دوزلتدئلر. پرده‌لر نفئس توخونموش نازئک کتاندان لاجورد، ارغواني و قيرميزي پارچادان، اوستونو ده کَرّوبلار شَکلئنده ناخيشلا دوزلتدئلر.</verse>
        <verse osisID='Exod.36.9'>هر پرده‌نئن اوزونلوغو ائيئرمي سکّئز قول‌آچ، اِني ده دؤرد قول‌آچ ائدي. بوتون پرده‌لر همن اؤلچوده ائدي.</verse>
        <verse osisID='Exod.36.10'>پرده‌لرئن بِشي بئربئرئنه بئرلَشدي. او بئري بِشي ده بئربئرئنه بئرلَشدي.</verse>
        <verse osisID='Exod.36.11'>بئر بئرلَشمه‌نئن اوجوندا اولان پرده‌نئن قيراغيندا لاجورد ائلمه‌لر دوزلتدئلر؛ او بئري بئرلَشمه‌نئن اوج پرده‌سئنئن قيراغيندا دا بئربئرئنئن موقابئلئنده اولاراق، همن شکئلده ائلمه‌لر دوزلتدئلر.</verse>
        <verse osisID='Exod.36.12'>بئر پرده‌يه اَلّي ائلمه، او بئري بئرلَشمَده‌کي پرده‌نئن قيراغيندا دا، اَلّي ائلمه بئربئرئنئن موقابئلئنده دوزلتدئلر.</verse>
        <verse osisID='Exod.36.13'>قيزيلدان اَلّي گئره دوزلتدئلر، گئره‌لرله پرده‌لري بَرکئتدئلر و چاديري بئرلَشدئردئلر. بلجه، خيمه‌ بوتؤو اولدو.  </verse>
        <verse osisID='Exod.36.14'>
          خيمه‌ني اؤرتَن چادير اوچون کچي توکوندن اون بئر پرده دوزلتدئلر.</verse>
        <verse osisID='Exod.36.15'>هر پرده‌نئن اوزونلوغو اوتوز قول‌آچ، اِني ده دؤرد قول‌آچ ائدي. اون بئر پرده بئر اؤلچوده ائدي.</verse>
        <verse osisID='Exod.36.16'>بش پرده‌ني آيريجا، آلتي پرده‌ني ده آيريجا بئتئشدئردي.</verse>
        <verse osisID='Exod.36.17'>بئر بئرلَشمه‌نئن قيراق پرده‌سئنئن قيراغيندا اَلّي ائلمه، او بئري بئرلَشمه‌نئن قيراق پرده‌سئنئن قيراغيندا دا اَلّي ائلمه دوزلتدي.</verse>
        <verse osisID='Exod.36.18'>چاديري بئرلَشدئرئب بوتؤو اتمک اوچون بورونجدن اَلّي گئره دوزلتدي.</verse>
        <verse osisID='Exod.36.19'>چادير اوچون قيرميزي بويانميش قوچ دَرئلرئندن بئر اؤرتوک و اونون اوستونده سو ائتي دَرئلرئندن آيري بئر اؤرتوک دوزلتدي.</verse>
        <verse osisID='Exod.36.20'>خيمه‌ اوچون اَقاقئيا آغاجيندان دئک دوران چَرچئوه‌لر دوزلتدي.</verse>
        <verse osisID='Exod.36.21'>هر چَرچئوه‌نئن اوزونلوغو اون قول‌آچ، اِني ده قول‌آچ ياريم ائدي.</verse>
        <verse osisID='Exod.36.22'>هر چَرچئوه‌نئن اوستونده ائکي بئربئرئنه باغلانان گئره وار ائدي؛ خيمه‌نئن بوتون چَرچئوه‌لرئني بله دوزلتدي.</verse>
        <verse osisID='Exod.36.23'>خيمه اوچون چَرچئوه‌لر دوزلتدي؛ جنوب طرفي اوچون ائيئرمي چَرچئوه</verse>
        <verse osisID='Exod.36.24'>و اونلارين آلتيندا قويولاجاق قيرخ گوموش آلتليق دوزلتدي؛ هر چَرچئوه‌نئن آلتيندا ائکي گئره‌سي اوچون ائکي آلتليق دوزَلدئلدي.</verse>
        <verse osisID='Exod.36.25'>خيمه‌نئن ائکئنجي طرفي اوچون، شئمال سمتئنده ائيئرمي چَرچئوه</verse>
        <verse osisID='Exod.36.26'>و قيرخ گوموش آلتليق، هر چَرچئوه‌نئن آلتيندا ائکي آلتليق، او بئرئسئنئن آلتيندا دا ائکي آلتليق دوزلتدي.</verse>
        <verse osisID='Exod.36.27'>خيمه‌نئن قربه طرف اولان آرخاسي اوچون آلتي چَرچئوه دوزلتدي.</verse>
        <verse osisID='Exod.36.28'>آمّا خيمه‌نئن آرخا کونجلري اوچون ائکي چَرچئوه دوزلتدي؛</verse>
        <verse osisID='Exod.36.29'>بونلار آشاغيدا ائکي قات اولوب يوخاريدا بئرئنجي حالقايا تاخيلديلار؛ هر ائکي کونج اوچون اله ائکي چَرچئوه دوزلتدي.</verse>
        <verse osisID='Exod.36.30'>بو سکّئز چَرچئوه اوچون اون آلتي گوموش آلتليق، هر چَرچئوه‌نئن آلتيندا دا ائکي آلتليق دوزَلدئلدي.  </verse>
        <verse osisID='Exod.36.31'>
          اَقاقئيا آغاجيندان دئرَکلر دوزلتدي: بش دئرَک خيمه‌نئن بئر طرفئنده‌کي چَرچئوه‌لر اوچون،</verse>
        <verse osisID='Exod.36.32'>بش دئرَک ده خيمه‌نئن قربه طرف اولان آرخا طرفئنده‌‌کي چَرچئوه‌لر اوچون دوزَلدئلدي.</verse>
        <verse osisID='Exod.36.33'>چَرچئوه‌لرئن اورتاسيندان بئر اوجدان او بئري اوجا قدر اوزانان اورتا دئرَک دوزلتدي.</verse>
        <verse osisID='Exod.36.34'>چَرچئوه‌لري قيزيللا اؤرتدي؛ دئرَکلرئن کچدئيي حالقالاريني قيزيلدان دوزلتدي؛ دئرَکلري ده قيزيللا اؤرتدو.  </verse>
        <verse osisID='Exod.36.35'>
          پرده‌ني لاجورد، ارغواني و قيرميزي پارچا و نفئس توخونولموش نازئک کتاندان، اوستونو ده کَرّوبلار شَکلئنده ناخيشلا دوزلتدي.</verse>
        <verse osisID='Exod.36.36'>اونون اوچون اَقاقئيا آغاجيندان دؤرد سوتون دوزلتدي و اونلاري قيزيللا اؤرتدو، اوستونده قيزيل قولّابلاري قويدو؛ اونلار اوچون دؤرد گوموش آلتليق تؤکدو.</verse>
        <verse osisID='Exod.36.37'>چاديرين گئرئشي اوچون آراکَسمه‌ني لاجورد، ارغواني و قيرميزي پارچا و نفئس توخونموش نازئک کتاندان ناخيش تئکمه‌‌سئله دوزلتدي.</verse>
        <verse osisID='Exod.36.38'>اونون بش سوتون و قولّابلاريني دا دوزلتدي؛ يوخاريلاريني و گئره‌لرئني قيزيللا اؤرتدو؛ بش آلتليق بورونجدن وار ائدي.  </verse>
      </chapter>
      <chapter osisID='Exod.37'>
        <verse osisID='Exod.37.1'>
          بِصه‌لِل اَقاقئيا آغاجيندان سانديق دوزلتدي. سانديغين اوزونلوغو ائکي قول‌آچ ياريم، اِني قول‌آچ ياريم و بويو قول‌آچ ياريم ائدي.</verse>
        <verse osisID='Exod.37.2'>اونو ائچَرئدن و چؤلدن خالئص قيزيللا اؤرتدو، اطرافينا دا قيزيل قالئب دوزلتدي.</verse>
        <verse osisID='Exod.37.3'>اونون دؤرد آياغي اوچون دؤرد تؤکمه قيزيل حالقا، ائکي حالقاني بئر ياني اوچون، قالان ائکي حالقاني دا او بئري ياني اوچون دوزلتدي.</verse>
        <verse osisID='Exod.37.4'>اَقاقئيا آغاجيندان دئرَکلر دوزَلدئب اوستونو قيزيللا اؤرتدو.</verse>
        <verse osisID='Exod.37.5'>سانديغي داشيماق اوچون دئرَکلري سانديغين يانلارينداکي حالقالارا کچئرتدي.  </verse>
        <verse osisID='Exod.37.6'>
          خالئص قيزيلدان کفّاره قاپاغيني دوزلتدي؛ اوزونلوغو ائکي قول‌آچ ياريم، اِني ده قول‌آچ ياريم ائدي.</verse>
        <verse osisID='Exod.37.7'>کفّاره قاپاغينين هر ائکي اوجو اوچون ياستيلانميش قيزيلدان ائکي کَرّوب دوزلتدي.</verse>
        <verse osisID='Exod.37.8'>بئر کَرّوبو قاپاغين بئر اوجوندا، او بئرئسئني ده او بئري اوجوندا دوزلتدي؛ قاپاغين ائکي اوجوندا اولان کَرّوبلار اونونلا بئر حئصّه‌دن ائدي.</verse>
        <verse osisID='Exod.37.9'>کَرّوبلار يوخاري طرف آچيلميش قانادلاري ائله کفّاره قاپاغيني اؤرتدولر. کَرّوبلارين اوزلري بئربئرئنئن موقابئلئنده قاپاغا طرف ائدي.  </verse>
        <verse osisID='Exod.37.10'>
          اَقاقئيا آغاجيندان بئر مئز دوزلتدي؛ اوزونلوغو ائکي قول‌آچ، اِني بئر قول‌آچ، بويو دا قول‌آچ ياريم ائدي.</verse>
        <verse osisID='Exod.37.11'>اونو خالئص قيزيللا اؤرتدو، اطرافينا قيزيل قالئب دوزلتدي.</verse>
        <verse osisID='Exod.37.12'>اطرافيندا بئر اوووج اِنئنده يان لؤوحه‌لري دوزلتدي؛ اونلارين اطرافينا دا قيزيل قالئب دوزلتدي.</verse>
        <verse osisID='Exod.37.13'>مئز اوچون دؤرد قيزيل حالقا تؤکدو، حالقالاري اونون دؤرد آياغينداکي دؤرد کونجه بَرکئتدي.</verse>
        <verse osisID='Exod.37.14'>حالقالار يان لؤوحه‌لره ياخين اولاراق مئزي آپاران دئرَکلرئن کچدئيي يرلر ائدي.</verse>
        <verse osisID='Exod.37.15'>مئزي آپارماق اوچون دئرَکلري اَقاقئيا آغاجيندان دوزلتدي و اونلاري قيزيللا اؤرتدو.</verse>
        <verse osisID='Exod.37.16'>مئزئن اوستونده اولان لوازئماتي، نئمچه‌لري و قابلاري، مايع تقدئملرئنئن تؤکولمه‌سي اوچون سَهَنگلري، و کاسالاري خالئص قيزيلدان دوزلتدي.  </verse>
        <verse osisID='Exod.37.17'>
          چيراقداني خالئص قيزيلدان دوزلتدي. بو چيراقدان ياستيلانميش قيزيلدان ائدي؛ پاياسي، مئله‌لري، پئيالالاري، قؤنچه‌لري و گوللري اونونلا بئر حئصّه‌دن ائدي.</verse>
        <verse osisID='Exod.37.18'>چيراقدانين يانلاريندان آلتي شاخه يعني اونون بئر يانيندان اوچ شاخه، او بئري يانيندان دا اوچ شاخه چيخدي.</verse>
        <verse osisID='Exod.37.19'>بئر بوداقدا بادام چئچه‌يئنه بَنزَر اوچ پئيالا، بئر قؤنچه و بئر گول، او بئري بوداقدا دا بادام چئچه‌يئنه بَنزَر اوچ پئيالا، بئر قؤنچه، و بئر گول دوزلتدي؛ چيراغدانين بوتون آلتي بوداقلاري اله ائدي.</verse>
        <verse osisID='Exod.37.20'>چيراقداندا بادام چئچه‌يئنه بَنزَر دؤرد پئيالا، قؤنچه‌لر و گول‌لر وار ائدي.</verse>
        <verse osisID='Exod.37.21'>چيراقداندان چيخان بوداقلارين بئرئنجي جوتونون آلتيندا بئر قؤنچه وار ائدي. چيراقداندان چيخان بوداقلارين ائکئنجي جوتونون آلتيندا بئر قؤنچه، و چيراقداندان چيخان بوداقلارين اوچونجو جوتون آلتيندا بئر قؤنچه وار ائدي. چيراقداندان چيخان بوتون آلتي بوداقدا بله وار ائدي.</verse>
        <verse osisID='Exod.37.22'>قؤنچه‌لري و بوداقلاري اونونلا بئر حئصّه‌دن ائدي، يعني هاميسي ياستيلانميش خالئص قيزيلدان ائدي.</verse>
        <verse osisID='Exod.37.23'>اونون اوچون يدّي چيراق دوزلتدي. پئلته ماشالاري و سئنی‌لري ده خالئص قيزيلدان ائدي.</verse>
        <verse osisID='Exod.37.24'>چيراقداني و اونون بوتون لوازئماتيني بئر تالانت خالئص قيزيلدان دوزلتدي.  </verse>
        <verse osisID='Exod.37.25'>
          اَقاقئيا آغاجيندان بوخور اوچون قوربانگاه دوزلتدي؛ مورَبّع شَکلئنده ائدي؛ اوزونلوغو بئر قول‌آچ، اِني بئر قول‌آچ، بويو دا ائکي قول‌آچ ائدي. بوينوزلاري اونونلا بئر حئصّه‌دن ائدي.</verse>
        <verse osisID='Exod.37.26'>اونون اوستونو، هر يانيني و بوينوزلاريني خالئص قيزيللا اؤرتدو، اطرافينا قيزيل زولاق قويدو.</verse>
        <verse osisID='Exod.37.27'>بئربئرئنئن موقابئلئنده اولان ائکي يانلاردا، قالئبئن آلتيندا ائکي قيزيل حالقا دوزلتدي کي، اونو آپاران دئرَکلر، اونلارين ائچئنه کچسئنلر.</verse>
        <verse osisID='Exod.37.28'>دئرَکلري اَقاقئيا آغاجيندان دوزَلدئب اونلاري قيزيللا اؤرتدو.</verse>
        <verse osisID='Exod.37.29'>عطرئيّاتچينين ائشي اولان موقدّس مسح ياغيني و عطئرلي بوخورو دا حاضيرلادي.  </verse>
      </chapter>
      <chapter osisID='Exod.38'>
        <verse osisID='Exod.38.1'>
          يانديرما قورباني اوچون، قورولان قوربانگاهي اَقاقئيا آغاجيندان دوزلتدي: اوزونلوغو بش قول‌آچ، اِني ده بش قول‌آچ، موربّع شکلئنده، بويو دا اوچ قول‌آچ ائدي.</verse>
        <verse osisID='Exod.38.2'>قوربانگاهين دؤرد کونجونده اونونلا بئر حئصّه‌دن اولان دؤرد بوينوز دوزلتدي، اوستونو بورونجله اؤرتدو.</verse>
        <verse osisID='Exod.38.3'>قوربانگاهين لوازئماتيني، ياغ و کول قابلاريني، کورَکلري، لَيَنچه‌لري، چَنگل‌لري و خَکَندازلاري، هر شيي بورونجدن دوزلتدي.</verse>
        <verse osisID='Exod.38.4'>قوربانگاه اوچون بورونجدن تور شبکه دوزلتدي کي، کناريندان آشاغي‌يا، اونون ياريسينا قدر يتئشئردي.</verse>
        <verse osisID='Exod.38.5'>بورونج تورون دؤرد بوجاغيندا دئرَکلرئن کچدئيي دؤرد حالقاني تؤکدو.</verse>
        <verse osisID='Exod.38.6'>اَقاقئيا آغاجيندان دئرَکلر دوزَلدئب، اوستونو بورونجله اؤرتدو.</verse>
        <verse osisID='Exod.38.7'>قوربانگاهي آپارماق اوچون دئرَکلري اونون هر ائکي يانينداکي حالقالارا تاخدي. قوربانگاهين ائچي بوش ائدي و اونو تاختادان دوزلتدي.  </verse>
        <verse osisID='Exod.38.8'/>
        <verse osisID='Exod.38.9'>
          ربّئن خيمه‌سئنئن حيطئني دوزلتدي. حيطئن جنوب طرفئنده، بئر طرف اوچون، اوزونلوغو يوز قول‌آچ اولان پرده‌لر وار ائدي کي، نازئک کتاندان نفئس توخونموشدو.</verse>
        <verse osisID='Exod.38.10'>اونلارين ائيئرمي دئره‌يي و ائيئرمي آلتليغي بورونجدن ائدي، دئرَکلرئن قولّابلاري و بندلري ده گوموشدن ائدي.</verse>
        <verse osisID='Exod.38.11'>شئمال طرفي اوچون، اوزونلوغو يوز قول‌آچ اولان پرده‌لر وار ائدي، پرده‌لرئن ائيئرمي دئره‌يي و ائيئرمي آلتليغي بورونجدن ائدي، دئرَکلرئن قولّابلاري و بندلري ده گوموشدن ائدي.</verse>
        <verse osisID='Exod.38.12'>قرب طرفئنده اَلّي قول‌آچ پرده وار ائدي؛ اونون اون دئره‌يي و اون آلتليغي وار ائدي. دئرَکلرئن قولّابلاري و بندلري ده گوموشدن ائدي.</verse>
        <verse osisID='Exod.38.13'>شرق طرفئنده ده حيطئن اِني اَلّي قول‌آچ ائدي.</verse>
        <verse osisID='Exod.38.14'>دروازانين بئر طرفي اوچون اوزونلوغو اون بش قول‌آچ پرده‌لر وار ائدي؛ و اونلارين اوچ دئره‌يي و اوچ آلتليغي وار ائدي؛</verse>
        <verse osisID='Exod.38.15'>دروازانين او بئري طرفي ده بله ائدي. حيطئن دروازاسينين هر ائکي طرفي اوچون اوزونلوغو اون بش قول‌آچ پرده‌لر وار ائدي کي، اونلارين اوچ دئره‌يي و اوچ آلتليغي وار ائدي.</verse>
        <verse osisID='Exod.38.16'>حيطئن بوتون اطراف پرده‌لري نفئس توخونموش نازئک کتاندان،</verse>
        <verse osisID='Exod.38.17'>دئرَکلرئن آلتليقلاري بورونجدن، دئرَکلرئن قولّابلاري و بندلري گوموشدن، باشليقلارين اؤرتويو ده گوموشدن ائدي؛ حيطئن بوتون دئرَکلري گوموشله بندلَندئلر.</verse>
        <verse osisID='Exod.38.18'>حيطئن دروازاسينين ناخيش تئکمه‌لي آراکَسمه‌سي لاجورد، ارغواني و قيرميزي پارچادان و نفئس توخونموش نازئک کتاندان ائدي؛ اوزونلوغو ائيئرمي قول‌آچ، بويو دا حَيَطئن پرده‌لري کئمي بش قول‌آچ ائدي.</verse>
        <verse osisID='Exod.38.19'>اونون دؤرد دئره‌يي و دؤرد آلتليغي بورونجدن، قولّابلاري گوموشدن، باشليقلارينين اؤرتويو و بندلري ده گوموشدن ائدي.</verse>
        <verse osisID='Exod.38.20'>خيمه‌نئن و حيطئن بوتون اطراف ميخلاري بورونجدن ائدي.  </verse>
        <verse osisID='Exod.38.21'>
          بودور شهادت خيمه‌سئنئن لوازئماتينين حسابي کي، لاوئلی‌لر موسانين امري ائله کاهئن هارونون اوغلو ائتامارين باشچيليغي آلتيندا خئدمت اوچون اونلارا مشغول ائدئلر.</verse>
        <verse osisID='Exod.38.22'>يهودا قبئله‌سئندن خور اوغلو اوري اوغلو بِصه‌لِل ربّئن موسايا نه امر اتدئيئني دوزلتدي.</verse>
        <verse osisID='Exod.38.23'>اونونلا چاليشان دان قبئله‌سئندن اولان اَخئسامَک اوغلو اوهولئياب اويماچيليق، ناخيشچيليق، لاجورد، ارغواني و قيرميزي پارچادا و نازئک کتاندا ناخيش تئکمه‌سي ائشي باجاريردي.  </verse>
        <verse osisID='Exod.38.24'>
          موقدّس يِرئن بوتون بئناسي اوچون ائشله‌نن قيزيلين، يعني يِللَتمه تقدئمي اولاراق هدئيّه ورئلن قيزيلين چکئسي موقدّس مکانين شِکِلئنه گؤره ائيئرمي دوقّوز تالانت يدّي يوز اوتوز شِکِل ائدي.</verse>
        <verse osisID='Exod.38.25'>جاماعاتين سئياهي‌يا آليناندا وردئيي گوموشون چکئسي موقدّس مکانين شِکِلئنه گؤره يوز تالانت و مئن يدّي يوز يتمئش بش شِکِل ائدي.</verse>
        <verse osisID='Exod.38.26'>بو، ساييلميش آداملارا داخئل اولان هر کَس، ائيئرمي ياشيندا و اوندان يوخاري اولان ۶۰۳۵۵۰ کئشي اوچون آدامباشي بئر بِکا، يعني موقدّس مکانين شِکِلئنئن اؤلچوسونه گؤره ياريم شِکِل ائدي.</verse>
        <verse osisID='Exod.38.27'>موقدّس يِرئن آلتليقلاريني و پرده‌نئن آلتليقلاريني تؤکمَک ائشئنه يوز تالانت گوموش: يوز آلتليق اوچون يوز تالانت، يعني هر آلتليق اوچون بئر تالانت گوموش ائشلَندي.</verse>
        <verse osisID='Exod.38.28'>مئن يدّي يوز يتمئش بش شِکِل گوموش ده سوتونلار اوچون قارماقلار دوزلتمَک، باشليقلاريني اؤرتمَک و اونلاري بندلمک اوچون ائشلَندي.</verse>
        <verse osisID='Exod.38.29'>يِللَتمه تقدئمي اولاراق هدئيّه ورئلَن بورونجون چکئسي يتمئش تالانت و ائکي مئن دؤرد يوز شِکِل ائدي.</verse>
        <verse osisID='Exod.38.30'>اوندان حوضور چاديري گئرئشئنئن آلتليقلاري، بورونج قوربانگاه، اوستونده‌کي بورونج تور، قوربانگاهين بوتون لوازئماتي</verse>
        <verse osisID='Exod.38.31'>حيطئن اطراف آلتليقلاري، حيطئن دروازاسينين آلتليقلاري، خيمه‌نئن بوتون پايالاري و حيطئن بوتون اطراف ميخلاري دوزلتدي.  </verse>
      </chapter>
      <chapter osisID='Exod.39'>
        <verse osisID='Exod.39.1'>هارونون موقدّس پالتارلاري و موقدّس يرده خئدمت اوچون توخونموش پالتارلاري لاجورد، ارغواني، و قيرميزي پارچادان حاضيرلاديلار، نجه کي، رب موسايا امراتمئشدي.</verse>
        <verse osisID='Exod.39.2'>
          اِفودو قيزيلدان، لاجورد، ارغواني و قيرميزي پارچا و نفئس توخونموش نازئک کتاندان دوزلتدي.</verse>
        <verse osisID='Exod.39.3'>قيزيل لؤوحه‌لري دؤيدولر و او، اونلاردان ساپلار کَسدي و اونلارلا لاجورد، ارغواني و قيرميزي پارچا و نازئک کتانين آراسينا نفئس توخونموش ناخيشلار تئکدئلر.</verse>
        <verse osisID='Exod.39.4'>ائکي چئيئنلئک دوزلتدئلر کي، اِفودون هر ائکي اوجونو بئربئرئنه باغلاييردي.</verse>
        <verse osisID='Exod.39.5'>اونو اوستوندن باغلايان ناخيشلي کمر، هَمن حئصّه‌دن يعني او دا قيزيلدان، لاجورد، ارغواني و قيرميزي پارچا و نفئس توخونموش نازئک کتاندان ائدي. نجه کي، رب موسايا امراتمئشدي.  </verse>
        <verse osisID='Exod.39.6'>
          دامارلی عقئق داشلاري کی، اونلارين اوستونده ائسرايئل اوغوللارينين آدلاري مؤهور اويماسي کئمي حکّ اولونموشدو و حؤرمه قيزيل ساغاناقلارا سالينميشدي،</verse>
        <verse osisID='Exod.39.7'>اِفودون چئيئنلئکلرئنه تاخديلار. بونلار ائسرايئلئن اوغوللارينين خاطئره داشلاريدير. نجه کي، رب موسايا امراتمئشدي.  </verse>
        <verse osisID='Exod.39.8'>
          دؤشلويو ده اِفود کئمي ناخيشلي قيزيلدان، لاجورد، ارغواني و قيرميزي پارچا و نفئس توخونموش نازئک کتاندان دوزلتدي.</verse>
        <verse osisID='Exod.39.9'>دؤشلوک موربّع شَکلئنده ائکي قات ائدي؛ اوزونلوغو بئر قاريش، اِني ده بئر قاريش دوزلتدئلر.</verse>
        <verse osisID='Exod.39.10'>اوستونه دؤرد سيرا داش تاخديلار. بئرئنجي سيرا ياقوت، توپاز، زومرود؛</verse>
        <verse osisID='Exod.39.11'>ائکئنجي سيرا فئروزه، لاجورد داشي و آغ عقئق؛</verse>
        <verse osisID='Exod.39.12'>اوچونجو سيرا سئرکون، عقئق و آمِتئست؛</verse>
        <verse osisID='Exod.39.13'>دؤردونجو سيرا زبرجد، دامارلي عقئق و يَشَم داشي ائدي. بو داشلار حؤرمه قيزيل ساغاناقلارا تاخيلدي.</verse>
        <verse osisID='Exod.39.14'>داشلار ائسرايئلئن اوغوللارينين آدلارينا گؤره اون ائکي و اون ائکي قبئله اوچون نظرده توتولموشدو، هر بئر آدين اويما مؤهورو ائدي.  </verse>
        <verse osisID='Exod.39.15'>
          دؤشلوکده خالئص قيزيلدان ائپه بَنزَر بورما زنجئرلر قاييرديلار.</verse>
        <verse osisID='Exod.39.16'>ائکي حؤرمه قيزيل ساغاناق و ائکي قيزيل حالقا دوزلتدئلر. ائکي حالقاني دؤشلويون ائکي اوجونا تاخديلار.</verse>
        <verse osisID='Exod.39.17'>ائکي قيزيل ائپي دؤشلويون اوجلارينداکي ائکي حالقايا تاخديلار؛</verse>
        <verse osisID='Exod.39.18'>ائپلرئن او بئري اوجلاريني ائکي حؤرمه ساغاناغا تاخيب، اِفودون چئيئنلئکلرئنئن قاباق طرفئنه باغلاديلار.</verse>
        <verse osisID='Exod.39.19'>گئنه ده ائکي قيزيل حالقا دوزَلدئب، اونلاري دؤشلويون ائکي اوجونا، اِفودلا ياناشي ائچ قاتينا تاخديلار.</verse>
        <verse osisID='Exod.39.20'>داها ائکي قيزيل حالقا دوزلتدئلر و اونلاري اِفودون چئيئنلئکلرئنئن قاباق طرفئنه، آشاغي‌يا، اِفودون ناخيشلي کمري ائله بئرلَشمه‌ اوستونه بَرکئتدئلر.</verse>
        <verse osisID='Exod.39.21'>دؤشلوک حالقالاري ائله اِفودون حالقالاريني لاجورد قايتانلا باغلاييب، ناخيشلي اِفودون کمرئنئن اوستونه بَرکئتدئلر کي، دؤشلوک اِفوددان ساللانماسين. نجه کي، رب موسايا امراتمئشدي.  </verse>
        <verse osisID='Exod.39.22'>
          اِفودون جوبّه‌سئني تامامن توخونما لاجورد پارچادان تئکدئلر.</verse>
        <verse osisID='Exod.39.23'>جوبّه‌نئن اورتاسيندا ير تئکدئلر، اونون قيراغيندا جيريلماماق اوچون بئر ياخا توخودولار.  </verse>
        <verse osisID='Exod.39.24'>
          جوبّه‌نئن اَته‌يئنئن اطرافينا لاجورد، ارغواني و قيرميزي پارچادان و نفئس توخونموش کتاندان نارلار دوزدولر.</verse>
        <verse osisID='Exod.39.25'>خالئص قيزيل زينقيروولار دوزَلدئب، جوبّه‌نئن اَته‌يي بويونجا نارلارين آراسينا تئکدئلر.</verse>
        <verse osisID='Exod.39.26'>بلجه خئدمت جوبّه‌سئنئن اَته‌يي بويونجا اطرافيندا زينقيروو و نار، سئره ائله دوزولدو. نجه کي، رب موسايا امراتمئشدي.  </verse>
        <verse osisID='Exod.39.27'>
          هارون و اوغوللاري اوچون توخونما نازئک کتان خئرقه‌لري،</verse>
        <verse osisID='Exod.39.28'>نفئس توخونموش نازئک کتاندان عمّامه، نازئک کتان پاپاقلاري، اَيئرمه نازئک کتان آلت پالتاري،</verse>
        <verse osisID='Exod.39.29'>نفئس توخونموش نازئک کتان و لاجورد، ارغواني و قيرميزي پارچادان ناخيش تئکمه‌لي قورشاغي تئکدئلر. نجه کي، رب موسايا امراتمئشدي.  </verse>
        <verse osisID='Exod.39.30'>
          خالئص قيزيلدان موقدّس تاج اولان لؤوحه‌جئيي دوزلتدئلر و اونون اوستونده مؤهور اويماسي اولاراق "ربّه موقدّسدئر" يازيسيني يازديلار.</verse>
        <verse osisID='Exod.39.31'>لاجورد قايتان تئکدئلر کي، اونو عمّامه‌نئن اوستونه قويسونلار. نجه کي، رب موسايا امراتمئشدي.  </verse>
        <verse osisID='Exod.39.32'>
          بلجه خيمه، يعني حوضور چاديري اوچون بوتون ائشلر باشا چاتدي. رب موسايا نجه امر اتمئشدي، ائسرايئل اؤولادلاري دا بو ائشي اِلَجه تاماملاديلار.</verse>
        <verse osisID='Exod.39.33'>خيمه‌ني موسانين يانينا گتئردئلر. چاديريني و اونون بوتون لوازئماتيني، گئره‌لرئني، چَرچئوه‌لرئني، دئرَکلرئني، سوتونلاريني، آلتليقلاريني،</verse>
        <verse osisID='Exod.39.34'>قيرميزي بويانميش قوچ دَرئلرئندن اؤرتويو، سو ائتي دَرئلرئندن دوزَلدئلمئش اؤرتويو، آراکَسمه پرده‌سئني،</verse>
        <verse osisID='Exod.39.35'>شهادت سانديغي و اونون دئرَکلرئني، کفّاره قاپاغيني؛</verse>
        <verse osisID='Exod.39.36'>مئزي و اونون لوازئماتيني؛ تقدئس چؤرکلرئني،</verse>
        <verse osisID='Exod.39.37'>خالئص قيزيلدان چيراقداني، اونون دوزولموش چيراقلاريني و ائشيق ياغيني،</verse>
        <verse osisID='Exod.39.38'>قيزيل قوربانگاهيني، مسح ياغيني، عطئرلي بوخورو، چاديرين گئرئش آراکَسمه‌سئني،</verse>
        <verse osisID='Exod.39.39'>بورونج قوربانگاهيني، قوربانگاهين بورونج تورونو، اونون دئرَکلرئني و بوتون لوازئماتيني، بؤيوک لَيه‌ني و اونون آلتليغيني،</verse>
        <verse osisID='Exod.39.40'>حيطئن پرده‌لرئني، سوتونلاريني و آلتليقلاريني، حيطئن دروازاسي اوچون آراکَسمه‌ني، اونون ائپلرئني و ميخلاريني، خيمه يعني حوضور چاديري و خيمه‌نئن عئبادتي اوچون بوتون اشيالاري،</verse>
        <verse osisID='Exod.39.41'>موقدّس يرده خئدمت اوچون توخونموش پالتارلاري، کاهئن هارونون موقدّس پالتارلاري و اوغوللارينين کاهئنلئک اتمه پالتارلاري اونا گتئردئلر.</verse>
        <verse osisID='Exod.39.42'>رب موسايا نجه امراتمئشدي، ائسرايئل اؤولادلاري دا بو ائشي اِلَجه تاماملاديلار.</verse>
        <verse osisID='Exod.39.43'>موسا بوتون ائشلري نظردن کچئردئب گؤردو کي، اونلار بو ائشه ربّئن امر اتدئيي کئمي عمل ادئبلر. موسا اونلارا برکت وردی.  </verse>
      </chapter>
      <chapter osisID='Exod.40'>
        <verse osisID='Exod.40.1'>
          رب موسايا ددي:</verse>
        <verse osisID='Exod.40.2'>"بئرئنجي آيين بئرئنجي گونو ربّئن خيمه‌سئني يعني حوضور چاديريني قور.</verse>
        <verse osisID='Exod.40.3'>شهادت سانديغي اورايا قوي و پرده ائله قاباغيني کَس.  </verse>
        <verse osisID='Exod.40.4'>
          سونرا مئزي گتئر، اوستونه اشيالاري دوز. چيراقداني گتئر، چيراقلاري دا قوراشدير.</verse>
        <verse osisID='Exod.40.5'>بوخور اوچون قيزيل قوربانگاهي شهادت سانديغينين قاباغينا قوي. خيمه‌نئن گئرئش آراکَسمه‌سئني ده قور.</verse>
        <verse osisID='Exod.40.6'>يانديرما قوربانلاري اوچون قورولان قوربانگاهي خيمه‌نئن يعني حوضور چاديرينين گئرئشئنئن موقابئلئنده يِرلَشدئر.</verse>
        <verse osisID='Exod.40.7'>بؤيوک لَيه‌ني حوضور چاديري ائله قوربانگاهين آراسينا قوي، ائچئنه سو تؤک.</verse>
        <verse osisID='Exod.40.8'>اطراف حيطي و حيطئن دروازاسينين آراکَسمه‌سئني قور.  </verse>
        <verse osisID='Exod.40.9'>
          سونرا مسح ياغيني گؤتوروب، خيمه‌ني و ائچئنده‌کي هر شيي مسح ات؛ بلجه اونو و بوتون لوازئماتيني تقدئس ات کي، موقدّس اولسون.</verse>
        <verse osisID='Exod.40.10'>يانديرما قوربانلاري اوچون قورولان قوربانگاهي، اونون لوازئماتيني مسح ات و قوربانگاهي تقدئس ات کي، او لاپ موقدّس اولاجاق.</verse>
        <verse osisID='Exod.40.11'>بؤيوک لَيه‌ني و اونون آلتليغيني مسح ادئب، تقدئس ات.  </verse>
        <verse osisID='Exod.40.12'>
          هارونلا اوغوللاريني حوضور چاديرينين گئرئشئنه گتئر و اورادا سو ائله يويوندور.</verse>
        <verse osisID='Exod.40.13'>هارونا موقدّس پالتارلار گِيئندئر. اونو مسح ادئب، تقدئس ات کي، منه کاهئنلئک اتسئن.</verse>
        <verse osisID='Exod.40.14'>سونرا هارونون اوغوللاريني گتئرئب، اونلارا خئرقه‌لر گِيئندئر.</verse>
        <verse osisID='Exod.40.15'>آتالاريني مسح اتدئيي کئمي اونلاري دا مسح ات کي، منه کاهئنلئک اتسئنلر. اونلار نسئلدن-نسله ابدی کاهئنلئک اوچون مسح اولوناجاقلار."</verse>
        <verse osisID='Exod.40.16'>رب موسايا نجه امراتمئشدي، او دا بو جور اتدي.  </verse>
        <verse osisID='Exod.40.17'>
          بلجه ائکئنجي ائلئن، بئرئنجي آيين بئرئنجي گونونده خيمه قورولدو.</verse>
        <verse osisID='Exod.40.18'>موسا خيمه‌ني قوردو: آلتليقلاريني قويدو، چَرچئوه‌لرئني بَرکئتدي، دئرَکلرئني قوردو و سوتونلاريني دئکَلتدي.</verse>
        <verse osisID='Exod.40.19'>خيمه‌نئن اوستونه چادير سالدي، اونون اوستونه ده چاديرين اؤرتويونو قويدو. ربّئن موسايا امر اتدئيي کئمي اولدو.</verse>
        <verse osisID='Exod.40.20'>بوندان سونرا او شهادت لؤوحه‌لرئني گؤتوروب، سانديغين ائچئنه قويدو. دئرَکلري سانديغا تاخدي، کفّاره قاپاغيني دا سانديغين اوستونه قويدو.</verse>
        <verse osisID='Exod.40.21'>سانديغي خيمه‌نئن ائچئنه گتئردي و آراکَسمه پرده‌سئني قوروب، شهادت سانديغينين قاباغيني کَسدي. ربّئن موسايا امر اتدئيي کئمي اولدو.</verse>
        <verse osisID='Exod.40.22'>مئزي حوضور چاديرينين ائچئنده، خيمه‌نئن شئمال طرفئنده، پرده‌نئن بايير طرفئندن يِرلَشدئردي.</verse>
        <verse osisID='Exod.40.23'>اونون اوستونه ربّئن حوضوروندا چؤرک دوزدو. ربّئن موسايا امر اتدئيي کئمي اولدو.</verse>
        <verse osisID='Exod.40.24'>چيراقداني دا حوضور چاديرينين ائچئنده، مئزئن موقابئلئنده، خيمه‌نئن جنوب طرفئنده يِرلَشدئردي.</verse>
        <verse osisID='Exod.40.25'>چيراقلاريني دا ربّئن حوضوروندا قوراشديردي. ربّئن موسايا امر اتدئيي کئمي اولدو.</verse>
        <verse osisID='Exod.40.26'>قيزيل قوربانگاهي دا حوضور چاديرينين ائچئنده، پرده‌نئن قاباغيندا يِرلَشدئردي؛</verse>
        <verse osisID='Exod.40.27'>اونون اوستونده عطئرلي بوخور يانديردي. ربّئن موسايا امر اتدئيي کئمي اولدو.</verse>
        <verse osisID='Exod.40.28'>خيمه‌نئن گئرئشئنده آراکَسمه‌ني قوردو.</verse>
        <verse osisID='Exod.40.29'>يانديرما قوربانلاري اوچون قورولان قوربانگاهي، خيمه‌نئن، يعني حوضور چاديرينين گئرئشئنده يرلشدئردي؛ اونون اوستونده يانديرما قوربانيني و تاخيل تقدئمئني گتئردي. ربّئن موسايا امر اتدئيي کئمي اولدو.</verse>
        <verse osisID='Exod.40.30'>بؤيوک لَيه‌ني حوضور چاديري ائله قوربانگاه آراسيندا يِرلَشدئرئب، ائچئنه يويونماق اوچون سو تؤکدو.</verse>
        <verse osisID='Exod.40.31'>موسا، هارون و هارونون اوغوللاري اورادا اَل-آياقلاريني يودولار.</verse>
        <verse osisID='Exod.40.32'>نه زامان حوضور چاديرينا گئردئلر، نه زامان قوربانگاها ياخينلاشديلار، ربّئن موسايا امر اتدئيي کئمي يويوندولار.</verse>
        <verse osisID='Exod.40.33'>خيمه‌ ائله قوربانگاهين اطرافيندا حيطي قوردو و حيط دروازاسينين آراکَسمه‌سئني آسدي. بلجه موسا ائشلري تاماملادي.  </verse>
        <verse osisID='Exod.40.34'>
          او واخت بولود حوضور چاديريني بورودو و ربّئن جلالي خيمه‌ني دولدوردو.</verse>
        <verse osisID='Exod.40.35'>موسا حوضور چاديرينا گئره بئلمه‌دي، چونکي بولود اونون اوستونده يرلشمئشدي و ربّئن جلالي خيمه‌ني دولدورموشدو.  </verse>
        <verse osisID='Exod.40.36'>
          ائسرايئل اؤولادلارينين بوتون سفري بويو بولود خيمه‌نئن اوستوندن قالخاندا يولا دوشَردئلر؛</verse>
        <verse osisID='Exod.40.37'>لاکئن بولود قالخماياندا، قالخديغي گونه قدر يولا دوشمَزدئلر.</verse>
        <verse osisID='Exod.40.38'>بوتون سفرلري بويو ائسرايئل اؤولادلارينين گؤزلري قاباغيندا گوندوز ربّئن بولودو خيمه‌نئن اوستونده، گجه‌لر ده اود بولودون ائچئنده ائدي.  </verse>
      </chapter>
    </div></osisText>
</osis>
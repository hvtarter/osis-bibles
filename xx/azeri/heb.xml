<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Heb'>
      <chapter osisID='Heb.1'>
        <verse osisID='Heb.1.1'>تاري کي، قدئم زامانلاردا دفه​لرله پيغمبرلر واسئطه​سئله و جوربه​جور يوللارلا آتالاريميزا دانيشدي،</verse>
        <verse osisID='Heb.1.2'>بو آخيرکي گونلرده بئزه اوغلونون واسئطه​‌سئله دانيشيب کي، اونو هر شيئن وارئثي تعيئن اتدي و اونون واسئطه​‌سئله دونياني ياراتدي.</verse>
        <verse osisID='Heb.1.3'>و او، تارينين شؤوکتئنئن شفقي و اونون ذاتينين تامام صورتي‌دئر و هر شيي اؤز قودرتئنئن کلامي ائله ساخلايير. او، گوناهلارين تمئزلمک ائشئني باشا چاتديراندان سونرا، اوجالاردا عظمتلي اولانين صاغيندا اوتوردو.</verse>
        <verse osisID='Heb.1.4'>و ملکلردن داها اعلا بئر آدي مئراث آلديغي اوچون، اونلاردان داها دا افضل اولوبدور.</verse>
        <verse osisID='Heb.1.5'>چونکي تاري ملکلرئن هانسي بئرئنه اولوب کي، دسئن:  "سن منئم اوغلومسان،من سنه بو گون آتا اولدوم."  و يا  "من اونا بئر آتا اولاجاغام،او دا منه بئر اوغول اولاجاقدير؟"</verse>
        <verse osisID='Heb.1.6'>آمّا ائلک دوغولاني گئنه بو دونيايا گتئردئيي زامان ديئر:"قوي تارينين بوتون ملکلري اونا سجده اتسئنلر.</verse>
        <verse osisID='Heb.1.7'>و ملکلر باره​سئنده ديئر:او، اؤز ملکلرئني يله دؤنده‌رئر،اؤز خئدمتچئلرئني اود آلووسونا.</verse>
        <verse osisID='Heb.1.8'>لاکئن اوغول حاقّيندا ديئر:سنئن تختئن، اي تاري، ابددن ابده کئمي‌دئر،و صالح عصا، سنئن پادشاهليغينين عصاسي‌دير.</verse>
        <verse osisID='Heb.1.9'>سن صالحلئيي سِوئب شرئعتسئزلئکدن نئفرت اتدئن.بونا گؤره تاري، سنئن تارين، سني شادليق ياغي ​ائلهيولداشلاريندان داها اوستون تعيئن اتدي.</verse>
        <verse osisID='Heb.1.10'>وباشلانيشدا، سن يارب، يرئن بونؤوره​سئني قويدون،و گؤيلر سنئن اللرئنئن ائشي‌دئر.</verse>
        <verse osisID='Heb.1.11'>اونلار محو اولاجاقلار، لاکئن سن قاليرسان.اونلارين هاميسي پالتار کئمي کؤهنه‌لنه​جکلر،</verse>
        <verse osisID='Heb.1.12'>شئنل کئمي اونلاري بوکه​جکسن؛پالتار کئمي اونلار دا ديئشئله​جکلر.لاکئن سن همئشه هَمَنسن،و سنئن ائللرئن باشا چاتماياجاق.</verse>
        <verse osisID='Heb.1.13'>آمّا ملکلرئن هانسي بئرئنه اولوب کي، دسئن:منئم صاغيمدا اوتور، او زاماناجاق کي،من سنئن دوشمنلرئني آياقلارينا کتئل ادئم؟</verse>
        <verse osisID='Heb.1.14'>مگر اونلارين هاميسي خئدمت ادن روحلار ديئللر کي، نئجاتي مئراث آلانلارين خاطئري اوچون، خئدمت اتمه‌يه گؤنده‌رئلئرلر؟! </verse>
      </chapter>
      <chapter osisID='Heb.2'>
        <verse osisID='Heb.2.1'>بو سببدن اشئتدئيئمئزه گرک داها چوخ دئقّت اِدَک، اِله کي، اوندان بئر يانا آزماياق.</verse>
        <verse osisID='Heb.2.2'>چونکي اگر ملکلرئن واسئطه‌سئله ديئلمئش سؤز ثابئت اولدو کي، ديئشئلمزدئر و هر تقصئر و ائطاعتسئزلئک عادئل بئر جزا آلدي.</verse>
        <verse osisID='Heb.2.3'>نجه قورتولا بئله‌رئک اگر بله بئر بؤيوک نئجاتا اعتئناسيزليق ادک؟! اونو اوّلجه رب بئزه ددي و سونرا اونو اشئدنلرئن واسئطه‌سئله تصدئق اولوندو.</verse>
        <verse osisID='Heb.2.4'>تاري دا علامتلر و عجايئبلر، موختلئف مؤجوزه​لر و اؤز ائراده​سئنه موطابئق موقدّس روحون عطالاري ائله اونلارلا برابر شهادت وردي.</verse>
        <verse osisID='Heb.2.5'>تاري ددئيئمئز گله​جک دونياني، ملکلره تابع اتمه‌دي،</verse>
        <verse osisID='Heb.2.6'>لاکئن بئري بئر يرده بله شهادت ورئب ديئر:  ائنسان کئمدئر کي، اونو خاطيرلاياسان؟!و يا ائنسان اوغلو کي، اونون قيدئنه قالاسان؟!</verse>
        <verse osisID='Heb.2.7'>آز بئر مودّت اوچون سن اونو ملکلردن آشاغي ادئبسن،اونون باشينا شؤوکت و حؤرمت تاجي قويوبسان،و اونو اؤز اَللرئنئن ائشلري اوستونه تعيئن ادئبسن.</verse>
        <verse osisID='Heb.2.8'>سن هر شيي اونون آياقلاري آلتينا تابع ادئبسن.  چونکي هر شيي اونا تابع اِدَنده، تاري هچ بئر شيي اونا تابع اولماميش قويمادي. آمّا بئز ائندي حله گؤرموروک کي، هر شي اونا تابع اولسون.</verse>
        <verse osisID='Heb.2.9'>لاکئن آز بئر مودّت اوچون ملکلردن آشاغي ادئلمئشي، يعني، عئساني گؤروروک کي، اؤلومون عذابيني چکدئيي اوچون، باشينا شؤوکت و حؤرمت تاجي قويولدو، اِله کي، تارينين فيضئنئن واسئطه​‌سئله هامينين يرئنه اؤلومو دادسين.</verse>
        <verse osisID='Heb.2.10'>چونکي بو اونا کي، هر شي اونون اوچون و اونون واسئطه‌سئله ائدي، موناسئب گؤروندو کي، چوخ اوغوللاري شؤوکته گتئرمکده عذابلار واسئطه​سئله اونلارين نئجاتينين بانئسئني کامالا گتئرسئن.</verse>
        <verse osisID='Heb.2.11'>چونکي هم او کي، تقدئس ادئر، هم ده اونلار کي، تقدئس اولونورلار، هاميسي بئر آتادانديرلار. بو سببدن اونلاري قارداش چاغيرماقدان اوتانماييب</verse>
        <verse osisID='Heb.2.12'>ديئر:  سنئن آديني قارداشلاريما اعلان اده​جه‌يم،سنئن جاماعاتين آراسيندا، سنئن حمدئني اوخوياجاغام.</verse>
        <verse osisID='Heb.2.13'>و گئنه:اونا بل باغلاياجاغام.   و گئنه:  باخين، من و تارينين منه وردئيي اؤولادلار!</verse>
        <verse osisID='Heb.2.14'>بونا گؤره، اؤولادلار نجه بدن و قانا شرئکدئرلر، او، اؤزو ده، اله‌جه همن شيلردن پاي آلدي کي، اؤلومون واسئطه​‌سئله اؤلومون اوستونه قوّت صاحئبي اولاني، يعني ائبلئسي، قووّتسئز اتسئن.</verse>
        <verse osisID='Heb.2.15'>و عؤمورلري بويو اؤلوم قورخوسو ائله اسارته دوشموشلري آزاد اتسئن.</verse>
        <verse osisID='Heb.2.16'>يقئن کي، او، ملکلره کؤمک اتمئر، آمّا ائبراهئم نسلئنه کؤمک ادئر.</verse>
        <verse osisID='Heb.2.17'>بو سببدن لازيم ائدي کي، او، هر شيده قارداشلاري کئمي اولسون، اِله کي، تارييا مربوط اولان شيلرده مرحمتلي و وفالي بئر باش کاهئن اولوب، خالقين گوناهلارينين کفّاره​سئني تأمئن اتسئن.</verse>
        <verse osisID='Heb.2.18'>چونکي اؤزو ده وسوسه اولونوب عذاب چکدئيي اوچون قادئردئر کي، وسوسه اولونانلارين ائمدادينا يتئشسئن.  </verse>
      </chapter>
      <chapter osisID='Heb.3'>
        <verse osisID='Heb.3.1'>بونا گؤره، اي موقدّس قارداشلار، سماوي دعوته شرئک اولانلار، ائقراريميزين اِلچي و باش کاهئني اولان عئساني دوشونون؛</verse>
        <verse osisID='Heb.3.2'>عئسا اونو تعيئن اده‌نه وفالي قالدي نجه کي، موسا دا تارينين بوتون اوئنه وفالي قالدي.</verse>
        <verse osisID='Heb.3.3'>چونکي عئسا موسادان داها بؤيوک شؤوکته لايئق ساييليب، نه‌قدر کي، اِو تئکه‌نئن حؤرمتي، اودن آرتيقدير.</verse>
        <verse osisID='Heb.3.4'>چونکي هر اِوئن بئر بنّاسي وار، لاکئن هر شيئن بنّاسي تاري‌دير.</verse>
        <verse osisID='Heb.3.5'>موسا تارينين بوتون اِوئنده بئر خئدمتچي کئمي، سونرالار ديئله​جک شيلره شهادت ورمک اوچون امئن ائدي.</verse>
        <verse osisID='Heb.3.6'>آمّا مسئح اوغول کئمي تارينين اوي اوستونده ائدي کي، اونون اوي بئزئک، اگر يقئن و اومئدئمئزئن فخرئني آخيرا کئمي مؤحکم ساخلاياق.</verse>
        <verse osisID='Heb.3.7'>بونون اوچون نجه کي، موقدّس روح ديئر:  بو گون اگر اونون سسئني اشئدئرسئنئز،</verse>
        <verse osisID='Heb.3.8'>اورکلرئنئزي برک اتمه‌يئن،اونلار کئمي کي، چؤلده ائمتاحان گونونده مني قضبله‌ندئردئلر،</verse>
        <verse osisID='Heb.3.9'>و آتالارينيز اورادا مني ائمتاحانا چکئب، يوخلاديلارو قيرخ ائل منئم عمل‌لرئمي گؤردولر.</verse>
        <verse osisID='Heb.3.10'>بونا گؤره بو نسئله قضبله‌نئب ددئم:اونلار دائم اورکلرئنده آزيرلار،و منئم يوللاريمي بئلمه‌دئلر.</verse>
        <verse osisID='Heb.3.11'>نجه کي، قضبئمده آند ائچدئم:اونلار من ورن راحاتليغا گئرمزلر.</verse>
        <verse osisID='Heb.3.12'>قارداشلار، دئقّت ادئن کي، سئزلردن هچ بئرئنئزئن پئس و ائنانمايان بئر اوره‌يي اولماسين کي، دئري تاريدان اوزاقلاشسين.</verse>
        <verse osisID='Heb.3.13'>آمّا بو گون ديئلدئکجه، گون​به​گون بئربئرئنئزي تشوئق ادئن، اِله کي، سئزلردن هچ بئرئنئز گوناهين حئيله​‌سي ائله برکئمه‌سئن.</verse>
        <verse osisID='Heb.3.14'>چونکي اگر يقئنئمئزئن باشلانيشيني آخيرا کئمي مؤحکم ساخلاياق، مسئحئن شرئکلري اولموشوق.</verse>
        <verse osisID='Heb.3.15'>ديئلئر ده کي،  بو گون اگر اونون سسئني اشئدئرسئنئز،اورکلرئنئزي برک اتمه‌يئن،اونلار کئمي کي، مني قضبله‌ندئردئلر.</verse>
        <verse osisID='Heb.3.16'>اشئتدئکلري زامان، کئم اونو قضبله‌ندئردي؟ دوغرودان دا مگر بوتون اونلار ديئلدئلر کي، موسا ائله مئصئردن چيخديلار؟</verse>
        <verse osisID='Heb.3.17'>قيرخ ائل او، کئملره قضبلي ائدي؟ مگر اونلارا ديئلدي کي، گوناه اتدئلر، جسدلري ده چؤلده سرئلدي؟!</verse>
        <verse osisID='Heb.3.18'>کئملرئن حاقّيندا آند ائچدي کي، او ورن راحاتليغا گئرمه‌يه​جکلر؟ مگر ناموطئعلرئن حاقّيندا ديئلدي؟!</verse>
        <verse osisID='Heb.3.19'>بلجه گؤروروک کي، اونلار ائمانسيزليقلارينا گؤره گئره بئلمه‌دئلر.</verse>
      </chapter>
      <chapter osisID='Heb.4'>
        <verse osisID='Heb.4.1'>بونون اوچون گلئن قورخاق کي، اونون راحاتليغينا گئرمک وعده باقي ائکن، مبادا سئزلردن هچ بئرئنئز اوندان محروم اولموش گؤرونسون.</verse>
        <verse osisID='Heb.4.2'>چونکي خوش خبر اونلارا وعظ اولوندوغو کئمي، بئزه ده وعظ اولونموشدو؛ آمّا اشئتدئکلري کلامين اونلارا بئر فايداسي اولمادي. چونکي او کلام اونو اشئدنلرده ائمان واسئطه‌سئله بئرلَشدئرئلمه‌دي.</verse>
        <verse osisID='Heb.4.3'>بونا گؤره کي، بئز ائمان گتئرنلر راحاتليغا گئردئک، نجه کي، ديئب:  قضبئمده آند ائچدئم کي، اونلار من ورن راحاتليغا گئرمزلر.  گرچي اونون ائشلري دونيانين بئناسيندان بري باشا چاتميشدير.</verse>
        <verse osisID='Heb.4.4'>چونکي يدّئنجي گون حاقّيندا بئر يرده ديئب:  يدّئنجي گونده تاري بوتون ائشلرئندن راحات اولدو.</verse>
        <verse osisID='Heb.4.5'>و گئنه بو يرده:اونلار من ورن راحاتليغا گئرمزلر.</verse>
        <verse osisID='Heb.4.6'>بلجه، نه ائنکي بعضئلرئنئن او راحاتليغا گئرمه‌سي اوچون ائمکان قالير و خوش خبري قاباقجا اشئدنلر ائطاعتسئزلئکلري اوزوندن گئره بئلمه‌دئلر،</verse>
        <verse osisID='Heb.4.7'>تاري گئنه، بو قدر زامان کچدئکدن سونرا، بئر گون تعيئن ادئر و داوودون دئلی ائله "بو گون" ديئر، نجه کي، قاباقجادان ديئلئب ده کي:  بو گون اگر اونون سسئني اشئدئرسئنئز، اورکلرئنئزي برک اتمه‌يئن.</verse>
        <verse osisID='Heb.4.8'>چونکي اگر اونلارا راحاتليق ورن يوشع اولسايدي، تاري بوندان سونرا آيري بئر گون حاقّيندا دانيشمازدي.</verse>
        <verse osisID='Heb.4.9'>بلجه تارينين خالقي اوچون بئر سبّت راحاتليغي قالير.</verse>
        <verse osisID='Heb.4.10'>چونکي تاري ورن راحاتليغا گئرن اؤزو ده، اؤز ائشلرئندن راحاتلادي، نجه کي، تاري اؤز ائشلرئندن اتمئشدي.</verse>
        <verse osisID='Heb.4.11'>بلجه گلئن او راحاتليغا گئرمک اوچون جهد ادک، اِله کي، هچ کس همن ائطاعتسئزلئيئن نومونه​سئني گؤتوروب ييخيلماسين.</verse>
        <verse osisID='Heb.4.12'>چونکي تارينين کلامي دئري، فعّال و ائکي‌​آغيزلي هر قيلينجدان داها ائتي‌دئر و جاني و روحو، هم ده مفصل​لري و ائلئکلري بئربئرئندن آييرانا قدر کسئر و اوره‌يئن فئکئرلر و نئيّتلرئني آييرلاماغا قادئردئر.</verse>
        <verse osisID='Heb.4.13'>و هچ بئر مخلوق تارينين نظرئندن گئزلي ديئل، لاکئن هر شي اونون گؤزلري قاباغيندا کي، اونا جاواب ورمه‌لئيئک، لوت و آچيقدير. </verse>
        <verse osisID='Heb.4.14'>بونا گؤره ائندي کي، گؤيلردن کچمئش بؤيوک بئر باش کاهئنئمئز وار، يعني تارينين اوغلو عئسا، گلئن اعتئرافيميزي مؤحکم ساخلاياق.</verse>
        <verse osisID='Heb.4.15'>چونکي اِله بئر باش کاهئنئمئز يوخدور کي، ضعئفلئکلرئمئزده بئزئمله همدرد اولماسين. آمّا هر شيده بئزئم کئمي وسوسه اولونموش، لاکئن گوناهسيز چيخميش بئري واريميزدير.</verse>
        <verse osisID='Heb.4.16'>بلجه، گلئن يقئنلئکله فيض تختئنه ياخينلاشاق، اِله کي، مرحمت تاپيب احتئياج واختيندا بئزه کؤمک ادن فيضه نايئل اولاق.</verse>
      </chapter>
      <chapter osisID='Heb.5'>
        <verse osisID='Heb.5.1'>چونکي ائنسانلار آراسيندان سِچئلن هر باش کاهئن، تارييا مربوط اولان ائشلرده ائنسانلار اوچون وکئل قويولور کي، گوناهلار اوچون هدئيه​لر و قوربانلار تقدئم اتسئن.</verse>
        <verse osisID='Heb.5.2'>او، جاهئل​لر و آزانلارلا مولايئم رفتار اده بئلر، چونکي اؤزو ده ضعئفلئک ائچئنده​دئر.</verse>
        <verse osisID='Heb.5.3'>بو سببدن ده، گوناهلار اوچون قوربان تقدئم اتمه‌لي‌دئر؛ هم خالقين گوناهلاري اوچون، هم ده اؤز گوناهلاري اوچون.</verse>
        <verse osisID='Heb.5.4'>و هچ کس بو احتئراما اؤز-اؤزونه نايئل اولا بئلمز، تارينين طرفئندن دعوت اولوندوقدا نايئل اولا بئلر، نجه کي، حتّا هارون دا بله ائدي.</verse>
        <verse osisID='Heb.5.5'>اله‌جه مسئح ده اؤز-اؤزونو عئزّتله‌ندئرئب باش کاهئن اولمادي، آمّا او تاري کي، اونا ددي: "سن منئم اوغلومسان. بو گون من سنه آتا اولدوم."</verse>
        <verse osisID='Heb.5.6'>نجه کي، آيري بئر يرده ده ديئر: "سن ملکئصدق ترتئبئنه موطابئق، ابدي بئر کاهئنسن."</verse>
        <verse osisID='Heb.5.7'>عئسا، جئسمئنده اولموش گونلرئنده، اوجا سس و گؤز ياشلاري ائله اونو اؤلومدن نئجات وره بئلن تارييا دوعالار و نئيازلار تقدئم اتدي و تقواسي سببئندن اشئدئلدي.</verse>
        <verse osisID='Heb.5.8'>اوغول اولدوغو حالدا، چکدئيي عذابلارلا ائطاعتي اؤيره‌ندي.</verse>
        <verse osisID='Heb.5.9'>و کامالا چاتيب، اوندان ائطاعت اِدَن هر کسه ابدي نئجاتين بولاغي اولدو.</verse>
        <verse osisID='Heb.5.10'>و تاري طرفئندن ملکئصدق ترتئبئنه موطابئق، باش کاهئن تعيئن اولوندو.</verse>
        <verse osisID='Heb.5.11'>اونون باره​سئنده دمک اوچون چوخ سؤزوموز وار و آچيقلاماسي دا چتئندئر، چونکي قولاقلارينيز آرتيق آغير اشئدئر.</verse>
        <verse osisID='Heb.5.12'>گرچي سئز بو زامان عرضئنده موعلّئم اولمالي ائدئنئز، حله ده بونا مؤحتاجسينيز کي، کئمسه سئزه تارينين سؤزلرئنئن ائبتئدائي قايدالاريني اؤيره‌تسئن. و سئز قووّتلي يمه‌يه يوخ، سوده مؤحتاج اولوبسونوز.</verse>
        <verse osisID='Heb.5.13'>چونکي هر کس کي، آنجاق سود ائچئر، کؤرپه اوشاقدير و صالحلئيئن کلامينا عادت اتمه‌يئب.</verse>
        <verse osisID='Heb.5.14'>لاکئن قووّتلي يمک بؤيوموشلر اوچوندور کي، عمل اتمکله، حئسّلري ياخشي و پئسي بئربئرئندن آييرلاماغا تربئيه تاپيب.</verse>
      </chapter>
      <chapter osisID='Heb.6'>
        <verse osisID='Heb.6.1'>بونون اوچون مسئحئن ائبتئدائي تعلئمئني بوراخيب، کامالا طرف جهد اِدَک و اؤلو ائشلردن تؤوبه​يه تکرار بئر بونؤوره قويماياق، نه ده تارييا اولان ائمانا،</verse>
        <verse osisID='Heb.6.2'>يوماقلار تعلئمئنه، اَللر قويماغينا، اؤلولرئن دئرئلمه‌سئنه و ابدي موحاکئمه​يه.</verse>
        <verse osisID='Heb.6.3'>اگر تاري ائجازه ورسه، بئز بونو اده​جه‌يئک.</verse>
        <verse osisID='Heb.6.4'>چونکي بئر زامان مونوّر اولموش و گؤيدن اولان عطاني دادميش و موقدّس روحدان پاي آلميش،</verse>
        <verse osisID='Heb.6.5'>و تارينين ياخشي کلاميني و گله​جک عصرئن قودرتلرئني دادميش اولدوقلاري حالدا،</verse>
        <verse osisID='Heb.6.6'>يولدان آزميش اولانلارا تزه​دن تؤوبه اتدئرمک مومکون ديئل. چونکي تارينين اوغلونو اؤزلري اوچون تزه​دن چارميخا چکئب، روسواي ادئرلر.</verse>
        <verse osisID='Heb.6.7'>او ير کي، دفه​لر​له اوستونه تؤکولن ياغيشي ائچئر و اوندا ائشله‌ين کئمسه​لر اوچون فايدالي گؤيرتئلر حاصئل ورئر، تاريدان بئر برکت آلير.</verse>
        <verse osisID='Heb.6.8'>آمّا اگر تئکان و خار-خاشاک حاصئل گتئرسه، دَيَرسئزدئر و لعنت اولونماغا ياخين، آخيري دا يانماقدير.</verse>
        <verse osisID='Heb.6.9'>آمّا، سوگئلئلر، بله دانيشديغيميز حالدا، آرخايينيق کي، سئزئن وضعئيّتئنئز داها ياخشي و نئجاتا موناسئبدئر.</verse>
        <verse osisID='Heb.6.10'>چونکي تاري حاقسيزليق اِدَن ديئل کي، سئزئن ائشئنئزي، و اونون آدي اوچون موقدّسلره اوّلدن و ائندي ده خئدمت اتمکله گؤرستدئيئنئز محبّتي ياددان چيخارتسين.</verse>
        <verse osisID='Heb.6.11'>و بئزئم آرزوموز بودور کي، سئزلردن هر بئرئنئز اومئدئن کامئل يقئنئني آخيرا قدر گؤرسه‌دنه​جک همن جهدي اتسئن.</verse>
        <verse osisID='Heb.6.12'>اِله کي، سئز تنبل يوخ، او کئمسه​لره اوخشايان اولاسينيز کي، ائمان و صبرئن واسئطه​‌سئله وعده​لري مئراث آليرلار.</verse>
        <verse osisID='Heb.6.13'>چونکي تاري ائبراهئمه وعده وردئيي واخت، اؤزوندن داها بؤيوک بئرئنئن آدينا آند ائچه بئلمه‌دئيي اوچون، اؤز آدينا آند ائچئب،</verse>
        <verse osisID='Heb.6.14'>ددي: "دوغرودان دا سنه برکت وره​جه‌يم و دوغرودان دا سني آرتيراجاغام."</verse>
        <verse osisID='Heb.6.15'>و بلجه ائبراهئم صبر اتمکله وعده​يه نايئل اولدو.</verse>
        <verse osisID='Heb.6.16'>چونکي ائنسانلار اؤزلرئندن داها بؤيوک اولانين آدينا آند ائچئرلر و اونلارين آراسيندا سؤزو تصدئق اِدَن آند، هر موباحئثه​نئن آخيري‌دير.</verse>
        <verse osisID='Heb.6.17'>اِله‌جه ده تاري، وعده​نئن وارئثلرئنه اؤز ائراده​سئنئن ديئشئلمزلئيئني داها آچيق گؤرسدمک اوچون، وعده​ني آندلا تصدئق اتدي،</verse>
        <verse osisID='Heb.6.18'>اِله کي، ائکي ديئشئلمز شيلرله کي، تارينين اونلاردا يالان دانيشماسي قيري‌مومکوندور، بئزلر کي، پناه توتماق اوچون قاچميشيق، داها چوخ تشوئق اولوب قاباغيميزا قويولان اومئدي مؤحکم توتاق.</verse>
        <verse osisID='Heb.6.19'>بو اومئدئمئز جان لنگري کئمي‌دئر، هم آرخايين هم ده مؤحکم کي، پرده​نئن آرخا طرفئنه ده داخئل اولور،</verse>
        <verse osisID='Heb.6.20'>او يره کي، ابده​جک ملکئصدق ترتئبئنه باش کاهئن اولان عئسا، بئزئم اوچون اورايا پئشرو کئمي گئرئب.</verse>
      </chapter>
      <chapter osisID='Heb.7'>
        <verse osisID='Heb.7.1'>چونکي سالئم پادشاهي اولان بو ملکئصدق، تاعالا تارينين کاهئني ائدي کي، پادشاهلاري اؤلدوروب قاييدان ائبراهئمه راست گلدي و اونا برکت وردي.</verse>
        <verse osisID='Heb.7.2'>ائبراهئم ده هر شيئن اوندا بئر حئصّه​سئني اونا وردي کي، اونون آدي اوّل صالحلئک پادشاهي، سونراسي دا سالئم پادشاهي، يعني باريش پادشاهي‌دير.</verse>
        <verse osisID='Heb.7.3'>او آتاسيز و آناسيزدير، نسئل‌نامه‌سي يوخدور. نه گونلرئنئن باشلانيشي وار نه ده عؤمرونون آخيري. لاکئن تارينين اوغلونا بنزه‌دئلمئش اولوب همئشه​لئک کاهئن قالير.</verse>
        <verse osisID='Heb.7.4'>ائندي باخين بو آدام نه‌قدر بؤيوک ائدي کي، بؤيوک آتا ائبراهئم لاپ سچئلمئش قنئمتلرئن اوندا بئرئني اونا وردي.</verse>
        <verse osisID='Heb.7.5'>لاوئنئن دوغرو اوغوللاريندان کاهئنلئک وظئفه​سئني آلانلار، شرئعتده حؤکملري وار کي، خالقدان يعني قارداشلاريندان، ائبراهئم نسلئندن اولدوقلاري حالدا اوندا-بئر حئصّه​ني آلسينلار.</verse>
        <verse osisID='Heb.7.6'>آمّا اونلارين نسئل‌نامه‌سئندن اولمايان بئري ائبراهئمدن اوندا-بئر حئصّه​ني آلدي و وعده​لره مالئک اولانا برکت وردي.</verse>
        <verse osisID='Heb.7.7'>بو دا شوبهه​سئزدئر کي، بؤيوک اؤزوندن کئچئيه برکت ورر.</verse>
        <verse osisID='Heb.7.8'>بورادا اوندا بئر حئصّه​ني فاني ائنسانلار آليرلار، آمّا اورادا ياشاديغينا دائر شهادته مالئک اولان بئري آلير.</verse>
        <verse osisID='Heb.7.9'>و دمک اولار کي، حتّا اوندا-بئر حئصّه​ني آلان لاوي ده، ائبراهئمئن واسئطه​‌سئله اوندا بئر حئصّه​ني ورمئشدئر.</verse>
        <verse osisID='Heb.7.10'>چونکي ملکئصدق ائبراهئمه راست گلن واخت، لاوي حله آتاسينين بلئنده ائدي.</verse>
        <verse osisID='Heb.7.11'>بلجه، اگر کامئللئک لاوئلي‌لرئن کاهئنلئيئله اولسايدي (چونکي اونون اساسينا گؤره خالق شرئعتي آلديلار)، بس داها نه احتئياج وار ائدي کي، آيري بئر کاهئن هارون ترتئبئنه گؤره تعيئن اولونماييب، ملکئصدق ترتئبئنه گؤره ظوهور اتسئن؟</verse>
        <verse osisID='Heb.7.12'>چونکي کاهئنلئيئن ديئشئلمه‌‌سی ائله لازيمدير کي، شرئعت ده ديئشئلسئن.</verse>
        <verse osisID='Heb.7.13'>اونا گؤره کي، حاقّيندا بو سؤزلر ديئلن، آيري بئر قبئله​يه عاييددئر کي، اوندان هچ کس قوربانگاهدا خئدمت اتمه‌يئب.</verse>
        <verse osisID='Heb.7.14'>چونکي بلّي‌دئر کي، بئزئم ربّئمئز يهودا قبئله​سئندن گلدي کي، او قبئله​نئن حاقّيندا کاهئنلئک باره​ده موسا هچ بئر سؤز دمه‌دي.</verse>
        <verse osisID='Heb.7.15'>و ملکئصِدِقه بنزر آيري بئر کاهئنئن ظوهور اتمه‌سي بونو داها دا آيدين گؤرسه‌دئر.</verse>
        <verse osisID='Heb.7.16'>او، جئسماني شرطه باغلي بئر شرئعتئن اساسينا گؤره کاهئن اولمادي، آرادان گتمه‌ين حيات قودرتئنه گؤره کاهئن اولدو.</verse>
        <verse osisID='Heb.7.17'>چونکي شهادت ورئلئب کي:  سن ملکئصِدِق ترتئبئنه موطابئق ابدي بئر کاهئنسن.</verse>
        <verse osisID='Heb.7.18'>چونکي بئر ياندان، اوّل گلن احکام، ضعئفلئيي و فايداسيزليغي اوزوندن لغو اولونور،</verse>
        <verse osisID='Heb.7.19'>چونکي شرئعت هچ بئر شيي کامئل اتمه‌دي. و او بئري ياندان، داها ياخشي بئر اومئد ميدانا گلئر کي، اونون واسئطه‌سئله بئز تارييا ياخينلاشيريق.</verse>
        <verse osisID='Heb.7.20'>و بو ائش آندسيز اولمادي.</verse>
        <verse osisID='Heb.7.21'>چونکي اونلار دوغرودان دا آندسيز کاهئن اولدولار، لاکئن عئسا آند واسئطه‌سئله اونون طرفئندن اولدو کي، اونا ددي:  سن ابده کئمي کاهئنسن.</verse>
        <verse osisID='Heb.7.22'>اِله بو قدر آرتيق دا عئسا داها ياخشي بئر عهدئن ضامئني اولوب.</verse>
        <verse osisID='Heb.7.23'>بئر ياندا، او کاهئنلر ساييسي چوخ ائدي، چونکي اؤلوم اونلارين داوامينا مانع اولوردو.</verse>
        <verse osisID='Heb.7.24'>آمّا او بئري ياندا، عئسا ابدي قالديغي اوچون دائمي کاهئنلئيه مالئکدئر.</verse>
        <verse osisID='Heb.7.25'>بونا گؤره ده، قادئردئر کي، اونون واسئطه​‌سئله تارييا ياخينلاشانلارا ابده کئمي نئجات ورسئن. چونکي اونلارين حاقّيندا شفاعت اتمک اوچون همئشه دئري‌دئر.</verse>
        <verse osisID='Heb.7.26'>دوغرودان دا بئزه موناسئب ائدي کي، بله بئر موقدّس، معصوم، قوصورسوز، گوناهکارلاردان آيريلميش و گؤيلردن يوخاري قالديريلميش باش کاهئنئمئز اولسون کي،</verse>
        <verse osisID='Heb.7.27'>اؤزگه باش کاهئنلر کئمي مؤحتاج ديئل کي، اوّلجه اؤز گوناهلاري اوچون، سونرا دا خالقين گوناهلاري اوچون هر گون قوربانلار تقدئم اتسئن. چونکي او بونو اؤزونو قوربان تقدئم اتمکله بئردفه​لئک اتدي.</verse>
        <verse osisID='Heb.7.28'>اوندان اؤتري کي، شرئعت ضعئف اولان ائنسانلاري باش کاهئن اولماغا تعيئن ادئر، لاکئن آندين کلامي کي، شرئعتدن سونرا گلدي، ابده کئمي کامئل اولموش اوغولو کاهئنلئيه تعيئن ادئر.  </verse>
      </chapter>
      <chapter osisID='Heb.8'>
        <verse osisID='Heb.8.1'>بو سؤزلرئن اصلي مطلبي بودور: بئزئم بله بئر باش کاهئنئمئز وار کي، گؤيلرده او عظمت تختئنئن صاغيندا اوتوروب؛</verse>
        <verse osisID='Heb.8.2'>موقدّس يرده و حقئقي چاديردا بئر خئدمت اِدَن. او چادير کي، اونو ائنسان يوخ، رب قوردو.</verse>
        <verse osisID='Heb.8.3'>چونکي هر باش کاهئن تعيئن اولونور کي، هدئيّه​لر و قوربانلار تقدئم اتسئن. اِله‌جه بو باش کاهئنه ده لازيمدير کي، بئر شي تقدئم اتسئن.</verse>
        <verse osisID='Heb.8.4'>ائندي اگر او، ير اوزونده اولسايدي، اصلا بئر کاهئن اولمازدي، چونکي شرئعت اساسينا هدئيّه تقدئم اِدَنلر واردير کي،</verse>
        <verse osisID='Heb.8.5'>گؤيده‌کي شيلرئن بئر کوپئيه و کؤلگه​سئنه خئدمت ادئرلر. نجه کي، موسايا، عئبادت چاديريني قوران زامان، ائخطار ورئلدي؛ "چونکي تاري ديئر: دئقّت ات کي، هر شيي داغدا سنه گؤرسه‌دئلن نومونه​يه موطابئق دوزه‌لده​سن."</verse>
        <verse osisID='Heb.8.6'>آمّا ائندي او، نه قدر کي، داها ياخشي وعده​لرئن اوستونه قويولان داها ياخشي بئر عهدئن واسئطه​چئسي‌دئر، اعلا بئر خئدمته نايئل اولوبدور.</verse>
        <verse osisID='Heb.8.7'>چونکي اگر او بئرئنجي عهد قوصورسوز اولسايدي، ائکئنجئسئنه ير آختاريلمازدي.</verse>
        <verse osisID='Heb.8.8'>چونکي تاري خالقدا قوصور تاپاراق ديئر:  باخين، ربّ ديئر:اِله گونلر گلئر کي، ائسرايئل اِوی ائله،يهودا اِوي ائله تزه بئر عهد باغلاياجاغام.</verse>
        <verse osisID='Heb.8.9'>او عهد کئمي يوخ کي، من اونلارين آتالاري ائله،اَللرئندن توتوب مئصئر دئياريندان چيخارتديغيم گون، باغلاديم.ربّ ديئر:چونکي اونلار منئم عهدئمه وفالي قالماديلار،من ده اونلارين قيدئنه قالماديم.</verse>
        <verse osisID='Heb.8.10'>رب ديئر:بو او عهددئر کي،او گونلردن سونرا ائسرايئل اِوی ائله باغلاياجاغام:احکاملاريمي اونلارين ذهئنئنه قوياجاغام،اونلارين اورکلرئنده حکّ اده​جه‌يم.من اونلارين تاريسي اولاجاغام،و اونلار منئم خالقيم اولاجاقلار.</verse>
        <verse osisID='Heb.8.11'>و هچ کس اؤز هموطنئنه،و هچ کس اؤز قارداشينا تعلئم ورمه‌يئب، دمه‌يه​جک:ربّي تاني!چونکي هامي، بؤيوکدن کئچئيه قدر، مني تانيياجاقلار.</verse>
        <verse osisID='Heb.8.12'>چونکي اونلارين حاقسيزليقلارينا مرحمتلي اولاجاغام،و اونلارين گوناهلاريني بئر داها ياديما گتئرمه‌يه​جه‌يم.</verse>
        <verse osisID='Heb.8.13'>"تزه بئرئني" دِمَکله، تاري اوّلکئني کؤهنه​لَنمئش ساييب. لاکئن کؤهنه​لَشَن و قوجالان شي يوخ اولماغا ياخيندير.</verse>
      </chapter>
      <chapter osisID='Heb.9'>
        <verse osisID='Heb.9.1'>حتّا بئرئنجي عهدئن ده ائلاهي پرستئشه قايدالاري، ير اوزونده ده موقدّس يري وار ائدي.</verse>
        <verse osisID='Heb.9.2'>چونکي بئر چادير قورولموشدو. اشئک بؤلوم کي، ائچئنده چيراقدان، سوفره مئزي و موقدّس چؤرک وار ائدي. بونا موقدّس ير ديئلئر.</verse>
        <verse osisID='Heb.9.3'>ائکئنجي پرده​نئن آرخاسيندا "موقدّس يرئن موقدّسي" چاغيريلان بئر چادير وار ائدي.</verse>
        <verse osisID='Heb.9.4'>بورادا قيزيلدان بئر بوخور قوربانگاهي و عهد صانديغي وار ائدي کي، هر طرفدن قيزيللا بورونموشدو و ائچئنده مانّا قويولان قيزيل کوزه، هارونون چئچَکلنمئش اَل آغاجي و عهد لؤوحه​لري وار ائدي.</verse>
        <verse osisID='Heb.9.5'>صانديغين اوستونده شؤوکت کرّوبلار وار ائدي کي، رحمت تختئنه کؤلگه ساليرديلار. لاکئن ائندي بونلارين حاقيندا جوزئيّاتلا دانيشا بئلمه‌رئک.</verse>
        <verse osisID='Heb.9.6'>بو شيلر بله حاضيرلانديقدا، کاهئنلر همئشه اشئک چاديرا گئرئب، ائلاهي پرستئشي يرئنه يتئرئرلر.</verse>
        <verse osisID='Heb.9.7'>لاکئن ائکئنجئسئنه آنجاق باش کاهئن ائلده بئر دفه گئرئر؛ قوربان قاني اولمادان دا يوخ کي، اونو اؤزو اوچون و خالقين بئلمه‌دن اتدئکلري گوناهلار اوچون تقدئم ادئر.</verse>
        <verse osisID='Heb.9.8'>موقدّس روح بونا ائشاره ادئر کي، بئرئنجي چادير دوردوقجا، موقدّس يرئن موقدّسي يره گدن يول حله آشکار ديئل.</verse>
        <verse osisID='Heb.9.9'>بو، ائندئکي زامان اوچون بئر مئثالدير کي، اونا موطابئق هم هدئيّه​لر، هم ده قوربانلار تقدئم اولونورلار کي، وئجداندا، پرستئش اده‌ني کامئل اده بئلمئرلر.</verse>
        <verse osisID='Heb.9.10'>چونکي آنجاق يمک، ائچمک و موختلئف يويولمالارا مربوط اولان جئسماني قايدالارديرلار کي، ائصلاحات واختينا قدر تکلئف اولونوبلار.</verse>
        <verse osisID='Heb.9.11'>لاکئن گله​جک ياخشي شيلرئن باش کاهئني اولان مسئح، ظوهور اتدئکده، اَل‌له قورولماميش، يعني بو خئلقتدن اولمايان بؤيوک و داها کامئل چاديرا گئردي؛</verse>
        <verse osisID='Heb.9.12'>کچئلر و دانالار قاني واسئطه​‌سئله يوخ، اؤز قانينين واسئطه‌سئله بئر دفه​لئک موقدّس يرئن موقدّس يرئنه گئردي و ابدي قورتولوشو آلدي.</verse>
        <verse osisID='Heb.9.13'>چونکي اگر کچئلرئن و اؤکوزلرئن قاني و ائنه‌يئن کولو نجئس اولانلارين اوستونه سَپئله‌نده، تقدئس اولونوب جئسملري تمئزلنسه،</verse>
        <verse osisID='Heb.9.14'>بس نه قدر چوخ مسئحئن قاني کي، ابدي روحون واسئطه‌سئله لکه​سئز اؤزونو تارييا تقدئم اتدي، بئزئم وئجدانيميزي اؤلو ائشلردن تمئزله‌يه​جک کي، دئري تارييا خئدمت ادک؟</verse>
        <verse osisID='Heb.9.15'>بو سببدن او، تزه عهدئن واسئطه​چئسي‌دئر کي، دعوت اولونانلار، وعده​سي ورئلمئش ابدي مئراثي آلسينلار. چونکي بئرئنجي عهدئن زامانيندا ائشله‌نن تقصئرلرئن فئدئيه‌سي اوچون بئر اؤلوم باش ورئب.</verse>
        <verse osisID='Heb.9.16'>چونکي وصئيّت اولان يرده، لازيمدير کي، وصئيّت اِده‌نئن اؤلومو باش ورمئش اولسون.</verse>
        <verse osisID='Heb.9.17'>اونا گؤره کي، وصئيّتنامه آنجاق ائنسانلارين اؤلوموندن سونرا مؤعتبر اولور. دوغرودان دا وصئيّت ادن صاغ ائکن، وصئيّت ائجرايا کچمز.</verse>
        <verse osisID='Heb.9.18'>بلجه حتّا بئرئنجي عهد ده قانسيز ائجرايا کچمه‌دي.</verse>
        <verse osisID='Heb.9.19'>چونکي موسا، شرئعته موطابئق هر امري بوتون خالقا دئيندن سونرا، دانالارين و کچئلرئن قانيني گؤتوردو، سو، قيرميزي يون و زوفا ائله هم کئتابين اؤزونه، هم ده بوتون خالقا سَپئب،</verse>
        <verse osisID='Heb.9.20'>ددي: "تارينين سئزه امر اتدئيي عهدئن قاني بودور."</verse>
        <verse osisID='Heb.9.21'>اِله‌جه قاني چاديرين و بوتون خئدمت قابلارينين اوستونه ده سپدي.</verse>
        <verse osisID='Heb.9.22'>و شرئعته موطابئق تقرئبن هر شي قانلا تمئزله‌نئر و قان تؤکولمه‌يئنجه باغيشلانما اولمور.</verse>
        <verse osisID='Heb.9.23'>بونا گؤره گرک ائدي کي، گؤيلرده‌کي شيلرئن کوپئيه​لري بونلارلا تمئزله‌نسئن، لاکئن گؤيده‌کي شيلرئن اؤزلري بونلاردان داها ياخشي قوربانلارلا.</verse>
        <verse osisID='Heb.9.24'>چونکي مسئح اَل‌له تئکئلمئش موقدّس بئر يره کي، آنجاق حقئقي اولاندان بئر نومونه ائدي، گئرمه‌دي. او، گؤيون اؤزونه گئردي کي، ائندي بئزئم اوچون تارينين حوضوروندا ظاهئر اولسون.</verse>
        <verse osisID='Heb.9.25'>نه ده کي، دفه​لرله اؤزونو قوربان تقدئم اتسئن، نجه کي، باش کاهئن ائلدن ائله اؤزونون اولمايان قانلا موقدّس يره گئرئر.</verse>
        <verse osisID='Heb.9.26'>يوخسا، عئسايا گرک اولور ائدي کي، دونيانين يارانماسيندان بري دفه​لرله عذاب چکسئن. آمّا ائندي دؤورانلارين آخيريندا، بئر دفه ظوهور ادئب کي، اؤزونو قوربان اتمکله گوناهي آرادان قالديرسين.</verse>
        <verse osisID='Heb.9.27'>و نه‌قدر ده کي، ائنسان اوچون بئر دفه اؤلمک، سونراسي دا موحاکئمه اولونماق تعيئن اولوب،</verse>
        <verse osisID='Heb.9.28'>اِله‌جه ده مسئح کي، چوخلارينين گوناهلاريني داشيماق اوچون بئر دفه قوربان اولوب، ائکئنجي دفه، گوناهي داشيماق اوچون يوخ، نئجات اوچون اونا مونتظئر اولانلارا ظوهور اِده‌جکدئر.</verse>
      </chapter>
      <chapter osisID='Heb.10'>
        <verse osisID='Heb.10.1'>شرئعت، اوندان اؤتري کي، گله​جک ياخشي شيلرئن اصل شکئلي يوخ، اونلاردان آنجاق بئر کؤلگه​دئر، ائلدن ائله دائمي بئر شکئلده تقدئم اولونان همن قوربانلارلا ياخينلاشانلاري هچ واخت کامئل اده بئلمز.</verse>
        <verse osisID='Heb.10.2'>يوخسا مگر قوربانلارين تقدئم اولونماسي بوراخيلمازدي؟ چونکي پرستئش اِدَنلر بئر دفه تمئزلشمئش اولاندان سونرا، اؤزلرئنده گوناه ائدراکي اولمازدي.</verse>
        <verse osisID='Heb.10.3'>حال بو کي، بو قوربانلارلا گوناهلار ائلدن ائله يادا سالينير.</verse>
        <verse osisID='Heb.10.4'>چونکي قيري‌​مومکوندور کي، اؤکوزلرئن و کچئلرئن قاني گوناهلاري آرادان گؤتورسون.</verse>
        <verse osisID='Heb.10.5'>بونا گؤره مسئح، دونيايا گئرنده ديئر:قوربان و تقدئمه ائستمه‌يئبسن،لاکئن منه بئر بدن حاضيرلاييبسان؛</verse>
        <verse osisID='Heb.10.6'>يانديريلان تقدئمه​لرو گوناه اوچون ادئلن قوربانلاردانسن راضي اولماييبسان.</verse>
        <verse osisID='Heb.10.7'>او زامان ددئم:(کئتابين طوماريندا منئم باره​مده يازيليب)باخ، اي تاري،گلمئشم کي، سنئن ائراده​ني يرئنه يتئرئم.</verse>
        <verse osisID='Heb.10.8'>يوخاريداکيني دئيندن سونرا کي، "قوربانلار و تقدئمه​لري، يانديريلان تقدئمه​لر و گوناه اوچون ادئلن قوربانلاري سن نه ائسته‌يئبسن، نه ده اونلاردان راضي اولوبسان" (کي، شرئعته موطابئق تقدئم اولونورلار.)</verse>
        <verse osisID='Heb.10.9'>سونرا او، ددي: "باخ، گلمئشم کي، سنئن ائراده​ني يرئنه يتئرئم." و بئرئنجئني لغو ادئر کي، ائکئنجئني برقرار اتسئن.</verse>
        <verse osisID='Heb.10.10'>بونون ائراده​‌سي ائله، عئسا مسئحئن بدنئنئن بئر دفه​لئک قوربان اولونماغي ائله بئز تقدئس اولونوروق.</verse>
        <verse osisID='Heb.10.11'>هر کاهئن گوندن-گونه دايانيب خئدمت ادئر و گوناهلاري هچ واخت آرادان گؤتوره بئلمه‌ين همن قوربانلاري دفه​لر​له تقدئم ادئر.</verse>
        <verse osisID='Heb.10.12'>لاکئن او، تک بئر قوربان تقدئم ادئب، همئشه​لئک تارينين صاغيندا اوتوردو.</verse>
        <verse osisID='Heb.10.13'>و او زاماني گؤزله‌يئر کي، دوشمنلري اونون آياقلاري آلتيندا کتئل اولسونلار.</verse>
        <verse osisID='Heb.10.14'>چونکي او، آنجاق بئر قوربان تقدئم اتمکله تقدئس اولونانلاري همئشه​لئک کامئلله‌شدئرئب.</verse>
        <verse osisID='Heb.10.15'>موقدّس روح دا بئزه شهادت ورئر؛ چونکي ديئر:</verse>
        <verse osisID='Heb.10.16'>رب ديئر کي:او گونلردن سونرا، اونلارلا باغلاياجاغيم عهد بودور:شرئعتلرئمي اونلارين اوره‌يئنده يرلشدئره​جه‌يم،اونلارين ذهئنلرئنده يازاجاغام.  سونرا دا ديئر:</verse>
        <verse osisID='Heb.10.17'>و اونلارين گوناهلار و حاقسيزليقلارينيبئر داها يادا سالماياجاغام.</verse>
        <verse osisID='Heb.10.18'>ائندي بونلارين باغيشلانماسي اولان يرده، گوناهدان اؤتري داها قوربان تقدئم اولونماز.</verse>
        <verse osisID='Heb.10.19'>بونا گؤره، قارداشلار، چونکي عئسانين قاني واسئطه​‌سئله لاپ موقدّس يره يقئنلئکله گئره بئله‌رئک؛</verse>
        <verse osisID='Heb.10.20'>او تزه و جانلي يوللا کي، بئزئم اوچون پرده​نئن آراسيندان، يعني اؤز جئسمئنئن واسئطه​سئله حاضيرلاييب،</verse>
        <verse osisID='Heb.10.21'>و تارينين اوي اوستونه بؤيوک بئر کاهئنئمئز اولدوغو اوچون،</verse>
        <verse osisID='Heb.10.22'>گلئن ائمانين کامئل يقئنلئيئنده، اورکلرئمئز هر پئس بئر شوعوردان تمئزله‌نمئش، بدنلرئمئز ده تمئز سو ائله يويولموش، صادئق بئر اورکله تارييا ياخينلاشاق.</verse>
        <verse osisID='Heb.10.23'>گلئن ائقرار اتدئيئمئز اومئدي تردّود اتمه‌دن برک توتاق، چونکي وعده​ني ورن وفالي‌دير.</verse>
        <verse osisID='Heb.10.24'>گلئن بونون قيدئنه قالاق کي، بئربئرئمئزي نجه محبّت و ياخشي ائشلر اتمه‌يه تشوئق ادک.</verse>
        <verse osisID='Heb.10.25'>و بعضئلرئن عادتي کئمي بئربئرئمئز​له بئر يره ييغيلماغي ترک اتمه‌يک و بئربئرئمئزي داها دا چوخ تشوئق ادک، علل​خوصوص گؤرورسونوز ده کي، او گون ياخينلاشير.</verse>
        <verse osisID='Heb.10.26'>چونکي اگر حقئقتئن معرئفتئني آلاندان سونرا قصدن گوناه اِدَک، گوناهلار اوچون آرتيق قوربان قالمير.</verse>
        <verse osisID='Heb.10.27'>لاکئن موحاکئمه​نئن دهشتلي بئر ائنتئظاري و ضئدّ دورانلاري يانديريب تؤکن بئر اودون قضبي قالير.</verse>
        <verse osisID='Heb.10.28'>موسانين شرئعتئني هچ سايان آدام، ائکي و يا اوچ شاهئدئن شهادتي ائله رحم ادئلمه‌دن اؤلور،</verse>
        <verse osisID='Heb.10.29'>فئکر ادئرسئنئز تارينين اوغلونو آياق آلتينا سالان، واسئطه‌سئله تقدئس اولوندوغو عهدئن قانيني ناپاک سايان، و فيضئن موقدّس روحونو تحقئر ادن بئر آدام نه قدر شئدّتلي بئر جزايا لايئق اولاجاق؟!</verse>
        <verse osisID='Heb.10.30'>چونکي بونو دئيه‌ني تاني‌ييريق: "قئصاص منئمدئر، من عوضئني وره​جه‌يم." و گئنه "ربّ خالقيني موحاکئمه اده​جک."</verse>
        <verse osisID='Heb.10.31'>ياشايان تارينين اَللرئنه دوشمک دهشتلي بئر شيدئر.</verse>
        <verse osisID='Heb.10.32'>لاکئن اوّلکي گونلري يادا سالين کي، مونوّر اولوندوغونوزدان سونرا، عذاب دولو بؤيوک بئر موبارئزه​يه تاب گتئردئنئز.</verse>
        <verse osisID='Heb.10.33'>گاه سؤيوشلر و عذابلارلا تاماشايا قويولدونوز، گاه دا بو جور رفتار ادئلنلر​له شرئک اولدونوز.</verse>
        <verse osisID='Heb.10.34'>چونکي محبوسلارلا بئرلئکده عذاب چکدئنئز و اؤزونوز اوچون ياخشي و دائمي بئر مالين اولدوغونو بئلئب، اموالينيزين تاراج اولماسيني شادليقلا قبول اتدئنئز.</verse>
        <verse osisID='Heb.10.35'>بونا گؤره، يقئنئزي اؤزونوزدن آتمايين کي، بؤيوک بئر اجري وار.</verse>
        <verse osisID='Heb.10.36'>چونکي سئزئن تاب گتئرمه‌يه احتئياجينيز وار کي، تارينين ائراده​سئني يرئنه يتئرندن سونرا، ورئلمئش وعده​ني آلاسينيز.</verse>
        <verse osisID='Heb.10.37'>"دوغرودان دا کي، عنقرئب «گلن اولان» گله​جک و يوبانماياجاقدير.</verse>
        <verse osisID='Heb.10.38'>منئم صالح اولانيم، ائمانلا ياشاياجاق و اگر دالي چکئلسه، جانيم اوندان راضي اولماياجاق."</verse>
        <verse osisID='Heb.10.39'>آمّا بئز دالي چکئلئب هلاک اولانلاردان ديئلئک، جانين حئفظ ادئلمه‌سئنه ائمان گتئرنلردنئک.  </verse>
      </chapter>
      <chapter osisID='Heb.11'>
        <verse osisID='Heb.11.1'>ائمان اومئد اِدئلن شيلره اعتئماد اتمکدئر، گؤرونمه‌ين شيلر حاقّيندا خاطئرجملئکدئر.</verse>
        <verse osisID='Heb.11.2'>چونکي اونون واسئطه‌سئله قدئمکئلر تصدئق اولوندولار.</verse>
        <verse osisID='Heb.11.3'>ائمان واسئطه‌سئله بئز درک ادئرئک کي، دونيا تارينين کلامي ائله ياراندي، اِله کي، گؤرونن شيلر، او شيلردن قايريلمادي کي، گؤز قاباغيندادير.</verse>
        <verse osisID='Heb.11.4'>ائمان واسئطه​‌سئله هابئل قايندن داها ياخشي بئر قوربان تارييا تقدئم اتدي کي، اونونلا دا صالح اولدوغونا شهادت ورئلدي. تاري اونون هدئيّه‌لري باره​ده شهادت ورئر و هابئل، اؤلموش اولدوغو حالدا، ائمان واسئطه​‌سئله حله ده دانيشير.</verse>
        <verse osisID='Heb.11.5'>ائمان واسئطه​‌سئله خنوخ يوخاري آپاريلدي کي، اؤلومو گؤرمه‌سئن و تاپيلا بئلئنمه‌دي، چونکي تاري اونو يوخاري آپاردي. چونکي بو شهادته مالئک اؤلدو کي، يوخاري آپاريلماقدان قاباق تاريني راضي ادئردي.</verse>
        <verse osisID='Heb.11.6'>ائمان اولماسا، تاريني راضي اتمک قيري‌​مومکوندور، چونکي تارييا ياخينلاشان گرک ائنانسين کي، او واردير و اونو آختارانلارا پاداش وره​جک.</verse>
        <verse osisID='Heb.11.7'>ائمان واسئطه​‌سئله نوح، حله گؤزه گؤرونمه‌ين شيلر حاقّيندا خبردار اولونوب، تارييا اولان حؤرمتده اؤز عايئله​سئنئن نئجاتي اوچون گمي حاضيرلادي و بونونلا دا دونياني محکوم اتدي و ائمانا گؤره اولان صالحلئيي مئراث آلدي.</verse>
        <verse osisID='Heb.11.8'>ائمان واسئطه‌سئله ائبراهئم، چاغيريلديغي زامان، ائطاعتئني گؤرسه‌دئب، مئراث آلاجاغي يره گتدي. او، هارايا گتدئيئني بئلمه‌يه‌رک يولا دوشدو.</verse>
        <verse osisID='Heb.11.9'>ائمان واسئطه​‌سئله او، وعده ورئلمئش اؤلکه​ده قرئب بئر آدام کئمي ياشادي و همن وعده​نئن هموارئثلري اولان ائسحاق و يعقوبلا چاديرلاردا ساکئن اولدو.</verse>
        <verse osisID='Heb.11.10'>چونکي ائبراهئم او شهري آختاريردي کي، بونؤوره​لري وار و معمار و بنّاسي تاري‌دير.</verse>
        <verse osisID='Heb.11.11'>سونسوز سارا دا ائمان واسئطه‌سئله، ياشي کچمئش اولدوغو حالدا، بويلو اولماق قابئلئيّتئني آلدي، چونکي وعده وره‌ني وفالي سايدي.</verse>
        <verse osisID='Heb.11.12'>بونا گؤره ده بئر کئشئدن، اوسته​لئک اؤلودن فرقي اولمايان بئرئندن، ساييجا گؤيون اولدوزلاري قدر، دهنزئن قيراغينداکي قوملار قدر ساييسيز-حسابسيز نسئل گتئردي.</verse>
        <verse osisID='Heb.11.13'>بونلارين هاميسي وعده​لري آلماميش، ائماندا اؤلدولر، لاکئن اونلاري اوزاقدان گؤروب خوشلوقلا قبول اتدئلر و ائقرار اتدئلر کي، ير اوزونده ياد و قرئبدئرلر.</verse>
        <verse osisID='Heb.11.14'>چونکي بله شيلري دئينلر بونو گؤرسه‌دئرلر کي، اؤزلري اوچون بئر وطن آختاريرلار.</verse>
        <verse osisID='Heb.11.15'>و دوغرودان دا اگر اورادان چيخديقلاري وطنئن فئکئري باشلاريندا اولسايدي، اورايا قاييتماغا فورصتلري اولاردي.</verse>
        <verse osisID='Heb.11.16'>لاکئن نجه کي، دئر، اونلار ياخشي بئر وطني، گؤيده اولان بئرئني آرزولاييرلار. اونا گؤره ده تاري اوتانمير کي، اونلارين تاريسي چاغيريلسين، چونکي اونلار اوچون بئر شهر حاضيرلاييب.</verse>
        <verse osisID='Heb.11.17'>ائمان واسئطه‌سئله ائبراهئم، ائمتاحانا چکئلنده، ائسحاقي قوربان تقدئم اتدي؛ وعده​لره صاحئب اولان آدام بئرجه اوغلونو قوربان ادئردي.</verse>
        <verse osisID='Heb.11.18'>حال بو کي، اونا ديئلمئشدي: "سنئن نسلئن ائسحاقدان آدلاناجاق."</verse>
        <verse osisID='Heb.11.19'>او بله دوشوندو کي، تاري حتّا اؤلولردن دئرئلتمه‌يه قادئردئر. بونا گؤره ده بئر تمثئل اولاراق، اونو تزه​دن آلدي.</verse>
        <verse osisID='Heb.11.20'>ائمان واسئطه‌سئله ائسحاق، يعقوب و عئسويو گله​جکلري حاقّيندا برکت وردي.</verse>
        <verse osisID='Heb.11.21'>ائمان واسئطه‌سئله يعقوب، اؤلورکن، يوسئفئن هر بئر اوغلونا برکت وردي و اؤز اَل‌آغاجينا سؤيکه‌نئب، پرستئش اتدي.</verse>
        <verse osisID='Heb.11.22'>ائمان واسئطه‌سئله يوسئف، اؤلورکن، ائسرايئل اوغوللارينين مئصئردن چيخيش اده​جکلرئندن سؤز ادئب، سوموکلري باره​ده امرلر وردي.</verse>
        <verse osisID='Heb.11.23'>ائمان واسئطه‌سئله موسا، دوغولاندان سونرا، والئدينلري طرفئندن اوچ آي گئزلي ساخلاندي، چونکي اونلار اوشاغين گؤزل اولدوغونو گؤردولر و پادشاهين فرمانيندان قورخماديلار.</verse>
        <verse osisID='Heb.11.24'>ائمان واسئطه​‌سئله موسا، بؤيويندن سونرا، فئرعون قيزينين اوغلو آدلانماقدان ائمتئناع اتدي</verse>
        <verse osisID='Heb.11.25'>و تارينين خالقي​ ائله ياوا رفتارا دؤزمه‌يي، گوناهين کچئب-گدن لذّتلرئنه ترجئح وردي.</verse>
        <verse osisID='Heb.11.26'>مسئح اوچون چکدئيي سئتمي مئصئرئن خزئنه​لرئندن داها بؤيوک ثروت سايدي، چونکي گؤزونو پاداشا دئکمئشدي.</verse>
        <verse osisID='Heb.11.27'>ائمان واسئطه​‌سئله او، پادشاهين قضبئندن قورخماييب، مئصئري ترک اتدي. چونکي او، گؤرونمه‌يني گؤرموش کئمي، هر شيه تاب گتئردي.</verse>
        <verse osisID='Heb.11.28'>ائمان واسئطه​‌سئله او، پاسخا و قانين سَپئلمه‌سئني رئعايت اتدي کي، ائلک دوغولانلاري هلاک ادن، اونلارا اَل وورماسين.</verse>
        <verse osisID='Heb.11.29'>ائمان واسئطه‌سئله اونلار، قيرميزي دهنزدن قورولوقدان کچن کئمي کچدئلر و مئصئرلئلر ده بونو اتمه‌يه چاليشان واخت بوغولدولار.</verse>
        <verse osisID='Heb.11.30'>ائمان واسئطه‌سئله اَرئحانين دووارلاري، يدّي گون اطرافيندا دولانماقدان سونرا ييخيلدي.</verse>
        <verse osisID='Heb.11.31'>ائمان واسئطه‌سئله فاحئشه راحاب، جاسوسلاري سالاماتليقلا قبول اتدئيي اوچون ناموطئعلرله بئرلئکده محو اولمادي.</verse>
        <verse osisID='Heb.11.32'>داها نه ديئم؟ چونکي اگر جدعون، باراق، سامسون، يفتاح، داوود، سمويئل و نبي‌لر حاقّيندا دانيشسام، واخت چاتماز.</verse>
        <verse osisID='Heb.11.33'>او آداملار کي، ائمان واسئطه‌سئله اؤلکه​لر فتح اتدئلر، صالحلئک عمللرئني يرئنه يتئردئلر، وعده​لره نايئل اولدولار، آصلانلارين آغيزلاريني باغلاديلار،</verse>
        <verse osisID='Heb.11.34'>اودون قووّتئني سؤندوردولر، قيلينج آغيزيندان قاچديلار، ضعئفلئکدن قووّتله‌ندئلر، دؤيوشده جنگاور اولدولار، يادلارين قوشونلاريني قاچيرتديلار.</verse>
        <verse osisID='Heb.11.35'>آروادلار اؤلولرئني دئرئلئش واسئطه‌سئله تزه​دن آلديلار؛ آمّا قالانلار ائشکنجه چکئب آزاد اولماقلاريني قبول اتمه‌دئلر، اِله کي، داها ياخشي بئر دئرئلئشه نايئل اولسونلار.</verse>
        <verse osisID='Heb.11.36'>اؤزگه​لر ائستهزا اولونوب دؤيولدولر، بلي، زنجئرلر و زئندانلارا دوشدولر.</verse>
        <verse osisID='Heb.11.37'>داشا باسيلديلار، اره​ ائله ائکي شقّه اولدولار، وسوسه اولوندولار، قيلينجلا اولدورولدولر، قويون درئسئني، کچي درئسئني گيئنئب موحتاج اولدولار، آوارا اولدولار، ذلئل اولدولار، ياوا رفتارلار ادئلدئلر.</verse>
        <verse osisID='Heb.11.38'>(دونيا اونلارا لايئق اولمايان آداملار) چؤللرده، داغلاردا، ماغارالاردا و يرئن چاتّاقلاريندا سرگردان اولدولار.</verse>
        <verse osisID='Heb.11.39'>و بونلارين هاميسي، ائمان واسئطه‌سئله تصدئق اولونموش حالدا، وعده​يه نايئل اولماديلار.</verse>
        <verse osisID='Heb.11.40'>چونکي تاري بئزئم اوچون داها ياخشي شيي حاضيرلاميشدي کي، اونلار بئزسئز کامئل اولماسينلار.</verse>
      </chapter>
      <chapter osisID='Heb.12'>
        <verse osisID='Heb.12.1'>بونا گؤره، اطرافيميزدا بله بؤيوک بئر شاهئدلر بولودو اولارکن، گلئن بئز ده بئزي بو قدر راحاتجا گئرئفتار ادن هر مانع و گوناهي ترک ادئب، قاباغيميزا قويولان ميداندا طاقتله قاچاق</verse>
        <verse osisID='Heb.12.2'>و ائمانين پئشوا و کامئل اده‌ني عئسايا باخاق کي، قاباغينا قويولان شادليق اوچون چارميخا تاب گتئردي و روسوايچيليغي هچ ساييب، تارينين تختئنئن صاغيندا اوتوردو.</verse>
        <verse osisID='Heb.12.3'>گوناهکارلار طرفئندن بله بئر دوشمنچئلئيه تاب گتئره‌ني نظرده ساخلايين، اِله کي، يورولماييب طاقتدن دوشمه‌يه​سئنئز.</verse>
        <verse osisID='Heb.12.4'>گوناهين ضئدّئنه اولان ساواشينيزدا حله قان تؤکولنه قدر موقاوئمت اتمه‌يئبسئنئز.</verse>
        <verse osisID='Heb.12.5'>و اوغوللارا ديئلن کئمي، سئزه ديئلن بو نصئحتي ياددان چيخارديبسينيز:  اوغلوم، ربّئن تربئيه​سئنه حقارتله باخما،اونون طرفئندن مذمّت اولاندا دا روحدان دوشمه.</verse>
        <verse osisID='Heb.12.6'>چونکي ربّ سودئکلرئني تربئيه ادر،و قبول اتدئيي هر اوغولو دؤير.</verse>
        <verse osisID='Heb.12.7'>تربئيه اوچوندور کي، طاقت گتئرئرسئنئز؛ تاري سئزئنله اوغوللار کئمي رفتار ادئر. چونکي هانسي اوغول وار کي، آتاسي اونو تربئيه اتمه‌سئن؟!</verse>
        <verse osisID='Heb.12.8'>اگر سئز هاميلارين شرئک اولدوغو تربئيه​دن محروم اولاسينيز، دمه‌لي سئز اوغوللار يوخ، حرامزاده اؤولادلارسينيز.</verse>
        <verse osisID='Heb.12.9'>بوندان علاوه، بئزي تربئيه ادن جئسماني آتالار وار و بئز اونلارا حؤرمت گؤرسدمئشئک، آيا روحلارين آتاسينا داها آرتيق موطئع اولوب ياشاماياق؟!</verse>
        <verse osisID='Heb.12.10'>چونکي اونلار قيسا بئر مودّت اوچون اؤز دوشونجه​لرئنده ياخشي اولانا موطابئق بئزي تربئيه اتدئلر. لاکئن او، بئزي اؤز خيئرئمئز اوچون تربئيه ادئر کي، اونون موقدّسلئيئنه شرئک اولاق.</verse>
        <verse osisID='Heb.12.11'>بوتون تربئيه ائندئلئکده شادليق يوخ، قم سببي گؤرونور، لاکئن اونونلا تربئيه گؤتورنلرده، سونرادان باريش گتئرن صالحلئيئن ثمره​سئني حاصئل ادئر.</verse>
        <verse osisID='Heb.12.12'>بونا گؤره ضعئف اَللري و اَسَن دئزلري قووّتله‌ندئرئن.</verse>
        <verse osisID='Heb.12.13'>آياقلارينيز اوچون ده دوز يوللار دوزه‌لدئن، اله کي، آخساق عوضوونوز يرئندن چيخماسين، لاکئن شفا تاپسين.</verse>
        <verse osisID='Heb.12.14'>هر کسله باريش ائچئنده ياشاماغا جهد ادئن و موقدّس اولونماق اوچون قيرت گؤرسه‌دئن کي، اونسوز هچ کس ربّي گؤرمه‌يه​جکدئر.</verse>
        <verse osisID='Heb.12.15'>دئقّت ادئن کي، هچ کس تارينين فيضئندن محروم اولماسين؛ آرانيزدا آجيليق کؤکو بؤيويوب زحمت آچماسين و اونونلا بئر چوخو زهرلنمه‌سئن.</verse>
        <verse osisID='Heb.12.16'>کئمسه اخلاقسيز و عئسو کئمي تاريدان اوزاق دوشن اولماسين کي، اؤز اوغوللوق حاقّيني بئر قاب خوره‌يه ساتدي.</verse>
        <verse osisID='Heb.12.17'>چونکي بئلئرسئنئز کي، سونراسي حتّا برکتئن مئراث آلماغي آرزوسوندا اولاندا دا ردّ اولوندو. گرچي گؤزياشلاري ائله اونون دالينجا ائدي، لاکئن آرتيق تؤوبه​يه هچ بئر ير قالماميشدي.</verse>
        <verse osisID='Heb.12.18'>چونکي سئز لمس اده​بئلمه‌لي بئر داغا، آلوولو اودا، قارانليغا، دومانا، فيرلانان يله،</verse>
        <verse osisID='Heb.12.19'>شيپور گورلمه​سئنه و او سؤزلر نئداسينا ياخينلاشماييبسينيز کي، اشئدنلر يالوارديلار کي، اونلارا داها دانيشيلماسين.</verse>
        <verse osisID='Heb.12.20'>چونکي بو امره تحمّول اده بئلمئردئلر: "اگر داغا بئر حيوان بله توخونسا، داشا باسيلاجاق."</verse>
        <verse osisID='Heb.12.21'>و بو منظره اِله دهشتلي ائدي کي، موسا ددي: "چوخ قورخو و لرزه ائچئنده​يم."</verse>
        <verse osisID='Heb.12.22'>لاکئن سئز صحيون داغينا و دئري تارينين شهرئنه ياخينلاشيبسينيز، سماوي اورشلئمه، ملکلرئن مئنلرئنه،</verse>
        <verse osisID='Heb.12.23'>عومومي مجلئسه و آدلاري گؤيده قيد ادئلمئش ائلک دوغولانلارين کئلئساسينا و هامينين داوري اولان تارييا، کامالا چاتميش صالحلرئن روحلارينا،</verse>
        <verse osisID='Heb.12.24'>و عئسايا، تزه عهدئن واسئطه​چئسي اولانا، سَپئلمئش قانا کي، هابئلئن قانيندان داها ياخشي دانيشير.</verse>
        <verse osisID='Heb.12.25'>دئقّتلي اولون کي، بو دانيشاني ردّ اتمه‌يه​سئنئز. چونکي اگر ير اوزونده اونلارا ائخطار وره‌ني ردّ ادنده قاچا بئلمه‌دئلر، نه قدر آز بئز قاچا بئله​جه‌يئک، اگر گؤيدن بئزه ائخطار وِرَندن اوز دؤنده‌رک.</verse>
        <verse osisID='Heb.12.26'>او واخت اونون سسي يري لرزه​يه سالدي، آمّا ائندي وعده ورئب ديئر: "من بئر داها آنجاق يري يوخ، گؤيو ده لرزه​يه سالاجاغام."</verse>
        <verse osisID='Heb.12.27'>بو "بئر داها" سؤزو گؤرسه‌دئر کي، لرزه​يه گله بئلن، يعني ياراديلميش شيلر آرادان قالديريلاجاق کي، لرزه​يه دوشمه‌ينلر برقرار قالسينلار.</verse>
        <verse osisID='Heb.12.28'>بونا گؤره لرزه​يه دوشه بئلمه‌ين پادشاهليغا نايئل اولدوغوموز اوچون، گلئن ممنونئيّت گؤرسه‌دک کي، اونون واسئطه​‌سئله حؤرمت و قورخو ائچئنده تارييا مقبول بئر خئدمت تقدئم ادک؛</verse>
        <verse osisID='Heb.12.29'>چونکي بئزئم تاريميز يانديريب تؤکن بئر اوددور.</verse>
      </chapter>
      <chapter osisID='Heb.13'>
        <verse osisID='Heb.13.1'>قويون قارداش محبّتي داوام ورسئن.</verse>
        <verse osisID='Heb.13.2'>قرئب آداملارا قوناقپرورلئک اتمه‌يي ياددان چيخارتمايين، چونکي بونونلا بعضئلر بئلمه‌دن ملکلره قوناقپرورلئک گؤرسه‌دئبلر.</verse>
        <verse osisID='Heb.13.3'>محبوسلاري اونلارلا محبوس اولانلار کئمي، ياوا رفتار اِدئلَنلري اؤزونوز ده بدنده اولدوغونوزا گؤره يادا سالين.</verse>
        <verse osisID='Heb.13.4'>نئکاح گرک هر کسئن طرفئندن حؤرمتلي توتولسون و دؤشه‌يي ده گرک لکه​سئز ساخلانسين. چونکي تاري فاسئقلر و زئناکارلاري موحاکئمه اده‌جک.</verse>
        <verse osisID='Heb.13.5'>شخصئيّتئنئز پولپرستلئکدن آزاد اولسون، نه‌يئنئز وارسا، اونونلا کئفايتله‌نئن. چونکي تاري اؤزو ديئب: "سني هچ واخت بوراخمارام، سني هچ واخت ترک اتمه‌رم."</verse>
        <verse osisID='Heb.13.6'>بونا گؤره يقئنلئکله ديئرئک: "رب منئم کؤمه‌يئمدئر، قورخمارام. ائنسان منه نه اده بئلر؟!"</verse>
        <verse osisID='Heb.13.7'>سئزي هئدايت اتمئش اولانلاري کي، تارينين کلاميني سئزه ددئلر، خاطيرلايين. اونلارين رفتارينين نتئجه​سئني دئقّتله نظره آلين و اونلارين ائمانيندان نومونه گؤتورون.</verse>
        <verse osisID='Heb.13.8'>عئسا مسئح، دونن، بو گون و ابده کئمي هَمَندئر.</verse>
        <verse osisID='Heb.13.9'>فرقلي و قرئب تعلئملرله يولدان آزمايين. چونکي ياخشي‌دير کي، اورک فيضله قووّتله‌نسئن، يمکلرله يوخ کي، اونلارلا مشغول اولانلار بئر فايدا تاپماديلار.</verse>
        <verse osisID='Heb.13.10'>بئزئم بئر قوربانگاهيميز وار کي، عئبادت خيمه​سئنده خئدمت ادنلرئن اوندان يمه‌يه حاقلاري يوخدور.</verse>
        <verse osisID='Heb.13.11'>چونکي او حيوانلارين بدنلري کي، قانلاري باش کاهئن طرفئندن گوناه اوچون لاپ موقدّس يره گتئرئلئر، اوردوگاهين اشئيئنده يانديريلير.</verse>
        <verse osisID='Heb.13.12'>بونا گؤره، عئسا دا، خالقي اؤز قانينين واسئطه‌سئله تقدئس اتمک اوچون دروازانين اشئيئنده عذاب چکدي.</verse>
        <verse osisID='Heb.13.13'>بونون اوچون گلئن اونون سئتمئني داشي‌ييب، اوردوگاهدان اشئک اونون يانينا گدک.</verse>
        <verse osisID='Heb.13.14'>چونکي بورادا بئزئم دائمي بئر شهرئمئز يوخدور، لاکئن گله​جک شهري آختاريريق.</verse>
        <verse osisID='Heb.13.15'>اوندا گلئن اونون واسئطه​‌سئله دائمن تارييا حمد قورباني، يعني، اونون آديني اعلان ادن دوداقلارين ميوه​سئني تقدئم ادک.</verse>
        <verse osisID='Heb.13.16'>ياخشيليق اتمه‌يي و اؤزگه​لرله پايلاشماغي ياددان چيخارتمايين، چونکي تاري بو جور قوربانلاردان خوشلانير.</verse>
        <verse osisID='Heb.13.17'>سئزه رهبر اولانلاردان ائطاعت ادئن و اونلارا موطئع اولون. چونکي اونلار حساب وره​جک کئمسه​لر کئمي جانلارينيزين قيدئنه قاليرلار. قويون بونو شادليقلا اتسئنلر، قمله يوخ کي، سئزئن اوچون فايداسي اولماز.</verse>
        <verse osisID='Heb.13.18'>بئزئم اوچون دوعا ادئن؛ چونکي آرخايينيق کي، وئجدانيميز تمئزدئر و جان آتيريق دا کي، هر شيده حؤرمتلي رفتار ادک.</verse>
        <verse osisID='Heb.13.19'>سئزئن هامينيزا يالواريرام کي، بونو داها دا چوخ اده​سئنئز، اِله کي، من تزلئکله يانينيزا قايتاريليم.</verse>
        <verse osisID='Heb.13.20'>ائندي باريش تاريسي کي، قويونلارين بؤيوک چوبانيني، ابدي عهدئن قاني واسئطه‌سئله ربّئمئز عئساني اؤلولردن دئرئلتدي،</verse>
        <verse osisID='Heb.13.21'>سئزي هر ياخشي ائشده حاضيرلاسين کي، اونون ائراده​سئني يرئنه يتئره​سئنئز و عئسا مسئحئن واسئطه‌سئله اؤز نظرئنه خوش گله‌ني، بئزده عمله گتئرسئن کي، اونا ابددن ابده​جک شؤوکت اولسون. آمئن.</verse>
        <verse osisID='Heb.13.22'>آمّا قارداشلار، سئزه يالواريرام کي، بو تشوئق سؤزونو تحمّول اده​سئنئز، چونکي سئزه قيساجا يازميشام.</verse>
        <verse osisID='Heb.13.23'>خبرئنئز اولسون کي، قارداشيميز تئموتاعوس آزاد اولوب و اگر تزلئکله يانيما گلسه، اونونلا سئزي گؤره​جه‌يم.</verse>
        <verse osisID='Heb.13.24'>بوتون رهبرلرئنئزه و بوتون موقدّسلره سالام يتئرئن. ائتاليادان اولانلار سئزه سالام گؤنده‌رئرلر.</verse>
        <verse osisID='Heb.13.25'>فيض سئزئن هامينيزلا اولسون.</verse>
      </chapter>
    </div></osisText>
</osis>
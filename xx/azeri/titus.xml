<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Titus'>
      <chapter osisID='Titus.1'>
        <verse osisID='Titus.1.1'>اؤزونو تارييا قول اتمئش و عئسا مسئحئن حوارئسي پولوسدان، تارينين سِچئلمئشلرئنئن ائماني و حقئقتئن معرئفتي اوچون کي، دئندارليغا موطابئقدئر،</verse>
        <verse osisID='Titus.1.2'>ابدي حياتين اومئدئنده کي، يالان دانيشا بئلمه‌ين تاري اونو چوخ عصرلردن قاباق وعده وردي.</verse>
        <verse osisID='Titus.1.3'>لاکئن موعيّن زاماندا اؤز کلاميني وعظده ظاهئر اتدي کي، قورتاريجييميز تارينين امري ائله منه امانت ورئلدي.</verse>
        <verse osisID='Titus.1.4'>موشترک ائماندا منئم حقئقي اوغلوم تئطوسا: آتا تاريدان و قورتاريجيميز مسئح عئسادان سنه فيض و باريش اولسون.</verse>
        <verse osisID='Titus.1.5'>سني اونون اوچون کرئتده قويوب گتدئم کي، قالان ائشلري تاماملاييب هر شهرده سنه تاپشيرديغيم کئمي آغساقّاللار تعيئن اده​سن.</verse>
        <verse osisID='Titus.1.6'>او گرک قينانيلماز بئر کئشي اولسون، بئر آروادين اَري، سفاهتلئک و يا عوصيانچيليق تؤهمتي آتيلان اؤولادلارين آتاسي يوخ، ائمانلي اؤولادلارين آتاسي اولسون.</verse>
        <verse osisID='Titus.1.7'>چونکي ناظئر گرک تارينين موباشئري اولاراق، قينانيلماز اولسون. عئنادکار، تز حئرصله‌نَن، شراب اسئري، زور دئين، و يا حاقسيز قازانجين دالينجا قاچان اولماسين.</verse>
        <verse osisID='Titus.1.8'>لاکئن قوناق‌سِوَن، ياخشيليغي سِوَن، تمکئنلي، عادئل، اؤزونو وقف اتمئش و نفسئنه حاکئم اولان بئري اولسون.</verse>
        <verse osisID='Titus.1.9'>تعلئمله موطابئق اولان امئن کلامي جئدّئيّتله توتسون کي، هم اساس تعلئملرده تشوئق اِده بئلسئن، هم ده ضئدّ دورانلاري توبئخ اده بئلسئن.</verse>
        <verse osisID='Titus.1.10'>چونکي عاصي، بوش‌بوغاز و حئيله​گر آداملار چوخدورلار، خوصوصن ختنه اولونانلار آراسيندا</verse>
        <verse osisID='Titus.1.11'>کي، اونلارين آغزي گرک باغلانسين. اونا گؤره کي، عايئله​لري تامامن کؤکوندن ييخيب، حاقسيز قازانج اوچون اِله تعلئملر ورئرلر کي، گرک ورمه‌سئنلر.</verse>
        <verse osisID='Titus.1.12'>اونلارين اؤز پيغمبرلرئندن بئري بله ديئب: "کرئتلي‌لر همئشه يالانچي، شرور جاناوارلار و تنبل قارينپالارديرلار."</verse>
        <verse osisID='Titus.1.13'>بو شهادت دوغرودور. بو سببدن اونلاري جئدّي توبئخ ات کي، ائماندا صحئح اولسونلار</verse>
        <verse osisID='Titus.1.14'>و يهودي افسانه​لره و حقئقتدن اوز دؤنده‌رن آداملارين احکامينا قولاق آسماسينلار.</verse>
        <verse osisID='Titus.1.15'>پاک اولانلار اوچون هر شي پاکدير. لاکئن ناپاک اولموشلار و ائمانسيزلار اوچون هچ بئر شي پاک ديئل. امّا اونلارين هم فئکئري هم ده وئجدانلاري نجئس اولوب.</verse>
        <verse osisID='Titus.1.16'>اونلار ائدّئعا ادئرلر کي، تاريني تاني‌ييرلار، لاکئن عمل‌لری ائله اونو ائنکار ادئرلر. اونلار مکروه و ناموطئعدئرلر، هچ بئر ياخشي ائشه ده يارامازلار.</verse>
      </chapter>
      <chapter osisID='Titus.2'>
        <verse osisID='Titus.2.1'>آمّا سنه گلئنجه، سن اساس تعلئمه موناسئب شيلر تعلئم ور.</verse>
        <verse osisID='Titus.2.2'>ياشلي کئشئلر آييق، ووقارلي، تمکئنلي، ائماندا، محبّتده و تحمّولده داواملي اولسونلار.</verse>
        <verse osisID='Titus.2.3'>اِله‌جه ده ياشلي آروادلار رفتارلاريندا مؤحترم اولسونلار، قيبتچي و شراب اسئري اولماسينلار، ياخشي شيلري اؤيره‌تسئنلر</verse>
        <verse osisID='Titus.2.4'>کي، جاوان آروادلاري، اَرلرئني و اوشاقلاريني سِومکده تشوئق اتسئنلر.</verse>
        <verse osisID='Titus.2.5'>تمکئنلي، عئفّتلي، اِودارليق ادن، مهرئبان و اؤز اَرلرئنه موطئع اولسونلار کي، تارينين کلامي حؤرمتسئز اولماسين.</verse>
        <verse osisID='Titus.2.6'>اِله‌جه ده جاوان اوغلانلاري تشوئق ات کي، عاغيلّي اولسونلار.</verse>
        <verse osisID='Titus.2.7'>هر شيده اؤزونو ياخشي عمل​لرئن نومونه​سي گؤرسد: اساس تعلئمده خالئص، صادئق.</verse>
        <verse osisID='Titus.2.8'>دانيشيقدا صحئح و قينانيلمايان اول کي، دوشمن بئزئم حاقّيميزدا پئس بئر شي دئيه بئلمه‌يئب، اوتانسين.</verse>
        <verse osisID='Titus.2.9'>نؤکرلري تشوئق ات کي، اؤز آغالارينا هر شيده موطئع اولوب اونلاري راضي اتسئنلر و سؤزلری ائله عمل‌لري بئر اولسون.</verse>
        <verse osisID='Titus.2.10'>اوغورلوق اتمه‌سئنلر، آمّا بوتون ياخشي ائماني گؤز قاباغينا قويسونلار کي، هر شيده قورتاريجيميز تارينين تعلئمئني بزه​سئنلر.</verse>
        <verse osisID='Titus.2.11'>چونکي تارينين فيضي ظاهئر اولدو و بوتون ائنسانلارا نئجات گتئرئر</verse>
        <verse osisID='Titus.2.12'>و بئزه تربئيه ورئر کي، ائمانسيزليق و دونيه‌وي هاوا-هوسلري ردّ ادئب بو عصرده تمکئنلي، صالح و تارييا لايئق بئر حيات ياشاياق.</verse>
        <verse osisID='Titus.2.13'>و تاعالا تاريميز و قورتاريجيميز مسئح عئسانين موبارک اومئدئني و شؤوکتئنئن ظاهئر اولماسيني گؤزله‌يک:</verse>
        <verse osisID='Titus.2.14'>او، اؤزونو بئزئم اوچون فدا اتدي کي، بئزي هر جور حاقسيزليقدان خئلاص اتسئن و اؤزونه عاييد بئر خالق طاهئر اتسئن کي، ياخشي ائشلر اوچون قيرتلي‌دئرلر.</verse>
        <verse osisID='Titus.2.15'>بو شيلري دانيش و بوتون ائقتئدارلا تشوئق و توبئخ ات. قويما هچ کس سنه اعتئناسيزليق اتسئن.</verse>
      </chapter>
      <chapter osisID='Titus.3'>
        <verse osisID='Titus.3.1'>اونلارا خاطيرلا کي، ريئسلر و ائقتئدار صاحئبلرئنه موطئع اولسونلار، ائطاعت اتسئنلر و هر جور ياخشي ائش اوچون حاضير اولسونلار.</verse>
        <verse osisID='Titus.3.2'>هچ کئمه ائفتئرا آتماسينلار، داعواچي اولماسينلار، حلئم اولوب بوتون ائنسانلار قاباغيندا تواضؤعکار اولسونلار.</verse>
        <verse osisID='Titus.3.3'>چونکي بئز ده بئر زامان آنلاقسيز، ائطاعتسئز، آلدانميش، جوربه​جور شهوتلر و عيشلره اسئر ائدئک و حياتيميزي خباثت، پاخيلّيق و نئفرتده کچئردئب، بئربئرئمئزدن نئفرت ادئردئک.</verse>
        <verse osisID='Titus.3.4'>آمّا او زامان کي، قورتاريجيميز تارينين مهرئبانليغي و اونون ائنسانلارا اولان محبّتي ظاهئر اولدو،</verse>
        <verse osisID='Titus.3.5'>او بئزي صالحلئکده اتدئيئمئز عمللرئن اساسينا يوخ، اؤز مرحمتئنه گؤره تزه خئلقتئن يوماغي و موقدّس روحون تزه اتدئيي ائله نئجات وردي.</verse>
        <verse osisID='Titus.3.6'>او روحو، قورتاريجيميز عئسا مسئحئن واسئطه‌سئله اوستوموزه بول-بول تؤکدو</verse>
        <verse osisID='Titus.3.7'>کي، اونون فيضئله صالح ساييليب، ابدي حياتينين اومئدئنه گؤره وارئث اولاق.</verse>
        <verse osisID='Titus.3.8'>بو سؤز، اعتئمادا لايئقدئر؛ و بو شيلرئن حاقّيندا سندن ائسته‌يئرم کي، يقئنلئکله دانيشاسان، اِله کي، تارييا ائنانانلار ياخشي ائشلره مشغول اولسونلار. بو ائشلر ائنسانلار اوچون ياخشي و فايدالي‌دير.</verse>
        <verse osisID='Titus.3.9'>لاکئن عاغيلسيز موناقئشه​لردن، نسئل‌نامه‌لردن، داعوادان و شرئعت اوستونده اولان موباحئثه​لردن اؤزونو اوزاق ساخلا. چونکي فايداسيز و دَيَرسئزدئر.</verse>
        <verse osisID='Titus.3.10'>فئرقه يارادان آدامي بئرئنجي و ائکئنجي ائخطاردان سونرا ردّ ات.</verse>
        <verse osisID='Titus.3.11'>بئلئرسن کي، بله آدام يولونو آزيب و اؤز-اؤزونو محکوم ادئب، گوناه ادئر.</verse>
        <verse osisID='Titus.3.12'>آرتئماس يا دا تئخئکوسو سنئن يانينا گؤنده‌ردئيئمده چاليش کي، نئکوپولئسده منئم يانيما گله​سن، چونکي قيشي اورادا کچئرتمه‌يه قرار ورمئشم.</verse>
        <verse osisID='Titus.3.13'>دئقّت ات کي، وکئل زئناس و آپّولوس يولا چيخارکن هچ بئر شيلري اَسکئک اولماسين.</verse>
        <verse osisID='Titus.3.14'>قوي بئزئمکئلر ده اؤيره‌نسئنلر کي، ضروري احتئياجلاري رفع اتمک اوچون ياخشي ائشلره مشغول اولسونلار کي، بلجه ثمره​سئز اولماسينلار.</verse>
        <verse osisID='Titus.3.15'>منئمله اولانلارين هاميسي سنه سالام گؤنده‌رئر. بئزي ائماندا سِوَنلره سالام يتئر. </verse>
      </chapter>
    </div></osisText>
</osis>
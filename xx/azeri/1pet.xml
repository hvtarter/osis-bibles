<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Pet'>
      <chapter osisID='1Pet.1'>
        <verse osisID='1Pet.1.1'>عئسا مسئحئن حوارئسي پطروسدان، پونطوس، قالاتئيا، کاپادوسئيا، آسئيا (ايالتي) و بئتئنئيايا داغيلميش قرئبلره کي،</verse>
        <verse osisID='1Pet.1.2'>آتا تارينين ائره​لئدن بئلدئيئنه موطابئق، موقدّس روحون تقدئس ائشئنئن واسئطه​سئله عئسا مسئحدن ائطاعت اتمکلري اوچون و اوستلرئنه اونون قانينين سپئلمه‌سي اوچون سچئلئبلر. فيض و باريش لاپ دولو اؤلچوده سئزئن اولسون.</verse>
        <verse osisID='1Pet.1.3'>تاري و ربّئمئز عئسا مسئحئن آتاسي موتبارک اولسون کي، اؤز بؤيوک فيضئنه گؤره، عئسا مسئحئن اؤلولردن دئرئلمه‌سي ائله باعئث اولدو کي، بئز ياشايان بئر اومئده تزه​دن دوغولاق.</verse>
        <verse osisID='1Pet.1.4'>اِله کي، گؤيلرده سئزئن اوچون ساخلانميش، آرادان گتمه‌ين، لکه​سئز و سولماز بئر مئراثي اَله گتئرک.</verse>
        <verse osisID='1Pet.1.5'>سئز تارينين قودرتي ائله، آخير زاماندا ظاهئر اولونماغا حاضير بئر نئجات اوچون، ائمان واسئطه​سئله موحافئظت اولورسونوز.</verse>
        <verse osisID='1Pet.1.6'>بوندا سئز چوخ سوئنئرسئنئز، گرچي ائندي آز بئر مودّت اوچون، لازيم اولسا، جوربه​جور ائمتاحانلارلا پرئشان اولورسونوز،</verse>
        <verse osisID='1Pet.1.7'>اِله کي، عئسا مسئحئن نئجاتينين ظوهوروندا، ائمانينيزين ثوبوتو، فاني اولان قيزيلدان داها دَيَرلي اولوب، اودلا بله ائمتاحان اولسا دا، تعرئف، عئزّت و حؤرمت گتئرسئن.</verse>
        <verse osisID='1Pet.1.8'>سئز گرچي اونو گؤرمه‌يئبسئنئز، آمّا اونو سوئرسئنئز. گرچي ده ائندي اونو گؤرمه‌يئرسئنئز، لاکئن اونا ائنانيرسينيز و وصفه گلمه‌ين شادليقلا، شؤوکت دولو چوخ شادليق ادئرسئنئز</verse>
        <verse osisID='1Pet.1.9'>و ائمانينيزين نتئجه​سئنه کي، جانلارينيزين نئجاتي اولسون، نايئل اولورسونوز.</verse>
        <verse osisID='1Pet.1.10'>بو نئجاتا گلئنجه، پيغمبرلر او فيض باره‌ده کي، سئزه گله‌جک، قاباقجادان جهدله آختاريب تجسّوس اتدئلر</verse>
        <verse osisID='1Pet.1.11'>و آراشديريرديلار کي، بئلسئنلر، اونلاردا اولان موقدّس روح، کئمه و هانسي زامانا ائشاره ادئر، او زامان کي، مسئحئن عذابلاريني و اوندان سونرا گلن شووکتلرئني قاباقجادان خبر ورئر.</verse>
        <verse osisID='1Pet.1.12'>اونلارا آشکار اولدو کي، بو شيلرده اونلار اؤزلرئنه يوخ، سئزه خئدمت ادئردئلر کي، ائندي ائنجئلي وعظ ادنلر طرفئندن گؤيدن گؤنده‌رئلمئش موقدّس روح واسئطه​سئله سئزه اعلان اولونوب؛ او شيلر کي، اونلاري گؤرمه‌يه ملکلر ده حسرت چکئرلر.</verse>
        <verse osisID='1Pet.1.13'>بونون اوچون، فئکئرلرئنئزي عمل اوچون حاضيرلايين، آييق اولون، اومئدئنئزي کامئل بئر شکئلده او فيضه باغلايين کي، عئسا مسئحئن ظوهوروندا سئزه گتئرئله​جک.</verse>
        <verse osisID='1Pet.1.14'>سؤزه باخان اوشاقلار کئمي، جاهئل زامانلارينيزدا اولان او اوّلکي شهوتلره اؤزونوزو اوخشاتمايين.</verse>
        <verse osisID='1Pet.1.15'>لاکئن سئزي دعوت ادن او موقدّس اولان کئمي، سئز ده اؤزونوزو هر رفتاردا موقدّس ساخلايين.</verse>
        <verse osisID='1Pet.1.16'>چونکي يازيليب: "سئز گرک موقدّس اولاسينيز، چونکي من موقدّسم."</verse>
        <verse osisID='1Pet.1.17'>اگر "آتا" چاغيرديغينيز اودور کي، طرفدارليق اتمه‌دن هر کسي ائشئنه گؤره موحاکئمه ادئر، اوندا ير اوزونده اولان بو قوربت زامانينيزي قورخو ائله کچئردئن.</verse>
        <verse osisID='1Pet.1.18'>بئلئرسئنئز ده کي، اجدادلارينيزدان مئراث آلديغينيز باطئل حيات يوللارينيزدان، گوموش و يا قيزيل کئمي فاني شيلرله تزه​دن آلينماييبسينيز،</verse>
        <verse osisID='1Pet.1.19'>لاکئن باهالي قانلا، عيبسئز و لکه​سئز بئر قوزونونکو کئمي، مسئحئن قاني ائله.</verse>
        <verse osisID='1Pet.1.20'>چونکي او، دونيانين يارانماسيندان اوّل تانينميشدي، آمّا سئزئن خاطئرئنئز اوچون بو آخير زامانلاردا ظاهئر اولوب.</verse>
        <verse osisID='1Pet.1.21'>سئز کي، اونون واسئطه​سئله، اونو اؤلولردن دئرئلدن و اونا عئزّت ورن تارييا ائنانانلارسينيز، اِله کي، ائمان و اومئدئنئز تاريدادير.</verse>
        <verse osisID='1Pet.1.22'>ائندي کي، حقئقتدن ائطاعت ادئب جانلارينيزي قارداشلارا خالئص محبّت اتمک اوچون تمئزله‌يئبسئنئز، جهدله بئربئرئنئزي اورکدن سوئن.</verse>
        <verse osisID='1Pet.1.23'>چونکي سئز فاني توخومدان يوخ، فاني اولماياندان، تارينين ياشايان و باقي اولان کلامينين واسئطه​سئله تزه​دن دوغولوبسونوز.</verse>
        <verse osisID='1Pet.1.24'>چونکي "بوتون بشر اوت کئمي‌دئر، بوتون شؤوکتي ده اوتون چئچه‌يي کئمي‌دئر. اوت سولور، چئچک ده دوشور.</verse>
        <verse osisID='1Pet.1.25'>لاکئن ربّئن کلامي ابده کئمي قالير." سئزه وعظ ادئلن کلام دا اله بودور.</verse>
      </chapter>
      <chapter osisID='1Pet.2'>
        <verse osisID='1Pet.2.1'>بلجه بوتون پئسلئيي، هر جور حئيله​ني، رئياکارليق و پاخيلّيغي و هر جور ائفتئراني قيراغا قويوب،</verse>
        <verse osisID='1Pet.2.2'>آنادان تزه دوغولموش کؤرپه​لر کئمي، کلامين خالئص سودونه جان آتين، اِله کي، نئجاتينيزدا بؤيويه​سئنئز،</verse>
        <verse osisID='1Pet.2.3'>اگر ربّئن مهرئبانليغيني داديبسينيز.</verse>
        <verse osisID='1Pet.2.4'>و اونون يانينا، ائنسانلار طرفئندن ردّ اولونموش، لاکئن تارينين نظرئنده سچئلمئش و قئيمتلي بئر جانلي داش کئمي گلئبسئنئز.</verse>
        <verse osisID='1Pet.2.5'>سئز ده، جانلي داشلار اولاراق، روحاني بئر عئمارت کئمي موقدّس بئر کاهئنلئک اوچون تئکئلئرسئنئز کي، عئسا مسئحئن واسئطه​سئله تارييا، مقبول روحاني قوربانلار تقدئم اده​سئنئز.</verse>
        <verse osisID='1Pet.2.6'>چونکي موقدّس يازيلاردا بله گلئب: "باخين، صحيوندا سچئلمئش بئر داش قويورام، قئيمتلي بئر گوشه داشي. و اونا ائنانان اصلا اوتانديريلماياجاق."</verse>
        <verse osisID='1Pet.2.7'>بلجه بو دَيَرلي قئيمت، سئز ائمان گتئرنلر اوچوندور، آمّا ائمان گتئرمه‌ينلر اوچون: "بنّالارين ردّ اتدئيي داش اِله گوشه داشي اولدو."</verse>
        <verse osisID='1Pet.2.8'>و "بودره‌مه داشي و ائنجئتمه قاياسي". اونلار ييخيليرلار، چونکي کلاما ناموطئع اولورلار. و بونون اوچون ده تعيئن اولونوبلار.</verse>
        <verse osisID='1Pet.2.9'>آمّا سئز سچئلمئش بئر عئرق، شاهانه بئر کاهئنلئک، موقدّس بئر مئلّت و تارييا عاييد اولان بئر خالقسينيز، اِله کي، سئز، او تارينين فضئلتلرئني اعلان اده‌سئنئز کي، سئزي اؤز واله ادن نورونا دعوت ادئر.</verse>
        <verse osisID='1Pet.2.10'>چونکي بئر زامانلار خالق ديئلدئنئز، آمّا ائندي سئز تارينين خالقيسينيز. مرحمته نايئل اولماميشدينيز، لاکئن ائندي سئز مرحمته نايئل اولوبسونوز.</verse>
        <verse osisID='1Pet.2.11'>سوگئلئلر، سئزدن خاهئش ادئرم کي، اجنبئلر و قرئبلر اولاراق جانينيزين ضئدّئنه ساواش قالديران جئسماني شهوتلردن اؤزونوزو اوزاق ساخلايين.</verse>
        <verse osisID='1Pet.2.12'>قيري‌​يهودئلر آراسيندا عالي بئر شکئلده رفتار ادئن کي، سئزه، شر قورانلار آديندا ائفتئرا آتان شيلرده، ياخشي عمل‌لرئنئزي گؤروب، عيادت گونونده تارييا عئزّت ورسئنلر.</verse>
        <verse osisID='1Pet.2.13'>ربّئن خاطئري اوچون هر بشري نئظاما موطئع اولون؛ ائستر ائقتئدار باشيندا اولان پادشاه اولسون،</verse>
        <verse osisID='1Pet.2.14'>ائستر شر قورانلاري جزالانديرماق، ياخشيليق ادنلري ده تعرئفله‌مک اوچون اونون طرفئندن گؤنده‌رئلن والي اولسون.</verse>
        <verse osisID='1Pet.2.15'>چونکي تارينين ائراده​سي بودور کي، ياخشيليق اِتمکله، سئز، عاغيلسيز آداملارين جهالتئني ساکئت اده​سئنئز.</verse>
        <verse osisID='1Pet.2.16'>آزادلار کئمي ياشايين و اؤز آزادليغينيزي پئسلئک پرده​سي کئمي اتمه‌يئن. آمّا اوندان اؤزلرئني تارينين قوللوغونا ورنلر کئمي ائستئفاده ادئن.</verse>
        <verse osisID='1Pet.2.17'>بوتون خالقا حؤرمت ادئن، قارداشليغي سوئن، تاريدان قورخون، پادشاها احتئرام ادئن.</verse>
        <verse osisID='1Pet.2.18'>اي خئدمتکارلار، بوتون احتئراملا آغالارينيزا موطئع اولون؛ آنجاق ياخشي و مولايئم اولانلارا يوخ، منطئقسئز اولانلارا دا.</verse>
        <verse osisID='1Pet.2.19'>چونکي بو، لوطف قازانير، اگر کئمسه تارييا اولان وئجدانين خاطئرئنه حاقسيز عذابلار چکنده، قوصّه​لره دؤزسون.</verse>
        <verse osisID='1Pet.2.20'>چونکي بو سئزه نه شرف گتئرر، اگر گوناه اتدئيئنئز زامان سئزئنله ياوا رفتار ادئلسئن و سئز اونا دؤزه​سئنئز؟! لاکئن اگر دوز اولاني يرئنه يتئره​سئنئز و اونون اوچون عذابا دوشوب اونو صبرله دؤزه​سئنئز، بو، تاريدان لوطف قازانير.</verse>
        <verse osisID='1Pet.2.21'>اونا گؤره کي، سئز بونون اوچون دعوت اولونوبسونوز، چونکي مسئح ده سئزئن اوچون عذاب چکدي و سئزي بئر نومونه قويدو کي، اونون ائزلري ائله گده​سئنئز.</verse>
        <verse osisID='1Pet.2.22'>او کي، هچ بئر گوناه اتمه‌دي، آغزيندا دا هچ بئر حئيله تاپيلمادي.</verse>
        <verse osisID='1Pet.2.23'>سؤيولن واخت، جاوابيندا سؤيوش ورمه‌دي، عذاب چکنده، تهدئد اتمه‌دي، لاکئن اؤزونو صالحلئکله حؤکم اده‌نه تاپشيردي.</verse>
        <verse osisID='1Pet.2.24'>او، اؤزو، بئزئم گوناهلاريميزي اؤز بدنئنده چارميخ اوستونده تحمّول اتدي کي، بئز گوناها اؤلوب، صالحلئک اوچون ياشاياق. چونکي سئز، اونون يارالاري ائله شفا تاپيبسينيز.</verse>
        <verse osisID='1Pet.2.25'>چونکي سئز دائم يولونو آزان قويونلار کئمي ائدئنئز، لاکئن ائندي جانلارينيزين چوبان و ناظئرئنه دؤنوبسونوز.</verse>
      </chapter>
      <chapter osisID='1Pet.3'>
        <verse osisID='1Pet.3.1'>همن شکئلده، سئز آروادلار دا، اؤز اَرلرئنئزه موطئع اولون، اِله کي، حتّا اگر اونلاردان بعضئلري کلاما ناموطئع اولالار، هچ بئر کلامسيز، آروادلارينين رفتارلاري ائله قازانيلسينلار،</verse>
        <verse osisID='1Pet.3.2'>او زامان کي، سئزئن ادبلي و حؤرمتلي رفتارينيزي گؤرورلر.</verse>
        <verse osisID='1Pet.3.3'>سئزئن بزه‌يئنئز گرک ساچ هؤرمک، قيزيل تاخماق، يا دا پالتارلار گيمک کئمي ظاهئري اولماسين.</verse>
        <verse osisID='1Pet.3.4'>لاکئن قويون بزه‌يئنئز اوره‌يئن گئزلي ائنساني، روحون او آرادان گتمه‌ين حلئملئک و ساکئتلئيي ائله اولسون کي، تارينين نظرئنده قئيمتلئدئر.</verse>
        <verse osisID='1Pet.3.5'>چونکي قاباقکي زامانلاردا تارييا اومئد باغلايان موقدّس آروادلار دا اؤزلرئني بله بزه‌يئب، اؤز اَرلرئنه موطئع ائدئلر.</verse>
        <verse osisID='1Pet.3.6'>نجه کي، سارا ائبراهئمي آغا چاغيراراق اوندان ائطاعت اتدي. سئز ده اونون اؤولادلاريسينيز، اگر هچ بئر قورخودان دهشته دوشمه‌يئب، صحئح اولاني يرئنه يتئره​سئنئز.</verse>
        <verse osisID='1Pet.3.7'>سئز اَرلر ده، همن آروادلارينيزلا آنلاقلي بئر شکئلده ياشايين، اِله بئل کي، ضعئف بئري ائله ياشاييرسينيز. چونکي او، بئر آرواددير و اونا حياتين فيضئنه سئزئنله هموارئث اولان کئمي احتئرام گؤرسه‌دئن، اِله کي، دوعالارينيزا بئر مانع چيخماسين.</verse>
        <verse osisID='1Pet.3.8'>خولاصه، هامينيز همفئکئر، اؤزگه​لره اورک يانديران، قارداشوار، شفقتلي و روحدا باشي‌آشاغي اولون.</verse>
        <verse osisID='1Pet.3.9'>پئسلئيه پئسلئکله، سؤيوشه ده سؤيوشله جاواب ورمه‌يئن. عکسئنه، برکت دوعاسي ورئن. چونکي سئز اِله بو مقصد اوچون دعوت اولونوبسونوز کي، بئر برکته وارئث اولاسينيز.</verse>
        <verse osisID='1Pet.3.10'>چونکي حياتا جان آتان، ياخشي گونلري سوئب گؤرمک ائسته‌ين، گرک دئلئني شردن، دوداقلاريني دا حئيله سؤزلرئندن ساخلاسين.</verse>
        <verse osisID='1Pet.3.11'>او گرک شردن دؤنسون و ياخشيليق اتسئن. او گرک باريشدان دانيشسين و اونون دالينجا قاچسين.</verse>
        <verse osisID='1Pet.3.12'>چونکي ربّئن گؤزلري صالحلره، قولاقلاري دا اونلارين دوعالارينا آچيقدير. لاکئن اونون اوزو شر قورانلارين ضئدّئنه​دئر.</verse>
        <verse osisID='1Pet.3.13'>اگر ياخشيليق اتمه‌يه قيرت گؤرسده​سئنئز، سئزه کئم زئيان يتئره​ بئلر؟</verse>
        <verse osisID='1Pet.3.14'>آمّا حتّا اگر صالحلئيئن خاطئري اوچون عذاب دا چکه​سئنئز، بختورسئنئز. "اونلارين تهدئدلرئندن قورخمايين، پرئشان دا اولمايين."</verse>
        <verse osisID='1Pet.3.15'>لاکئن مسئحي رب اولاراق اورکلرئنئزده تقدئس ادئن. سئزده اولان اومئد باره​سئنده سئزدن هر کس حساب ائسته‌سه، اونا جاواب ورمک اوچون همئشه حاضير اولون؛ لاکئن مولايئملئک و حؤرمتله.</verse>
        <verse osisID='1Pet.3.16'>وئجدانينيزي تمئز ساخلايين، اِله کي، مسئحده اتدئيئنئز ياخشي رفتاري سؤيَنلر و سئزه بؤهتان آتانلار خجالت آلتيندا قالسينلار.</verse>
        <verse osisID='1Pet.3.17'>چونکي اگر تارينين ائراده​سي بودور، اوندا صحئح اولاني يرئنه يتئردئيئنئز اوچون عذاب چکمه‌يئنئز داها ياخشي‌دير کي، سهو اولاني يرئنه يتئردئيئنئز اوچون عذاب چکه‌سئنئز.</verse>
        <verse osisID='1Pet.3.18'>چونکي مسئح ده گوناهلار اوچون بئر دفه​لئک اؤلدو؛ عادئل اولان بئري ظالئم اولانلار اوچون، اِله کي، جئسمن اؤلموش لاکئن روحدا دئرئلمئش اولوب، بئزي تارينين يانينا گتئرسئن کي،</verse>
        <verse osisID='1Pet.3.19'>اوندا دا گدئب زئنداندا اولان روحلارا دا اعلان اتدي.</verse>
        <verse osisID='1Pet.3.20'>او روحلار کي، بئر زامان تاري نوحون گونلرئنده صبرله گؤزله‌دئيي واخت، گمي تئکئلرکن، ناموطئع ائدئلر. او گمئده آز آدام، يعني، سکّئز نفر سودان صاغ-سالامات چيخديلار.</verse>
        <verse osisID='1Pet.3.21'>او سو ائله تمثئل اِدئلن تعمئد ده کي، جئسمئن کثئفلئيئني گؤتورمک يوخ، تمئز بئر وئجدان اوچون تارييا توسّول اتمکدئر، عئسا مسئحئن اؤلولردن دئرئلمه‌يي ائله ائندي سئزي نئجات ورئر.</verse>
        <verse osisID='1Pet.3.22'>او کي، گؤيه قالخاندان سونرا تارينين صاغيندادير. ملکلر، ائقتئدار و قودرت صاحئبلري ده اونا موطئع اولونوبلار.</verse>
      </chapter>
      <chapter osisID='1Pet.4'>
        <verse osisID='1Pet.4.1'>بلجه، چونکي مسئح بئزئم اوچون جئسمن عذاب چکدي، سئز ده اِله او مقصدله سئلاحلانين. اونا گؤره کي، جئسمن عذاب چکن گوناهدان آرتيق کسئلئب کي،</verse>
        <verse osisID='1Pet.4.2'>جئسمده قالان واختيني آرتيق ائنسانلارين شهوتلري اوچون يوخ، تارينين ائراده​سي اوچون ياشاسين.</verse>
        <verse osisID='1Pet.4.3'>چونکي کچمئش زامانين عؤمرو سئزه بسدئر کي، قيري‌​يهودئلرئن هاوا-هوسلرئني يرئنه يتئرئب، فوجور، شهوتلر، کفلئلئک، عئشرت، عيش مجلئسلري و ائيرنج بوتپرستلئکلر دالينجا قاچيبسينيز.</verse>
        <verse osisID='1Pet.4.4'>و بونلار هاميسيندا اوندان تعجّوبله‌نئرلر کي، سئز اونلارلا برابر همن فئسقئن ائفراطينا طرف قاچميرسينيز. بوندان اؤتري ده سئزي سؤيورلر.</verse>
        <verse osisID='1Pet.4.5'>لاکئن اونلار او تارييا جاواب وره‌جکلر کي، دئرئلري و اؤلولري موحاکئمه اتمه‌يه حاضيردير.</verse>
        <verse osisID='1Pet.4.6'>اونا گؤره کي، ائنجئلئن خوش خبري اؤلولره بو سببدن موژده ورئلدي کي، اونلار ائنسانلار کئمي جئسمن محکوم اولدوقلاري حالدا، تارينين ائراده​سئنه گؤره روحن ياشاسينلار.</verse>
        <verse osisID='1Pet.4.7'>هر شيئن آخيري ياخيندير. بونا گؤره، عاغيلينيزي باشينيزا ييغين و دوعالار اوچون آييق دورون.</verse>
        <verse osisID='1Pet.4.8'>هر شيدن اوّل بئربئرئنئزه اولان محبّتي جوشقون ساخلايين، چونکي محبّت بئر چوخ گوناهين اوستونو اؤرتر.</verse>
        <verse osisID='1Pet.4.9'>گئلِيلئک اتمه‌دن بئربئرئنئزه قوناقپرورلئک ادئن.</verse>
        <verse osisID='1Pet.4.10'>هر کس نه عطا آليب، تارينين قاتباقات فيضئنئن ناظئري کئمي، اونو بئربئرئنئزئن خئدمتئنده ائشه سالسين.</verse>
        <verse osisID='1Pet.4.11'>دانيشان اِله دانيشسين کي، اِله بئل، تارينين سؤزلرئني نقل ادئر. خئدمت ادن، تارينين وردئيي قووّتله خئدمت اتسئن کي، تاري، هر شيده، عئسا مسئحئن واسئطه‌سئله عئزّت تاپسين کي، عئزّت و سلطنت ابددن ابده کئمي اونوندور. آمئن.</verse>
        <verse osisID='1Pet.4.12'>سوگئلئلر، ائمتاحانينيز اوچون آرانيزدا باش ورمئش اولان بو حئدّتلي اوددان تعجّوب اتمه‌يئن کي، گويا قرئبه بئر شي باشينيزا گلئر.</verse>
        <verse osisID='1Pet.4.13'>لاکئن مسئحئن عذابلاريندا شرئک اولدوغونوز اوچون سوئنئن، اِله کي، اونون شؤوکتئنئن ظوهوروندا دا بؤيوک شنلئکله سوئنه​سئنئز.</verse>
        <verse osisID='1Pet.4.14'>اگر مسئحئن آديندان اؤتري تحقئر اولوناسينيز، خوش حالينيزا! چونکي شؤوکتئن و تارينين موقدّس روحو سئزئن اوستونوزده ساکئندئر.</verse>
        <verse osisID='1Pet.4.15'>قوي سئزلردن هچ کئم قاتئل، اوغرو، شر قوران، يا دا فوضول بئري کئمي عذاب چکمه‌سئن.</verse>
        <verse osisID='1Pet.4.16'>لاکئن اگر بئر مسئحي کئمي عذاب چکئر، قوي اوتانماسين. لاکئن قوي بو آددا تاريني عئزّتلندئرسئن.</verse>
        <verse osisID='1Pet.4.17'>چونکي زامان يتئشئب کي، موحاکئمه تاري اوئنئن اهلي ائله باشلانسين. و اگر او، اول بئزئمله باشلانير، بس گؤر تارينين ائنجئلئندن ائطاعت اتمه‌ينلرئن آخيري نه اولاجاق؟!</verse>
        <verse osisID='1Pet.4.18'>و اگر صالح آدام چتئنلئکله نئجات تاپير، تاريسيز و گوناهکار آدامين عاقئبتي نه اولاجاق؟</verse>
        <verse osisID='1Pet.4.19'>بونون اوچون، قوي تارينين ائراده​سئنه موطابئق عذاب چکنلر، ياخشيليق اده‌رک جانلاريني امئن اولان خالئقه تاپشيرسينلار.</verse>
      </chapter>
      <chapter osisID='1Pet.5'>
        <verse osisID='1Pet.5.1'>آرانيزدا اولان آغساقّاللاري کي، من ده اونلارلا بئر آغساقّال و مسئحئن عذابلارينا شاهئد و گله​جک شرئکي‌يَم ده، تشوئق ادئرم:</verse>
        <verse osisID='1Pet.5.2'>تارينين آرانيزدا اولان سوروسونه چوبانليق ادئن. مجبوري يوخ، اورکدن و تارينين ائراده​سئنه موطابئق اونلارا نظارت ادئن؛ بي​آبيرچيليق قازانج اوچون يوخ، شؤوقله.</verse>
        <verse osisID='1Pet.5.3'>سئزه تاپشيريلانلارا آغاليق اتمه‌يئن، لاکئن ثوبوت ادئن کي، سورويه نومونه​سئنئز.</verse>
        <verse osisID='1Pet.5.4'>و باش چوبان ظوهور اتدئيي واخت، عئزّتئن سولمايان تاجيني آلاجاقسينيز.</verse>
        <verse osisID='1Pet.5.5'>سئز جاوانلار دا، اِله‌جه آغساقّاللارا موطئع اولون. و هامينيز بئربئرئنئزئن حاقّيندا باشي‌آشاغيليق پالتارينا گيئنئن، چونکي تاري مغرورلارا ضئدّدئر، لاکئن باشي‌آشاغي‌ اولانلارا فيض ورئر.</verse>
        <verse osisID='1Pet.5.6'>بونا گؤره، تارينين گوجلو اَلئنئن آلتيندا اؤزونوزو آلچالدين کي، او دا اؤز واختيندا سئزي اوجالتسين.</verse>
        <verse osisID='1Pet.5.7'>و هامي نئگاراچيليقلارينيزي اونون اوستونه قويون، چونکي او، سئزئن قيدئنئزه قالاندير.</verse>
        <verse osisID='1Pet.5.8'>تئزباش دورون، آييق قالين. سئزئن دوشمنئنئز ائبلئس نرئلده‌ين بئر آصلان کئمي گزئب، اودماغا بئرئني آختارير.</verse>
        <verse osisID='1Pet.5.9'>ائماندا مؤحکم دوروب، اونون قاباغيندا موقاوئمت ادئن و بئلئن کي، دونياداکي قارداشلارينيز دا همن عذابلاري چکئرلر.</verse>
        <verse osisID='1Pet.5.10'>آز بئر مودّت عذاب چکدئيئنئزدن سونرا، بوتون فيضئن تاريسي کي، سئزي مسئحده اؤز شؤوکتئنه دعوت اتدي، اؤزو سئزي کامئل ادئب تصدئق اده​جک و سئزه قووّت ورئب، سئزي برقرار اده​جک.</verse>
        <verse osisID='1Pet.5.11'>سلطنت ابددن ابده کئمي اونون اولسون. آمئن.</verse>
        <verse osisID='1Pet.5.12'>بو مکتوبو امئن قارداشيميز (چونکي من اونو بله گؤرورم) سئلوانوسون واسئطه​سئله سئزه قيساجا يازميشام و تشوئق ادئب شهادت ورئرم کي، تارينين حقئقي فيضي بودور. اوندا مؤحکم دايانين!</verse>
        <verse osisID='1Pet.5.13'>سئزئن کئمي سچئلمئش بابئلده‌کي ده سئزه سالام گؤنده‌رئر، اِله‌جه ده اوغلوم مرقوس.</verse>
        <verse osisID='1Pet.5.14'>بئربئرئنئزي محبّت اؤپوشو ائله سالامالايين. مسئحده اولان بوتون سئزلره باريش اولسون.</verse>
      </chapter>
    </div></osisText>
</osis>
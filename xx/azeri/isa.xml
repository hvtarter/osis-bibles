<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Isa'>
      <chapter osisID='Isa.1'>
        <verse osisID='Isa.1.1'>يهودا و اورشلئم باره‌سئنده آموص اوغلو اِشَعيايا گؤرونن رؤيا کي، يهودا پادشاهلاري عوزئيّا، يوتام، آخاز، و خئزقئيانين دؤورونده باش وردی. </verse>
        <verse osisID='Isa.1.2'>ای گؤيلر، قولاق آسين،ای يِر اوزو، اشئت!چونکي رب بله ديئر:"اؤولادلار يتئشدئرئب بؤيوتموشم،آمّا اونلار منئم ضئدّئمه عوصيان ادئبلر.</verse>
        <verse osisID='Isa.1.3'>اؤکوز يئيه‌سئني، اِششَک ده صاحئبئنئن يِملئيئني تاني‌يير،لاکئن ائسرايئل خالقي منی تانيمير،خالقيم آنلامير."</verse>
        <verse osisID='Isa.1.4'>گوناه ادن مئلّتئن، شر ائشلر آلتيندا اولان خالقين،پئسلئک ادن نسلئن، فاسئد اؤولادلارين واي حالينا!اونلار ربّی ترک ادئبلر،ائسرايئلئن موقدّسئنه حقارتله باخيبلار،اوندان اوز دؤنده‌رئبلر.</verse>
        <verse osisID='Isa.1.5'>نه اوچون گئنه ده دؤيوله‌سئنئز،نئيه عوصيان اتمکده داوام ادئرسئنئز؟باش تامامن ناخوش، اورَک تامامن مرئض.</verse>
        <verse osisID='Isa.1.6'>بدنئنئز تپه‌دن ديرناغاجاق ناخوشدور،بئر صاغ يِرئنئز يوخدور:يارالارينيز، زَده‌لرئنئز،تزه ضربه‌لرله وورولموش يارالارينيز،تمئزلَنمه‌مئش، ساريلماميش،مَلحَمله يوموشالديلماميشدير.</verse>
        <verse osisID='Isa.1.7'>مملکتئنئز وئراندير،شهرلرئنئز اودلا يانيب،ياداِلّئ‌لر گؤزونوزون قاباغيندا‌ تورپاغينيزي يِيئب داغيديرلار.تورپاغينيز کئمسه‌سئز قاليب،سانکي ياد آداملار اوراني تالاييب.</verse>
        <verse osisID='Isa.1.8'>صَحيون قيزي اوزوم باغينداکي چارداق کئمي،خئيار بوستانينداکي کوما کئمي،موحاصئره‌يه آلينميش شهر کئمي تک قاليب.</verse>
        <verse osisID='Isa.1.9'>اگر قوشونلار ربّي،بئزئم خالقدان بئر نچه صاغ قالان آدام قويماسايدي،بئز سودوم کئمي اولارديق،گومورايا بَنزه‌يَردئک.</verse>
        <verse osisID='Isa.1.10'>ای سودوم باشچيلاري،ربّئن سؤزونو اِشئدئن!سئز، ای گومورا خالقي،تاريميزين تعلئمئني اِشئدئن!</verse>
        <verse osisID='Isa.1.11'>رب ديئر:"قوربانلارينيزين چوخلوغوندان منه نه؟يانديرما قوچ قوربانلاريندان،کؤکَلمئش حيوانلارين پئيئندن دويموشام.گاميش، قوزو، کِچي قانيني ائسته‌مئرم.</verse>
        <verse osisID='Isa.1.12'>حوضوروما گلرکناَلئنئزده بونلاري گتئرمه‌يئنئزي کئم ائسته‌يئر؟معبدئمئن صَحنلرئنه بوش يِره آياق باسيرسينيز.</verse>
        <verse osisID='Isa.1.13'>منه آرتيق دَيَرسئز تقدئملر گتئرمه‌يئن،بوخور منده ائکراه يارادير.پئسلئکله دولو تزه آي مراسئملرئنئزه، سَبّت گونلرئنئزه،موقدّس ييغينلارينيزا دؤزه بئلمئرم!</verse>
        <verse osisID='Isa.1.14'>تزه آي جشنلرئنئزدن، بايرام گونلرئنئزدننئفرت ادئرم.بونلار منه يوک اولوبلار،اونلاري داشيماقدان يورولموشام.</verse>
        <verse osisID='Isa.1.15'>بونا گؤره سئز اَل آچيب منه يالواراندا،گؤزلرئمي سئزه يوماجاغام.نه قدر چوخ دوعا اده‌سئنئز ده،گئنه قولاق آسماياجاغام.اَللرئنئز قانلا دولودور،</verse>
        <verse osisID='Isa.1.16'>يويونون، اؤزلرئنئزي تمئزله‌يئن؛گؤزومون قاباغيندا ائشلرئنئزي شردن اوزاقلاشديرين،پئسلئک اتمه‌يي بوراخين.</verse>
        <verse osisID='Isa.1.17'>ياخشيليق اتمه‌يي اؤيره‌نئن،عدالتي آختارين،مظلوملاري قورتارين،يِتئمئن حاقّيني ورئن،دول آروادي حئمايت ادئن."</verse>
        <verse osisID='Isa.1.18'>رب ديئر:"گلئن، ائندي بئربئرئمئزله بحث اِدَک،گوناهلارينيز قيپ‌قيرميزي پارچا کئمي گؤرونسه ده،اونلار قار کئمي آغ اولاجاق،توند قيرميزي رنگه چالسا دا،آغ يون کئمي آغ اولاجاق.</verse>
        <verse osisID='Isa.1.19'>اگر سؤزه باخيب ائطاعت اده‌سئنئز،تورپاغين لاپ گؤزل بهره‌لرئندن يئيَرسئنئز.</verse>
        <verse osisID='Isa.1.20'>آمّا اگر منی ردّ ادئب عاصي اولاسينيز،قيلينج سئزي اوداجاق."دوغرودان دا، بو سؤزلر ربّئن آغزيندان چيخيب.</verse>
        <verse osisID='Isa.1.21'>گؤر ربّه وفالي اولان شهر نجه بئر فاحئشه‌يه دؤنوب!او شهر کي، عدالتله دولو ائدي!بئر زامان اورادا صالحلئک مَنزئل اتمئشدي،لاکئن ائندي قاتئل‌لرله دولودور!</verse>
        <verse osisID='Isa.1.22'>گوموشونوز چوروفه چِورئلئب،شرابينيزا سو قاتيليب.</verse>
        <verse osisID='Isa.1.23'>باشچيلارينيز عاصي اولوب اوغرولارلا اَلبئردئر.هر کس روشوَتي سِوئر، بَخشئش دالينجا قاچير.يِتئمئن حاقّيندان دئفاع اتمئرلر،دول آروادين مودافئعه‌سئنه قالخميرلار.</verse>
        <verse osisID='Isa.1.24'>بونا گؤره ده رب،قوشونلارين پروردئگاري بله اعلان ادئر:ائسرايئلئن قادئر تاريسي بله اعلان ادئر:"دوشمنلرئمدن اؤزومو راحاتلاياجاغام،خصملرئمدن قئصاص آلاجاغام.</verse>
        <verse osisID='Isa.1.25'>اَلئمي سنئن ضئدّئنه ده اوزاداجاغام،چوروفونو گئل‌آبي ائله آريديب،بوتون ناخالئصلئيئني سندن تمئزلَيه‌جيم.</verse>
        <verse osisID='Isa.1.26'>او زامان حاکئملرئني اَوّلکي کئمي،مصلحتچئلرئني ده باشلانيشدا اولدوغو کئمي گری قايتاراجاغام.سنه تزه‌دن «صالحلئک شهري، وفالي شهر» ديئله‌جک."</verse>
        <verse osisID='Isa.1.27'>صحيون عدالتله،تؤوبه ادن ساکئنلري صالحلئکله قورتولاجاق.</verse>
        <verse osisID='Isa.1.28'>لاکئن عاصئلرله گوناهکارلار بئرلئکده هلاک اولاجاقلار،ربّی ترک ادنلر يوخ اولاجاقلار.</verse>
        <verse osisID='Isa.1.29'>آرزو اتدئيئنئز پاليد آغاجلاريندان خجالت چکه‌جکسئنئز،سِچدئيئنئز باغلاردان اوتاناجاقسينيز.</verse>
        <verse osisID='Isa.1.30'>چونکي سئز، يارپاقلاري سولموش چؤل پوسته‌سي آغاجينا،سوسوز باغا دؤنه‌جکسئنئز.</verse>
        <verse osisID='Isa.1.31'>گوجلو آدام کتان قيرينتيسينا اوخشاياجاق،گؤردويو ائش جرقّه کئمي اولاجاق،بلجه ائکئسي بئرلئکده ياناجاق،اونلاري سؤندورَن ده اولماياجاق.</verse>
      </chapter>
      <chapter osisID='Isa.2'>
        <verse osisID='Isa.2.1'>
          آموص اوغلو اِشَعيانين يهودا و اورشلئم باره‌سئنده گؤردوکلري:</verse>
        <verse osisID='Isa.2.2'>آخير گونلرده ربّئن اِوي اولان داغ،داغلارين باشچيسي کئمي مؤحکم دوراجاق،تپه‌لردن يوخاري اوجالاجاق.بوتون مئلّتلر اونا ساري گله‌جک.</verse>
        <verse osisID='Isa.2.3'>چوخ خالقلار گلئب دئيه‌جک:"گلئن، ربّئن داغينا،يعقوبون تاريسينين اِوئنه قالخاق،قوي او بئزه اؤز يوللاريني اؤيرَتسئن،بئز ده اونون طرئقلري ائله گِدَک."چونکي شرئعت صحيوندان،ربّئن سؤزو اورشلئمدن ياييلاجاق.</verse>
        <verse osisID='Isa.2.4'>مئلّتلر آراسيندا رب حؤکم اده‌جک،چوخ خالقلار حاقّيندا قرار چيخارداجاق.اونلار قيلينجلاري چکوجلارلا دؤيوب اونلاردان کوتان،نئزه‌لرئندن ده شَنه دوزه‌لده‌جکلر.مئلّت مئلّتئن ضئدّئنه قيلينج قالديرماياجاق،آرتيق موحارئبه اتمه‌يي اؤيرَنميه‌جک.</verse>
        <verse osisID='Isa.2.5'>ای يعقوب نسلي، گلئن، ربّئن نوروندا گَزَک. </verse>
        <verse osisID='Isa.2.6'>يارب، خالقيني، يعقوب نسلئني آتيبسان،چونکي اونلار شرقدن گلن مؤوهوماتلارا قوشولوبلار،فئلئسط بؤلگه‌سئنده ياشايانلار کئمي فالچيليق ادئرلر،اَجنبي‌لرله اَل‌بئر اولورلار.</verse>
        <verse osisID='Isa.2.7'>اؤلکه‌لري قيزيل گوموشله دولو،خزئنه‌لرئنئن آخيري يوخدور.اؤلکه‌لري دؤيوش آتلارلا دولودور،دؤيوش عارابالاري ساييسيز-حسابسيزدير.</verse>
        <verse osisID='Isa.2.8'>اؤلکه‌لري بوتلرله ده دولودور،اَل‌لرئنئن ائشئني، بارماقلارينين دوزلتدئکلرئني،پرستئش ادئرلر.</verse>
        <verse osisID='Isa.2.9'>بونا گؤره ده هامي يِره سَرئله‌جک،هر کس دئز اوسته دوشدوروله‌جک.يارب، اونلاري باغيشلاما!</verse>
        <verse osisID='Isa.2.10'>ربّئن دهشتئندن، عظمتئنئن شؤوکتئندنقاياليقلارا گدئن، تورپاق آلتيندا گئزله‌نئن.</verse>
        <verse osisID='Isa.2.11'>آداملارين تکبّورلو باخيشلاري آلچالديلاجاق،ائنسانلارين تکبّورو قيريلاجاق،او گون آنجاق رب اوجالديلاجاق.</verse>
        <verse osisID='Isa.2.12'>چونکي قوشونلار ربّئنئن بئر گونو اولاجاق کي،بوتون تکبّورلولري، لووغالاري، مغرورلاري آلچالتسين.</verse>
        <verse osisID='Isa.2.13'>لوبنانين بوتون اوجا و ووقارلي سئدر آغاجلاريني محو اده‌جک،بوتون باشانين پاليدلاريني يوخ اده‌جک.</verse>
        <verse osisID='Isa.2.14'>بوتون اوجا داغلاري، اوجا تپه‌لري،</verse>
        <verse osisID='Isa.2.15'>بوتون اوجا بورجلري،قالا دوآرلاري يِرله يکسان اده‌جک،</verse>
        <verse osisID='Isa.2.16'>بوتون تَرشئش گَمي‌لرئني، بوتون گؤزل گَمئلري يوخ اده‌جک.</verse>
        <verse osisID='Isa.2.17'>آداملارين تکبّورو قيريلاجاق،ائنسانلارين تکبّورو آلچالديلاجاق،او گون فقط رب اوجالديلاجاق.</verse>
        <verse osisID='Isa.2.18'>بوتلر کامئل آرادان گؤتوروله‌جک.</verse>
        <verse osisID='Isa.2.19'>رب قالخيب يري لرزه‌يه سالاندا،اونون دهشتئندن، عظمتئنئن شؤوکتئندن،ائنسانلار قاياليقداکي ماغارالارا،يِرئن خندق‌لرئنه قاچيب گئره‌جکلر.</verse>
        <verse osisID='Isa.2.20'>او گون ائنسانلار، پرستئش اوچون دوزلتمئشقيزيل و گوموش بوتلرئني گؤتوروب،کور سئچانلارين، خوفّاشلارين قاباغينا آتاجاقلار کي،</verse>
        <verse osisID='Isa.2.21'>رب يري سارسيتماغا قالخارکَناونون دهشتئندن، عظمتئنئن شؤوکتئندن،قاياليقداکي چاتلاقلارا، اوچوروملارداکي ياريقلارا گئرسئنلر.</verse>
        <verse osisID='Isa.2.22'>نفسي بورنونون دِشئيئنده اولان فاني ائنسانا آرخالانمايين.اونون نه دَيَري وار کي؟</verse>
      </chapter>
      <chapter osisID='Isa.3'>
        <verse osisID='Isa.3.1'>باخ، قوشونلارين رب تاريسياورشلئمدن و يهودادان هر بئر يارديم و کؤمه‌يي کَسه‌جک،يعني بوتون چؤرک و سويو</verse>
        <verse osisID='Isa.3.2'>ائگئدلرله جنگاورلري،حاکئملرله پيغمبرلري،فالچيلارلا آغساقّاللاري،</verse>
        <verse osisID='Isa.3.3'>اَلّي‌باشي‌لارلا آدلي-سانلي آداملاري،مصلحتچئلري ائله اوستا صَنَتچئلري، و ماهئر سحربازلاري آرادان گؤتوره‌جک.</verse>
        <verse osisID='Isa.3.4'>اوشاقلاري اونلارين اوستونه باشچي قوياجاغام،کؤرپه‌لر اونلارا حؤکمرانليق اده‌جکلر.</verse>
        <verse osisID='Isa.3.5'>خالق سئتم آلتيندا اولاجاق،ائنسان ائنسانا، قونشو قونشوسونا سئتم اده‌جک.جاوان قوجا ائله، عاوام آدام مؤحترم ائنسانلا حياسيز رفتار اده‌جک.</verse>
        <verse osisID='Isa.3.6'>عايئله‌ده قارداش قارداشا ساريليب دئيه‌جک:"سنئن هچ اولماسا، اَينئنه گِيميه پالتارين وار.باشچيميز اول،قوي بو خاراباليقلار سنئن اَلئنئن آلتيندا اولسون!"</verse>
        <verse osisID='Isa.3.7'>او گون بو آدام اعتئراض ادئب دئيه‌جک:"من يارالارينيزي ساريماغي باجارمارام،چونکي اِوئمده نه يمک، نه ده پالتار وار،منی خالقين باشچيسي قويمايين."</verse>
        <verse osisID='Isa.3.8'>اونا گؤره کي، اورشلئم تئتره‌يئب، يهودا ييخيليب،چونکي سؤزلري و عمل‌لري ربّئن ضئدّئنه‌دئر،اِله کي، اونون شؤوکتلي حوضورونون ضئدّئنه عوصيان اتسئنلر.</verse>
        <verse osisID='Isa.3.9'>اوزلرئنده‌کي ائفاده‌ اونلارين ضئدّئنه شهادت ورئر،سودوم کئمي گوناهلاريني آچيقجا دانيشيرلار،بونو گئزلَتمئرلر.واي اونلارين حالينا!چونکي بو فلاکتي، باشلارينا، اؤزلري گتئردئلر.</verse>
        <verse osisID='Isa.3.10'>صالح آداملارا ديئن کي، اونلارا ياخشيليق ادئله‌جک،چونکي اونلار ياخشيليقلارينين بهره‌سئني يئيه‌جکلر.</verse>
        <verse osisID='Isa.3.11'>پئس آدامين واي حالينا! اونا پئسلئک اولوناجاق،اِله‌دئيي عمل‌لري اؤز قاباغينا چيخاجاق.</verse>
        <verse osisID='Isa.3.12'>ای خالقيم! اونلارا ظولم ادن، اوشاقلاردير،اونلارين اوستونه آروادلار حؤکم سورور!ای خالقيم! سنه يول گؤرسه‌دنلر، سني آزديريرلار،يوللاريني دولاشديريرلار!</verse>
        <verse osisID='Isa.3.13'>رب محکمه‌سئني قورماق اوچون قالخير،خالقلاري موحاکئمه اتمک اوچون دورور.</verse>
        <verse osisID='Isa.3.14'>رب خالقينين رهبرلرئني، باشچيلارينيمحکمه‌يه گتئرئر:"سئزسئنئز اوزوم باغيني يِيئب اودان،کاسيبلاردان تالان اتدئيئنئز ماللا اِولرئنئزي دولدوران.</verse>
        <verse osisID='Isa.3.15'>نه حاقلا خالقيمي آياق آلتيندا اَزئبيوخسوللارا عذاب ورئرسئنئز؟"بونو قوشونلارين پروردئگاري رب اعلان ادئر.</verse>
        <verse osisID='Isa.3.16'>بوندان علاوه رب ديئر:"صَحيون قيزلاري تکبّورلودورلر،بويلانا-بويلانا گَزئرلر، گؤز-قاش اويناديرلار،قدملرئني نازلا آتيرلار،آياقلارينداکي خالخال‌لاري جئنگئلده‌دئب يِرئيئرلر.</verse>
        <verse osisID='Isa.3.17'>بونا گؤره ده پروردئگارصَحيون قيزلارينين باشلارينا قوتور سالاجاق.رب عاييب يِرلرئني آچيب گؤرسده‌جک.</verse>
        <verse osisID='Isa.3.18'>او گون پروردئگار توپوقلارا تاخيلان بئلرزئکلرئنئن،گونشچه‌لرئني، آيپارا شکئلي بويونباغي‌لارينين گؤزل‌لئيئني اونلاردان محو اده‌جک؛</verse>
        <verse osisID='Isa.3.19'>گوشوارالاريني، قولباقلاريني، اؤرپَکلرئني،</verse>
        <verse osisID='Isa.3.20'>باشليق‌لاريني،توپوقبَندلرئني، قورشاقلاريني،عطئرله دولو موجرولرئني،طئلسئملَنمئش بَزَک اشيالاريني،</verse>
        <verse osisID='Isa.3.21'>اوزوکلرئني، بورون حالقالاريني،</verse>
        <verse osisID='Isa.3.22'>بايرام شئنِل‌لرئني، اوست پالتارلاريني،اؤرتوکلرئني، پول چانتالاريني،</verse>
        <verse osisID='Isa.3.23'>گوزگولرئني، کتان لئباسلاريني،باش سارقي‌لاريني و اؤرپَکلرئني اَللرئندن آلاجاق.</verse>
        <verse osisID='Isa.3.24'>او واخت گؤزل عطئر ائيسي يرئنه، پئس قوخو،قورشاق عوضئنه ائپ،گؤزل دارانميش ساچ عوضئنه کِچَل باش،نفئس توخونموش پالتار عوضئنه چول گِيئنئله‌‌جک،گؤزل‌لئک عوضئنه داغلاما اولاجاق.</verse>
        <verse osisID='Isa.3.25'>کئشئلرئنئز قيلينج آغزينا دوشوب ييخيلاجاقلار،ائگئدلرئنئز دؤيوشده محو اولاجاقلار.</verse>
        <verse osisID='Isa.3.26'>صَحيونون دروازالاري ناله چکئب ياس توتاجاق،بو شهر ترک ادئلمئش، قورو يرده اوتوراجاق.</verse>
      </chapter>
      <chapter osisID='Isa.4'>
        <verse osisID='Isa.4.1'>او گون يدّي آرواد بئر کئشئنئن ياخاسيندان توتوب بله دئيه‌جک:  "اؤز چؤره‌يئمئزي يِيئب، اؤز پالتاريميزي گِيئنه‌رئک،آنجاق آدين اوستوموزده اولسون،خجالتدن بئزي قورتار." </verse>
        <verse osisID='Isa.4.2'>او گون ربّئن شاخه‌سي گؤزل و شؤوکتلي اولاجاق،ائسرايئل خالقيندان خئلاص اولوب صاغ قالانلار،تورپاغين وردئيي بهره ائله فخر ادئب شرفلنه‌جکلر.</verse>
        <verse osisID='Isa.4.3'>صَحيوندا، يعني اورشلئمده صاغ قالانلارا،اورادا قيد اولونوب ياشايانلارا، "موقدّس" ديئله‌جک.</verse>
        <verse osisID='Isa.4.4'>پروردئگار صَحيون قيزلارينين نجئسلئيئني يويان زامان،عدالت و آلوو روحو ائلهاورشلئمي قاندان تمئزلَيه‌جک.</verse>
        <verse osisID='Isa.4.5'>سونرا رب صَحيون داغينين هر يانيني،اورادا ييغيلانلارين اوستونو، گوندوز بولودلا،گجه ده توستو و پارلاق آلوولا اؤرته‌جک.حقئقتن، اونون عظمتي شهرئن اوستونه اؤرتوک اولاجاق.</verse>
        <verse osisID='Isa.4.6'>بو، بئر چارداق، گوندوزون ائستئسئنده کؤلگه،طوفان اؤنونده، ياغيش قاباغيندا سيغيناجاق يري اولاجاق.</verse>
      </chapter>
      <chapter osisID='Isa.5'>
        <verse osisID='Isa.5.1'>قوي ائندي سِوگئلئمه بئر نغمه اوخويوم،اونون اوزوم باغي باره‌ده محبّت نغمه‌سئني:تورپاغين بار ورن بئر تپه‌سئنده،سِوگئلئمئن بئر اوزوم باغي واري ائدي.</verse>
        <verse osisID='Isa.5.2'>او، تورپاغي بِل‌له‌يئب داشلاري کنارا آتدي،سِچمه مِينه‌لر اَکدي،اورتادا کشئکچي بورجو تئکدي،اوزوم سيخماق اوچون بئر چوخور قازدي،و باغين ياخشي اوزوم ورمه‌سئني گؤزله‌دي.آمّا باغ، ياوا اوزوم گتئردي.</verse>
        <verse osisID='Isa.5.3'>"ائندي، ای اورشلئمده ياشايانلار، ای يهودا خالقي،منئمله اوزوم باغيمين آراسيندا حؤکم ادئن!</verse>
        <verse osisID='Isa.5.4'>باغيم اوچون اتمه‌دئيئم نه قالدي؟اوزوملويون باريني گؤزلَيَرکَن، نه اوچون باغيم ياوا اوزوم گتئردي؟</verse>
        <verse osisID='Isa.5.5'>ائندي قوي من سئزه باغيملا نه اده‌جيئمي بئلدئرئم:چَپَرئني سؤکه‌جيم و مِينه‌لرئني حيوانلار يِيئب-قورتاراجاق،دوواريني ييخاجاغام و آياق آلتيندا تاپدالاناجاق.</verse>
        <verse osisID='Isa.5.6'>اوراني وئرانه‌لئيه چِوئره‌جيم،اورا بودانماياجاق، بِل‌لَنمَيه‌جک.اورادا تئکان و قانقال بئته‌جک،بولودلارا دا امر اده‌جيم کي، اوستونه ياغيش ياغماسين."</verse>
        <verse osisID='Isa.5.7'>چونکي قوشونلار ربّئنئن اوزوم باغي ائسرايئل نسلي‌دئر،يهودا آداملاري دا اونون سِوئملي مِينه‌لرئدئر!بلجه، او، عدالت گؤزله‌دي،آمّا باخ، قان تؤکمک گؤردو،او، صالحلئک گؤزله‌‌دي،آمّا باخ، پرئشانليق فريادي اشئتدي!</verse>
        <verse osisID='Isa.5.8'>واي او آداملارين حالينا کي، يِر قالمايانا قدر اِوي اِوه،زَمئني زَمئيه بئرلَشدئرئرلر!اِله کي، سئز بو تورپاغين اورتاسيندا تک ياشاياسينيز!</verse>
        <verse osisID='Isa.5.9'>قوشونلارين ربّئنئن بله آند ائچدئيئني اشئتمئشم:"حتّا بؤيوک و ياراشيقلي اِولر ده بومبوش قالاجاق،ائچئنده ياشايان اولماياجاق.</verse>
        <verse osisID='Isa.5.10'>اوزوملويون اون ساحه‌سئندن  آنجاق بئر بَت  شراب حاصئل اولوناجاق،بئر حومِر توخومدان، بئر اِفا تاخيل عمله گله‌جک."</verse>
        <verse osisID='Isa.5.11'>واي او آداملارين حالينا کي، سحر اِرکَن قالخيب عرق دالينا دوشورلر،گجه ياريسيناجاق شراب ائچئب کِفله‌نئرلر!</verse>
        <verse osisID='Isa.5.12'>اونلارين ضئيافتلرئندهطنبور، چنگ، دف و ني چالينير،شراب ائچئلئر،لاکئن اونلار ربّئن گؤردويو ائشلره دئقّت اتمئرلر، عمل‌لرئنه باخميرلار!</verse>
        <verse osisID='Isa.5.13'>بونا گؤره خالقيم معرئفتسئزلئيئندن اسئرلئيه گِدئر،اونون آدلي-سانلي آداملاري آجيندان اؤلور،عاوام دا سوسوزلوقدان يانير!</verse>
        <verse osisID='Isa.5.14'>بونا گؤره اؤلولر دئياري بوغازيني گِنئشله‌دئب،آغزيني حددن آرتيق آچيب.اورشلئمئن آدلي-سانلي‌لاري،عاواملاري، سَس-کويله کِف ادن ائنسانلاري بو دئيارا اِنه‌جک.</verse>
        <verse osisID='Isa.5.15'>عاوام آدام آلچالديلاجاق،آدلي-سانلي آدام دئزه دوشدوروله‌جک،تکبّورلو باخيشلار دا آلچالديلاجاق.</verse>
        <verse osisID='Isa.5.16'>آمّا قوشونلارين ربّی عدالتده اوجالديلاجاق،موقدّس تاري اؤزونو صالحلئکده موقدّس گؤرسده‌جک.</verse>
        <verse osisID='Isa.5.17'>او واخت قوزولار اؤز اوتلاقلارينداکي کئمي اوتلاياجاق،وارلي‌لارين وئرانه قالان اِولرئني، ياد اِللی‌لر آلاجاق.</verse>
        <verse osisID='Isa.5.18'>واي او آداملارين حالينا کي، خاطاني يالانلا هؤرولموش ائپلرله چکئرلر،گوناهي دا عارابا ائپلري ائله!</verse>
        <verse osisID='Isa.5.19'>اونلار ديئرلر: "قوي تاري تَلَس‌سئن،اؤز عملئني تِز حياتا کچئرتسئن، بئز ده گؤرَک.قوي ائسرايئلئن موقدّسئنئن نئيّتي عمله گتئرئلسئن کي، بونو بئلَک!"</verse>
        <verse osisID='Isa.5.20'>واي او آداملارين حالينا کي، پئسه ياخشي، ياخشييا پئس ديئرلر،قارانليغي ائشيق، ائشيغي دا قارانليق ساييرلار،آجييا شئرئن، شئرئنه ده آجي ديئرلر!</verse>
        <verse osisID='Isa.5.21'>واي او آداملارين حالينا کي، اؤزلرئني حئکمتلي سانيرلار،اؤزلرئني زئرک ساييرلار!</verse>
        <verse osisID='Isa.5.22'>واي او آداملارين حالينا کي، شراب ائچمکده قهرمانديرلار،ائچکئلري قاريشديريب ائچمکده قووّتلي‌دئرلر!</verse>
        <verse osisID='Isa.5.23'>واي او آداملارين حالينا کي، روشوت آليب تقصئرکارا برائت قازانديريرلار،حاقلي‌لارين حاقّيني اَلئندن آليرلار!</verse>
        <verse osisID='Isa.5.24'>بلجه، نجه آلوو ساماني يِيئب بئتئرَر،نجه کولَش اود ائچئنده بئردن آليشيب يوخ اولار،اونلارين کؤکو ده اِله چورويوب گده‌جک،چئچکلري توز کئمي هاوايا سوورولاجاق؛چونکي قوشونلار ربّئنئن قانونونو ردّ ادئبلر،ائسرايئلئن موقدّسئنئن سؤزونه حقارتله باخيبلار.</verse>
        <verse osisID='Isa.5.25'>بونا گؤره ده ربّئن قضبي اؤز خالقينين ضئدّئنه آلوولانيب،اَلئني اونلارين ضئدّئنه اوزاديب و اونلاري ووروب.داغلار تئتره‌‌يئب، مِيئتلري زئبئل کئمي کوچه‌لره سَرئلئب.بوتون بونلار باش وردئيي حالدا، گئنه ده ربّئن قضبي سؤنمه‌يئب،اَلي حله ده جزالانديرماغا قالخيب.</verse>
        <verse osisID='Isa.5.26'>رب اوزاقدا ياشايان مئلّتلره ده بئر بايراق قوراجاق،فئت سَسي ائله اونلاري يِر اوزونون بوجاقلاريندان سَسلَيه‌جک.باخ، بو مئلّتلر تزلئکله گله‌جکلر.</verse>
        <verse osisID='Isa.5.27'>آرالاريندا يورولاني، بودره‌يَني اولماياجاق،نه ياتاني اولاجاق، نه ده يوخويا گده‌ني؛بِلئنده‌کي کمر آچيلماميش قالاجاق،آياق‌قابي باغي قيريلماميش دوراجاق.</verse>
        <verse osisID='Isa.5.28'>اونلارين اوخلاري ائتي، کامانلاري دا چکئلمئشدئر.آتلارينين ديرناقلاري چاخماق داشينا بَنزَر،دؤيوش عارابالارينين تَکَرلري فيرلانان يِل کئمئدئر.</verse>
        <verse osisID='Isa.5.29'>اونلارين نعره‌سي دئشي آصلان کئمي‌دئر، جاوان شئر کئمي باغيرير،شئکاريني قاپيب گؤتورَرکَن خورولدايير،کئمسه اوولاريني پنجه‌لرئندن قورتارمير.</verse>
        <verse osisID='Isa.5.30'>او گون اونلار ائسرايئلئن ضئدّئنه دهنزئن خورولتوسو کئمي گورلاياجاقلار.کئم اؤلکه‌يه باخسا، باخ، ظولمت و پرئشانليق گؤره‌جک.اونلارين بولودلاري ائله حتّا ائشيق اؤرتولوب ظولمت دوشه‌جک.</verse>
      </chapter>
      <chapter osisID='Isa.6'>
        <verse osisID='Isa.6.1'>
          پادشاه عوزئيّا اؤلَن ائل، من پروردئگاري گؤردوم. او، اوجا و عظمتلي تختده اوتورموش و پالتارلارينين اَته‌يي معبدئن دؤشَمه‌سئني اؤرتموشدو.</verse>
        <verse osisID='Isa.6.2'>اونون باشي اوستونده سِرافلار  دايانميشديلار. هر بئرئنئن آلتي قانادي وار ائدي. قانادلارينين ائکئسي ائله اوزلرئني اؤرتوردولر، ائکئسي ائله آياقلاريني اؤرتوردولر، ائکئسي ائله ده اوچوردولار.</verse>
        <verse osisID='Isa.6.3'>بئري او بئرئني سَسله‌يئب ديئردي:  "موقدّسدئر، موقدّسدئر، موقدّسدئر قوشونلار رَبّئ!بوتون ير اوزو اونون عظمتي ائله دولودور."</verse>
        <verse osisID='Isa.6.4'>سِرافلارين سَسئندن قاپينين چرچئوه‌لري و کاندارلار تئتره‌دي، معبد توستو ائله دولدو.</verse>
        <verse osisID='Isa.6.5'>او واخت ددئم:  "واي منه، هلاک اولدوم!چونکي دوداقلاري نجئس بئر آدامام،هم ده نجئس دوداقلي آداملار آراسيندا ياشاييرام.چونکي گؤزلرئم پادشاهي، قوشونلار ربّئني گؤروب." </verse>
        <verse osisID='Isa.6.6'>
          او واخت سِرافلاردان بئري منه طرف اوچدو، اَلئنده کؤز کؤمور وار ائدي کي، ماشا ائله قوربانگاهدان گؤتورموشدو.</verse>
        <verse osisID='Isa.6.7'>او، کؤزله دوداقلاريما توخونوب ددي: "باخ، بو کؤز دوداقلارينا دَيئب؛ تقصئرئن سئلئنئب، گوناهين کفّاره اولونوب."  </verse>
        <verse osisID='Isa.6.8'>
          سونرا پروردئگارين سَسئني اشئتدئم: "کئمي گؤنده‌رئم؟ بئزئم اوچون کئم گده‌جک؟" او واخت ددئم: "من حاضيرام. منی گؤندَر."</verse>
        <verse osisID='Isa.6.9'>او ددي: "گت، بو خالقا بونو چاتدير:  «اشئتدئکجه اِشئده‌جکسئنئز، آمّا آنلاماياجاقسينيز،گؤردوکجه گؤره‌جکسئنئز، آمّا قانماياجاقسينيز.</verse>
        <verse osisID='Isa.6.10'>بو خالقين اوره‌يئني کوتلَشدئر،قولاقلاريني کار ات،گؤزلرئني يوم،مبادا گؤزلري ائله گؤرسونلر،قولاقلاري ائله اشئتسئنلر،اورَکلري ائله آنلاسينلار،و منه ساري دؤنوب شفا تاپسينلار.»</verse>
        <verse osisID='Isa.6.11'>او واخت ددئم: «نه واختاجاق، ای پروردئگار؟» او جاواب وردی:«او زاماناجاق کي، شهرلر خاراباليقلارا دؤنوب کئمسه‌سئز قاليب،اِولر آدامسيز، بو تورپاق دا بوسبوتون وئرانه‌يه دؤنوب.» </verse>
        <verse osisID='Isa.6.12'>
          رب آداملاري چوخ اوزاقلارا کؤچوردوب، اؤلکه‌نئن آراسيندا ترک ادئلمئش يِرلر چوخدور.</verse>
        <verse osisID='Isa.6.13'>خالقين اوندا بئري قالسا دا، اؤلکه يانيب محو اولاجاق. چؤل پوسته‌سي و پاليد آغاجي کئمي موقدّس نسئل کؤتويوندن چيخاجاق."  </verse>
      </chapter>
      <chapter osisID='Isa.7'>
        <verse osisID='Isa.7.1'/>
        <verse osisID='Isa.7.2'/>
        <verse osisID='Isa.7.3'>
          رب اِشَعيايا ددي: "ائندي آخازي پئشواز اتمک اوچون اوغلون شِعار-‌ياشوبلا بئرلئکده يوخاري حوووضون سو يولونون آخيرينا، پالتار آغاردان زَمئسئنه گِدن يولا چيخ."</verse>
        <verse osisID='Isa.7.4'>اونا بله دِه: "دئقّتلي و ساکئت اول. قورخما! قوي اوره‌يئن بو ائکي توستوله‌نَن، ياريسي يانميش اودون پارچاسيندان يعني رِصئن، اَرام و رِمَليا اوغلونون آلوولانان قضبئندن قورخماسين!</verse>
        <verse osisID='Isa.7.5'>چونکي اَرام، اِفرايئم و رِمَليا اوغلو سئزئن ضئدّئنئزه شر قوراراق بله ديئر:</verse>
        <verse osisID='Isa.7.6'>«گلئن، يهودانين ضئدّئنه چيخاق و خالقي قورخودوب اؤلکه‌ني اَله کچئردک و طَبي‌اِل اوغلونو اورايا پادشاه قوياق.»"</verse>
        <verse osisID='Isa.7.7'>بونا گؤره پروردئگار رب بله ديئر: "بو ائش اولماياجاق، باش توتماياجاق.</verse>
        <verse osisID='Isa.7.8'>چونکي اَرامين پايتختي دَمَشقدئر، دَمَشقئن باشچيسي دا رِصئندئر. اِفرايئم آلتميش بش ائلدن سونرا دارماداغين ادئلئب، مئلّت اولاراق قالماياجاق.</verse>
        <verse osisID='Isa.7.9'>اِفرايئمئن پايتختي سامئره‌ده‌دئر، سامئره‌نئن باشچيسي دا رِمَليانين اوغلودور. اگر ائماندا مؤحکم دورماياسينيز، داوام گتئره بئلمزسئنئز."  </verse>
        <verse osisID='Isa.7.10'>
          رب گئنه آخازلا دانيشيب اونا ددي:</verse>
        <verse osisID='Isa.7.11'>"تارين ربدن بئر علامت ائسته؛ قوي اؤلولر دئياري قدر درئن يا دا گؤيلر قدر اوجا اولسون."</verse>
        <verse osisID='Isa.7.12'>لاکئن آخاز جاواب وردی: "ائستمه‌جيم، ربّی ده ائمتاحان اتميه‌جيم."</verse>
        <verse osisID='Isa.7.13'>بونون اوستوندن اِشَعيا بله ددي: "اِشئدئن، ای داوود نسلي! ائنسانلاري بِزدئرمه‌يئنئز بس مگر ديئل کي، منئم تاريمي دا بِزدئرئرسئنئز؟</verse>
        <verse osisID='Isa.7.14'>بونا گؤره ده پروردئگار اؤزو سئزه بئر علامت وره‌جک: باخ، باکئره قيز بويلو اولوب اوغلان دوغاجاق، آديني عئمانوعِل  قوياجاق.</verse>
        <verse osisID='Isa.7.15'>بو اوشاق پئسي ياخشيدان آييران ياشا چاتديقدا، کره و بال يئيه‌جک.</verse>
        <verse osisID='Isa.7.16'>آمّا بو اوشاق ياخشيني پئسدن آييران ياشا چاتمادان، سني دهشته سالان او ائکي پادشاهين تورپاقلاري بوش قالاجاق.</verse>
        <verse osisID='Isa.7.17'>رب سنه، خالقينا، و آتا نسلئنه اِله گونلر گتئره‌جک کي، اِفرايئمئن يهودادان آيريلديغي بو گونه قدر گؤرونمه‌يئب. آشور پادشاهيني اوستونوزه گتئره‌جک.  </verse>
        <verse osisID='Isa.7.18'>
          او واخت گلنده رب فئت چالاجاق و مئصئر چايلارينين اوزاق يِرلرئنده ياشايان مئلچه‌يي، آشور تورپاقلاريندا ياشايان آريني سَسلَيه‌جک.</verse>
        <verse osisID='Isa.7.19'>اونلار آخين-آخين گلئب درئن وادئلرده، قايا ياريقلاريندا، بوتون تئکانلي کوللوقلاردا، اوتلاقلاردا ساکئن اولاجاقلار.</verse>
        <verse osisID='Isa.7.20'>او گون پروردئگار فَراتين او تاييندان اوجرَتله توتدوغو اولگوجله، يعني آشور پادشاهي ائله، ساچلارينيزي، باجاقلارينيزين توکلرئني و ساقّاللارينيزي قيرخاجاق.</verse>
        <verse osisID='Isa.7.21'>او گون بئر بوزوولا بئر جوت قويون بَسله‌يَن</verse>
        <verse osisID='Isa.7.22'>آلديغي بول سود نتئجه‌سئنده کره ياغي يئيه‌جک. اؤلکه‌ده قالان هر کس کره ياغي ائله بال يئيه‌جک.</verse>
        <verse osisID='Isa.7.23'>او گون مئن گوموش دَيَرئنده مئن تَنَک اولان باغ، تئکانلي، قانقاللي چؤله دؤنه‌جک.</verse>
        <verse osisID='Isa.7.24'>آداملار اورالاردان اوخلارلا، کامانلارلا کچه‌جکلر، چونکي اؤلکه‌نئن هر ياني تئکان و قانقاللا اؤرتولَنه‌جک.</verse>
        <verse osisID='Isa.7.25'>او تپه‌لره کي، بئر واخت شوخوملانيب اَکئلَردي، هچ کس تئکان و قانقال قورخوسوندان گده بئلميه‌جک؛ اؤکوزلرئن گَزدئيي يِرلره، قويونلارين تاپدالاديغي يِرلره چِورئله‌جک."  </verse>
      </chapter>
      <chapter osisID='Isa.8'>
        <verse osisID='Isa.8.1'>
          او واخت رب منه بله ددي: "بؤيوک بئر لؤوحه گؤتور و اوستونده آيدين حرفلرله ياز: مَهِر شَلال خاشبَز.</verse>
        <verse osisID='Isa.8.2'>کاهئن اورئيا ائله يِبِرِکيا اوغلو زَکَرياني اؤزومه اِعتئبارلي شاهئد سِچه‌جيم."  </verse>
        <verse osisID='Isa.8.3'>
          سونرا من نَبئيه ائله ياخينليق اتدئم و او بويلو اولوب بئر اوغلان دوغدو. رب منه ددي: "اونون آديني مَهِر شَلال خاشبَز قوي.</verse>
        <verse osisID='Isa.8.4'>چونکي کؤرپه «آتام، آنام» دِمه‌يي اؤيرَنمه‌دن، دَمَشقئن ثروتي و سامئره‌نئن قنئمتي آشور پادشاهينا آپاريلاجاق."  </verse>
        <verse osisID='Isa.8.5'>
          رب منئمله گئنه دا‌نيشيب بله ددی:</verse>
        <verse osisID='Isa.8.6'>"بو خالق ساکئت آخان شئلواَخ سولاريني ردّ ادئب،رِصئنله رِمَليانين اوغلونا مِيل سالديقلارينا گؤره،</verse>
        <verse osisID='Isa.8.7'>باخ، پروردئگار، فَراتين جوشان قودرتلي سولاريني،  يعني آشور پادشاهي و اونون قووّتئني بو خالقين اوستونه گتئره‌جک.بو سولار اؤز ياتاقلاريندان يوخاري قالخاراق آشيب داشاجاق.</verse>
        <verse osisID='Isa.8.8'>بو سولار يهوداني بورويوب باساجاق، اؤلکه‌نئن بوغازينا قدر چاتاجاق.قانادلارينين آچيليشي سنئن اؤلکه‌ني باشدان-باشا اؤرته‌جک، ای عئمانوعِل!"</verse>
        <verse osisID='Isa.8.9'>قيريلين، ای خالقلار، دارماداغين اولون!ای يِر اوزونون بوتون اوزاق اؤلکه‌لري، اِشئدئن!دؤيوشه حاضيرلاشين و دارماداغين اولون!بلی، دؤيوشه حاضيرلاشين و دارماداغين اولون!</verse>
        <verse osisID='Isa.8.10'>بئرلئکده مصلحتله‌شئن، لاکئن بوشا چيخاجاق؛ائسته‌دئيئنئز قدر دانيشين، آمّا هچ بئر سؤز دوغرو اولماياجاق،چونکي تاري بئزئمله‌دئر. </verse>
        <verse osisID='Isa.8.11'>
          رب گوجلو بئر قووّتله منئمله دانيشيب امر اتدي کي، بو خالقين توتدوغو يوللا گتمه‌يئم. و ددی:</verse>
        <verse osisID='Isa.8.12'>"دِمَيه‌جکسئنئز: بو دسئسه‌دئر!بوتون او شيلر حاقّيندا کي، بو خالق اونو دسئسه چاغيرير.اونلارين قورخدوقلاريندان قورخمايين، لرزه‌يه گلمه‌يئن.</verse>
        <verse osisID='Isa.8.13'>قوشونلار ربّئني موقدّس سايمالي‌سينيز،سئزئن قورخونوز او اولاجاق،سئزئن لرزه‌‌نئز او اولاجاق!</verse>
        <verse osisID='Isa.8.14'>او، موقدّس مکان اولاجاق،آمّا ائسرايئلئن ائکي پادشاهليغينا ييخان داش و بودره‌مه قاياسي،اورشلئم ساکئنلرئنه تله و تور اولاجاق.</verse>
        <verse osisID='Isa.8.15'>بئر چوخلاري بودره‌يه‌جکلر،ييخيليب قيريلاجاقلار،تله‌يه دوشوب اسئر آپاريلاجاقلار." </verse>
        <verse osisID='Isa.8.16'>
          شهادتي ساخلا، تعلئمي شاگئردلرئم آراسيندا مؤهورله!</verse>
        <verse osisID='Isa.8.17'>يعقوب نسلئندن اوزونو گئزله‌دن ربّی گؤزلَيه‌جيم؛ اونا اومئدله باخاجاغام.</verse>
        <verse osisID='Isa.8.18'>باخ، من و ربّئن منه وردئيي اؤولادلار، ائسرايئلده قوشونلار ربّئنئن نئشانه‌لر و عجايئبلرئيئک، او رب کي، صحيون داغيندا ساکئندئر.  </verse>
        <verse osisID='Isa.8.19'>
          سئزه بعضی آداملار دئيَنده کي، «پيچيلداييب ميرتيلدايان جئندارلارلا، روح‌چاغيرانلارلا مصلحتله‌شئن»، اونلارا بله جاواب ورئن: «مگر خالق اؤز تاريسيندان مصلحت آلمامالي‌دير؟ دئرئلر باره‌سئنده مگر اؤلولردن مصلحت آلارلار؟</verse>
        <verse osisID='Isa.8.20'>تارينين تعلئمئنه و شهادتئنه دؤنمَک گرک! اگر اونلار تارينين کلامي موطابئقئنه دانيشماسالار، اونلار اوچون نور شفقي ساچماياجاق.</verse>
        <verse osisID='Isa.8.21'>اونلار چاره‌سئز و آج قاليب، اؤلکه‌ني دولانيب گَزه‌جکلر. آج قالاندا قضبلَنه‌جکلر، يوخارييا باخارکن پادشاهلاريني و اؤزلرئنئن تاريسيني لعنتلَيه‌جکلر.</verse>
        <verse osisID='Isa.8.22'>سونرا يِره نظر سالاجاقلار، و باخ، سيخينتيدان، قارانليقدان، و قورخونج پرئشانليقدان باشقا هچ بئر شي گؤرميه‌جکلر. قالين ظولمته آتيلاجاقلار."  </verse>
      </chapter>
      <chapter osisID='Isa.9'>
        <verse osisID='Isa.9.1'>
          لاکئن سيخينتي چکمئش خالق آرتيق ظولمتده قالماياجاق؛ تاري کِچمئشده زِبولون و نَفتالي بؤلگه‌لرئني ذلئل اتمئشدي، لاکئن گله‌جکده دهنز کناري يولوندا، اوردون چايينين او بئري تاييندا، و موختلئف مئلّتلر ياشايان جَلئله شرف وره‌جک.</verse>
        <verse osisID='Isa.9.2'>ظولمتده ياشايان خالقبؤيوک بئر ائشيق گؤره‌جک.اؤلوم کؤلگه‌سي دئياريندا ساکئن اولانلارين اوستونهنور ساچاجاق.</verse>
        <verse osisID='Isa.9.3'>يارب، مئلّتي چوخالديب سِوئنجلرئني آرتيراجاقسان،اَکئب-بئچَنلرئن فَرَحلَندئيي کئمي،قنئمت بؤلَنلرئن سِوئندئيي کئمي،اونلار دا سنئن حوضوروندا سِوئنه‌جکلر.</verse>
        <verse osisID='Isa.9.4'>چونکي اونلارا يوک اولان يوغو،چئيئنلرئني دؤيَن دَيَنه‌يئني،اونلارا ظولم ادنلرئن دَيَنه‌يئني سينديريبسان؛مئديانلي‌لارين باشلارينا گتئردئيئن گون کئمي.</verse>
        <verse osisID='Isa.9.5'>چکمه‌لي جنگاورئن دؤيوشده گِيدئيي چکمه،قانا بولانميش پالتار يانديريلماق اوچون اولاجاق،اودا يِم اولاجاق.</verse>
        <verse osisID='Isa.9.6'>چونکي بئزئم اوچون بئر کؤرپه دوغولاجاق،بئزه بئر اوغول ورئله‌جک،حاکئمئيّت اونون چئيئنلري اوستونده اولاجاق،اونون آدي اَعلا مصلحتچي، قودرتلي تاري،ابدی آتا، صولح شاهزاده‌سي چاغيريلاجاق.</verse>
        <verse osisID='Isa.9.7'>حاکئمئيّتئنئن و اَمئن-آمانليغينين آرتماسينين آخيري اولماياجاق،او، داوودون تختي و سلطنتي اوستونده حؤکم سوره‌جک،او، حاکئمئيّتئني عدالتله و صالحلئکله ائندئدن ابده کئمي قوراجاق.قوشونلار ربّئن قيرتي بونو اده‌جک. </verse>
        <verse osisID='Isa.9.8'>پروردئگار، يعقوبون ضئدّئنه بئر سؤز گؤنده‌رئر،و او ائسرايئلئن اوستونه دوشور.</verse>
        <verse osisID='Isa.9.9'>بوتون خالق بونو بئلئر،يعني اِفرايئمئن و سامئره‌نئن ساکئنلري.بو مغرور و تکبّورلو خالق بله ديئر:</verse>
        <verse osisID='Isa.9.10'>"کَرپئج اِولرئمئز ييخيليب،آمّا يونما داشدان اِولر تئکه‌رئک.وحشي انجئر آغاجلاري کَسئلئب،آمّا بئز اونلارين عوضئنه سئدر آغاجلاري اَکه‌رئک."</verse>
        <verse osisID='Isa.9.11'>بونا گؤره رب، رِصئنئن خصملرئني اونلارين ضئدّئنه قالديرير،دوشمنلرئني دئرچَلدئر،</verse>
        <verse osisID='Isa.9.12'>اَراملي‌لار شرقدن، فئلئسطلی‌لر قربدن؛اونلار آغيزلاريني آچيب ائسرايئلي اودورلار.بوتون بونلار باش ورن حالدا، گئنه ده ربّئن قضبي سؤنمور،اَلي حله ده جزالانديرماغا قالخيب.</verse>
        <verse osisID='Isa.9.13'>آمّا خالق اونو جزالانديران ربّه طرف دؤنمور،قوشونلار ربّئني آختارمير.</verse>
        <verse osisID='Isa.9.14'>بونا گؤره رب ائسرايئلدن باشي و قويروغو،هم خورما آغاجينين بوداغيني، هم ده قارغيني بئر گونده کَسئب آتير.</verse>
        <verse osisID='Isa.9.15'>باش، آغساقّال و حؤرمتلي بئر کئشئدئر،قويروق دا يالان تعلئم ورن پيغمبردئر.</verse>
        <verse osisID='Isa.9.16'>چونکي بو خالقا يول گؤرسدنلر اونلاري آزديريرلار،اونلارين يولو ائله گِدنلر قيريليرلار.</verse>
        <verse osisID='Isa.9.17'>بونا گؤره ده پروردئگاراونلارين جاوانلارينا گؤره سِوئنمَيه‌جک،يِتئملرئن و دول آروادلارين حالينا يانماياجاق.چونکي هامي نجئسدئر،شر ائشلر گؤرور،هامينين آغزيندان آخماق سؤزلر چيخير.بوتون بونلار باش ورن حالدا، گئنه ده ربّئن قضبي سؤنمور،اَلي حله ده جزالانديرماغا قالخيب.</verse>
        <verse osisID='Isa.9.18'>چونکي پئسلئک اود کئمي آلوو چکئر،تئکانلا قانقالي يانديريب کول ادئر،مِشه‌ده‌کي کوللوقلاري دا اودا چکئر،توستو سوتونوندا گؤيه قالخيرلار.</verse>
        <verse osisID='Isa.9.19'>قوشونلار ربّئن قضبي اؤلکه‌ني اود کئمي يانديرير،خالق آلوو اوچون يِمدئر،قارداش قارداشا رحم اتمئر.</verse>
        <verse osisID='Isa.9.20'>صاغدا اولانلاري قاپيب يِيئرلر، آمّا حله ده آجديرلار،سولدا اولانلاري يِيئرلر، لاکئن دويمورلار؛هر کس اؤز قولونون اَتئني يِيئر.</verse>
        <verse osisID='Isa.9.21'>مِنَسّه اِفرايئمي اودور، اِفرايئم مِنَسّه‌ني.سونرا بئرلئکده يهودانين ضئدّئنه قالخيرلار.بوتون بونلار باش ورن حالدا، گئنه ده ربّئن قضبي سؤنمور،اَلي حله ده جزالانديرماغا قالخيب.</verse>
      </chapter>
      <chapter osisID='Isa.10'>
        <verse osisID='Isa.10.1'>واي شر قايدالار قورانلارين حالينا،دايئمن عدالتسئز قانون قويانلارين،</verse>
        <verse osisID='Isa.10.2'>يوخسوللاردان عدالتي اسئرگه‌‌‌يَنلرئن،خالقيمين کاسيبلارينين حاقّيني اَل‌لرئندن آلانلارين،دول آروادلاري سويانلارين،يِتئملرئن ماليني تالان ادنلرئن.</verse>
        <verse osisID='Isa.10.3'>جزا گونو اوزاقلاردان باشينيزا بلا گلنده نه اده‌جکسئنئز؟کؤمک اوچون کئمئن يانينا قاچاجاقسينيز؟مال-دؤولتئنئزي هارادا ساخلاياجاقسينيز؟</verse>
        <verse osisID='Isa.10.4'>اسئرلر آراسيندا اَيئلمکدنو يا اؤلدورولَنلر آراسيندا ييخيلماقدانآيري بئر چاره قالمايير.بوتون بونلار باش ورن حالدا، گئنه ده ربّئن قضبي سؤنمور،اَلي حله ده جزالانديرماغا قالخيب.</verse>
        <verse osisID='Isa.10.5'>"واي، آشورون حالينا، او منئم قضب عصام،اونلارين اَلئنده‌کي دَيَنَک ده منئم قِيضئمدئر!</verse>
        <verse osisID='Isa.10.6'>آشورو نجئس مئلّتئن اوستونه گؤندره‌جيم؛قضبلَندئيئم خالقين اوستونه هوجوم اتمه‌يه،قارت اتمه‌يه، تالان مالي گؤتورميه گؤنده‌ره‌جيم.اونلاري کوچه‌لرده‌کي پالچيق کئمي تاپدالاماغا امر وره‌جيم.</verse>
        <verse osisID='Isa.10.7'>آمّا آشور پادشاهي بوندان دا پئسئني دوشونور،محو ادئب بئر-بئر چوخ مئلّتئن کؤکونو کَسمه‌يي فئکئرله‌شئر.</verse>
        <verse osisID='Isa.10.8'>او ديئر: «مگر سرکرده‌لرئمئن هاميسي پادشاهلار ديئل؟</verse>
        <verse osisID='Isa.10.9'>مگر کَلنو، کَرکِمئش کئمي ديئل؟خَمات، اَرپَد کئمي،سامئره ده دَمَشق کئمي؟</verse>
        <verse osisID='Isa.10.10'>بوتپرست مملَکتلري نجه اَله کچئردئم،او مملکتلري کي، اورشلئمله سامئره‌دن داها چوخ اويما بوتلري وارلاري ائدي.</verse>
        <verse osisID='Isa.10.11'>سامئره‌يه و اونون بوتلرئنه نه اتدئم،مگر اورشلئمه و اونون بوتلرئنه ده اِله اتمه‌رم؟»"</verse>
        <verse osisID='Isa.10.12'>پروردئگار صحيون داغيندا و اورشلئمده ائشئني بئتئرندن سونرا بله دئيه‌جک:"آشور پادشاهيني، کئبئرلي اوره‌يئنه گؤره،تکبّورلو باخيشلارينا گؤره جزالانديرجاغام.</verse>
        <verse osisID='Isa.10.13'>چونکي ديئب:«بونو من اَلئمئن گوجو ائله، حئکمتئمئن قووّتي ائله اتدئم.چونکي عاغيليم وار،خالقلارين سرحدلرئني يوخ اتدئم،خزئنه‌لرئني ده تالان اتدئم،گوجلو بئر جنگاور کئمي اونلارين ساکئنلرئني يِره ييخديم.</verse>
        <verse osisID='Isa.10.14'>قوش يوواسينا چاتان کئمي، اَلئم خالقلارين وار-دؤولتئنه چاتدي.يئيه‌سئز يومورتالاري ييغان بئر شخص کئمي،بوتون دونياني ضبط اتدئم.قاناد چيرپان، آغزيني آچيب سَسئني چيخاردان بِله، اولمادي.»"</verse>
        <verse osisID='Isa.10.15'>بالتا مگر اونو ائشلَده‌نئن قاباغيندا فخر اِدَر؟اَره مگر اونو قالديرانين قاباغيندا کئبئرله‌نَر؟سانکي دَيَنَک اونو گؤتوره‌ني ائشله‌دئر،اِله بئل آغاجدان دوزه‌لمئش دَيَنَک جانليني حرکت اتدئرئر.</verse>
        <verse osisID='Isa.10.16'>بونا گؤره قوشونلار پروردئگاري رَب،آشورون گوجلو عسگرلرئنه اؤلومجول مرض گؤندره‌جک،اونون جلالي آلتيندا بئر اود توتوشوب آلوولانار.</verse>
        <verse osisID='Isa.10.17'>ائسرايئلئن نورو اود،ائسرايئلئن موقدّسي آلوو اولاجاق.آشورون تئکانلار و قانقاللاريني بئر گونده يانديريب يوخ اده‌جک.</verse>
        <verse osisID='Isa.10.18'>گؤزل مِشه‌لرئني، بار ورن باغلاريني،کامئل وئران اده‌جک،آغير ناخوشلوغا توتولان ائنسانين بوتون جاني کئمي اَرئيئب گده‌جک.</verse>
        <verse osisID='Isa.10.19'>مِشه‌لرئنده قالان آغاجلارين سايي او قدر آزا اولاجاق کي،بئر اوشاق اونو سايا بئلر.</verse>
        <verse osisID='Isa.10.20'>او گون ائسرايئلئن صاغ قالانلاري، يعقوبون نسلئندن خئلاص اولوب صاغ قالانلار، آرتيق اونلاري هلاک ادنلره بِل باغلاماياجاقلار.لاکئن، حقئقتن، ربّه، ائسرايئلئن موقدّسئنه بِل باغلاياجاقلار.</verse>
        <verse osisID='Isa.10.21'>صاغ قالانلار يعقوب نسلئندن صاغ قالانلار قودرتلي تارييا طرف دونه‌جکلر.</verse>
        <verse osisID='Isa.10.22'>ای ائسرايئل، خالقين دهنز قومو قدر چوخ اولسا بِله،اونلارين آراسيندان آنجاق بئر آزي دؤنه‌جک.توکَنمَز عدالتله داغيديلما حؤکمو ورئلئب.</verse>
        <verse osisID='Isa.10.23'>قوشونلار پروردئگاري رب، داغيديلما حؤکمونو بوتون دونيادا يرئنه يتئره‌جک.</verse>
        <verse osisID='Isa.10.24'>بونا گؤره ده قوشونلار پروردئگاري رب بله ديئر:"ای صحيوندا ياشايان خالقيم،مئصئرلی‌لرئن سنه اتدئيي کئمي،سني دَيَنَکله ووران،اوستونه دَيَنَک قالديران آشورلولاردان قورخما.</verse>
        <verse osisID='Isa.10.25'>چونکي بو ياخيندا قضبئم سؤنه‌جک، حئدّتئم آشورلولارين محوئنه سبب اولاجاق."</verse>
        <verse osisID='Isa.10.26'>
          قوشونلار ربّي، مئديانلي‌لاري عورِب قاياسيندا ووردوغو کئمي، اونلاري دا شاللاقلا ووراجاق. دَيَنه‌يي مئصئرلی‌لرئن ضئدّئنه نه جور دهنزئن اوستونه اوزاتدي، ائندي ده اِله اده‌جک.</verse>
        <verse osisID='Isa.10.27'>او گون آشورون يوکو چئينئزدن، يوغو بوينونوزدان گؤتوروله‌جک. ياغدان اؤتری يوغ قيريلاجاق. </verse>
        <verse osisID='Isa.10.28'>اونلار عَيّت شهرئنئن ضئدّئنه گلئبلر،مئگرونو کِچئبلر؛مئکماسدا يوکلرئني بوشالديبلار.</verse>
        <verse osisID='Isa.10.29'>اونلار کِچئدي کِچئبلر، و ديئرلر:«گِبَع بئزئم گجه قالاجاغيميز يِر اولاجاق،راما شهري دهشته دوشوب، شاعولون شهري گئبعه‌ده ياشايانلار قاچيبلار.</verse>
        <verse osisID='Isa.10.30'>ای گلّئم قيزي، سَسئني اوجالت!ای لَيشا، قولاق آس، ای بِچارا عَناتوت!</verse>
        <verse osisID='Isa.10.31'>مَدمِنا ساکئنلري قاچيب،گِبئم ساکئنلري سيغيناجاق يِر آختارير.</verse>
        <verse osisID='Isa.10.32'>آمّا بو گون ائشغالچيلار نوبدا قالاجاقلار،صحيون شهرئنئن قورولدوغو داغا، اورشلئم تپه‌سئنه يومروق گؤرسه‌دئر.</verse>
        <verse osisID='Isa.10.33'>باخ، قوشونلار پروردئگاري رب،دوشمنی وار گوجو ائله بوداقلار کئمي کَسه‌جک،لاپ اوجا آغاجلاري يِره سَره‌جک،کئبئرلی‌لري آلچالداجاق.</verse>
        <verse osisID='Isa.10.34'>مِشه‌ده‌کي کوللوقلاري بالتا ائله کَسئب يِره سَره‌جک.لوبنان عظمتلي اولانين اَلي ائله ييخيلاجاق.</verse>
      </chapter>
      <chapter osisID='Isa.11'>
        <verse osisID='Isa.11.1'>يَسّه‌نئن کؤتويوندن تزه بئر شاخه چيخاجاق،کؤکوندن چيخان بئر بوداق بار وره‌جک.</verse>
        <verse osisID='Isa.11.2'>ربّئن روحو،حئکمت و آنلاييش روحو،نصئحت و قودرت روحو،مَعرئفَت و ربّئن قورخوسو روحواونون اوستونده اولاجاق.</verse>
        <verse osisID='Isa.11.3'>او، ربّئن قورخوسوندا شادليق تاپاجاق.گؤزلرئنئن گؤردويو ائله حؤکم اتميه‌جک،قولاغي ائله اشئتدئيئنه گؤره قرار چيخارتماياجاق.</verse>
        <verse osisID='Isa.11.4'>لاکئن او، يوخسوللارا عدالتله حؤکم اده‌جک،يِر اوزونده‌کي مظلوملارين ائشئنه ائنصافلا قرار چيخارداجاق.دونياني آغزينين دَيَنه‌يي ائله ووراجاق.پئس آداملاري آغزينين نفسي ائله اؤلدوره‌جک.</verse>
        <verse osisID='Isa.11.5'>صالحلئک اونون بِلئنه قورشاق اولاجاق،صداقتي کمر کئمي تاخاجاق.</verse>
        <verse osisID='Isa.11.6'>او گون قوردلا قوزو بئر يرده ياشاياجاق،پلنگله چَپئش بئرلئکده ياتاجاق،بوزوو، جاوان آصلان و بَسلَنمئش مال-حيوان يان-يانا دوراجاق،اونلاري کئچئک بئر اوشاق گوده‌جک.</verse>
        <verse osisID='Isa.11.7'>ائنَکله آيي بئر يرده اوتلاياجاق،اونلارين بالالاري بئر يرده ياتاجاق،شئر ده اؤکوز کئمي سامان يئيه‌جک.</verse>
        <verse osisID='Isa.11.8'>سود اَمن کؤرپه صاغير ائلانين يوواسي اوستونده اويناياجاق،سوددن کَسئلمئش اوشاق، اَلئني افعئنئن يوواسينا سالاجاق.</verse>
        <verse osisID='Isa.11.9'>موقدّس داغيمين هچ بئر يِرئنده هچ کئمه ضرر دَيمَيه‌جک،هچ بئر کس او بئرئسئني محو اتميه‌جک،حقئقتن، سولار دهنزي نجه دولدورور،دونيا دا ربّئن مَعرئفتي ائله اِله دولاجاق.</verse>
        <verse osisID='Isa.11.10'>او گون يَسّه‌نئن کؤکو خالقلارا بايراق اولاجاق،مئلّتلر اونا طرف يؤنَله‌جک،ساکئن اولدوغو يِر شؤوکتله دولاجاق.</verse>
        <verse osisID='Isa.11.11'>او گون پروردئگار آشوردان،مئصئردن، پَتروسدان، کوشدان،عِيلامدان، شئنعاردان، خَماتدان و دهنزئن ساحئل‌لرئندنخالقينين صاغ قالانلاريني قورتارماق اوچون ائکئنجي دفه اَلئني اوزاداجاق.</verse>
        <verse osisID='Isa.11.12'>مئلّتلر اوچون بايراق قالديراجاق،اسئر دوشموش ائسرايئل اؤولادلاريني ييغاجاق،داغيلميش يهودالي‌لاريدونيانين دؤرد بوجاغيندان بئر يِره گتئره‌جک.</verse>
        <verse osisID='Isa.11.13'>اِفرايئمئن حسودلوغو يوخ اولاجاق،يهوداني سيخيشديرانلار محو اولاجاقلار.اِفرايئم يهودايا پاخيلّيق اتميه‌جک،يهودا اِفرايئمي سيخيشديرماياجاق.</verse>
        <verse osisID='Isa.11.14'>اونلارين ائکئسي قربده فئلئسطلی‌لرئن اوستونه هوجوم اده‌جکلر،بئرلئکده شرقده ياشايانلارين وار-دؤولتئني قارت اده‌جکلر،اِدوم و موآب تورپاقلاريني ضبط اده‌جکلر،عَمّونلولار اونلارا تابع اولاجاقلار.</verse>
        <verse osisID='Isa.11.15'>رب مئصئرده‌کي دهنزئن خلئجئنيتامامن قوروداجاق.فَرات چايينين اوستونده اَلئني يِل‌له‌دئبيانريريب-ياخان يِل‌لر گتئره‌جک،او، چايي يدّي آرخا بؤله‌جک،آداملار اورادان چاريقلارلا کِچه بئله‌جکلر.</verse>
        <verse osisID='Isa.11.16'>ربّئن آشوردا صاغ قالان خالقي اوچونبؤيوک بئر چيخيش يولو اولاجاق؛نجه کي، ائسرايئل اؤولادلاري اوچونمئصئردن چيخان گون اولموشدو.</verse>
      </chapter>
      <chapter osisID='Isa.12'>
        <verse osisID='Isa.12.1'>او گون سن، بله دئيه‌جکسن:"يارب، سنه شوکور اده‌جيم!گرچي منه قضبله‌نئردئن،لاکئن قضبئن سؤندو،منه تسلّی ورئرسن.</verse>
        <verse osisID='Isa.12.2'>باخ، تاري خئلاصيمدير،اونا اعتئماد اده‌جيم و قورخماياجاغام،چونکي رب تاري قووّتئم و نَغمَمدئر،او منئم خئلاصيم اولوب!"</verse>
        <verse osisID='Isa.12.3'>سِوئنجله خئلاص چشمه‌لرئندنسو چکه‌جکسئنئز.</verse>
        <verse osisID='Isa.12.4'>او گون بله دئيه‌جکسئنئز،«ربّه شوکور ادئن، اونون آديني چاغيرين،خالقلار آراسيندا اونون ائشلرئني بيان ادئن،اونون آدينين اوجاليغيني اونلارا خاطيرلادين.</verse>
        <verse osisID='Isa.12.5'>ربّی ترنّومله پرستئش ادئن،چونکي او، مؤحتشم ائشلر گؤروب،قوي بوتون دونيا بونو بئلسئن!</verse>
        <verse osisID='Isa.12.6'>ای صحيون ساکئنلري، سَسئنئزي اوجالدين،سِوئنجله چيغيرين،چونکي آرانيزداکي ائسرايئلئن موقدّسي بؤيوکدور.»</verse>
      </chapter>
      <chapter osisID='Isa.13'>
        <verse osisID='Isa.13.1'>
          آموص اوغلو اِشَعيايا بابئل حاقّيندا رؤيا ائله نازئل اولان ائخطار:</verse>
        <verse osisID='Isa.13.2'>لوت داغين اوستونه بايراق سانجين!اونلاري بَرکدن سَسله‌يئن،اَل يِل‌له‌دئن کي، اونلار اصئلزاده‌لره آيريلان قاپيلاردان ائچه‌ري گئرسئنلر.</verse>
        <verse osisID='Isa.13.3'>من موقدّسلرئمه امر ورمئشم،قضبئمي دوشمنلره تؤکمک اوچون جسور جنگاورلري،اوجاليغيملا فخر ادن ائگئدلري ده سَسله‌‌مئشم.</verse>
        <verse osisID='Isa.13.4'>داغلارداکي ائزدئحامين گورولتوسونو اِشئدئن،بو، بؤيوک بئر خالقين سَسئنه بَنزَر.بئر يِره توپلانان سلطنتلرئن،مئلّتلرئن نئداسيني اِشئدئن!قوشونلار رَبّي، قوشونو دؤيوشه چاغيرير!</verse>
        <verse osisID='Isa.13.5'>اونلار اوزاق اؤلکه‌دن،اوفوقلرئن او بئري طرفئندن گلئرلر.اؤلکه‌ني يِرله کامئل يِکسان اتمک اوچونرب و اونون قضبئنئن سئلاحي گلئر.</verse>
        <verse osisID='Isa.13.6'>شئون ادئن، چونکي ربّئن گونو ياخيندير.او گون، قادئري-موطلق طرفئندن گلن قيرغين کئمي گلئر!</verse>
        <verse osisID='Isa.13.7'>بونا گؤره هامينين اَللري يانينا دوشه‌جک،هر کس قورخوب اوره‌يئني يئيه‌جک.</verse>
        <verse osisID='Isa.13.8'>اونلاري دهشت بورويه‌جک،درد و ائضطئراب اونلاري اؤزونده بوغاجاق،دوغان آرواد کئمي آغري چکه‌جکلر،تعجّوبله بئربئرلرئنه باخاجاقلار،اوزلري قيزاراجاق.</verse>
        <verse osisID='Isa.13.9'>باخ، ربّئن آمانسيز،قضبلي و قِيضله دولو گونو ياخينلاشير کي،يري صحرايا دؤنده‌رسئن؛او، اوراداکي گوناهکارلاري محو اده‌جک.</verse>
        <verse osisID='Isa.13.10'>گؤيده‌کي اولدوزلار و بورجلر ائشيق ورميه‌جک،دوغان گونش قارالاجاق،آي نورونو ساچماياجاقدير.</verse>
        <verse osisID='Isa.13.11'>رب ديئر: "بلجه دونياني شرارتئنه گؤره،پئس آداملاري تقصئرلرئنه گؤره جزالانديرجاغام.تکبّورلولرئن تکبّورونو ده قيراجاغام،ظاليملارين غورورونو آلچالداجاغام.</verse>
        <verse osisID='Isa.13.12'>ائنساني خالئص قيزيلدان دا آز اده‌جيم،بشر اوفئر قيزيليندان داها دا نادئر حالدا تاپيلاجاق.</verse>
        <verse osisID='Isa.13.13'>بونا گؤره ده من، قوشونلار ربّي،حئدّتلي قضبئمئن گونونده،قِيضئمله گؤيلري تئتره‌ده‌جيم،ير اوزو لرزه‌يه گله‌جک.</verse>
        <verse osisID='Isa.13.14'>هر کس قووولان جيرانا، چوبانسيز قويونلارا دؤنه‌جک،اؤز خالقينين يانينا قاييداجاق،اؤز وطنئنه قاچاجاق.</verse>
        <verse osisID='Isa.13.15'>ياخالانان هر کسئن بدني دلئک-دشئک اولاجاق،توتولان هر کس قيلينج آغزينا ورئله‌جک.</verse>
        <verse osisID='Isa.13.16'>کؤرپه‌لري ده اونلارين گؤزلري قاباغيندا پارچالاناجاق،اِولري تالان اولوناجاق،آروادلارينين ناموسونا توخونولاجاق.</verse>
        <verse osisID='Isa.13.17'>باخ، گوموشه قئيمت ورمه‌يَن،قيزيلي سِومه‌يَن مادلي‌لارياونلارين ضئدّئنه قالديراجاغام.</verse>
        <verse osisID='Isa.13.18'>اوخ جاوانلاري پارچالاياجاق،حتّا کؤرپه‌لره ده رحم اتميه‌جکلر،اوشاقلارا دا شفقت گؤرسدميه‌جکلر.</verse>
        <verse osisID='Isa.13.19'>پادشاهليقلارين لاپ گؤزَلي اولان،کَلدانئلرئن جلالي اولان بابئل،تارينين سودوملا گوموراني داغيتديغي زامانا بَنزه‌يه‌جک.</verse>
        <verse osisID='Isa.13.20'>اورادا بئر داها هچ کئم ياشاماياجاق،نسئلدن-نسله کئمسه ساکئن اولماياجاق.عَرَبلر چاديرلاريني اورادا قورماياجاقلار،چوبانلار دا سورولرئني اورادا ياتيرتماياجاقلار.</verse>
        <verse osisID='Isa.13.21'>اورا وحشي حيوانلارين ياشاديغي يِر اولاجاق،اِولرئنده چاقّاللار قايناشاجاق،اورادا بايقوشلار مسکن سالاجاق،وحشي کِچئلر اويناشاجاق.</verse>
        <verse osisID='Isa.13.22'>قالالاريندا جاناوارلار چيغيراجاق،گؤزَل سارايلاريندا چاقّاللار اولوياجاق.بابئلئن آخيري ياخينلاشاجاق،اونون گونلري تِز گلئب چاتاجاق." </verse>
      </chapter>
      <chapter osisID='Isa.14'>
        <verse osisID='Isa.14.1'>
          رب يعقوب نسلئنه رحم اده‌جک، ائسرايئل خالقيني گئنه سِچه‌جک، اونلاري اؤز تورپاقلاريندا ساکئن اده‌جک، ياداِلّي‌لر ده يعقوب نسلئنه قوشولاجاقلار و اونلارلا بئرلَشه‌جکلر.</verse>
        <verse osisID='Isa.14.2'>آيري خالقلار ائسرايئل خالقيني آپاريب، اؤز يِرلرئنه گتئره‌جکلر. ائسرايئل خالقي ربّئن وردئيي تورپاقلاردا اونلاري اؤزلرئنه قول و کنئز اده‌جکلر؛ اونلاري اسئر آپارانلاري، اؤزلري اسئر اده‌جکلر و اونلارا ظولم ادنلرئن اوستونده حؤکم سوره‌جکلر. </verse>
        <verse osisID='Isa.14.3'>رب سني آغريندان، سيخينتيدان، گؤردويون آغير ائشدن قورتاراندا،</verse>
        <verse osisID='Isa.14.4'>بابئل پادشاهينا لاغ ادئب بله دئيه‌جکسن:  "ظولمکارين آخيري گؤر نجه اولوب!قدّارليغين آخيري گؤر نجه اولوب!</verse>
        <verse osisID='Isa.14.5'>رب پئس آداملارين دَيَنه‌يئني،حؤکمدارلارين عصاسيني قيريب.</verse>
        <verse osisID='Isa.14.6'>او عصا کي، دايانمادان خالقلاري قضبله ووراردي،مئلّتلري قِيضله، آمانسيزجا اَزَردي.</verse>
        <verse osisID='Isa.14.7'>ائندي آمّا بوتون دونياساکئتلئک و راحاتليق ائچئنده سِوئنجدن هاراي چکئر.</verse>
        <verse osisID='Isa.14.8'>حتّا لوبنانين شام و سئدر آغاجلاري داسنئن فلاکتئنه سِوئنه‌رَک ديئر:«سنئن اؤلوموندن بَري، هچ کئم بئزي کَسمَيه گلمئر.»</verse>
        <verse osisID='Isa.14.9'>يِرئن آلتينداکي اؤلولر دئياري،سني پئشواز اتمک اوچون صبئرسئزدئر،اؤلولرئنئن روحو،يِر اوزونون اؤلَن بوتون باشچيلاريسنئن اوچون هيجانلي‌دير،مئلّتلرئن بوتون کِچمئش پادشاهلاري تختلرئندن آياغا قالديرير.</verse>
        <verse osisID='Isa.14.10'>هامي جاواب ورئب سنه دئيه‌جک:«سن ده بئزئم کئمي ضعئف اولوبسان، بئزه بَنزه‌يئبسن!»</verse>
        <verse osisID='Isa.14.11'>جاه-جلالين، چنگلرئنئن سَسياؤلولر دئيارينا اِندئرئلئب.ياتاغين دا، يورغانين دا مِيئت قوردلاريدير.</verse>
        <verse osisID='Isa.14.12'>ای سحر اولدوزو، طولوع اوغلو،گؤيلردن نجه يِره دوشوبسن!ای مئلّتلري ذلئل ادن،نجه ده يِره ييخيليبسان!</verse>
        <verse osisID='Isa.14.13'>لاکئن سن اوره‌يئنده ددئن:«گؤيلره قالخاجاغام،تختئمي تارينين اولدوزلاري اوستونده اوجالارا يِرلَشدئره‌جيم،شئمالداکي اوجا يرده، ييغين داغيندا اوتوراجاغام،</verse>
        <verse osisID='Isa.14.14'>اوجا بولودلارين اوستونه چيخاجاغام،اؤزومو حاق-تاعالا کئمي اده‌جيم.»</verse>
        <verse osisID='Isa.14.15'>آنجاق اؤلولر دئيارينا،اؤلوم چوخورونون درئنلئيئنه اِندئرئله‌جکسن.</verse>
        <verse osisID='Isa.14.16'>سني گؤرَنلر گؤزلرئني زئلّه‌يه‌جکلر،سنئن حاقّيندا دوشونوب دئيه‌جکلر:«دونياني تئتره‌دن، سلطنتلري لرزه‌يه سالان،</verse>
        <verse osisID='Isa.14.17'>يِر اوزونو صحرايا چِوئرَن،شهرلرئني يِرله بئر ادن،محبوسلاري اِولرئنه بوراخمايان آدام، بو مگر ديئل؟»</verse>
        <verse osisID='Isa.14.18'>بوتون مئلّتلرئن پادشاهلاري،هر بئري اؤز عظمتلي مزاريندا ياتير.</verse>
        <verse osisID='Isa.14.19'>لاکئن سن قيريلميش بوداق کئميقبرئندن کنارا، اوزاغا آتيليبسان،بئر چوخورون دئبئنه توللانان،بدنلري قيلينجلا دِشئلَن مِيئتلرله اؤرتولوبسن،آياق آلتيندا قالان لِش کئمي‌سن.</verse>
        <verse osisID='Isa.14.20'>باشقالاري کئمي دفن اولماياجاقسان،چونکي اؤز اؤلکه‌ني داغيديب، اؤز خالقيني اؤلدوروبسن.پئسلئک ادن نسئل بئر داها خاطيرلانماياجاق.</verse>
        <verse osisID='Isa.14.21'>آتالارينين گوناهينا گؤرهاؤولادلاريني اؤلدورمک اوچون يِر حاضيرلايين کي،اونلار قالخيب دونيايا مالئک اولماسينلار،يِر اوزونو شهرلرله دولدورماسينلار."</verse>
        <verse osisID='Isa.14.22'>
         "بابئل خالقينين ضئدّئنه قالخاجاغام. بابئلئن آديني، صاغ قالانلاريني، اوغوللاريني و نسئل‌لرئني يوخ اده‌جيم." رب اعلان ادئر.</verse>
        <verse osisID='Isa.14.23'>"بابئلي بايقوش يوواسينا، باتاقليغا چِوئره‌جيم و محو ادن سوپورگه ائله سوپوره‌جيم." قوشونلار ربّی اعلان ادئر.  </verse>
        <verse osisID='Isa.14.24'>
          قوشونلار ربّی آند ائچئب بله ديئر: "دوغرودان دا دوشوندويوم کئمي اولوب و نئيّت اتدئيئم کئمي اولاجاق.</verse>
        <verse osisID='Isa.14.25'>اؤلکَمده آشورلولاري محو اده‌جيم و داغلاريمدا اونلاري تاپدالاياجاغام. سونرا خالقيم آشورون يوغوندان، و اونون چئيئنلرئنده‌کي يوکوندن قورتولاجاق.</verse>
        <verse osisID='Isa.14.26'>بوتون دونيا اوچون حاضيرلانان تقدئر بودور؛ بوتون مئلّتلرئن ضئدّئنه قالخميش اَلئم بودور.</verse>
        <verse osisID='Isa.14.27'>چونکي قوشونلار ربّی نئيّت ادئب، کئم اونو بوشا چيخاردا بئلر؟ قالخميش اَلئني کئم گری دؤنده‌ره بئلر؟"  </verse>
        <verse osisID='Isa.14.28'>
          پادشاه آخازين اؤلدويو ائلده بو وحي نازئل اولدو:</verse>
        <verse osisID='Isa.14.29'>"ای بوتون فئلئسطلی‌لر،سِوئنمه‌يئن کي، سئزي دؤيَن دَيَنَک قيريليب؛چونکي ائلانين کؤکوندن افعي عمله گله‌جک،اونون ثمره‌سي ده اوچان ائلان اولاجاق.</verse>
        <verse osisID='Isa.14.30'>کاسيبلارين لاپ کاسيبي دوياجاق،مؤحتاجلار اَمئن-آمانليقدا دئنجَله‌جک.سئزئن کؤکونوزو قيتليقلا کَسه‌جيم،صاغ قالانلارينيز دا اؤلدوروله‌جک.</verse>
        <verse osisID='Isa.14.31'>ای دروازا، شئون ات!ای شهر، آغلا!ای بوتون فئلئسطلی‌لر، باشدان-باشا اَرئيئن!چونکي شئمالدان توستو ياخينلاشير،دوشمن عسگرلري سيرا-سيرا گلئر."</verse>
        <verse osisID='Isa.14.32'>مئلّتئن اِلچئلرئنه نه جاواب ورئله‌جک؟"بو کي، رب صحيونون پايالاريني قويوب،اونون خالقينين مظلوملاري اورادا پناه تاپاجاق." </verse>
      </chapter>
      <chapter osisID='Isa.15'>
        <verse osisID='Isa.15.1'>
          موآب باره‌ده ائخطار:  موآبين آر شهري بئر گجه‌يه خاراباليغا دؤندو، داغيلدي،موآبين قئر شهري بئر گجه‌يه وئرانه‌لئيه دؤندو، داغيلدي.</verse>
        <verse osisID='Isa.15.2'>آغلاماق اوچون معبده، دئبونا، پرستئشگاهلارا گدئبلر.موآب خالقي نِبو و مِيدِبا اوچون شئون ادئر.ياس توتماق اوچون هامي ساچيني کَسئب، ساقّاليني قيرخيب.</verse>
        <verse osisID='Isa.15.3'>چولا بورونه‌رَک کوچه‌لرده،داملاردا، ميدانلاردا هر کس شئون ادئر،گؤز ياشلاري سل کئمي آخير.</verse>
        <verse osisID='Isa.15.4'>باغيرير خِشبون و اِلعالِه،سَسلري يَهَصه قدر اِشئدئلئر.بونا گؤره موآب عسگرلري شئون ادئر،جانلاري قورخو ائچئنده اَسئر.</verse>
        <verse osisID='Isa.15.5'>اوره‌يئم موآب اوچون باغيرير،اورانين قاچقينلاري صوعَره، عِگلَت-شِلئشئيايا طرف قاچيب.آغلايا-آغلايا لوخئت يوخوشوندان چيخيرلار.خورونه‌يئم يولوندا محو اولدوقلاري اوچون آغلاييرلار.</verse>
        <verse osisID='Isa.15.6'>چونکي نئمرئم سولاري قورودوغو اوچون، اوت سولدو،بئتکئلر قالمادي، آرتيق گؤي-گؤيَرتي يوخ اولدو.</verse>
        <verse osisID='Isa.15.7'>بونا گؤره خالق، قازانديغي مال-دؤولتئني، ييغديغي ثروتئنيسؤيودلر وادئسئندن کچئردئر.</verse>
        <verse osisID='Isa.15.8'>خالقين آغلاشماسي موآب تورپاغيني بورويوب،فريادي اِگله‌يئمه‌جک، بِعِر-اِيلئمه‌جک چاتير.</verse>
        <verse osisID='Isa.15.9'>چونکي دئمون سولاري قانلا دولودور؛قطعن من دئمونون باشينا داها بَتَر بلا گتئره‌جيم،موآبدان قاچيب-قورتولانلارين اوستونه،اؤلکه‌ده صاغ قالانلارين اوستونه آصلان سالاجاغام. </verse>
      </chapter>
      <chapter osisID='Isa.16'>
        <verse osisID='Isa.16.1'>سِلَعدن صحرا يولو ائله صحيون قيزينين داغينا،اؤلکه‌نئن حؤکمدارينا خراج قوزولاري گؤنده‌رئن.</verse>
        <verse osisID='Isa.16.2'>سونرا موآب قيزلاري يووالاريندان آتيلميش،اورا-بورا اوچان قوشلار کئمي،اَرنون چايينين کِچئدلرئنده اولاجاق.</verse>
        <verse osisID='Isa.16.3'>"بئزه نصئحت ور، بئر قرار ور،گوندوزون گون اورتا ائستئسئنده اوستوموزه گجه کئمي کؤلگه سال،قووولانلاري گئزلَت، قاچقينلاري تسلئم اتمه.</verse>
        <verse osisID='Isa.16.4'>قوي موآبدان قووولانلار سنئنله بئرلئکده ياشاسين،محو ادنلرئن اَلئندن اونلارا پناه يري اول."چونکي قارت ادن قورتاريب، قيرغين يوخدور،ظاليملار اؤلکه‌دن کامئل بئر شکئلده محو اولوبلار،</verse>
        <verse osisID='Isa.16.5'>محبّت ائچئنده بئر تخت قورولاجاق،داوود نسلئندن بئر حاکئم صداقتله اونون اوستونده اوتوراجاق،عدالتي آختاراجاق.صالحلئيي تزلئکله يرئنه يتئره‌جک.</verse>
        <verse osisID='Isa.16.6'>موآبلي‌لارين نه دره‌جه‌ده کئبئرله‌نئب لووغالانديقلاريني،نه جور تکبّورلو، مغرور و حئرصلي اولدوقلاريني اشئتدئک،بوش يِره فخر ادئرلر.</verse>
        <verse osisID='Isa.16.7'>بونا گؤره موآب شئون اده‌‌جک؛ هر بئري موآب اوچون باغيراجاق.قئر-خَرِسِتئن کئشمئش لاواشالاريني يادا سالاراق اَزئله‌جکلر.</verse>
        <verse osisID='Isa.16.8'>چونکي خِشبون زَمئلري،سئبما تَنَکلري قورودو.آيري مئلّتلرئن باشچيلاري اونون سِچمه بوداقلاريني قيريبلار؛او بوداقلار کي، يَعزِره يِتئشئردي، صحرايا چاتيردي، شاخه‌لَنئب دهنزي آشيردي.</verse>
        <verse osisID='Isa.16.9'>بونا گؤره يَعزِرده آغلايانلارلا،سئبما تَنَکلري اوچون آجي-آجي آغلاياجاغام.ای خِشبون و اِلعالِه، سئزي گؤز ياشلاري ائله ائسلانديراجاغام،چونکي سنئنن ياي مئوه‌لرئن اوچون اولان، سنئن محصول واختي ييغيلان بارين اوچون‌ اولان،شَن سَسلرئنئز کَسئلدي.</verse>
        <verse osisID='Isa.16.10'>محصوللو زَمئدن شَنلئک و شادليق سَسي يوخ اولوب،اوزوملوکده نه نغمه‌لر اوخونور، نه ده شادليق نئدالاري سَسله‌نئر.اوزوم‌سيخانلاردا ائشله‌يَن يوخدور،اونلارين شَن سَسلرئني، من کَسمئشم.</verse>
        <verse osisID='Isa.16.11'>بونا گؤره اوره‌يئم موآب اوچون طنبور کئمي ناله چکئر،قلبئم قئر-حارِس اوچون سيزلايير.</verse>
        <verse osisID='Isa.16.12'>موآب خالقي پرستئشگاهلارينا گده‌رک اؤزونو يورور،دوعا اتمک اوچون موقدّس مکانينا گلئر،آمّا هر شي بوش‌-بوشونادير!</verse>
        <verse osisID='Isa.16.13'>ربّئن موآب حاقّيندا کِچمئشده ددئيي سؤزو بودور.</verse>
        <verse osisID='Isa.16.14'/>
      </chapter>
      <chapter osisID='Isa.17'>
        <verse osisID='Isa.17.1'>
          دَمَشق باره‌ده ائخطار:  باخ، دَمَشق عنقرئب شهر اولماقدان گؤتوروله‌جک،بئر ييغين خاراباليغا دؤنه‌جک.</verse>
        <verse osisID='Isa.17.2'>عَروعِر شهرلري ترک اولوناجاق.اورالار سورولرئن اوتلاديغي يِر اولاجاق،اونلاري قورخودان اولماياجاق.</verse>
        <verse osisID='Isa.17.3'>اِفرايئمده قالالي شهر قالماياجاق،دَمَشقئن حاکئمئيّتي يوخ اولاجاق،صاغ قالان اَراملي‌لار؛اونلار ائسرايئل اؤولادلارينين قووّتي کئمي اولاجاقلار.بونو قوشونلار ربّی اعلان ادئر.</verse>
        <verse osisID='Isa.17.4'>او گون يعقوب نسلئنئن شؤوکتي سؤنه‌جک،هاميسي بئر دَري، بئر سوموک قالاجاق.</verse>
        <verse osisID='Isa.17.5'>حتّا اِله اولاجاق کي، اِله بئل بئچئنچي بئتَن تاخيلي بئچئر،باشاقلاري اَلي ائله ييغير،اِله اولاجاق کي، اِله بئل بئري باشاقلاري رِفايئم دره‌سئنده توپلايير.</verse>
        <verse osisID='Isa.17.6'>چوخ آز باشاق بوراخيلاجاق؛زيتون آغاجي سئلکه‌لَنَندن سونرا، تپه‌سئنده ائکي-اوچ زيتون قالديغي کئمي،بَهَرلي بوداقلاريندا دورد-بش زيتون قالديغي کئمي باشاقلار دا بله قالاجاق.بونو ائسرايئلئن تاريسي رب اعلان ادئر.</verse>
        <verse osisID='Isa.17.7'>او گون ائنسان اؤز يارادانينا نظر سالاجاق،گؤزلري ائسرايئلئن موقدّسئني گؤره‌جک.</verse>
        <verse osisID='Isa.17.8'>اَل‌لري ائله ياراتديغي قوربانگاهلارا باخماياجاق،بارماقلاري ائله دوزلتدئيئنه نظر سالماياجاق؛نه اَشِرا بوتلرئنه، نه ده بوخور قوربانگاهلارينا.</verse>
        <verse osisID='Isa.17.9'>او گون ائستِحکاملي شهرلري کؤللوکده ترک اولونموش يِرلر کئمي،يا دا ائسرايئل اؤولادلارينين قاباغيندا ترک اتدئيي بوداقلار کئمي اولاجاق.اؤلکه بئر وئرانه‌يه دؤنه‌جک.</verse>
        <verse osisID='Isa.17.10'>چونکي سن، سنه قورتولوش ورن تاريني ياددان چيخارديبسان،پناهگاهين اولان قاياني خاطيرلاماييبسان.بونا گؤره ده سن اجنبي بوتلر اوچون باغ اَکئرسن،اؤزگه آغاجلارين بوداقلاريندان پيوند ادئرسن.</verse>
        <verse osisID='Isa.17.11'>اونلاري اَکدئيئن گون بؤيودورسن،اِرته‌سي گون چئچکلَندئرئرسن،آمّا کَدَرلي، صاغالمايان آغريلي گونده محصول ورميه‌جکلر.</verse>
        <verse osisID='Isa.17.12'>آه، چوخ‌سايلي خالقلارين گورولتوسودهنزلرئن گورولتوسونه بَنزه‌يئر!مئلّتلرئن نعره‌سي گوجلو سولارين چاغلاييشينا اوخشار!</verse>
        <verse osisID='Isa.17.13'>مئلّتلرئن سَسي بؤيوک سولارين گورولتوسونه بَنزه‌يئر،لاکئن تاري اونلاري توبئخ اده‌جک،اونلار اوزاقلارا قاچاجاقلار،کوله‌يئن قاباغيندا تپه‌لئکلرده‌کي سامان چؤپو کئمي،طوفانين قاباغيندا يووارلانان کولَش کئمي قووولاجاقلار.</verse>
        <verse osisID='Isa.17.14'>آخشامچاغي، باخ، دهشت وار،سحر آچيلمادان يوخ اولورلار.بئزي سويانلارين عاقئبتي بو اولاجاق،بئزي قارت ادنلرئن آخيري بو اولاجاق. </verse>
      </chapter>
      <chapter osisID='Isa.18'>
        <verse osisID='Isa.18.1'>آه، قاناد ويزيلتي‌لاري اِشئدئلَن اؤلکه‌نئن واي حالينا!کوش چايلارينين او طرفئنده يِرلَشَن اؤلکه‌نئن.</verse>
        <verse osisID='Isa.18.2'>او اؤلکه کي، دهنز يولو ائله،قاميش قاييقلاري ائله اِلچئلر گؤنده‌رئر!ای آياقدان جَلد قاصئدلر، يولا دوشون!چايلارلا بؤلونموش اؤلکه‌يه گدئن،اوجابويلو، پارلاق دَرئلي مئلّتئن،هر ياندا قورخو دوغوران خالقين،گوجلو و ائشغالچي مئلّتئن يانينا گدئن!</verse>
        <verse osisID='Isa.18.3'>ای بوتون يِر اوزونده ياشايانلار!ای دونيا ساکئنلري!داغلارين اوستونه بايراق دئکه‌لَنده اونو گؤره‌جکسئنئز!کَره‌ناي چالينديقدا اونو اِشئده‌جکسئنئز!</verse>
        <verse osisID='Isa.18.4'>چونکي رب منه بله ديئب:"ساکئتجه مسکنئمدن باخاجاغام؛گونش شوعالاريندان يارانان قيزمارليق کئمي،بئچئن واختينين ائستي زامانيندا شِح دوماني کئمي."</verse>
        <verse osisID='Isa.18.5'>چئچکلَنمه قورتاريب محصول ييغيميندان اَوّلاوزوملر قورا باغلاياندا،رب باغ قايچيلاري ائله بوداقلاري کَسه‌جک،ياييلميش بوداقلاري قيريب آتاجاق.</verse>
        <verse osisID='Isa.18.6'>هاميسي داغين ييرتيجي قوشلارينا،يِرئن وحشي حيوانلارينين قاباغينا آتيلاجاق.يايدا ييرتيجي قوشلارا،قيشدا بوتون وحشي حيوانلارا يِم اولاجاق.</verse>
        <verse osisID='Isa.18.7'>او واخت چايلارلا بؤلونموش اؤلکهاوجابويلو، پارلاق دَرئلي خالق،هر ياندا قورخو دوغوران خالقگوجلو و ائشغالچي مئلّتقوشونلار ربّئنه،قوشونلار ربّئن آديني قويدوغو يِره–صحيون داغينا خراج گتئره‌جک.</verse>
      </chapter>
      <chapter osisID='Isa.19'>
        <verse osisID='Isa.19.1'>
          مئصئر باره‌ده ائخطار:  باخ، رب سورعَتله گِدن بولودون اوستونه مئنئب مئصئره گلئر.مئصئر بوتلري اونون قاباغيندا تئتره‌‌يه‌جک،مئصئرلی‌لرئن اورَکلري ائچلرئنده اَرئيه‌جک.</verse>
        <verse osisID='Isa.19.2'>رب ديئر: "من مئصئرلی‌لري مئصئرلی‌لرئن ضئدّئنه قالديراجاغام،قارداش قارداشلا، قونشو قونشو ائله،شهر شهرله، اؤلکه‌ اؤلکه ائله ووروشاجاق.</verse>
        <verse osisID='Isa.19.3'>او واخت مئصئرلی‌لرئن اورَکلري ائچلرئنده اوزوله‌جک؛نئيّتلرئني بوشا چيخارداجاغام.اِله کي، اونلار بوتلردن، اؤلولرئن روحلاريندان،جئندارلاردان، روح‌چاغيرانلاردان مصلحت ائستَيه‌جکلر.</verse>
        <verse osisID='Isa.19.4'>بوندان علاوه، مئصئرلی‌لري قدّار بئر آغايا تسلئم اده‌جيم،قووّتلي بئر پادشاه اوستلرئنده حؤکم سوره‌جکدئر."قوشونلارين رب تاريسي بله اعلان ادئر.</verse>
        <verse osisID='Isa.19.5'>نئلئن سولاري آزالاجاق،چاي چکئلئب قوروياجاق.</verse>
        <verse osisID='Isa.19.6'>کانال‌لاري ائيلَنه‌جک،مئصئرئن آرخلاري بوشاليب قوروياجاق،قاميشلار و قارغيلار چورويه‌جک.</verse>
        <verse osisID='Isa.19.7'>نئل کناريندا، چايين قيراغينداکي قارغيلار،نئل بويونجا اَکئلمئش زَمئلر قوروياجاق، سوورولوب يوخ اولاجاق.</verse>
        <verse osisID='Isa.19.8'>باليقچيلار ياس توتاجاقلار،نئله تئلوو آتانلارين هاميسي آغلاياجاقلار،سويا تور آتانلارين هاميسيني قوصّه بورويه‌جک،</verse>
        <verse osisID='Isa.19.9'>بوندان علاوه، نازئک کتان اوستونده ائشله‌يَنلر،آغ بِز توخويانلار اومئدلرئني ائتئره‌جکلر.</verse>
        <verse osisID='Isa.19.10'>مئصئرئن سوتونلاري قيريلاجاق،بوتون موزدلو ائشچئلر روحدان دوشه‌جک.</verse>
        <verse osisID='Isa.19.11'>صوعَن شهرئنئن باشچيلاري نجه ده آخماقديرلار!فئرعونون حئکمتلي مصلحت ورنلرئنئن مصلحتي آخماقليقدير.سئز نجه فئرعونا دئيه بئلرسئنئز:"من حئکمتلی‌لرئن، قدئم پادشاهلارين نسلئنده‌نَم!؟"</verse>
        <verse osisID='Isa.19.12'>بس سنئن حئکمتلي‌ آداملارين هارادادير؟قوي سنه بئلدئرسئنلر،قوي آنلاسينلار کي،قوشونلار ربّی مئصئرئن ضئدّئنه نه حاضيرلاييب.</verse>
        <verse osisID='Isa.19.13'>صوعَنئن باشچيلاري آخماق اولوبلار،نوف ريئسلري آلدانيبلار،مئصئر قبئله‌لرئنئن باشچيلاري، مئصئري يولدان آزديريبلار.</verse>
        <verse osisID='Isa.19.14'>رب گئجلئک روحونو مئصئرئن ائچئنه قاتيب.اونلار مئصئري، بوتون اتدئکلرئنده آزديريبلار،بئر کِفلي کئمي کي، اؤز قوسدوغونون اطرافيندا هِل‌له‌نئر.</verse>
        <verse osisID='Isa.19.15'>مئصئرده هچ کئم هچ بئر ائش گؤره بئلمَيه‌جک:نه باش، نه قويروق و نه خورما بوداغي، نه ده قاميش. </verse>
        <verse osisID='Isa.19.16'>
          او گون مئصئرلی‌لر آروادلارا بَنزه‌يه‌جکلر و قوشونلار ربّئنئن اونلارين ضئدّئنه قالخان اَلئنئن قاباغيندا تئتره‌يئب دهشته گله‌جکلر.</verse>
        <verse osisID='Isa.19.17'>يهودا تورپاغي مئصئرلی‌لري دهشته گتئره‌جک. قوشونلار ربّئن مئصئرئن ضئدّئنه حاضيرلاديغي نئيّته گؤره، يهودانين آديني اشئدن هر کس ولوله‌يه دوشه‌جک.</verse>
        <verse osisID='Isa.19.18'>او گون مئصئرده بش شهر اولاجاق کي، کَنَعان دئلئنده دانيشيب قوشونلار ربّئن آدينا آند ائچه‌جک؛ اونلارين بئري هلاک شهري  چاغيريلاجاق.  </verse>
        <verse osisID='Isa.19.19'>
          او گون مئصئر اؤلکه‌سئنئن اورتاسيندا ربّه بئر قوربانگاه قورولاجاق، سرحدئنده ده اونا سوتون تئکئله‌جک.</verse>
        <verse osisID='Isa.19.20'>بو، مئصئر تورپاغيندا قوشونلار ربّئن علامتي و شهادتي اولاجاق؛ چونکي اونلار ظاليملاردان قورتولماق اوچون ربّه فرياد اده‌جکلر. و او، مئصئرلی‌لره بئر قورتاريجي و قهرمان گؤنده‌رئب اونلاري قورتاراجاق.</verse>
        <verse osisID='Isa.19.21'>بلجه رب اؤزونو مئصئرلی‌لره تانيتديراجاق، اونلار دا او گون ربّی تانيياجاقلار. مئصئرلی‌لر ربّه قوربانلار و تقدئملرله پرستئش اده‌جکلر، ربّه نذئر-نئياز ادئب، يرئنه يتئره‌جکلر.</verse>
        <verse osisID='Isa.19.22'>رب مئصئرلی‌لري ووراجاق و سونرا شفا وره‌جک. بلجه اونلار ربّه طرف دؤنه‌جکلر. رب اونلارين يالواريشينا جاواب وره‌جک و اونلاري صاغالداجاق.</verse>
        <verse osisID='Isa.19.23'>او گون مئصئردن آشورا بؤيوک بئر يول اولاجاق.آشورلولار مئصئره، مئصئرلی‌لر ده آشورا گدئب گله‌جکلر.مئصئرلی‌لرله آشورلولار بئرلئکده پرستئش اده‌جکلر </verse>
        <verse osisID='Isa.19.24'>
          او گون ائسرايئل مئصئر و آشورون يانيندا اوچونجو اؤلکه اولاجاق. اونلار يِرئن اورتاسيندا برکت اولاجاقلار.</verse>
        <verse osisID='Isa.19.25'>قوشونلار ربّی اونلارا برکت ورئب دئيَر: "خالقيم مئصئر، ياراتديغيم آشور، ائرثئم ائسرايئل برکتلي اولسون."  </verse>
      </chapter>
      <chapter osisID='Isa.20'>
        <verse osisID='Isa.20.1'>
          او ائلده کي، آشور پادشاهي سَرگونون امري ائله، قوشونونون باشچيسي اَشدودا هوجوم ادئب اوراني آلدي،</verse>
        <verse osisID='Isa.20.2'>رب آموص اوغلو اِشَعيانين واسئطه‌سئله او واخت دانيشيب بله ددي: "گت، اَينئنده‌کي چولونو و آياغينداکي چاريقلاريني چيخارت.» اِشَعيا اِله ده اتدي، لوت و آياق‌يالين گَزميه باشلادي.</verse>
        <verse osisID='Isa.20.3'>رب ددي: "مئصئر و کوش اوچون علامت و عئبرت اولاراق، قولوم اِشَعيا نجه اوچ ائل عرضئنده لوت و آياق‌يالين گَزئب،</verse>
        <verse osisID='Isa.20.4'>اِله ده آشور پادشاهي مئصئري خجالت آلتيندا قويماق اوچون، مئصئرلی‌لري و کوشلولاري اسئر ادئب، جاوانلاري و قوجالاري لوت و آياق‌يالين، عاييب يِرلري آچيق آپاراجاق.</verse>
        <verse osisID='Isa.20.5'>کوشا بِل باغلايان، مئصئرله فخر ادن خالق قورخاجاق و خجالته دوشه‌جک.</verse>
        <verse osisID='Isa.20.6'>او گون بو ساحئل بويونجا يِرلَشَن اؤلکه‌نئن ساکئنلري دئيه‌جکلر: «باخ، بو دا اومئدئمئز! گؤر آشور پادشاهينين اَلئندن قورتولماق اوچون کؤمک آلماغا قاچديغيميز خالقين باشينا نه‌لر گلدي! بس بئز نه جور قورتولاجاغيق؟»"  </verse>
      </chapter>
      <chapter osisID='Isa.21'>
        <verse osisID='Isa.21.1'>
          دهنز ساحئلئنده‌کي صحرا باره‌سئنده ائخطار:  نِگِبدن نجه کولَکلر گلئر،صحرادان، دهشتلي اؤلکه‌دن ده اِله بئر فلاکت گلئر.</verse>
        <verse osisID='Isa.21.2'>قورخولو بئر رؤيا منه گؤرسه‌دئلئب:خائن حله ده خائنلئک ادئر، محو ادن حله ده محو ادئر.ای عِيلام، چيخ! ای ماد، موحاصئره‌يه آل!اونون باعئث اولدوغو بوتون شئونلره آخير قويموشام.</verse>
        <verse osisID='Isa.21.3'>بو دلئلدن بِلئم سانجي ائچئنده‌دئر؛آغري منی، دوغان آرواد کئمي توتوب.اِله تئتره‌يئرم کي، اشئده بئلمئرم،اِله قورخودايام کي، گؤره بئلمئرم.</verse>
        <verse osisID='Isa.21.4'>اوره‌يئم اسئر، دهشت منی بويورور.حسرتئني چکدئيئم شفق منی آرتيق قورخودور.</verse>
        <verse osisID='Isa.21.5'>سوفره حاضيرلاييرلار،خالچالار سَرئرلر،يِيئب-ائچئرلر؛"قالخين، ای سرکرده‌لر،قالخانلاري ياغلايين!"</verse>
        <verse osisID='Isa.21.6'>چونکي پروردئگار منه بله ديئر:"گت، گؤزَتچي تعيئن ات،قوي او، گؤردوکلرئني خبر ورسئن.</verse>
        <verse osisID='Isa.21.7'>آتلي‌لاري، جوت-جوت آتلي‌لاري،اِششَکلر فوجونو، دَوه‌لر فوجونو گؤرنده،قوي دئقّتله باخسين، چوخ دئقّتله."</verse>
        <verse osisID='Isa.21.8'>او واخت گؤزَتچي باغيردي:"ای پروردئگار، کشئکچي بورجونده گوندوز دائم دورورام،هر گجه نؤوبمده کشئک چکئرم.</verse>
        <verse osisID='Isa.21.9'>باخ، بئر آتلي فوجو گلئر، آتلي‌لار جوت-جوت."بئري ددي: "ييخيليب، بابئل ييخيليب!اونون آللاهلارينين بوتلري ده يِره دوشوب تئکه-تئکه اولوب."</verse>
        <verse osisID='Isa.21.10'>ای خالقيم، ای خرمنده بوغدا کئمي دؤيولموش خالقيم!ائسرايئلئن تاريسي قوشونلار ربّئندن اشئتدئيئمي سئزه اعلان ادئرم. </verse>
        <verse osisID='Isa.21.11'>
          دوما  باره‌سئنده ائخطار:  بئر نفر سِعئردن منی سَسله‌يئر:"ای گؤزَتچي، گجه‌دن نه قدر کچئب؟ای گؤزَتچي، گجه‌دن نه قدر کچئب؟"</verse>
        <verse osisID='Isa.21.12'>گؤزَتچي جاواب ورئر:"سحر گلئر، آمّا گجه ده گلئر.اگر سوروشاجاقسينيز، گئنه گلئن، سوروشون." </verse>
        <verse osisID='Isa.21.13'>عَرَبئستان باره‌سئنده ائخطار:ای دِدان کاروانلاري،عَرَبئستان کوللوقلاريندا گرک گجه‌لَيه‌سئنئز!</verse>
        <verse osisID='Isa.21.14'>ای تِيما ساکئنلري،سوسوزلاميشلارا سو گتئرئن!قاچيب قورتولانلارا چؤرک ورئن!</verse>
        <verse osisID='Isa.21.15'>چونکي اونلار قيلينجدان،سييريلميش قيلينجدان،چکئلمئش اوخ-کاماندان، آغير دؤيوشدن قاچيبلار.</verse>
        <verse osisID='Isa.21.16'>چونکي پروردئگار منه بله ددي: "بئر ائلئن عرضئنده،ائشه آلينان بئرئنئن بئر ائل سايديغينا موطابئق،قِدارين بوتون شؤوکتي آرادان گده‌جک.</verse>
        <verse osisID='Isa.21.17'>اوخ‌آتانلاردان، قِدار نسلئنئن جنگاورلرئندن آز قالاجاق؛چونکي ائسرايئلئن تاريسي رب بله ديئب.</verse>
      </chapter>
      <chapter osisID='Isa.22'>
        <verse osisID='Isa.22.1'>
          رؤيا دره‌سي باره‌سئنده ائخطار:  ائندي سئزه نه اولوب کي، هامينيز داملارا چيخيبسينيز؟</verse>
        <verse osisID='Isa.22.2'>ای سَس-کويلو، قيشقيران-باغيران، گورولتولو شهر،اؤلدورولَنلرئنئز نه قيلينجدان کچئردئلدي،نه ده دؤيوشلرده اؤلدورولدو.</verse>
        <verse osisID='Isa.22.3'>باشچيلارينيزين هاميسي بئرلئکده قاچيبلار،اوخ-کامانسيز ياخالانيبلار؛بوتون تاپيلانلارينين هاميسي بئرلئکده اسئر آپاريليبلار؛گرچي اوزاقلارا قاچميشديلار.</verse>
        <verse osisID='Isa.22.4'>بونا گؤره ديئرم: "گؤزلرئنئزي مندن گؤتورون،قويون آجي-آجي آغلاييم،خالقيمين قيزينين وئران اولدوغو اوچون،منه تسلّی ورميه جهد اتمه‌يئن."</verse>
        <verse osisID='Isa.22.5'>چونکي رؤيا دره‌سئنده،قوشونلار تاريسي ربّئن دهشت، اَزمَک، و ائغتئشاش گونو وار،دووارلارين داغينتيسي و داغلارا فرياد نئدالاري چاتديغي گون گلئر.</verse>
        <verse osisID='Isa.22.6'>عِيلاملي‌لار اوخدانلاريني توتدولار،آداملارلا دولو دؤيوش عارابالاري ائله، آتلي‌لاري ائله گلدئلر.قئر ساکئنلري قالخانلاريني آچديلار.</verse>
        <verse osisID='Isa.22.7'>او واخت سنئن لاپ گؤزل دره‌لرئن، دؤيوش عارابالاري ائله دولو ائدي،آتلي‌لار شهر دروازانين قاباغينا دوزولدولر.</verse>
        <verse osisID='Isa.22.8'>رب يهودانين دئفاع ائستِحکاملاريني گؤتوردو،او گون سئز "مِشه" آدلي اِوده ساخلانيلان سئلاحلارا بِل باغلادينيز.</verse>
        <verse osisID='Isa.22.9'>داوودون شهرئنئن دووارلاريندا،دؤيوشدن دَلئک-دِشئک عمله گلدئيئني گؤردونوز،آشاغي حوووضا سو ييغدينيز.</verse>
        <verse osisID='Isa.22.10'>سونرا اورشلئمده‌کي اِولري سايدينيز،شهر دووارينين تعمئري اوچون اِولري سؤکدونوز.</verse>
        <verse osisID='Isa.22.11'>کؤهنه حوووضون سولاري اوچون،ائکي دووار آراسيندا سو آنباري دوزلتدئنئز.لاکئن بو ائشي گؤره‌نه بِل باغلامادينيز،بونو چوخدان حاضيرلايان تارييا دئقّت اتمه‌دئنئز.</verse>
        <verse osisID='Isa.22.12'>اونا گؤره ده، او گون قوشونلار تاريسي رب، سئزي آغلاشمايا،ياس توتماغا، ساچينيزي يولماغا، چولا بورونميه چاغيردي.</verse>
        <verse osisID='Isa.22.13'>آمّا بونون عوضئنه شادليق وار، شنلئک وار،مال-حيوان کسمه‌سي وار، قويون-کچي کسمه‌سي وار،اَت يمه‌سي و شراب ائچمه‌سي وار:"گلئن، يئيک و ائچک، چونکي صاباح اؤله​جيئک."</verse>
        <verse osisID='Isa.22.14'>لاکئن قوشونلار ربّی اؤزونو منه آشکار اتدي،"قطعن بو گوناه سئزه اؤلَنه قدر اصلا باغيشلانماز!"قوشونلار تاريسي رب بله بويورور.</verse>
        <verse osisID='Isa.22.15'>بلجه قوشونلار تاريسي رب ديئر:دور، او مهماندارين،ساراي ريئسي شِبنانين يانينا گت و دِه:</verse>
        <verse osisID='Isa.22.16'>"سنئن بورادا نه ائشئن وار؟بورادا کئمئن وار کي،بورادا، بو اوجادا يرده اؤزون اوچون قبئر قازيبسان؟آيا قايانين ائچئنده اؤزونه مزار دوزه‌لدئبسن؟</verse>
        <verse osisID='Isa.22.17'>باخ، ای کئشي، رب سني عنقرئب تَپَندن توللاياجاق،عنقرئب سني ياخالاياجاق.</verse>
        <verse osisID='Isa.22.18'>توپ کئمي سني هِل‌لَده‌جک،گِن اؤلکه‌يه آتاجاق.اورادا اؤله‌جکسن،فخر اتدئيئن عارابالارين اورادا قالاجاق،آخي، اؤز آغانين اِوئني بي‌آبير ادئبسن!</verse>
        <verse osisID='Isa.22.19'>سني وظئفندن عزل اده‌جيم،اوتوردوغون يردن آشاغي آتاجاغام.</verse>
        <verse osisID='Isa.22.20'>او گون قولوم حئلقئيا اوغلو اِلياقئمي چاغيريب</verse>
        <verse osisID='Isa.22.21'>سنئن پالتاريني اونا گيئندئره‌جيم،سنئن قورشاغيني اونون بِلئنه باغلاياجاغام،سنئن ائقتئداريني اونون ائختئيارينا وره‌جيم.بو آدام اورشلئم ساکئنلرئنه،يهودا خالقينا آتا اولاجاق.</verse>
        <verse osisID='Isa.22.22'>سونرا داوود نسلئنئن آچاريني اونون چئينئندن آساجاغام،آچديغيني هچ کئم باغلايا بئلميه‌جک،باغلاديغيني هچ کئم آچا بئلميه‌جک.</verse>
        <verse osisID='Isa.22.23'>من اونو پايا کئمي بَرک يِره ووراجاغام.و او، آتاسينين نسلی اوچون شؤوکت تختي اولاجاقدير. </verse>
        <verse osisID='Isa.22.24'>
          آتاسينين نسلئنئن بوتون شؤوکتي اونون اوستوندن آسيلاجاق. نسلئن و اؤولادلارين شرفي، طاسلاردان طاباقلاراجاق، بوتون قاب-قاجاقلارين شؤوکتي بو پايا اوستوندن آسيلاجاق"</verse>
        <verse osisID='Isa.22.25'>قوشونلار ربّی بيان ادئر: </verse>
      </chapter>
      <chapter osisID='Isa.23'>
        <verse osisID='Isa.23.1'>
          صور باره‌سئنده ائخطار:  ای تَرشئش گَمئلري، شئون ادئن،چونکي صور شهري اِولري ائله، بندرلري ائله بئرلئکده داغيلدي.کئتّئم تورپاغيندان بو حاقدا اونلارا خبر گلدي.</verse>
        <verse osisID='Isa.23.2'>سئز، ای ساحئل ساکئنلري،سئز، ای صئدون تاجئرلري، ساکئت اولون!سئزئن قاصئدلرئنئز دهنزي کچدئلر</verse>
        <verse osisID='Isa.23.3'>و چوخ سولار اوستونده ائدئلر.نئلئن تاخيلي، شئخورون محصولو؛شهر مئلّتلرئن آل-وِر يري ائدي!</verse>
        <verse osisID='Isa.23.4'>اوتان، ای صئدون!چونکي دهنز دانيشير، دهنز ساحئلئنده يِرلَشَن قالا بله ديئر:"من نه دوغوم آغريسي چکمئشم، نه ده دوغموشام،نه اوغلانلار يتئشدئرمئشم، نه ده قيزلار بؤيوتموشم."</verse>
        <verse osisID='Isa.23.5'>صور حاقّيندا خبر مئصئره چاتاندا،مئصئرلی‌لرئن اورَکلري اوزوله‌جک.</verse>
        <verse osisID='Isa.23.6'>ای ساحئل ساکئنلري، تَرشئشه طرف گدئن، شئون ادئن!</verse>
        <verse osisID='Isa.23.7'>آيا بودور سنئن فخر اتدئيئن شهر؟او کي، اونون کؤکو قدئمدندئر،آياقلاري دا اونو اوزاق يِرلره آپارير کي، اونلاري موستَملَکه اتسئن؟</verse>
        <verse osisID='Isa.23.8'>تاجلار گيئندئرن صورون ضئدّئنه، بونلاري کئم حاضيرلاييب؟آخي بو شهرئن تاجئرلري شاهزاده ائدئلر،آل-وِرچئلري دونيانين حؤرمتلي آداملاري ائدئلر.</verse>
        <verse osisID='Isa.23.9'>قوشونلارين ربّی بونو حاضيرلاييب کي،هر جور گؤزل‌لئيئن تکبّورونو قيرسين،يِر اوزونون بوتون حؤرمتلي آداملاريني اوتانديرسين.</verse>
        <verse osisID='Isa.23.10'>ای تَرشئش قيزي، اؤز تورپاقلاريندان نئل کئمي کچ،آرتيق سنه هچ بئر مانع يوخدور.</verse>
        <verse osisID='Isa.23.11'>رب دهنزئن اوستونه اَلئني اوزاديب،سلطنتلري لرزه‌يه ساليب؛کَنَعانين ائستِحکاملارينين داغيلماسي حاقّيندا امر ورئب.</verse>
        <verse osisID='Isa.23.12'>رب ديئب:"ای دؤيولموش باکئره صئدون قيزي،سن بئر داها شادليقدان هاي-کوي سالماياجاقسان!قالخ، کئتّئمه کچ،آمّا اورادا دا جانينا راحاتليق تاپماياجاقسان."</verse>
        <verse osisID='Isa.23.13'>کَلده‌لئلرئن اؤلکه‌سئنه باخ!او خالق آرتيق يوخدور؛آشورلولار او اؤلکه‌ني وحشي حيوانلارين مسکنئنه دؤنده‌ردئلر.مَنجَنئقلرئني دئکدئلر،سارايلاريني داغيتديلار،بو دئياري وئرانه‌لئيه چِوئردئلر.</verse>
        <verse osisID='Isa.23.14'>شئون ادئن، ای تَرشئش گَمئلري،چونکي ائستِحکامينيز داغيليب. </verse>
        <verse osisID='Isa.23.15'>
          بوندان سونرا صور شهري، يتمئش ائل، بئر پادشاهين عؤمرو قدر، يادلاردا‌‌‌ن چيخاجاق. يتمئش ائل کچدئکدن سونرا، صورون دا باشينا فاحئشه آرواد اوچون بَستَله‌دئيي نغمه‌ده‌کي کئمي بله گله‌جک:</verse>
        <verse osisID='Isa.23.16'>"ای يادلاردان چيخميش فاحئشه،طنبور سازيني اَلئنه آل، دولان شهري!گؤزل هاوالار چال، چوخ نغمه‌لر اوخو،قوي سني يادا سالسينلار!" </verse>
        <verse osisID='Isa.23.17'>
          يتمئشئنجي ائلئن آخيريندا رب صور شهرئنئن گؤروشويونه گله‌جک. بو شهر گئنه ده فاحئشه‌لئک اوجرتئنه قاييداجاق و دونيانين بوتون سلطنتلري ائله فاحئشه‌لئک اده‌جک.</verse>
        <verse osisID='Isa.23.18'>اونون فاحئشه‌لئک اوجرتئندن گلن گلئر ربّه وقف اولوناجاق؛ خزئنه‌لره قويولماياجاق، آنبارلارا ييغيلماياجاق. بو گلئر ربّئن حوضوروندا ساکئن اولان آداملارين يمه‌يئني و گؤزل گِيئمئني تأمئن اده‌جک.  </verse>
      </chapter>
      <chapter osisID='Isa.24'>
        <verse osisID='Isa.24.1'>باخ، رب يِر اوزونو بوش قويوب خاراباليغا چِوئرئر،دونياني آلت-اوست ادئر،ساکئنلرئني داغيدير.</verse>
        <verse osisID='Isa.24.2'>خالقلا کاهئن آراسيندا، نؤکرله آغاسي آراسيندا،کنئزله خانيمي آراسيندا، آليجي ائله ساتيجي آراسيندا،بورج ورنله بورج آلانين آراسيندا،سَلَمچي ائله بورج آلان آراسيندا هچ بئر فرق قويولماياجاق.</verse>
        <verse osisID='Isa.24.3'>ير اوزو کامئل بوش قاليب خاراباليغا چِورئله‌جک.چونکي رب بله ديئب.</verse>
        <verse osisID='Isa.24.4'>دونيا ساراليب سولور،ير اوزو قورويوب سولور.دونيانين اوستون‌منصبلي آداملاري ضعئف اولور.</verse>
        <verse osisID='Isa.24.5'>دونيا دا ساکئنلرئنئن وسئله‌سي ائله نجئس اولدو،چونکي اونلار تارينين قانونلارينا عوصيان اتدئلر،قايدالاريني آياق آلتينا قويدولار،ابدی عهدي پوزدولار.</verse>
        <verse osisID='Isa.24.6'>بو سببه گؤره، لعنت يِر اوزونو محو ادئر.يِر اوزونون ساکئنلري گوناهلارينين جزاسيني چکئر،بونا گؤره يِر اوزونون ساکئنلري يانير،و چوخ آز آدام صاغ قالير.</verse>
        <verse osisID='Isa.24.7'>تزه شراب ماتم توتور، مِينه‌لر سولور،بوتون فَرَحلَنَن آداملار کَدَردن آه چکئر.</verse>
        <verse osisID='Isa.24.8'>دَفلرئن شَن سَسي کَسئلئب،شَنلئک نئداسي اِشئدئلمئر،طنبورلارين نغمه‌سي گلمئر.</verse>
        <verse osisID='Isa.24.9'>بئر داها نغمه اوخويوب شراب ائچمئرلر،ائچکئنئن دادي، ائچَنه آجي گلئر.</verse>
        <verse osisID='Isa.24.10'>نئظامسيز شهر، خارابا قاليب؛بوتون اِولر قيفيل‌لانيب،هچ کئم اورايا گئره بئلمئر.</verse>
        <verse osisID='Isa.24.11'>شراب اوچون کوچه‌لرده قيشقير-باغير وار،بوتون سِوئنج نورو ظولمته چِورئلئب.دونيانين شَنلئيي کَسئلئب.</verse>
        <verse osisID='Isa.24.12'>شهر وئران بوراخيليب،دروازالاري دارماداغيندير.</verse>
        <verse osisID='Isa.24.13'>زيتون آغاجيندان زيتونلاري تؤکمَک اوچون آغاجي سئلکَله‌يئب دؤيَنده نجه اولور،اوزوم محصولو ييغيلاندان سونرا بوراخيلان سالخيملار نجه اولور،دونياداکي خالقلار دا اِله اولاجاق.</verse>
        <verse osisID='Isa.24.14'>صاغ قالانلار سَسلرئني اوجالديرلار،شادليقدان هاراي چکئرلر،قربده ياشايانلار ربّئن عظمتئندن فرياد ادئرلر.</verse>
        <verse osisID='Isa.24.15'>بونا گؤره، شرقده ياشايانلار، ربّی اوجالدين.دهنز ساحئل‌لرئنده ساکئن اولانلار، ائسرايئلئن تاريسي ربّئن آديني اوجالدين.</verse>
        <verse osisID='Isa.24.16'>دونيانين لاپ اوزاق گوشه‌لرئندن ترنّوم نغمه‌سي اِشئدئرئک:"صالح اولانا عئزّت اولسون!"آمّا من ديئرم: "تلف اولورام، تلف اولورام، واي منه!خائنلر خائنلئکلرئنه داوام ورئرلر،بلی، خائنلر چوخ خائنلئکله رفتار ادئرلر!"</verse>
        <verse osisID='Isa.24.17'>ای دونيادا ياشايانلار،دهشت، درئن چوخور و تله سئزي گؤزله‌يئر!</verse>
        <verse osisID='Isa.24.18'>دهشته سالان خبردن قاچان، درئن چوخورا دوشه‌جک،درئن چوخوردان چيخا بئلَن، تله‌يه دوشه‌جک.چونکي گؤيلرئن پنجره‌لري آچيقدير،دونيانين بونؤوره‌لري تئتره‌يئر.</verse>
        <verse osisID='Isa.24.19'>ير اوزو چاتلاييب،ير اوزو ياريليب،دونيا شئدّتله اسئر!</verse>
        <verse osisID='Isa.24.20'>دونيا کِفلي کئمي آشا-آشا هِل‌له‌نئر،تالوار کئمي سئلکَله‌نئر،چونکي عاصئلئيي اونون اوستونده آغيردير،ييخيلاجاق و بئر داها قالخا بئلميه‌جک.</verse>
        <verse osisID='Isa.24.21'>او گون رب گؤيده‌کي قوشونلاري يوخاريدا،يِر اوزونون پادشاهلاريني آشاغيدا جزالانديراجاق.</verse>
        <verse osisID='Isa.24.22'>اونلار سئياهچالا محبوسلار کئمي ييغيلاجاقلار،زئندا‌ندا باغلي ساخلاناجاقلار،اوزون مودّت کچندن سونرا جزالاناجاقلار.</verse>
        <verse osisID='Isa.24.23'>سونرا آي اوتاناجاق، گونش خجالت چکه‌جک.چونکي قوشونلار ربّی صحيون داغيندا،اورشلئمده حؤکم سوره‌جک.شؤوکتي آغساقّاللارينين گؤزو قاباغيندا اولاجاق.</verse>
      </chapter>
      <chapter osisID='Isa.25'>
        <verse osisID='Isa.25.1'>يارب، سن منئم تاريمسان،سني اوجالداجاغام، سنئن آدينا حمدلر اوخوياجاغام.چونکي سن قدئمدن بري مؤجوزه‌لرئني، نئيّتلرئنيکامئل وفادارليقلا حياتا کچئردئبسن.</verse>
        <verse osisID='Isa.25.2'>چونکي سن شهري بئر داش ييغينينا،ائستِحکاملي شهري خاراباليغا دؤنده‌رئبسن.او شهر ياد اِللی‌لرئن سارايي ائدي،اوندان اثر-علامت قالماييب،او بئر داها برپا اولونماز.</verse>
        <verse osisID='Isa.25.3'>بونا گؤره قووّتلي خالقلار سني عئزّتلَندئره‌جک.قدّار مئلّتلره منصوب شهرلر سندن قورخاجاق.</verse>
        <verse osisID='Isa.25.4'>چونکي سن يوخسولا سيغيناجاق،سيخينتي ائچئنده اولان مؤحتاجا پناهگاه،طوفان واختي چارداق،ائستئلئک واختي کؤلگه‌لئک اولوبسان.چونکي قدّارلارين نفسي دووارا چارپان طوفان کئمئدئر.</verse>
        <verse osisID='Isa.25.5'>ياد اللی‌لرئن نعره‌سئني چؤل سيجاغي کئمي باسديريرسان؛بولودون کؤلگه‌سي، سيجاغي نجه قيرير،قدّار آداملارين نغمه سَسلري اِله قيريلير.</verse>
        <verse osisID='Isa.25.6'>بو داغدا قوشونلارين ربّی بوتون خالقلار اوچون لذئذ ضئيافت قوراجاق؛ياغلي يمکلردن، گؤزل شرابلاردان عئبارت ضئيافت وره‌جک،اورادا لاپ لذئذ يمکلر، لاپ دادلي شرابلار اولاجاق.</verse>
        <verse osisID='Isa.25.7'>بو داغدا بوتون خالقلارين اوستونده‌کي اؤرتويو،بوتون مئلّتلرئن اوستونه سَرئلَن توخونما اؤرتويو گؤتوره‌جک.</verse>
        <verse osisID='Isa.25.8'>اؤلومو ابدی اولاراق يوخ اده‌جک،پروردئگار رب بوتون آداملارين اوزوندن گؤز ياشلاريني سئله‌جک،بوتون ير اوزوندن خالقينين روسوايچيليغيني گؤتوره‌جک.چونکي رب بله ديئب.</verse>
        <verse osisID='Isa.25.9'>او گون دئيه‌جکلر:"باخ، بودور بئزئم تاريميز کي،نئجاتيميز اوچون اونا اومئد باغلاميشيق،بودور او رب کي، اونا اومئد باغلاميشيق؛گلئن، سِوئنَک و بئزه ورن نئجاتيندا شادليق اِدَک!"</verse>
        <verse osisID='Isa.25.10'>ربّئن اَلي بو داغين اوستونده قالاجاق،آمّا موآب پِيئنلئيه دوشَن سامان کئمي تاپداق آلتيندا قالاجاق.</verse>
        <verse osisID='Isa.25.11'>نجه بئر اوزَن، اوزَرکَن، اَل-قول آتير،موآب دا پِيئنلئکده اِله اَل-قول آتاجاق،آمّا رب موآبين تکبّورونو اَللرئنئن فَندگئرلئيي ائله بئرلئکده آلچالداجاق.</verse>
        <verse osisID='Isa.25.12'>او، سنئن ائستِحکاملاريني،اوجا دووارلاريني يِره اِندئره‌جک،داغيديب يِرله بئر اده‌جک.</verse>
      </chapter>
      <chapter osisID='Isa.26'>
        <verse osisID='Isa.26.1'>او گون يهودا دئياريندا بله نغمه اوخوناجاق:"قووّتلي شهرئمئز وار،تاري شهرئن اَمئن-آمانليغي اوچون دووارلار و سنگرلر قورور.</verse>
        <verse osisID='Isa.26.2'>آچين شهرئن دروازالاريني،قويون وفالي قالان او صالح مئلّت ائچه‌ري گئرسئن.</verse>
        <verse osisID='Isa.26.3'>دوشونجه‌لرئنده پايدار اولان آداملارا، سن کامئل باريش ورئرسن،چونکي اونلار سنه بِل باغلاييرلار.</verse>
        <verse osisID='Isa.26.4'>ربّه همئشه بِل باغلايين،چونکي رب تاريدا، ابدی قاياميز وار.</verse>
        <verse osisID='Isa.26.5'>چونکي او، يوخاري يِرلرده اوتورانلاري،اَل چاتمايان شهري آلچالديب؛اونو آلچالدير، يِرله بئر ادئر، تورپاغا دؤنده‌رئر.</verse>
        <verse osisID='Isa.26.6'>او شهر آياق آلتيندا تاپدالاناجاق؛مظلوملارين آياقلاري، يوخسول‌لارين قدملري آلتيندا تاپدالاناجاق.</verse>
        <verse osisID='Isa.26.7'>صالح آدامين يولو هاماردير؛ای دوروست اولان تاري، صالح آدامين يولونو هامار ات.</verse>
        <verse osisID='Isa.26.8'>دوغرودان دا، يارب، سنئن حؤکملرئنئن يولوندا،بئز سنه اومئد باغلاييريق،سنئن آدين، حتّا سنئن خاطئرَن جانيميزين ائسته‌يي‌دئر.</verse>
        <verse osisID='Isa.26.9'>قلبئم گجه‌ سنئن اوچون حسرت چکئر،دوغرودان دا، روحوم ائچئمده جهدله سني آختارير.حؤکملرئن يِر اوزونده حياتا کِچدئکجه،دونيانين ساکئنلري صالحلئيي اؤيره‌نئر.</verse>
        <verse osisID='Isa.26.10'>پئس آداما رحم ادئلسه ده،او، صالحلئيي اؤيرَنمئر،دوغرولوق اؤلکه‌سئنده حاقسيزليق ادئر،ربّئن عظمتئني گؤرمور.</verse>
        <verse osisID='Isa.26.11'>يارب، اَلئني قالديريبسان،لاکئن اونلار بونو گؤرمورلر.اؤز خالقين اوچون گؤرستدئيئن قيرتي گؤروب اوتانيرلار.دوغرودان دا، سنئن دوشمنلرئني اود اوداجاق.</verse>
        <verse osisID='Isa.26.12'>يارب، بئزه باريش ورن سنسن،اونا گؤره کي، بوتون ائشلرئمئزي سن بئزئم اوچون عمله گتئرئبسن.</verse>
        <verse osisID='Isa.26.13'>ای تاريميز رب،سندن باشقا آغالار اوستوموزده حاکئم اولوبلار،لاکئن بئز فقط سنئن آديني ائقرار ادئرئک.</verse>
        <verse osisID='Isa.26.14'>اؤلولر ياشاماياجاقلار، آيريلميش روحلار قالخماياجاقلار،چونکي سن اونلاري جزالانديريبسان، محو ادئبسن،اونلار حاقّيندا هر بئر خاطئره‌ني يوخ ادئبسن.</verse>
        <verse osisID='Isa.26.15'>لاکئن سن بو مئلّتي چوخالديبسان، يارب!بو مئلّتي چوخالديبسان، سن شؤوکتلي‌سن.هر طرفه اؤلکه‌نئن سرحدلرئني گِنئشلَندئرئبسن."</verse>
        <verse osisID='Isa.26.16'>يارب، اونلار بلايا دوشَنده سني آختارديلار.آنجاق ياواشجا بئر دوعا اده بئلردئلر،سنئن تَنبِهئن اونلارين اوستونده ائدي.</verse>
        <verse osisID='Isa.26.17'>حامئله آرواد دوغوش واختينا ياخينلاشاندا،آغري چکئب قوورولاراق نجه قيشقيرار،بئز ده سنئن حوضوروندا اِله ائدئک، يارب!</verse>
        <verse osisID='Isa.26.18'>بئز ده سانکي بويلو ائدئک، قوورولاراق آغري چکئردئک،لاکئن يِلدن باشقا بئر شي دوغماديق.دونيايا قورتولوش گتئره بئلمه‌دئک،دونيا ساکئنلرئني حياتا چاتديرا بئلمه‌دئک.</verse>
        <verse osisID='Isa.26.19'>آمّا سنئن اؤلولرئن ياشاياجاق، بدنلري دئرئله‌جک.ای تورپاق آلتيندا ياتانلار، اويانين، سِوئنج نغمه‌سئني اوخويون،چونکي سنئن شِحئن سحر شِحئنه بنزه‌يئر،تورپاق آيريلميش روحلاري دئرچَلده‌جک.</verse>
        <verse osisID='Isa.26.20'>ای خالقيم، گلئن، گئرئن اوتاقلارينيزا،قاپيلاري آرخانيزدان اؤرتون،ربّئن قِيضي کِچَنه‌جک، قيسا بئر زامان گئزله‌نئن!</verse>
        <verse osisID='Isa.26.21'>چونکي باخ، رب يِر اوزونون ساکئنلرئني،قباحتلري اوزوندن جزالانديرماق اوچون،اؤز مسکنئندن گلئر.يِر اوتدوغو قاني اوزه چيخارداجاق،اؤلدورولَنلري آرتيق گئزلَتميه‌جک.</verse>
      </chapter>
      <chapter osisID='Isa.27'>
        <verse osisID='Isa.27.1'>او گون رب لِوياتانا،  او قاچان ائلانا،بلی، لِوياتانا، او قيوريلان ائلاناآمانسيز، بؤيوک و قووّتلي قيلينجي ائله جزا وره‌جک،دهنزده‌کي اژداهاني اؤلدوره‌جک.</verse>
        <verse osisID='Isa.27.2'>او گون:"بئر شراب اوزوم‌باغي، اونون باره‌سئنده اوخويون!</verse>
        <verse osisID='Isa.27.3'>من رب، اونون قوروجوسويام،تِز-تِز اونو سولاييرام،گجه-گوندوز کِشئيئنده دورورام کي،هچ کس اونا ضرر يتئرمه‌سئن.</verse>
        <verse osisID='Isa.27.4'>هچ قضبئم يوخدور،اگر کئمسه موحارئبه‌ده قاباغيما تئکان و قانقال قويسا،اونلاري آياق آلتيندا اَزه‌رم،هاميسيني اوددا يانديرارام.</verse>
        <verse osisID='Isa.27.5'>و يا قوي منئم موحافئظه‌مدن بَرک توتسون،قوي منئمله باريشسين،قوي منئمله باريشسين."</verse>
        <verse osisID='Isa.27.6'>گله‌جک گونلرده يعقوب نسلی کؤک سالاجاق،ائسرايئل گول آچيب چئچکلَنه‌جک،يِر اوزونو ميوه ‌ائله دولدوراجاقلار.</verse>
        <verse osisID='Isa.27.7'>مگر رب، ائسرايئلي ووران دوشمنلري کئمي، اونو ووردو؟و يا او، مگر ائسرايئل، اونو اؤلدورَنلرئن اؤلدورولدويو کئمي اؤلدو؟</verse>
        <verse osisID='Isa.27.8'>سن اؤز خالقيني قوووب اسئرلئيه گؤندرمَکلهاونلارلا چکئشدئن.شرق کولَه‌يي اَسن گون، رب اونلاري شئدّتلي يِلي ائله قوووب.</verse>
        <verse osisID='Isa.27.9'>بونا گؤره، يعقوب نسلئنئن قباحتي بونونلا باغيشلاناجاق،گوناهين آرادان گؤتورولمه‌سئنئن تام باهاسي بو اولاجاق:بوتپرست قوربانگاهلارين داشلاري تاباشئر کئمي اووولاجاق،ائلاهه اَشِرا و بوخور قوربانگاهلاري بئر داها دئک قالماياجاق.</verse>
        <verse osisID='Isa.27.10'>چونکي ائستِحکاملي شهر ترک ادئلئب،يورد، صحرا کئمي وئرانه و يئيه‌سئز قاليب.اورادا بوزوو اوتلاييب اوزاناجاق،اونون شاخه‌لرئني يئيه‌جک.</verse>
        <verse osisID='Isa.27.11'>بوداقلار قورويوب قوپاريلاجاق،آروادلار گلئب اونلارلا اود قالاياجاقلار.بو خالق آغيلسيز اولدوغونا گؤره،اونلاري يارادان، اونلارا رحم اتميه‌جک،اونلارين خالئقي اونلارا ائلتئفات گؤرسدميه‌جک.</verse>
        <verse osisID='Isa.27.12'>
          او گون رب فَرات چاييندان مئصئر دره‌سئنه قدر، خرمن دؤيَن کئمي، اؤز خرمنئني دؤيه‌جک، و سئز بئر-بئر توپلاناجاقسينيز، ای ائسرايئل اؤولادلاري!</verse>
        <verse osisID='Isa.27.13'>او گون بؤيوک کَره‌ناي چاليناجاق، آشور تورپاغيندا ائتکئن دوشَنلر، مئصئره اسئر ادئلَنلر گلئب اورشلئمده، موقدّس داغدا، ربّه سجده اده‌جکلر.  </verse>
      </chapter>
      <chapter osisID='Isa.28'>
        <verse osisID='Isa.28.1'>واي اِفرايئمئن کِفلی‌لرئنئن کئبئر تاجينا!شؤوکتلي گؤزل‌لئيئنئن سولان گولونه!او کي، بَهَرلي دره‌نئن باشيندا يِرله‌شيب،واي بو شهره کي، شرابا دوشکون اولانلارين کئبئري‌دئر.</verse>
        <verse osisID='Isa.28.2'>باخ، ربّئن گوجلو و قووّتلي بئر آدامي وار.او، بَرک ياغان دولو کئمي، بلا گتئرن طوفان کئمي،هر شيي يولوندا محو ادن سل کئمي گلئر،اَلي ائله او شهري يِره چيرپاجاق.</verse>
        <verse osisID='Isa.28.3'>اِفرايئمئن کِفلی‌لرئنئن کئبئر تاجي آياق آلتيندا تاپدالانير.</verse>
        <verse osisID='Isa.28.4'>محصوللو دره‌نئن باشيندا يِرلَشَن شهر،اونون شؤوکتلي گؤزل‌لئيئنئن سولان گولو،يايدان قاباق عمله گلن کال انجئر کئمي اولاجاق کي،اونو گؤرَن تِز دَرئب يئيه‌جک.</verse>
        <verse osisID='Isa.28.5'>او گون قوشونلارين رَبّي،صاغ قالان خالقي اوچون،گؤزل‌ بئر تاج، شؤوکتلي بئر چَلَنگ اولاجاق.</verse>
        <verse osisID='Isa.28.6'>حؤکم کورسوسونده اوتورانا عدالت روحو،شهر دروازالاريني مودافئعه ادنلره قودرت وره‌جک.</verse>
        <verse osisID='Isa.28.7'>بونلار دا شرابدان هِل‌له‌نئرلر، عَرَقدن آشا- آشا گِدئرلر:هم کاهئن، هم نبي عَرَقدن هِل‌له‌نئرلر،شراب اونلاري گئجَلدئب، عَرَق اونلاري آشيرير:رؤيالار گؤرَن زامان کِفلي‌دئرلر،حؤکم ادن زامان کِفلئلئکدن هِل‌له‌نئرلر.</verse>
        <verse osisID='Isa.28.8'>بوتون سوفره‌لر کثئف قوسماقلا دولودور،بولانماميش بئر يِر يوخدور!</verse>
        <verse osisID='Isa.28.9'>"بو آدام کئمه معرئفت اؤيره‌دئر؟ پيامي کئمه آچيقلايير؟سوددن کَسئلمئش، آنا دؤشوندن آيريلميش کؤرپه اوشاقلارا مگر؟</verse>
        <verse osisID='Isa.28.10'>چونکي رب ديئر:"امر اوستونه امر، امر اوستونه امر،قايدا اوستونه قايدا، قايدا اوستونه قايدا،بئر آز بورادا، بئر آز اورادا."</verse>
        <verse osisID='Isa.28.11'>دوغرودان دا رب بو خالقلا دانيشاجاق؛پلتک دوداقلارلا، ياد دئل‌له.</verse>
        <verse osisID='Isa.28.12'>او کي، اونلارا ددي:"راحاتليق بودور،يورغونلارا دئنجلئک ورئن." و "ائستئراحت ادئن."آمّا اونلار اشئتمَک ائستَمه‌دئلر.</verse>
        <verse osisID='Isa.28.13'>بونا گؤره ده، ربّئن سؤزو اونلار اوچون بو اولاجاق:"امر اوستونه امر، امر اوستونه امر،قايدا اوستونه قايدا، قايدا اوستونه قايدا،بئر آز بورادا، بئر آز اورادا."کي، گتسئنلر و آرخاسي اوسته ييخيلسينلار،قيريلسينلار، تله‌يه دوشوب اسئر اولسونلار.</verse>
        <verse osisID='Isa.28.14'>بونا گؤره ده، ای رئشخندچئلر،اورشلئمده اولان بو خالقين رهبرلري،ربّئن سؤزونه قولاق آسين!</verse>
        <verse osisID='Isa.28.15'>مادام کي سئز دِدئنئز:"اؤلومله عهد باغلاميشيق،اؤلولر دئياري ائله راضيليغا گلمئشئک،اؤلکه‌يه بؤيوک بلا گلنده، بئزه ضرر ورميه‌جک،چونکي يالاني اؤزوموزه سيغيناجاق اتمئشئک،حئيله‌نئن آرخاسيندا گئزلَنمئشئک."</verse>
        <verse osisID='Isa.28.16'>بونا گؤره ده پروردئگار رب ديئر:باخ، صحيوندا بونؤوره داشي،مؤحکم داش، قئيمتلي گوشه‌داشي قويورام.اونا ائنانان پرئشان اولماياجاق.</verse>
        <verse osisID='Isa.28.17'>عدالتي اؤلچو، صالحلئيي شاقول اده‌جيم.يالان سيغيناجاغيني دولو محو اده‌جک،گئزلَندئيئنئز يِرلري سِللر يويوب آپاراجاق.</verse>
        <verse osisID='Isa.28.18'>اؤلومله باغلاديغينيز عهد لغو اولوناجاق،اؤلولر دئياري ائله راضيليغينيز قووّه‌دن دوشه‌جک.اؤلکه‌يه بؤيوک بلا گلنده، سئزي تاپدالاياجاق.</verse>
        <verse osisID='Isa.28.19'>بو بلا هر گلدئيئنده سئزي سوپوروب گؤتوره‌جک.او سحر به سحر، گجه گوندوزون هر واختي کچه‌جک.بو خبري آنلايان دهشته بورونه‌جک.</verse>
        <verse osisID='Isa.28.20'>ياتاق اوزانماق اوچون قيسا،يورغان بورونمک اوچون دار اولاجاق.</verse>
        <verse osisID='Isa.28.21'>چونکي رب پِراصئم داغيندا اتدئيي کئمي قالخاجاق،گئبعون دره‌سئنده‌کي کئمي قضبلَنه‌جک.او اؤز ائشئني، قِيري-عادي ائشئني يرئنه يتئره‌جک!اؤز عملئني، نامعلوم عملئني حياتا کچئرده‌جک.</verse>
        <verse osisID='Isa.28.22'>بونا گؤره ده رئشخند اتمه‌يئن،يوخسا زنجئرلرئنئز داها دا آغيرلاشار.چونکي قوشونلارين ربّی پروردئگاردان اشئتمئشم کي،بوتون يِر اوزونون محو اولماسينا قطعي بئر شکئلده قرار ورئلئب.</verse>
        <verse osisID='Isa.28.23'>قولاق آسين، سَسئمي اِشئدئن،قولاق ورئن و دِدئيئمي اِشئدئن.</verse>
        <verse osisID='Isa.28.24'>مگر اَکئنچي، اَکئن اَکمک اوچون، دورمادان يري شوخوملاماز؟مگر دورمادان تورپاقدا شيريم آچيب هامارلاماز؟</verse>
        <verse osisID='Isa.28.25'>مگر تورپاغي هامارلاياندان سونرا، شويود و زئره‌ني سَپمَز؟مگر بوغداني ردئفله، آرپاني آييرديغي يِره، قيرميزي بوغداني دا اونون يانينا اَکمَز؟</verse>
        <verse osisID='Isa.28.26'>چونکي تاريسي اونا نصئحت وِرَر، اونو ياخشي اؤيره‌دَر.</verse>
        <verse osisID='Isa.28.27'>چونکي شويودو خرمنده وَل‌له دؤيمَزلر،زئره‌نئن اوستونه ده عارابا تَکَرلري ائله سورمَزلر.</verse>
        <verse osisID='Isa.28.28'>بوغدا چؤرک اوچون گرک خرمنده دؤيولسون؛بونا گؤره ده اَکئنچي اونو ابده کئمي دؤيمَز.اگر عاراباسينين تَکَرلرئني ده اوستوندن کچئرتسه،آتلاري بوغداني اَزمَز.</verse>
        <verse osisID='Isa.28.29'>بو دا قوشونلارين ربّئندن گلئر.اونون مصلحتي عالي، حئکمتي بؤيوکدور.</verse>
      </chapter>
      <chapter osisID='Isa.29'>
        <verse osisID='Isa.29.1'>واي سنه، ای اَري‌اِل، ای اَري‌اِل، داوودون بئر زامان اوردوگاه قوردوغو شهر!ائلي، ائله قات! بايراملارين سيرايا دورسون.</verse>
        <verse osisID='Isa.29.2'>اَري‌اِله دارليق گتئره‌جيم،او، شئون و ماتم شهري اولاجاق.منئم اوچون اَري‌اِل کئمي اولاجاق.</verse>
        <verse osisID='Isa.29.3'>سنئن ضئدّئنه اطرافيندا اوردوگاه قوراجاغام،اطرافينا ائستِحکاملار دوزه‌جيم،سنئن ضئدّئنه دؤيوش بورجلری تئکه‌جيم.</verse>
        <verse osisID='Isa.29.4'>او واخت آلچالديلاجاقسان، يردن دانيشاجاقسان،توز-تورپاق ائچئندن سَسئن بوغوق-بوغوق گله‌جک،سَسئن اؤلو سَسي کئمي يردن،سؤزلرئن پيچيلتي کئمي تورپاغين آلتيندان چيخاجاق.</verse>
        <verse osisID='Isa.29.5'>آمّا دوشمنلرئنئن فوجو نارين توز کئمي،قورخونج آداملارين قوشونلاري سوورولموش سامان چؤپو کئمي اولاجاق.بو، قَفلَتَن، بئر آن ائچئنده باش وره‌جک.</verse>
        <verse osisID='Isa.29.6'>قوشونلارين ربّئنئن تَنبِهي سنهگؤي گورولتوسو ائله، زلزله ائله،بؤيوک سَس-کويله، فيرلانان يِل‌له، طوفانلا،هر شيي محو ادن اودلا گله‌جک.</verse>
        <verse osisID='Isa.29.7'>سونرا اَري‌اِلئن ضئدّئنه دؤيوشَن بوتون مئلّتلردن فوجلار،اونا و قالاسينين ضئدّئنه ساواشانلارين هاميسي،اونا ظولم ادنلر بئر رؤيا کئمي،گجه گؤرونَن يوخو کئمي يوخ اولاجاقلار.</verse>
        <verse osisID='Isa.29.8'>يوخودا چؤرک يِدئيئني گؤرَن آج آدام کئمي اولاجاق،باخ، يِيئر؛لاکئن اويانديقدا، گئنه آجدير.يوخودا سو ائچدئيئني گؤرَن سوسوز آدام کئمي اولاجاق،و باخ، ائچئر،لاکئن اويانديقدا، گئنه سوسوزلوقدان يانير.بله اولاجاق او مئلّتلرئن فوجلاري دا کي،صحيون داغينين ضئدّئنه دؤيوشورلر.</verse>
        <verse osisID='Isa.29.9'>مات قالين، حيرتله‌نئن،گؤزونوزو کور ادئن، کور اولون.اونلار کِفلي اولورلار، لاکئن شرابدان يوخ،هِل‌له‌نئرلر، لاکئن عرقدن يوخ.</verse>
        <verse osisID='Isa.29.10'>چونکي رب سئزئن اوستونوزه آغير يوخو روحو ساليب،او سئزئن گؤزلرئنئزي يوموب، ای پيغمبرلر؛او سئزئن باشلارينيزي اؤرتوب، ای گؤروجولر.</verse>
        <verse osisID='Isa.29.11'>
          بوتون بو رؤيا سئزئن اوچون موهورلَنمئش کئتابين سؤزلري کئمي اولاجاق کي، اوخوماغي باجارانا بونو ورئب دئيَنده: "خاهئش ادئرم، بونو اوخو!" جاواب وره‌جک: "اوخويا بئلمه‌رم، چونکي مؤهورلودور."</verse>
        <verse osisID='Isa.29.12'>سونرا کئتابي اوخويا بئلمه‌يَنه ورئب دئيَنده کي: "خاهئش ادئرم، بونو اوخو"، جاواب وره‌جک: "من اوخوماغي بئلمئرم."</verse>
        <verse osisID='Isa.29.13'>سونرا پروردئگار ددی:"چونکي بو خالق منه دئلي ائله ياخينلاشيب،دوداقلاري ائله منه حؤرمت ادئر،آمّا قلبلرئني مندن چوخ اوزاق ادئر،اونلارين منه حؤرمت اتمکلري ائنسانلاردان اؤيرَندئکلري امرلردن گلئر.</verse>
        <verse osisID='Isa.29.14'>بونا گؤره، باخ، من بئر داها بو خالق اوچون تزه مؤجوزه، اِعجازلي شيلر اده‌جيم،و حئکمتلی‌لرئنئن حئکمتي محو اولاجاق،عاغيلّي‌لارين آغيلي يوخ اولاجاقدير."</verse>
        <verse osisID='Isa.29.15'>واي او آداملارين حالينا کي،اؤز نئيّتلرئني رَبدن درئن بئر شکئلده گئزله‌دئرلر!و عمل‌لري قارانليقدا باش ورئر.و ديئرلر: "بئزي کئم گؤرور؟" يا دا "بئزي کئم تاني‌يير؟"</verse>
        <verse osisID='Isa.29.16'>سئز هر شيي تَرسه دوشونورسونوز!مگر کوزه‌گري گئل‌له بئر توتماق اولار؟مگر دوزه‌لدئلَن شي، اونو دوزه‌لدن باره‌ده دئيه بئلر: "او منی دوزه‌لتمه‌دي"؟شکئل تاپميش، مگر اونا شکئل ورن باره‌ده دئيه بئلر: "او هچ نه آنلامير"؟</verse>
        <verse osisID='Isa.29.17'>لوبنان تزلئکله مگر محصوللو زَمئيه،محصوللو زَمي ده مگر مِشه‌يه دؤنميه‌جک؟</verse>
        <verse osisID='Isa.29.18'>او گون کارلار کئتابداکي سؤزلري اِشئده‌جکلر،کورلارين گؤزلري ظولمت و قارانليقلاريندان گؤره‌جک.</verse>
        <verse osisID='Isa.29.19'>ذلئل‌لر ده ربده شادليقلاريني آرتيراجاقلار،مؤحتاج ائنسانلار ائسرايئلئن موقدّسئنده شادليق اده‌جکلر.</verse>
        <verse osisID='Isa.29.20'>چونکي ظولمکار يوخ اولاجاق،رئشخند ادن محو اولاجاق.دوغرودان دا بوتون پئسلئک نئيّتئنده اولانلار کَسئب آتيلاجاقلار.</verse>
        <verse osisID='Isa.29.21'>اونلار آيريسينا بؤهتان آتانلارديرلار،شهر دروازاسيندا حاکئمه تله قورانلارديرلار،حاقلي‌نين حاقّيني ناحاق يِره تحرئف ادنلردئرلر.</verse>
        <verse osisID='Isa.29.22'>بونا گؤره ده ائبراهئمي قورتاران رب، يعقوب نسلئنه بله ديئر:"يعقوب نسلی آرتيق اوتانماياجاق،اوزلري ده سارالماياجاقدير.</verse>
        <verse osisID='Isa.29.23'>اَلئمله ياراتديغيم اؤولادلاريني آرالاريندا گؤرنده،آديمي موقدّس توتاجاقلار؛دوغرودان دا يعقوبون موقدّسئني تقدئس اده‌جکلر،ائسرايئلئن تاريسيندان قورخاجاقلار.</verse>
        <verse osisID='Isa.29.24'>فئکئرلرئنده آزميش اولانلار حقئقتي تانيياجاقلار،مذمّت ادنلر تعلئمي قبول اده‌جکلر" </verse>
      </chapter>
      <chapter osisID='Isa.30'>
        <verse osisID='Isa.30.1'>رب اعلان ادئر: "واي بو دئکباش اؤولادلارين حالينا،منئم نئيّتلرئمي يوخ، اؤز نئيّتلرئني قورورلار،راضيلاشما ادئرلر، لاکئن منئم روحوما موناسئب يوخ،اِله کي، گوناه اوستونه گوناه آرتيرسينلار.</verse>
        <verse osisID='Isa.30.2'>مندن مصلحت آلمادان مئصئره گدئرلر،فئرعونون اَمئن-آمانليغينا پناه آپاريرلار،مئصئرئن کؤلگه‌سي آلتيندا سيغيناجاق يِر آختاريرلار.</verse>
        <verse osisID='Isa.30.3'>بونا گؤره فئرعونون حئمايه‌سي سئزئن خجالتئنئز اولاجاق،مئصئر کؤلگه‌سي آلتينداکي سيغيناجاق، سئزئن روسوايچيليغينيزا چِورئله‌جک.</verse>
        <verse osisID='Isa.30.4'>چونکي باشچيلاري صوعَنده‌دئرلر،اِلچئلري خانِسه يتئشئرلر.</verse>
        <verse osisID='Isa.30.5'>اونلارا فايداسي اولمايان بئر خالقا گؤره هامي اوتاناجاق.او خالق کي، اونلارا نه کؤمکدئر، نه ده فايدا، آنجاق خجالت و روسوايچيليق."</verse>
        <verse osisID='Isa.30.6'>نِگِب حيوانلاري باره‌سئنده ائخطار:دارليق و ناراحات بئر تورپاقدان،اِرکَک و دئشي آصلانلارين،افعئلر و اوچان ائلانلارين ياشاديغي يردن،اونلار مال-دؤولَتئني اِششَکلرئن بِلئنه،خزئنه‌لرئني دَوه‌لرئن حورگونجونه يوکله‌يئب کچئرلر،و اونلارا فايداسي اولمايان خالق اوچون آپاريرلار.</verse>
        <verse osisID='Isa.30.7'>حتّا مئصئرئن کؤمه‌يي ده بوش و فايداسيزدير،بونا گؤره ده من مئصئره"تنبل‌ رَهَب"  آديني قويموشام.</verse>
        <verse osisID='Isa.30.8'>ائندي گت، سنه دِدئيئمي اونلارين قاباغيندا بئر لؤوحه‌يه ياز،بئر طومارا ياز کي، گله‌جکده، همئشه‌لئک بئر شاهئد اولسون.</verse>
        <verse osisID='Isa.30.9'>چونکي بو، عاصي بئر خالق، يالانچيلار نسلي‌دئر،ربّئن قانونونا قولاق آسماق ائستَمه‌يَن بئر نسئلدئر.</verse>
        <verse osisID='Isa.30.10'>اونلار گؤروجولره ديئرلر: «بئر داها رؤيالار گرک گؤرميه‌سئنئز»،پيغمبرلره ده ديئرلر: «بئزئم اوچون دوزگون شيلر حاقّيندا نبئلئک گرک اتميه‌سئنئز.بئزه شئرئن سؤزلر دانيشين،ساختا شيلر نبئلئک ادئن.</verse>
        <verse osisID='Isa.30.11'>يولوموزا مانع اولمايين، يولدان چکئلئن،قويون بئر داها ائسرايئلئن موقدّسي باره‌ده اشئتمه‌يک.»"</verse>
        <verse osisID='Isa.30.12'>بونا گؤره ده ائسرايئلئن موقدّسي بله ديئر:"بو سؤزو ردّ اتدئيئنئزه گؤره،ظولم و يالانا اِعتئماد ادئب بِل باغلاديغينيزا گؤره،</verse>
        <verse osisID='Isa.30.13'>بو قباحت سئزئن اوچون اوجا دوواردا عمله گلن چاتلاغا بَنزه‌يئر؛بله دووار بئردن‌بئره، بئر آن ائچئنده ييخيلار.</verse>
        <verse osisID='Isa.30.14'>اونون ييخيلماسي کوزه‌گرئن قيريلميش بئر کوزه‌سي کئمي اولار،اِله شئدّتلي پارچالانار کي،اوجاقدان اود گؤتورمک اوچون،يا دا حوووضدان سو چکمک اوچون يِتَرلي بئر تئکه قالماز."</verse>
        <verse osisID='Isa.30.15'>پروردئگار رب، ائسرايئلئن موقدّسي بله بويوروب:"تؤوبه ادئب راحاتليق تاپاندا، خئلاص اولارسينيز،سئزئن قووّتئنئز ساکئت اولماقدادير، ائنانماقدادير."لاکئن سئز بونو ائسته‌مئرسئنئز.</verse>
        <verse osisID='Isa.30.16'>سئز دِدئنئز: «خِير، آتلارا مئنئب قاچاجاغيق.»بونا گؤره سئز قاچمالي اولاجاقسينيز.«چِوئک آتلارا مئنه‌جَيئک.»بونا گؤره تعقئبچئلرئنئز ده چِوئک اولاجاقلار.</verse>
        <verse osisID='Isa.30.17'>مئن نفر بئر نفرئن تهدئدئندن قاچاجاق،بش نفرئن تهدئدئندن هامينيز قاچاجاقسينيز.او قدر کي، داغين باشينداکي بئر بايراق کئمی،تپه‌ده‌کي بئر علامت کئمی قالاسينيز."</verse>
        <verse osisID='Isa.30.18'>آمّا رب سئزه ائلتئفات گؤرسدمک اوچون حسرت چکئر،اوجالاردا گؤزله‌يئر کي، سئزه شَفقَت گؤرسدسئن.چونکي رب عادئل تاري‌دير،اونو ائنتئظارلا گؤزله‌يَنلر نه بختوردئرلر!</verse>
        <verse osisID='Isa.30.19'>
          ای اورشلئمده ياشايانلار، ای صحيون خالقي، سئز آرتيق آغلاماياجاقسينيز. فرياد اتدئکده رب قطعن سئزه ائلتئفات گؤرسده‌جک؛ فريادينيزي اشئتدئکده، سئزه جاواب وره‌جک.</verse>
        <verse osisID='Isa.30.20'>گَرچي رب سئزه عذاب چؤره‌يئني و سئتم سويونو ورئب، لاکئن او، سئزئن موعلّئمئنئز، اؤزونو آرتيق سئزدن گئزلَتميه‌جک. اونو گؤزونوزله گؤره‌جکسئنئز.</verse>
        <verse osisID='Isa.30.21'>صاغا يا دا سولا دؤندوکده، قولاقلارينيز آرخادان بئر سَس اِشئده‌جک: "يول بودور، گدئن بو يولا."</verse>
        <verse osisID='Isa.30.22'>او واخت سئز گوموشله اؤرتولَن اويما بوتلرئنئزي، قيزيل‌لا اؤرتولموش تؤکمه بوتلرئنئزي نجئس حساب اده‌جکسئنئز. اونلاري نجئس بئر شيي آتديغينيز کئمي آتاجاقسينيز و اونلارا دئيه‌جکسئنئز: "ردّ اولون!"  </verse>
        <verse osisID='Isa.30.23'>
          سونرا رب يِره اَکدئيئنئز توخوم اوچون ياغيش وره‌جک و تورپاغين وردئيي چؤرک بول و برکتلي اولاجاق. او گون مال-حيوانينيز گِنئش اوتلاقلاردا اوتلاياجاق.</verse>
        <verse osisID='Isa.30.24'>تورپاغي شوخوملايان اؤکوزلرله اِششَکلر کورَکله، شَنه ائله سوورولموش دوزلانميش يِم يئيه‌جکلر.</verse>
        <verse osisID='Isa.30.25'>او بؤيوک مغلوبئيّت گونونده، قالا بورجلري يِره چؤکَنده، هر اوجا داغدان و هر اوجا تپه‌دن سو آرخلاري آخاجاق.</verse>
        <verse osisID='Isa.30.26'>رب اؤز خالقينين يارالاريني ساريديغي گون، ضربه‌سي ائله آچديغي يارالارينا شفا ورن گون، آي ائشيغي گونش پاريلتيسي کئمي اولاجاق، گونشئن ده ائشيغي يدّي گونون ائشيغي کئمی يدّي قات آرتيق پارلاياجاق. </verse>
        <verse osisID='Isa.30.27'>باخ، ربّئن آدي اوزاق بئر يردن گلئر،قضبي يانار اود کئمي‌دئر، توستوسو چوخ قَلئظ؛آغزي قضبله دولودور،دئلي سانکي هر شيي محو ادن آلوودور.</verse>
        <verse osisID='Isa.30.28'>اونون نفسي داشان سل کئمي‌دئر کي،ائنسانين بوغازيناجاق چاتيب.اِله کي، مئلّتلري اَلَکده سئلکَتسئن و دَيَرسئزلري آييرسين،و خالقلارين آغزينا يولدان آزديران يويَن تاخسين.</verse>
        <verse osisID='Isa.30.29'>آمّا سئز موقدّس بايرام گجه‌سي کئمي نغمه‌لر اوخوياجاقسينيز.ربّئن داغينا، ائسرايئلئن قاياسينا نِي چالاراق چيخان کئمی، اوره‌يئنئز شادلاناجاق.</verse>
        <verse osisID='Isa.30.30'>رب قودرتلي سَسئني اشئتدئره‌جک،حئدّتلي قضبله، هر شيي يانديران آلوولا،طوفانلا، بولود پارتلاماسي ائله، دولو ائله قولونون قودرتئني گؤرسده‌جک.</verse>
        <verse osisID='Isa.30.31'>رب دَيَنه‌يي ائله ووراندا،آشور ربّئن سَسئندن واهئمه‌يه گله‌جک.</verse>
        <verse osisID='Isa.30.32'>ربّئن اونلارا اِندئردئيي دَيَنه‌يئنئن هر ضربه‌سئني،دفلر و طنبورلار نغمه‌سي موشايئعت اده‌جک.موحارئبه‌ده سئلاحلار چکئب اونلارلا ووروشاجاق.</verse>
        <verse osisID='Isa.30.33'>چونکي توفِت چوخدان حاضيردير،دوغرودان دا پادشاه اوچون حاضيرلانيب.اونو درئن و گِنئش ادئب؛اود قالاسي چوخلو اودونلارلا؛ربّئن نفسي گوگورد آخيني کئمي اونو يانديرار.</verse>
      </chapter>
      <chapter osisID='Isa.31'>
        <verse osisID='Isa.31.1'>واي او آداملارين حالينا کي، کؤمک اوچون مئصئره طرف اِنئرلر،آتلارا بِل باغلاييرلار،عارابالارينين چوخلوغونا،آتلي‌لارين گوجونه بِل باغلاييرلار!لاکئن ائسرايئلئن موقدّسئنه باخميرلار،ربّی آختارميرلار!</verse>
        <verse osisID='Isa.31.2'>آمّا رب تام حئکمته مالئکدئر و بلا گتئرر،اؤز سؤزلرئني گری گؤتورمز،لاکئن پئسلئک ادن آداملارين اِوئنه،شر قورانلارا کؤمک ادنلرئن ضئدّئنه قالخار.</verse>
        <verse osisID='Isa.31.3'>مئصئرلی‌لر تاري يوخ، ائنسانديرلار،آتلاري دا اَتدئر، روح ديئل.بونا گؤره، رب اؤز اَلئني اوزاداجاق،کؤمک ادن ييخيلاجاق،کؤمک آلان ييخيلاجاق،اونلارين هاميسي بئرلئکده محو اولاجاقلار.</verse>
        <verse osisID='Isa.31.4'>چونکي رب منه بله ديئر:"شئر و يا جاوان آصلان نجه اؤز شئکاري اوستونه نعره چکنده،بئر دسته چوبان اونون ضئدّئنه هاراي چکميه باشلايير،نجه آصلان اونلارين سَسلرئندن قورخمور،قيشقيريقلارينا محل قويمور.قوشونلارين ربّی ده اِله اِنه‌جک،صحيون داغيندا و اونون تپه‌لرئنده دؤيوشه‌جکدئر.</verse>
        <verse osisID='Isa.31.5'>قوشونلارين رَبّي،قاناد آچميش قوشلار کئمي اورشلئمي قوروياجاق،مودافئعه اده‌جک، اونو قورتاراجاق،اونو اسئرگَيه‌جک، خئلاص اده‌جکدئر."</verse>
        <verse osisID='Isa.31.6'>ای ائسرايئل اؤولادلاري،اونا چوخ عاصي اولدوغونوز ربّه طرف، دؤنون!</verse>
        <verse osisID='Isa.31.7'>چونکي او گون هر بئرئنئز، گوناهکار اَل‌لرئنئزله دوزه‌لتدئيئنئزقيزيل و گوموش بوتلرئنئزي اؤزوزدن آتاجاقسينيز.</verse>
        <verse osisID='Isa.31.8'>"آشورلولار قيلينجدان محو اولاجاقلار، لاکئن ائنسان قيلينجيندان يوخ.اونلار قيلينج آغزينا ورئله‌جکلر، آمّا بو، ائنسان قيلينجي اولماياجاق.قيلينجدان قاچا بئلميه‌جکلر،جاوانلاري دا ياخالانيب قول اولاجاقلار.</verse>
        <verse osisID='Isa.31.9'>اونلارين قايا داشي دهشت اوزوندن ييخيلاجاق؛سرکرده‌لري بايراغي گؤرونجه ولوله‌يه دوشه‌جکلر."بونو او رب ديئر کي، آلووو صحيوندا،اوجاغي اورشلئمده‌دئر.</verse>
      </chapter>
      <chapter osisID='Isa.32'>
        <verse osisID='Isa.32.1'>باخ، بئر پادشاه صالحلئکله سلطنت اده‌جک،باشچيلار عدالتله حؤکم سوره‌جکلر.</verse>
        <verse osisID='Isa.32.2'>اونلارين هر بئري کولَک قاباغيندا بئر پناهگاه،طوفان قاباغيندا بئر سيغيناجاق اولاجاق.قوراقليقدا بولاقلار،جان‌سيخيجي تورپاقدا، کؤلگه سالان بؤيوک قايا کئمي اولاجاق.</verse>
        <verse osisID='Isa.32.3'>او واخت گؤرَنلرئن گؤزلري بئر داها يومولماياجاق،اشئدنلرئن قولاقلاري قولاق آساجاق.</verse>
        <verse osisID='Isa.32.4'>تَلَسنلرئن آغلي معرئفتي آنلاياجاق،پلتَکلرئن دئلي آچيق-آيدين دانيشماغا تَلَسه‌جک.</verse>
        <verse osisID='Isa.32.5'>آرتيق آخماق آداما عالئجناب ديئلميه‌جک،خَسئس آدامي دا سخاوتلي ائنسان سايماياجاقلار.</verse>
        <verse osisID='Isa.32.6'>چونکي آخماق سَفِه-سَفِه دانيشير،اوره‌يئنئن نئيّتي پئسلئک اتمکدئر.اونون ائشي شرارت اتمکدئر،ربّئن ضئدّئنه ياوا دانيشماقدير،آجلاري آج بوراخماق، سوسوزلاري سوسوز قويماقدير.</verse>
        <verse osisID='Isa.32.7'>آلچاق آدامين سئلاحلاري شردئر.او، حئيله ائشله‌دئر کي،يالان سؤزلرله مظلوم آدامي محو اتسئن،گرچي او مؤحتاج، داعواسيندا حاقلي‌دير.</verse>
        <verse osisID='Isa.32.8'>آمّا اَصئلزاده آدام عالي نئيّتلر قورار.و عالي نئيّتلرله برقرار قالار.</verse>
        <verse osisID='Isa.32.9'>ای لاقيد آروادلار، قالخين، سَسئمي اِشئدئن!ای لاقيد قيزلار، سؤزومو اِشئدئن!</verse>
        <verse osisID='Isa.32.10'>ای لاقيد آروادلار،سئز بئر ائل نچه گوندن سونرا ائضطئرابا دوشه‌جکسئنئز،چونکي باغدا محصول قورتاراجاق، ميوه ييغيمي اولماياجاق.</verse>
        <verse osisID='Isa.32.11'>اَسئن، ای لاقيد آروادلار؛ائضطئرابا دوشون، ای لاقيد قيزلار؛پالتارلارينيزي چيخاردين، سويونون، بِلئنئزه چول قورشايين.</verse>
        <verse osisID='Isa.32.12'>گؤزل زَمئلر، محصوللو مِينه‌لر اوچون سئنه‌لرئنئزه وورون.</verse>
        <verse osisID='Isa.32.13'>چونکي خالقيمين تورپاغيندا تئکانلي کوللار بئته‌جک؛بلی، بوتون شَن اِولر اوچون، صفالي شهر اوچون سئنه‌لرئنئزه دؤيون.</verse>
        <verse osisID='Isa.32.14'>چونکي ساراي ترک ادئلئب، ائزدئحاملي شهر بوش قاليب،تپه ائله کشئکچي بورجو ابدئلئک ماغارالارا چِورئلئب؛وحشي اِششَکلرئن خوشلارينا گلن يِر اولوب،سورولره اوتلاق يري اولوب.</verse>
        <verse osisID='Isa.32.15'>بونلار يوخاريدان اوستوموزه روح تؤکولَنه‌جک داوام اده‌جک.او واخت صحرا محصوللو زَمئيه،محصوللو زَمي ده، مِشه‌ ساييلاجاق.</verse>
        <verse osisID='Isa.32.16'>سونرا عدالت صحرادا ساکئن اولاجاق،صالحلئک محصوللو زَمئده ياشاياجاق.</verse>
        <verse osisID='Isa.32.17'>صالحلئيئن عملي اَمئن-آمانليق،نتئجه‌سي ده ابدی اَرامليق و آرخايينليق اولاجاق.</verse>
        <verse osisID='Isa.32.18'>او واخت خالقيم اَمئن-آمانليق ائچئنده اِولرئنده،خطَرسئز مسکنده، راحات يِرلرده ياشاياجاق.</verse>
        <verse osisID='Isa.32.19'>مِشه‌لر دوشَنده دولو ياغاجاق،شهر يِرله بئر اولاجاق.</verse>
        <verse osisID='Isa.32.20'>سئز نه بختور اولاجاقسينيز، سئز کي، بوتون سولار قيراغيندا اَکئرسئنئز،سئز کي، اؤکوزو و اِششه‌يي آزاد بوراخيرسينيز.</verse>
      </chapter>
      <chapter osisID='Isa.33'>
        <verse osisID='Isa.33.1'>واي سنئن حالينا، ای محو ادن،آمّا اؤزو محو اولمايان ائنسان!واي حالينا، ای خائن آدام،هرچند سنئن ضئدّئنه هچ کس خيانت اتمه‌دي!سن محو ادئب قورتاران زامان، اؤزون ده محو اولاجاقسان؛سن خائن عمل‌لرئندن دؤنَنده، باشقا آداملار سنئنله خيانتله رفتار اده‌جکلر.</verse>
        <verse osisID='Isa.33.2'>يارب، بئزه ائلتئفات گؤرسد؛ چونکي سنه اومئد اتمئشئک.هر سحر اونلارين قووّتي اول،دارليق زاماندا دا بئزئم نئجاتيميز.</verse>
        <verse osisID='Isa.33.3'>سنئن قودرتلي سَسئندن خالقلار قاچيرلار،سن آياغا قالخارکَن، مئلّتلر پَرَن-پَرَن اولورلار.</verse>
        <verse osisID='Isa.33.4'>چَيئرتکه‌لر زمئني نه جور تالان ادئرلر،ای مئلّتلر، قنئمتئنئز ده او جور تالان اولاجاق.مالينيزين اوستونه چَيئرتکه ييغيني کئمي جوماجاقلار.</verse>
        <verse osisID='Isa.33.5'>رب اوجادير، چونکي او اوجالاردا ساکئندئر،صحيونو عدالت و صالحلئکله دولدوروب.</verse>
        <verse osisID='Isa.33.6'>او، ياشاديغينيز دؤورون بونؤوره‌سي‌دئر،قورتولوشون، حئکمتئن و بئلئيئن خزئنه‌سي‌دئر،ربّئن قورخوسو اونون خزئنه‌سي‌دئر.</verse>
        <verse osisID='Isa.33.7'>باخ، مئلّتلرئن ائگئدلري کوچه‌لرده باغيريرلار.صولح قاصئدلري هؤنکوروب آغلاييرلار.</verse>
        <verse osisID='Isa.33.8'>يوللار بوشاليب، سَيّاحلار آرتيق يوخدور.دوشمن عهدي پوزوب، شاهئدلري خور گؤرور، ائنساني هچ سايير.</verse>
        <verse osisID='Isa.33.9'>اؤلکه ياس توتور، ضعئفله‌يئر،لوبنان خجئل اولوب، سولوب،شارون صحرايا دؤنور،باشان و کَرمِلئن آغاجلاري يارپاقلاريني تؤکور.</verse>
        <verse osisID='Isa.33.10'>رب ديئر: "ائندي قالخاجاغام،ائندي اوجالاجاغام، ائندي اوجالاجاغام.</verse>
        <verse osisID='Isa.33.11'>سامانا بويلو اولوبسونوز، کولَش دوغاجاقسينيز،نفسئنئز سئزي محو ادن آلوو کئمي اوداجاق.</verse>
        <verse osisID='Isa.33.12'>خالقلار يانيب کول اولاجاقلار،کَسئلئب اوددا يانديريلان تئکانلي بوتالارا اوخشاياجاقلار.</verse>
        <verse osisID='Isa.33.13'>ای اوزاقدا ياشايانلار، نه اِله‌دئيئمي اِشئدئن،ای ياخيندا ياشايانلار، منئم گوجومو بئلئن."</verse>
        <verse osisID='Isa.33.14'>صحيونداکي گوناهکارلار دهشته دوشوبلر،تاريسيزلاري لرزه‌ بورويوب:"هر شيي محو ادن آلووون يانيندا، هانسيميز ياشايا بئله‌رئک؟ابدی يانان اودون يانيندا، هانسيميز ياشايا بئله‌رئک؟"</verse>
        <verse osisID='Isa.33.15'>او کي، صالحلئک يولو ائله گِدئر و دوغرو سؤزلر دانيشير،او کي، قدّارليقلا اَلده ادئلَن قازانجي ردّ ادئر،اَلئني روشوتدن اوزاق توتور،قولاقلاريني قان تؤکمک باره‌ده اِشتئميه باغلايير،گؤزلرئني پئسلئيه باخماقدان يومور.</verse>
        <verse osisID='Isa.33.16'>او اوجاليقلاردا ساکئن اولاجاق،قايالارين قالالاري اونون پناهي اولاجاق.چؤره‌يي اونا ورئله‌جک، سويو اونا تأمئن اولوناجاق.</verse>
        <verse osisID='Isa.33.17'>سنئن گؤزلرئن پادشاهي گؤزل‌لئيي ائله گؤره‌جک،اوجسوز-بوجاقسيز اؤلکه‌ني سِير اده‌جک.</verse>
        <verse osisID='Isa.33.18'>اوره‌يئن دهشت حاقّيندا فئکئرلَشه‌جک؛"هارادادير حساب ادن؟هارادادير چَکَن؟هارادادير بورجلري سايان؟"</verse>
        <verse osisID='Isa.33.19'>آنلاشيلماز، ياد دئلده دانيشانرحمسئز بئر خالقي داها گؤرميه‌جکسن.</verse>
        <verse osisID='Isa.33.20'>بايراملار کچئرتدئيئمئز شهره، صحيونا باخ!گؤزلرئن اورشلئمي، باريش مسکنئني،تئتره‌مز چاديري گؤره‌جک.اونون پايالاري هچ واخت سؤکولميه‌جک،کَندئرلرئنئن هچ بئري قيريلماياجاق.</verse>
        <verse osisID='Isa.33.21'>اورادا عظمتلي رب بئزئم اوچون اولاجاق؛چايلار و گِنئش آرخالار يِري!اورادان آوارلي قاييقلار، بؤيوک گَمئلر کچه بئلمزلر.</verse>
        <verse osisID='Isa.33.22'>چونکي بئزه حؤکم ادن ربدئر،بئزه قانون قويان ربدئر،بئزئم پادشاهيميز ربدئر،اودور بئزي قورتاران.</verse>
        <verse osisID='Isa.33.23'>گَمئلرئنئن ائپلري آچيلميش ساللاندي،دَکَلي يِرئنده مؤحکم دايانا بئلمئر.يِلکَنلري آچيلمير.او واخت بؤيوک تالان مالي پايلاناجاق،حتّا توپال آداملار دا تالان اده‌جک.</verse>
        <verse osisID='Isa.33.24'>هچ بئر صحيون ساکئني "ناخوشام" دِمَيه‌جک،اورادا ياشايان خالقين گوناهلاري باغيشلاناجاق.</verse>
      </chapter>
      <chapter osisID='Isa.34'>
        <verse osisID='Isa.34.1'>ای مئلّتلر، ياخين گلئن کي، اِشئده‌سئنئز،قولاق آسين، ای خالقلار!قوي يِر و اوندا اولانلارين هاميسي،دونيا و اونون بوتون يتئرمه‌لري، قولاق آسسين!</verse>
        <verse osisID='Isa.34.2'>چونکي ربّئن قضبي بوتون مئلّتلرئن ضئدّئنه‌دئر،اونون قِيضي اونلارين بوتون قوشونلارينين ضئدّئنه‌دئر.اونلارين هاميسيني محو ادئب،اونلاري اؤلوم اَلئنه ورئب.</verse>
        <verse osisID='Isa.34.3'>بلجه اونلارين اؤلولري کنارا آتيلاجاق،مِيئتلرئندن عوفونت قالخاجاق،داغلار اونلارين قانينا بولاناجاق.</verse>
        <verse osisID='Isa.34.4'>بوتون گؤي فوجلاري چورويه‌جک،گؤيلر بئر طومار کئمي بوکوله‌جک.گؤي اولدوزلاري مِينه يارپاغي کئمي،انجئر يارپاغي کئمي دوشه‌جک، ساراليب سولاجاق.</verse>
        <verse osisID='Isa.34.5'>"چونکي قيلينجيم گؤيلرده دويونجاق ائچئب،ائندي او، حؤکم اتمک اوچون اِدومون اوستونه اِنئر،او خالقلارين اوستونه کي، من اونلاري هلاکته مخصوص اتمئشم."</verse>
        <verse osisID='Isa.34.6'>ربّئن قيلينجي قانلا، قوزو و اِرکَک کچي قاني ائله دويوب،قوچ بؤيرَکلرئنئن ياغي ائله پئي باغلاييب.چونکي ربّئن بوصرادا بئر قورباني وار،اِدوم تورپاغيندا بؤيوک بئر قيرغيني وار.</verse>
        <verse osisID='Isa.34.7'>اونلارلا بئرلئکده چؤل اؤکوزلري،جاوان گاميشلار گوجلولري ائله يِره سَرئله‌جکلر.تورپاقلاري قانلا دوياجاق، ير اوزو پئي باغلاياجاق.</verse>
        <verse osisID='Isa.34.8'>چونکي ربّئن قئصاص گونو وار،صحيونون داعواسي اوچون، عوض آلما ائلي وار.</verse>
        <verse osisID='Isa.34.9'>اِدومون آخار سولاري قَطرانا،تورپاغي گوگورده دؤنه‌جک،اؤلکه‌نئن هر طرفي يانان قَطران اولاجاق.</verse>
        <verse osisID='Isa.34.10'>قَطران گجه-گوندوز سؤنميه‌جک، توستوسو همئشه قالخاجاق.بو تورپاق نسئلدن-نسله وئران قالاجاق،عصرلر بويو اورادان بئر کس کِچميه‌جک.</verse>
        <verse osisID='Isa.34.11'>اورا بايقوشلارلا کئرپئلرئن ساکئن اولدوغو يِر اولاجاق،بؤيوک بايقوشلارلا قارغالار اورادا ياشاياجاقلار.رب اِدوم اوستونه قارماقاريشيقليق ائپئني، وئرانه‌لئک شاقولونو سالاجاق.</verse>
        <verse osisID='Isa.34.12'>اورادا هچ بئر آدلي-سانلي آدام قالماياجاق کي،اورا پادشاهليق چاغيريلسين.بوتون باشچيلاري هچ اولاجاق.</verse>
        <verse osisID='Isa.34.13'>ائستِحکاملي بورجلرئنده تئکانلار،قالالي شهرلرئنده ده گئجئتکَن و قارا چالي بئته‌جک.اورا چاقّاللارين يوردو، بايقوشلارين يوواسي اولاجاق.</verse>
        <verse osisID='Isa.34.14'>وحشي حيوانلارلا جاناوارلار اورادا گؤروشه‌جک،وحشي کِچئلر بئربئرئني سَسلَيه‌جک،قولِيباني اورادا ساکئن اولوب راحات يِر تاپاجاق.</verse>
        <verse osisID='Isa.34.15'>اوخ ائلاني اورادا يووا قوراجاق، يومورتلاياجاق،اؤز کؤلگه‌سي آلتيندا بالالار چيخارداجاق.چالاغانلار دا اورادا جوت-جوت ييغيشاجاقلار.</verse>
        <verse osisID='Isa.34.16'>ربّئن کئتابيني آراشديرين، اوخويون:بونلاردان هچ بئري اَسکئک اولماياجاق،هر بئر دئشي حيوان اؤز جوتونو تاپاجاق،چونکي بو امر ربّئن آغزيندان چيخيب،روحو دا اونلاري ييغيب.</verse>
        <verse osisID='Isa.34.17'>رب اؤزو اونلار اوچون پوشک آتيب،اَلي ائله اؤلکه‌ني اؤلچوب، اونلارا پايلاييب.اونلار بو اؤلکه‌يه همئشه‌لئک مالئک اولاجاقلار،نسئلدن-نسله بورادا ياشاياجاقلار.</verse>
      </chapter>
      <chapter osisID='Isa.35'>
        <verse osisID='Isa.35.1'>صحرا و قورو تورپاق سِوئنه‌جک،چؤل شادلاناجاق، نرگئس کئمي چئچکلَنه‌جک.</verse>
        <verse osisID='Isa.35.2'>هر يان گول آچاجاق،شادلاناجاق، سِوئنجدن نغمه اوخوياجاق.لوبنانين شؤوکتي،کَرمِل و شارونون جاه-جلالي اونا ورئله‌جک.ائنسانلار ربّئن عئزّتئني، تاريميزين عظمتئني گؤره‌جکلر.</verse>
        <verse osisID='Isa.35.3'>ضعئف اَل‌لره قووّت ورئن،اَسن دئزلري مؤحکملَندئرئن.</verse>
        <verse osisID='Isa.35.4'>اورَکلرئنده قورخانلارا ديئن:"جسارتله‌نئن، قورخمايين!باخ، تارينيز ائنتئقام آلماق اوچون گلئر،قئصاص آلماق اوچون گلئر.او گلئب سئزه قورتولوش وره‌جک!"</verse>
        <verse osisID='Isa.35.5'>او واخت کورلارين گؤزلري آچيلاجاق،کارلارين قولاقلاري آچيلاجاق،</verse>
        <verse osisID='Isa.35.6'>او واخت آخساقلار مارال کئمي آتيليب دوشه‌جکلر،لال‌لارين دئلي شادليقلا نغمه اوخوياجاق،چونکي صحرادا بولاقلار فيشقيراجاق،قورو تورپاقدا چايلار آخاجاق.</verse>
        <verse osisID='Isa.35.7'>قيزقين قوم حوووضا، سوسوز تورپاق سو بولاقلارينا چِورئله‌جک.چاقّاللارين راحاتلاديغي يِرلرده، اوت، قاميش و بوتا بئته‌جک.</verse>
        <verse osisID='Isa.35.8'>اورادا بئر يول اولاجاق، بؤيوک بئر طرئق؛او يول "موقدّسلئک يولو" آدلاناجاق.نجئس آدام اورادان کِچميه‌جک،او يول، ربّئن يولو ائله گِدن آدام اوچوندور.او يولدا يِرئيَنلر، حتّا آغيلسيز دا اولسالار،يولونو اصلا آزماياجاقلار.</verse>
        <verse osisID='Isa.35.9'>اورادا شئرلر اولماياجاق،ييرتيجي حيوانلار او يولا چيخماياجاقلار،بونلار اورادا تاپيلماياجاقلار.آنجاق قورتولوش تاپانلار او يوللا گده‌جکلر.</verse>
        <verse osisID='Isa.35.10'>ربّئن ساتين آلينميش آداملاري قاييداجاق،سِوئنجله نغمه اوخوياراق صحيونا گله‌جک.باشلاريندا ابدی شَنلئک اولاجاق،اونلار سِوئنج و شادليق تاپاجاقلار،کَدَر و قَم-قوصّه يوخ اولاجاق!</verse>
      </chapter>
      <chapter osisID='Isa.36'>
        <verse osisID='Isa.36.1'>
          خئزقئيانين پادشاهليغينين اون دؤردونجو ائلئنده، آشور پادشاهي سَنخِرئب، يهودانين بوتون قالالي شهرلرئنه هوجوم ادئب اونلاري آلدي.</verse>
        <verse osisID='Isa.36.2'>آشور پادشاهي رَبشاقِه‌ني لاکئشدن بؤيوک قوشونلا اورشلئمه، پادشاه خئزقئيانين يانينا گؤندردي. رَبشاقه پالتار آغاردان زَمئسي يولونا، يوخاري حوووضون سو کمرئنئن يانينا قالخيب اورادا داياندي.</verse>
        <verse osisID='Isa.36.3'>خئلقئيا اوغلو ساراي ريئسي اِلياقئم، مئرزه شِبنا و آساف اوغلو سالنامه‌چي يوآخ اونون قاباغينا چيخديلار.  </verse>
        <verse osisID='Isa.36.4'>
          رَبشاقِه اونلارا ددي: "ائندي خئزقئيايا ديئن: آشور پادشاهي، بؤيوک پادشاه بله ديئر: «نه‌يه بِل باغلاييرسان؟</verse>
        <verse osisID='Isa.36.5'>آيا اِله دوشونورسن کي، بومبوش لافلار موحارئبه اوچون تدبئر و گوج اولا بئلر؟ ائندي سن کئمه بِل باغلاييرسان کي، منئم ضئدّئمه عوصيان ادئبسن؟</verse>
        <verse osisID='Isa.36.6'>باخ، سن اَزئلمئش قاميش چوبوغونا، يعني مئصئره بِل باغلاييرسان. بئل کي، کئم اونا سؤيکَنسه، اوووجونا باتيب دِشَر. مئصئر پادشاهي فئرعون، اونا بِل باغلايانلارين هاميسي اوچون بله‌دئر.</verse>
        <verse osisID='Isa.36.7'>بلکه منه دئيه‌سن: ‹بئز تاريميز ربّه بِل باغلاييريق.› مگر بو همئن تاري ديئلدي کي، خئزقئيا اونون پرستئشگاهلاريني و قوربانگاهلاريني آرادان قالديردي؟ مگر يهودالي‌لارا و اورشلئملی‌لره دِمه‌دي کي، ‹فقط بو قوربانگاهين قاباغيندا پرستئش ادئن›؟</verse>
        <verse osisID='Isa.36.8'>ائندي آغام آشور پادشاهي ائله مَرجه گل: اگر سن ائکي مئن سوواري تاپا بئله‌سن، من سنه او قدر آت وره‌رم.</verse>
        <verse osisID='Isa.36.9'>بس نجه اده بئلرسن کي، آغامين کئچئک قولو اولان بئر باشچيني دفع ادئب دؤيوش عارابالاري و آتلي‌لار اوچون مئصئره بِل باغلاياسان؟</verse>
        <verse osisID='Isa.36.10'>مگر ائندي من بو تورپاغي وئران اتمه‌يه ربّئن ائسته‌يي ائله گلمه‌مئشم؟ رب منه ددي: ‹بو اؤلکه‌يه هوجوم آپار و اونو وئران ات.›»"  </verse>
        <verse osisID='Isa.36.11'>
          اِلياقئم، شِبنا و يوآخ رَبشاقِه‌يه ددئلر: "خاهئش ادئرئک، بو قوللارينلا اَرامي دئلئنده دانيش، بئز بو دئلي باشا دوشوروک. آنجاق دووار اوستونده‌کي خالقين اشئتدئيي يرده بئزئمله يهودي دئلئنده دانيشما."</verse>
        <verse osisID='Isa.36.12'>لاکئن رَبشاقِه ددي: "مگر آغام منی گؤنده‌رئب کي، بو سؤزلري تَکجه سنئن آغانا و سنه دِيئم، و دووار اوستونده اوتوران بو آداملارا دِمه‌يئم کي، سئزئنله بئرلئکده نجئسلرئني يِيئب، سودوکلرئني ائچه‌جکلر؟"  </verse>
        <verse osisID='Isa.36.13'>
          او واخت رَبشاقِه دوروب يهودي دئلئنده اوجا سَسله باغيردي: "بؤيوک پادشاهين، آشور پادشاهينين سؤزونو اِشئدئن!</verse>
        <verse osisID='Isa.36.14'>پادشاه بله ديئر: «قويمايين خئزقئيا سئزي آلداتسين، چونکي او، سئزي قورتارا بئلميه‌جک.</verse>
        <verse osisID='Isa.36.15'>قويمايين خئزقئيا سئزي تارييا آرخايين ادئب دسئن: ‹رب بئزي قطعن قورتاراجاق و بو شهر آشور پادشاهينا تسلئم ادئلمَيه‌جک.›»</verse>
        <verse osisID='Isa.36.16'>اونا قولاق آسمايين! چونکي آشور پادشاهي بله ديئر: «منئمله صولح باغلايين و يانيما گلئن. هر کس اؤز اوزوم آغاجينين و اؤز اَنجئر آغاجينين مِيوه‌سئندن يِيئب، اؤز قويوسونون سويوندان ائچسئن.</verse>
        <verse osisID='Isa.36.17'>سونرا من گلئب سئزي اؤلکه‌نئزه بَنزَر بئر اؤلکه‌يه، بوغدا، تزه شراب، چؤرک و اوزوم باغلاري اولان بئر تورپاغا آپاراجاغام.</verse>
        <verse osisID='Isa.36.18'>قويمايين خئزقئيا سئزي آزديريب دسئن: ‹رب بئزي قورتاراجاق.› مگر مئلّتلرئن آللاهلاريندان بئري، اؤز اؤلکه‌سئني آشور پادشاهينين اَلئندن قورتاردي؟</verse>
        <verse osisID='Isa.36.19'>هاني خَماتين و اَرپادين آللاهلاري؟ هاني سِفَروايئمئن آللاهلاري؟ مگر اونلار سامئره‌ني منئم اَلئمدن قورتارديلار؟</verse>
        <verse osisID='Isa.36.20'>بوتون بو آللاهلاردان هانسي اؤز اؤلکه‌سئني منئم اَلئمدن قورتاردي، کي رب ده اورشلئمي منئم اَلئمدن قورتارا بئلسئن؟»"  </verse>
        <verse osisID='Isa.36.21'>
          جاماعات ساکئت قالدي و اونون جاوابيندا هچ بئر سؤز دِمه‌دي. چونکي پادشاه امراتمئشدي: "اونا جاواب ورمه‌يئن."</verse>
        <verse osisID='Isa.36.22'>خئلقئيا اوغلو ساراي ريئسي اِلياقئم، مئرزه شِبنا و آساف اوغلو سالنامه‌چي جيريلميش پالتارلاردا خئزقئيانين يانينا گلئب، رَبشاقِه‌نئن سؤزلرئني اونا چاتديرديلار.  </verse>
      </chapter>
      <chapter osisID='Isa.37'>
        <verse osisID='Isa.37.1'>
          پادشاه خئزقئيا بونو اشئدنده پالتاريني جيردي و چولا بورونوب ربّئن معبدئنه گئردي.</verse>
        <verse osisID='Isa.37.2'>سونرا ساراي ريئسي اِلياقئمي، مئرزه شِبناني و کاهئنلرئن آغساقّال‌لاريني چولا بورونموش حالدا آموص اوغلو پيغمبر اِشَعيانين يانينا گؤنده‌ردي.</verse>
        <verse osisID='Isa.37.3'>اونلار اِشَعيايا ددئلر: "خئزقئيا بله ديئر: «بو گون دارليق، تحقئر و روسوايچيليق گونودور، چونکي اوشاقلارين دوغولما واختي چاتيب، آنجاق دوغماغا گوج يوخدور.</verse>
        <verse osisID='Isa.37.4'>بلکه سنئن تارين رب رَبشاقِه‌نئن سؤزلرئني اِشئدَر، او آدامين سؤزلرئني کي، اونون آغاسي آشور پادشاهي اونو گؤنده‌رئب کي، ياشايان تاريني تحقئر اتسئن. تارين رب، اشئتدئيي سؤزلري توبئخ اِدَر؛ اونا گؤره ده قالانلار اوچون دوعا ات.»"  </verse>
        <verse osisID='Isa.37.5'>
          بلجه خئزقئيا پادشاهين نؤکرلري اِشَعيانين يانينا گلنده</verse>
        <verse osisID='Isa.37.6'>اِشَعيا اونلارا ددي: "آغانيزا ديئن کي، رب بله ديئر: «اشئتدئيئن آشور پادشاهينين نؤکرلرئنئن سؤزلرئندن کي، اونونلا منه کوفر اتدئلر، قورخما.</verse>
        <verse osisID='Isa.37.7'>باخ، من اونون ائچئنه اِله بئر روح قوياجاغام کي، بئر خبر اشئدئب اؤز اؤلکه‌سئنه قاييداجاق و اؤز اؤلکه‌سئنده اونو قيلينجلا اؤلدورتدوره‌جيم.»"  </verse>
        <verse osisID='Isa.37.8'>
          رَبشاقِه گری قاييديب آشور پادشاهينين لئبنا اوستونه هوجوم اتدئيئني گؤردو. چونکي لاکئشدن پادشاهين گری چکئلدئيئني اشئتمئشدي.</verse>
        <verse osisID='Isa.37.9'>آشور پادشاهينا خبر چاتدي کي، "کوش پادشاهي تئرحاقا سنئن اوستونه ووروشماغا گلئب." او بونو اشئدنده خئزقئيانين يانينا قاصئدلر گؤنده‌رئب ددي:</verse>
        <verse osisID='Isa.37.10'>"يهودا پادشاهي خئزقئيايا بله ديئن: «قويما بِل باغلاديغين تارين سني آلداديب دسئن: ‹اورشلئم آشور پادشاهين اَلئنه ورئلمَيه‌جک.›»</verse>
        <verse osisID='Isa.37.11'>باخ، اشئدئبسن کي، آشور پادشاهلاري بوتون اؤلکه‌لره نه ادئبلر، اونلاري نجه وئران ادئبلر. مگر سن قورتولا بئله‌جکسن؟</verse>
        <verse osisID='Isa.37.12'>آتالاريمين محو اتدئکلري مئلّتلرئن حتّا گوزانين، خارانين، رِصِفئن و تِلَسّاردا اولان عِدِنلی‌لرئن آللاهلاري اونلاري مگر قورتارديلار؟</verse>
        <verse osisID='Isa.37.13'>هاني خَمات پادشاهي، اَرپاد پادشاهي، لاعئرئن، سِفَروايئمئن پادشاهي، هِنَعئن و عئوّانين پادشاهي؟"»  </verse>
        <verse osisID='Isa.37.14'>
          خئزقئيا مکتوبو قاصئدلرئن اَلئندن آليب اوخودو. او، ربّئن معبدئنه قالخيب مکتوبو ربّئن قاباغيندا يِره سَردي.</verse>
        <verse osisID='Isa.37.15'>خئزقئيا ربّه دوعا ادئب ددي:</verse>
        <verse osisID='Isa.37.16'>"ای کَرّوبلار اوستونه اوتوران قوشونلار ربّی اولان ائسرايئلئن تاريسي! بوتون دونيا پادشاهليقلارينين تاريسي آنجاق سنسن. گؤيو و يري سن ياراديبسان.</verse>
        <verse osisID='Isa.37.17'>يارب، قولاق ور و اشئت. گؤزلرئني آچ و گؤر، يارب. سَنخِرئبئن بوتون سؤزلرئنه قولاق آس کي، وار اولان تارييا کوفر اتمک اوچون گؤنده‌رئب.</verse>
        <verse osisID='Isa.37.18'>يارب، دوغرودور؛ آشور پادشاهلاري بوتون اؤلکه‌لري و اونلارين تورپاقلاريني محو ادئبلر،</verse>
        <verse osisID='Isa.37.19'>آللاهلاريني اودا آتديلار. چونکي اونلار تاري ديئلدئلر، ائنسانلار اونلاري آغاج و داشدان دوزلتمئشدئلر. اونا گؤره ده آرادان گتدئلر.</verse>
        <verse osisID='Isa.37.20'>ائندي، ای تاريميز رب، يالواريرام، بئزي اونون اَلئندن قورتار و بوتون دونيا پادشاهليقلاري بئلسئنلر کي، رب آنجاق سنسن"  </verse>
        <verse osisID='Isa.37.21'>
          او واخت آموص اوغلو اِشَعيا خئزقئيايا خبر گؤنده‌رئب ددي: "ائسرايئلئن تاريسي رب بله ديئر: «آشور پادشاهي سَنخِرئب باره‌ده منه دوعا اتدئن.»</verse>
        <verse osisID='Isa.37.22'>اونون ضئدّئنه ربّئن ددئيي سؤز بودور:  «باکئره صحيون قيزيسنه خور باخيب لاغ ادئر،اورشلئم قيزيسنئن آرخانجا باشيني تَرپه‌دئب.</verse>
        <verse osisID='Isa.37.23'>کئمي سؤيوب کوفر ادئبسن؟کئمئن ضئدّئنه سَسئني قالديريبسان؟کئمه لووغاليقلا باخيبسان؟ائسرايئلئن موقدّسئنه!</verse>
        <verse osisID='Isa.37.24'>قاصئدلرئنئن واسئطه‌سئله ربّی تحقئر ادئبسن، ديئبسن:‹چوخلو دؤيوش عارابالاريملاداغلارين زئروه‌سئنه،لوبنانين لاپ اوزاق يِرلرئنه چيخديم.اوجا سئدر آغاجلاريني،گؤزل شام آغاجلاريني کَسدئم،اوزاق تپه‌لرئنه،ثمره‌لي مِشه‌لرئنه گئردئم.</verse>
        <verse osisID='Isa.37.25'>قويو قازديم و سولاريني ائچدئم،مئصئرئن بوتون چايلاريني آياغيمين داباني ائله قوروتدوم.›</verse>
        <verse osisID='Isa.37.26'>مگر اشئتمه‌يئبسن کي،من چوخدان بو ائشي حاضيرلاديم،قدئمدن بَري اونون نقشه‌سئني چکدئم.ائندي يرئنه يتئرمئشم کي،سن قالالي شهرلري وئرانه‌لئيه چِوئره‌سن.</verse>
        <verse osisID='Isa.37.27'>بونا گؤره بو شهرلرئن ساکئنلري ضعئفله‌دئلر،هراسا، خجالته دوشدولر.يِتئشمه‌مئشدن اوّل يانديريلانچؤل اوتو کئمي، گؤيَرتي کئمي، دامدا بؤيومه‌دن يانيب گِدن اوت کئمي اولدولار.</verse>
        <verse osisID='Isa.37.28'>سنئن اوتوروشونو،گئرئشئنئ-چيخيشيني،منئم ضئدّئمه اولان حئدّتئني بئلئرم.</verse>
        <verse osisID='Isa.37.29'>منئم ضئدّئمه حئدّتلَندئيئنه گؤره،لووغاليغين قولاغيما چاتديغينا گؤره،حالقامي بورنونا و جئلووومو آغزينا تاخاجاغام،سني گلدئيئن يوللا گری قايتاراجاغام.</verse>
        <verse osisID='Isa.37.30'>سنئن اوچون علامت بو اولاجاق!بو ائل و گلن ائل اؤزو يِتئشَن باريني ييئن،آمّا اوچونجو ائل اَکئن ادئن، بئچئن ادئن،اوزوم باغلاري ساليب اونلارين بهره‌سئني ييئن.</verse>
        <verse osisID='Isa.37.31'>يهودا نسلئندن خئلاص اولوب قالانلار،گئنه آشاغي‌يا طرف کؤک سالاجاقلار،يوخارييا طرف بهره وره‌جکلر.</verse>
        <verse osisID='Isa.37.32'>چونکي قالانلار اورشلئمدن،خئلاص اولانلار صحيون داغيندان چيخاجاقلار.قوشونلار ربّئنئن قِيرَتي بونو اده‌جک.»</verse>
        <verse osisID='Isa.37.33'>بونا گؤره رب آشور پادشاهي باره‌ده بله ديئر:«او بو شهره گئرميه‌جک،اورايا اوخ آتماياجاق،موقابئلئنه قالخانلا چيخماياجاق،قاباغيندا تورپاق قالاغي قورماياجاق.</verse>
        <verse osisID='Isa.37.34'>آنجاق گلدئيي يوللا گری قاييداجاق،و بو شهره گئرميه‌جکدئر.»رب بله بويورور.</verse>
        <verse osisID='Isa.37.35'>«من بو شهري اؤزوم اوچون،قولوم داوودون خاطئرئنه قورويوب خئلاص اده‌جيم.»" </verse>
        <verse osisID='Isa.37.36'>
          ربّئن مَله‌يي چيخيب آشور اوردوگاهيندا يوز هشتاد بش مئن نفري قيردي. سحر اِرکَن قالخيب گؤردولر کي، اونلارين هاميسي اؤلدورولوب.</verse>
        <verse osisID='Isa.37.37'>آشور پادشاهي سَنخِرئب گری چکئلئب گتدي و نِينَوادا قالدي.</verse>
        <verse osisID='Isa.37.38'>او اؤز آللاهي نئسروکون معبدئنده پرستئش اِدَرکَن، اوغوللاري اَدرَم‌مِلِکله شَرِه‌سِر اونو قيلينجلا اؤلدوردولر و آرارات اؤلکه‌سئنه قاچديلار. سَنخِرئبئن يرئنه اوغلو اِسَرخَدّون پادشاه اولدو.  </verse>
      </chapter>
      <chapter osisID='Isa.38'>
        <verse osisID='Isa.38.1'/>
        <verse osisID='Isa.38.2'>
          خئزقئيا اوزونو دووارا چِوئردي و ربّه دوعا ادئب ددي:</verse>
        <verse osisID='Isa.38.3'>"يالواريرام، يارب، يادينا سال کي، نجه سنئن حوضوروندا وفالي و کامئل اورَکله ياشاميشام، نجه سنئن گؤزونده ياخشي اولان ائشلر اتمئشم." خئزقئيا آجي-آجي آغلادي.  </verse>
        <verse osisID='Isa.38.4'>
          او واخت ربّئن سؤزو اِشَعيايا نازئل اولدو:</verse>
        <verse osisID='Isa.38.5'>"گت و خئزقئيايا دِه کي، آتان داوودون تاريسي رب بله ديئر: «سنئن دوعاني اشئتدئم، گؤز ياشلاريني گؤردوم. باخ، سنئن عؤمرونو اون بش ائل آرتيريرام.</verse>
        <verse osisID='Isa.38.6'>سني و بو شهري آشور پادشاهينين اَلئندن قورتاراجاغام؛ بو شهري حئفظ اده‌جيم.</verse>
        <verse osisID='Isa.38.7'>بو ربدن سنه بئر علامتدئر کي، بئله‌سن رب ددئيي سؤزه عمل اده‌جک:</verse>
        <verse osisID='Isa.38.8'>باخ، اِله اده‌جيم کي، باتان گونشئن کؤلگه‌سي کي، آخازين تئکدئيي پئلّه‌کَنئن اوستونه دوشوب، اون قدم گری چکئلسئن.»" بلجه، گونش اِنمه درجه‌سئنده اون دره‌جه گری چکئلدي.  </verse>
        <verse osisID='Isa.38.9'>
          بودور يهودا پادشاهي خئزقئيانين يازديغي او زامان کي، ناخوشلاييب سونراسي دا اوندان صاغالميشدي:</verse>
        <verse osisID='Isa.38.10'>"من اؤز-اؤزومه ددئم: عؤمرومون يارييا چاتديغي زامان،اؤلولر دئيارينين قاپيسيندان کِچمه‌لئيَم؛حياتيمين قالان ائللرئندن محروم قالمالي‌يام."</verse>
        <verse osisID='Isa.38.11'>ددئم: "ربّی دئرئلر دئياريندا،بلی، ربّی بئر داها گؤرميه‌جيم.بو دونيادا ياشايانلار آراسيندا آرتيق ائنسان اوزو گؤرميه‌جيم.</verse>
        <verse osisID='Isa.38.12'>اِوئم چوبان چاديري کئمي داغيلدي،اَلئمدن آليندي.حياتيم دَزگاهدا توخونان ساپلار کئمي دؤور ادئردي،او منی بو دَزگاهدان کَسئر.بئر گونون ائچئنده اجلئمي چاتديريرسان.</verse>
        <verse osisID='Isa.38.13'>سحره قدر آغريلاردان چيغيرديم،رب آصلان کئمی بوتون سوموکلرئمي قيرير.بئر گونون ائچئنده اجلئمي چاتديريرسان.</verse>
        <verse osisID='Isa.38.14'>قارانقوش کئمي، دورنا کئمي چيغيريرام،گؤيرچئن کئمی ائنله‌يئرم.گؤيه باخماقدان گؤزلرئم يورولور.ای پروردئگار، ضامئنئم اول، سئتم آلتينا دوشموشم!</verse>
        <verse osisID='Isa.38.15'>نه دِيئم؟ او منئمله دانيشيب، منه بونو ادن او اؤزودور.جانيما دوشَن بو آجي‌لاردان اؤتري بوتون ائل‌لرئم باره‌ده سرگردان قالاجاغام.</verse>
        <verse osisID='Isa.38.16'>ای پروردئگار، آداملار بونلارلا ياشاييرلار،منئم روحومون حياتي بونلارين ائچئنده‌دئر.سالاماتليغي منه دؤندَر، ياشات مَني!</verse>
        <verse osisID='Isa.38.17'>چکدئيئم او بؤيوک مشقّت منئم خِيرئمه اولدو.جا‌نيمي هِچلئک قويوسونا دوشمکدن قورتاران سَسسن،چونکي بوتون گوناهلاريمي آرخانا آتيبسان.</verse>
        <verse osisID='Isa.38.18'>چونکي اؤلولر دئياري سنه شوکور اده بئلمز،اؤلوم سنه حمدلر دِمَز،قبئره دوشَنلر سنئن وفادارليغينا اومئد باغلايا بئلمز.</verse>
        <verse osisID='Isa.38.19'>بو گون سنه اتدئيئم کئمي،دئرئلر، فقط دئرئلر سنه شوکور اِدَرلر.آتالار سنئن وفادارليغيني اؤولادلارينا تانيتديريرلار.</verse>
        <verse osisID='Isa.38.20'>رب قطعن منه قورتولوش وره‌جک،عؤمروموز بويو ربّئن معبدئنده تِلّي سازلارلا،سنه نغمه‌لر چالاجاغيق." </verse>
        <verse osisID='Isa.38.21'>
          اِشَعيا دمئشدي: "بئر انجئر کونده‌سي گؤتورون و چئبانين اوستونه قويون کي، پادشاه ساغالسين."</verse>
        <verse osisID='Isa.38.22'>سونرا خئزقئيا دمئشدي: "ربّئن معبدئنه قالخماغيم اوچون علامت نه‌دئر؟"  </verse>
      </chapter>
      <chapter osisID='Isa.39'>
        <verse osisID='Isa.39.1'>
          او زامان بابئل پادشاهي بَلَدان اوغلو مِرودَک‌بَلَدان، خئزقئيايا مکتوبلار و هدئيّه‌لر‌ گؤنده‌ردي، چونکي خئزقئيانين ناخوشلاديغيني و ساغالديغيني اشئتمئشدي.</verse>
        <verse osisID='Isa.39.2'>بونلار خئزقئياني سِوئندئردي. او، خزئنه‌سئنده اولان شيلري يعني قيزيل-گوموشو، عطرئيّاتي، قئيمتلي ياغلاري، سئلاح آنبارينداکي بوتون اشيالاري اِلچئلره گؤرستدي. خئزقئيانين ساراييندا و بوتون پادشاهليغيندا اونلارا گؤرستمه‌دئيي بئر شي قالمادي.  </verse>
        <verse osisID='Isa.39.3'>
          او واخت اِشَعيا پيغمبر خئزقئيا پادشاهين يانينا گلئب، اوندان سوروشدو: "بو آداملار نه ددئلر؟ سنئن يانينا هارادان گلدئلر؟" خئزقئيا جاواب وردی: "اوزاق بئر اؤلکه‌دن، بابئلدن گلئبلر."</verse>
        <verse osisID='Isa.39.4'>اِشَعيا ددي: "سنئن ساراييندا نه گؤروبلر؟" خئزقئيا جاواب وردی: "ساراييمدا اولان بوتون شيلري گؤروبلر. خزئنه‌لرئمده، اونلارا گؤرستمه‌دئيئم بئر شي قالمادي."  </verse>
        <verse osisID='Isa.39.5'>
          او واخت اِشَعيا خئزقئيايا ددي: "قوشونلار ربّئن سؤزونو اشئت:</verse>
        <verse osisID='Isa.39.6'>«باخ، اِله گونلر گله‌جک کي، سنئن ساراييندا اولان هر شي و آتالارينين بو گونه قدر ييغديقلاري شيلر بابئله آپاريلاجاق، هچ نه قالماياجاق.» رب ديئر.</verse>
        <verse osisID='Isa.39.7'>"سنئن نسلئندن اولان و سندن عمله گلن بعضی اوغوللاريني گؤتوروب آپاراجاقلار و اونلار بابئل پادشاهينين ساراييندا خاجه ادئله‌جکلر."</verse>
        <verse osisID='Isa.39.8'>سونرا خئزقئيا اِشَعيايا ددي: "ددئيئن ربّئن سؤزو ياخشي‌دير." چونکي دوشونوردو: "هچ اولماسا منئم دؤورومده صولح و اَمئن-آمانليق اولاجاق."  </verse>
      </chapter>
      <chapter osisID='Isa.40'>
        <verse osisID='Isa.40.1'>تارينيز ديئر:"تسلّی ورئن خالقيما، تسلّی ورئن!</verse>
        <verse osisID='Isa.40.2'>اورشلئمه سؤزلر دانيشين!اونا ديئن کي، اسئرلئک دؤورون باشا چاتيب،تقصئرلرئنئن جزاسي ورئلئب،بوتون گوناهلارينا گؤره ربّئن اَلئندن ائکي‌قات جزا آليب."</verse>
        <verse osisID='Isa.40.3'>بئر نفرئن نئدا سَسي گلئر:"صحرادا ربّئن يولونو حاضيرلايين،چؤلده تاريميزين کِچه‌جيي يِرلري هامار ادئن.</verse>
        <verse osisID='Isa.40.4'>قوي هر دره اوجالديلسين،هر داغ و تپه آشاغي اِندئرئلسئن،قوي يولداکي اَيِرئلئکلر دوزَلسئن،کَله-کؤتور يِرلر هامار ادئلسئن.</verse>
        <verse osisID='Isa.40.5'>او واخت ربّئن شؤوکتي آشکار اولوناجاق،بوتون بشر بونو بئرلئکده گؤره‌جک.چونکي ربّئن آغزي دانيشيب."</verse>
        <verse osisID='Isa.40.6'>سَس ديئر: "نئدا ات!"جاواب وردی: "نه‌يي نئدا اِدئم؟""بوتون بشر اوتا بَنزَر،اونلارين بوتون گؤزل‌لئيي چؤل چئچه‌يي کئمئدئر.</verse>
        <verse osisID='Isa.40.7'>رَب، نفسئني اونلارين اوستونه اوفورَنده،اوت قورويار، چئچک سولار،حقئقتن، بو خالق اوتا اوخشار.</verse>
        <verse osisID='Isa.40.8'>اوت قورويار، چئچک سولار،آمّا تاريميزين سؤزو ابده کئمي قالار."</verse>
        <verse osisID='Isa.40.9'>ای صحيون، ياخشي خبرلري موژده گتئرن، اوجا داغا چيخ!ای اورشلئم، ياخشي خبرلري موژده گتئرن،اوجالت سَسئني، جار چک،قالدير سَسئني، قورخما.يهودا شهرلرئنه دِه:"بودور تارينيز!"</verse>
        <verse osisID='Isa.40.10'>باخ، پروردئگار رب قودرتله گله‌جک،او، قودرتله حؤکم سوره‌جک،باخ، پاداشي اونونلادير،غرامتي قاباغيندادير.</verse>
        <verse osisID='Isa.40.11'>او اؤز سوروسونو چوبان کئمي اوتاراجاق،قوزولاري قوجاغينا آلاجاق، باغريندا داشيياجاق،اَمزئکلی‌لري ياواش سوره‌جک.</verse>
        <verse osisID='Isa.40.12'>کئم دهنزلري اووجو ائله،گؤيلري ده قاريشي ائله اؤلچوب؟يِرئن تورپاغيني اؤلچو ائله،داغلاري قاپانلا، تپه‌لري ده تَره‌زي ائله چکئب؟</verse>
        <verse osisID='Isa.40.13'>ربّئن روحونو کئم هئدايت ادئب؟يا دا کئم اونا مصلحتچئسي اولاراق، مصلحت ورئب؟</verse>
        <verse osisID='Isa.40.14'>او کئمدن مصلحت آليب و کئم اونا فهم ورئب؟کئم اونا عدالت يولونو گؤرسه‌دئب، معرئفت اؤيره‌دئب؟کئمدئر اونا فهم يولونو آنلادان؟</verse>
        <verse osisID='Isa.40.15'>باخ، مئلّتلر وِدره‌ده بئر دامجي سو کئمئدئر،تَره‌زئده توز ذرّه‌سي کئمي ساييلار،باخ، جزئره‌لري ده توز کئمي گؤيه سووورور.</verse>
        <verse osisID='Isa.40.16'>قوربانلاري يانديرماق اوچونلوبنان مِشه‌سي کئفايت ديئل،يانديرما قوربانلار اوچون اوراداکي حيوانلار بس ديئل.</verse>
        <verse osisID='Isa.40.17'>ربّئن قاباغيندا بوتون مئلّتلر هچ بئر شيدئر،هچ بئر شيدن ده آشاغي‌دير، هچ نه‌يه دَيمَز.</verse>
        <verse osisID='Isa.40.18'>بس اوندا تاريني کئمه بَنزه‌ده‌جکسن؟اونو نه‌يه اوخشاداجاقسان؟</verse>
        <verse osisID='Isa.40.19'>لاکئن بوته باخ، بئر صَنَتگَر اونو تؤکور،اوستونو زرگر قيزيللا اؤرتور،گوموش زنجئرلرله ده اونو بَزه‌يئر!</verse>
        <verse osisID='Isa.40.20'>بله تقدئمي گتئره بئلمه‌يَن يوخسول آدامچورومه‌يَن بئر آغاج سِچئر،اؤزونه اوستا بئر صَنَتگَر تاپير کي،يِرئنده مؤحکم دوران بئر بوت دوزلتسئن.</verse>
        <verse osisID='Isa.40.21'>مگر بئلمئرسئنئز؟ مگر اشئتمه‌يئبسئنئز؟مگر باشلانيشدان بَري بونو سئزه بئلدئرمه‌يئبلر؟دونيانين بونؤوره‌سي قويولدوقدان بَري مگر بونو درک اتمه‌يئبسئنئز؟</verse>
        <verse osisID='Isa.40.22'>ربدئر کي، يِر قوبّه‌سئنئن يوخاريسيندا اوتورور،يِر اوزونده ياشايانلار چَيئرتکه کئمئدئرلر.گؤيلري پرده کئمي آچير،اونلاري ياشاماق اوچون چارداق کئمي آچير.</verse>
        <verse osisID='Isa.40.23'>ربدئر کي، اَمئرلري هچ ادئر،دونيانين حؤکمدارلاريني هِچه اِندئرئر.</verse>
        <verse osisID='Isa.40.24'>اونلار تزه اَکئلمئش، تزه سَپئلمئش، و تزه کؤک سالميشديرلار،گؤوده‌لري تزه‌جه کؤک سالميش آغاجلارا بَنزَر.ربّئن نفسي اونلاري قورودار،طوفان اونلاري سامان چؤپو کئمي سووورار.</verse>
        <verse osisID='Isa.40.25'>"بس منی اوندا کئمه بَنزه‌دئرسئنئز کي،من اونا تاي اولوم؟" ديئر موقدّس اولان.</verse>
        <verse osisID='Isa.40.26'>باشينيزي گؤيلره قالديرين،گؤرون بو اولدوزلاري کئم ياراديب؟او کي، اونلارين فوجلاريني سيرايا دوزوب چيخاردير،اونلارين هاميسيني آدلاري ائله چاغيرير.قودرتئنئن عظمتئنه گؤره، گوجونون قودرتئنه گؤره،اونلاردان هچ بئري ده اَسکئک اولماز.</verse>
        <verse osisID='Isa.40.27'>ای يعقوب نسلي، ای ائسرايئل، نه اوچون ديئرسن:"رب باشيما گلنلري گؤرمور،تاريم منئم حاقّيم اولان ائنصافي گؤزوندن قاچيردير؟"</verse>
        <verse osisID='Isa.40.28'>مگر سن بئلمئرسن؟ مگر اشئتمه‌يئبسن؟ابدی تاري، رب، بوتون دونياني يارادان،نه يورولور، نه ده طاقتدن دوشور،اونون آغلي درک ادئلمَزدئر.</verse>
        <verse osisID='Isa.40.29'>او، يورغونلارا گوج وِرَر،طاقتسئزلرئن قووّتئني آرتيرار.</verse>
        <verse osisID='Isa.40.30'>حتّا جاوانلار يورولارلار، طاقتدن دوشَرلر،ائگئدلر ده ييخيلارلار.</verse>
        <verse osisID='Isa.40.31'>لاکئن ربّه اومئد باغلايانلار تزه قووّت آلارلار،قاناد آچيب قارتال کئمي اوجالارا اوچارلار،قاچاندا طاقتدن دوشمَزلر،يول گدئب يورولمازلار.</verse>
      </chapter>
      <chapter osisID='Isa.41'>
        <verse osisID='Isa.41.1'>
          رب ديئر:  "ساکئت اولون حوضورومدا، ای ساحئللر!قوي خالقلار تزه گوج آلسينلار،قوي ياخينلاشسينلار، قوي دانيشسينلار،قوي حؤکم اوچون بئرلئکده ييغيشاق.</verse>
        <verse osisID='Isa.41.2'>کئم شرقدن او آدامي قالديريب کي، صالحلئکده اونو خئدمت اوچون چاغيريب؟مئلّتلري اونون ائختئيارينا قويور،پادشاهلاري موطئع ادئر.او اؤز قيلينجي ائله اونلاري تورپاغين توزونا چِوئرئر،کاماني ائله گؤيه سوورولان سامانا دؤنده‌رئر.</verse>
        <verse osisID='Isa.41.3'>او اونلاري تعقئب ادئر،آياقلاريني باسماديغي يولدان صاغ-سالامات کچئر.</verse>
        <verse osisID='Isa.41.4'>بونلاري کئم ادئب، کئم تاماملاييب؟ازلدن بَري نسئل‌لري چاغيران کئمدئر؟من، رب، بئرئنجئيم و آخيرينکيلارلا دا من اولاجاغام."</verse>
        <verse osisID='Isa.41.5'>ساحئل‌لر بونو گؤروب قورخورلار،دونيانين اوجقار يِرلري لرزه‌يه دوشور.اونلار ياخينلاشيلار، گلئبلر،</verse>
        <verse osisID='Isa.41.6'>هر کس قونشوسونا کؤمک ادئر،قارداشينا "جسور اول!" ديئر.</verse>
        <verse osisID='Isa.41.7'>صَنَتگَر زرگري اورَکلَندئرئر،دمئري چکوجلا دوزله‌يَن، سنداني وورانا اورَک ورئر،"لَحئم ياخشي اولدو" ديئر.ميخلاري بَرکئدئر، اِله کي، بوت يِرئندن لاخلاماسين.</verse>
        <verse osisID='Isa.41.8'>لاکئن سن، ای قولوم ائسرايئل،سِچدئيئم يعقوب نسلي،دوستوم ائبراهئمئن اؤولادلاري!</verse>
        <verse osisID='Isa.41.9'>سني دونيانين اوجقار يِرلرئندن ييغميشام،لاپ اوزاق يِرلردن سَسله‌مئشم،دمئشم: "سن منئم قولومسان، سني سِچمئشم، ردّ اتمه‌مئشم."</verse>
        <verse osisID='Isa.41.10'>قورخما، چونکي من سنئنله‌يم،دهشته گلمه، چونکي تارين منم.سني قووّتلَندئره‌جيم، سنه دوغرودان کؤمک اده‌جيم.صالح صاغ اَلئمله دوغرودان سني توتاجاغام.</verse>
        <verse osisID='Isa.41.11'>باخ، سنه حئرصلَنَنلرئن هاميسي خجالت چکئب بي‌آبير اولاجاقلار،سنه ضئدّ چيخانلار هِچه چيخيب تلف اولاجاقلار.</verse>
        <verse osisID='Isa.41.12'>سنئنله ساواشانلاري آختاراجاقسان،آمّا تاپا بئلميه‌جکسن،سنئنله ووروشانلار هچ اولاجاقلار، تاپيلماياجاقلار.</verse>
        <verse osisID='Isa.41.13'>چونکي تارين رب منم،او کي، سنئن صاغ اَلئندن توتوباو کي، سنه "قورخما، سنه کؤمک اده‌جيم" ديئر.</verse>
        <verse osisID='Isa.41.14'>"ای تورپاق قوردو اولان يعقوب نسلي،ای ائسرايئل اَهلي، قورخما!رب اعلان ادئر: "سنه کؤمک اده‌جيم.سني ساتين آليب قورتاران ائسرايئلئن موقدّسي‌دئر.</verse>
        <verse osisID='Isa.41.15'>باخ، سني تزه، دئشلري ائتي خرمن دؤيَني اتمئشم.سن داغلاري دؤيوب اَزه‌جکسن،تپه‌لري سامان چؤپو کئمي سوووراجاقسان.</verse>
        <verse osisID='Isa.41.16'>سن اونلاري سوووراجاقسان، يِل ده اونلاري آپاراجاق،طوفان اونلاري داغيداجاق،آمّا سن ربده سِوئنه‌جکسن،ائسرايئلئن موقدّسي ائله فخر اده‌جکسن.</verse>
        <verse osisID='Isa.41.17'>مظلوملار و مؤحتاجلار سو آختاريرلار،آمّا تاپميرلار،دئل‌لري سوسوزلوقدان قورويور.من، رب، اونلارا جاواب وره‌جيم.من، ائسرايئلئن تاريسي، اونلاري ترک اتميه‌جيم.</verse>
        <verse osisID='Isa.41.18'>لوت تپه‌لرئن باشيندا چايلار آچاجاغام،دره‌لرئن اورتاسيندا سو بولاقلاري آچاجاغام.صحراني گؤلمَچه‌يه، قوراق تورپاغي سو چشمه‌لرئنه چِوئره‌جيم.</verse>
        <verse osisID='Isa.41.19'>صحرادا سئدر آغاجي، اَقاقئيا، مَرسئن و زيتون آغاجي اَکه‌جيم.قورو تورپاقدا شام، چئنار و سرو آغاجيني بئرلئکده سالاجاغام.</verse>
        <verse osisID='Isa.41.20'>اِله کي، ائنسانلار گؤروب بئلسئنلر،فئکئرله‌شئب باشا دوشسونلر کي،بونو ادن ربّئن اَلئدئر،بونو يارادان ائسرايئلئن موقدّسي‌دئر. </verse>
        <verse osisID='Isa.41.21'>رب ديئر: "داعوانيزي آچين،لاپ قووّتلي موباحئثه‌‌لرئنئزي ادئن."بونو يعقوبون پادشاهي ديئر.</verse>
        <verse osisID='Isa.41.22'>بوتلرئنئزي گتئرئن و قوي اونلار نه اولاجاغيني بئزه بئلدئرسئنلر،اولوب کِچَنلري بئزه نقل اتسئنلر،اِله کي، اونلاري درئندن دوشونوب آخيريني اؤيرَنَک.و يا گله‌جيي بئزه خبر ورسئنلر.</verse>
        <verse osisID='Isa.41.23'>ای بوتلر، بوندان سونرا باش ورن حادئثه‌لردن بئزه دانيشين،اِله کي، سئزئن تاري اولدوغونوزو بئلک!دوغرودان دا ياخشيليق يا دا پئسلئک ادئن کي، هاميميز قورخوب واهئمه‌يه دوشَک.</verse>
        <verse osisID='Isa.41.24'>باخ، سئز هِچنه‌سئنئز، عمل‌لرئنئز ده هِچدئر.سئزي سِچَن ائيرنجدئر!</verse>
        <verse osisID='Isa.41.25'>شئمالدان بئرئني قالديرميشام و گلئب؛او، گونشئن چيخديغي يردن آديمي چيغيراجاق.دولوسچو گئلي تاپدالايان کئمي،او، حؤکمدارلاري پالچيق کئمي تاپدالاياجاق.</verse>
        <verse osisID='Isa.41.26'>کئم بونو باشلانيشدان اعلان ادئب کي، بئز بئلک،يا دا قاباقکي زامانلاردان کي،بئز "او حاقلي‌دير" دئيک؟قطعن بونو اعلان ادن يوخ ائدي،قطعن بونو بئلدئرن يوخ ائدي،قطعن سؤزلرئزي اشئدن ده يوخ ائدي.</verse>
        <verse osisID='Isa.41.27'>من قاباقلار صحيونا "باخ گلئرلر" ددئم.اورشلئمه "موژده گتئره‌ني گؤنده‌رئرم" ددئم.</verse>
        <verse osisID='Isa.41.28'>لاکئن باخديغيم زامان، هچ کئم يوخدور،آرالاريندا هچ مصلحت ورن يوخدور کي،سوروشدوغومدا جاواب وره‌بئلسئن.</verse>
        <verse osisID='Isa.41.29'>باخ، هاميسي دَيَرسئزدئرلر،اتدئکلري ائشلر ده هِچدئر،ائنسانلارين تؤکمه بوتلري فقط يِلدئر، بوشلوقدور.</verse>
      </chapter>
      <chapter osisID='Isa.42'>
        <verse osisID='Isa.42.1'>باخ، منئم ساخلاديغيم،جانيم ائسته‌يَن سِچئلمئش قولوم!من اؤز روحومو اونون اوستونه قويموشام.او، مئلّتلره عدالت گتئره‌جک.</verse>
        <verse osisID='Isa.42.2'>چيغيرماياجاق، سَسئني قالديرماياجاق،کوچه‌لرده سَسي اِشئدئلميه‌جک.</verse>
        <verse osisID='Isa.42.3'>اَزئلمئش قاميشي قيرماياجاق،کؤزه‌رن پئلته‌ني سؤندورميه‌جک.او، عدالتي صداقتله ياياجاق.</verse>
        <verse osisID='Isa.42.4'>او، يِر اوزونده عدالتي قوراياجاق،طاقتدن دوشميه‌جک، اَزئلميه‌جک،ساحئل‌نشئن خالقلار اونون قانونونا اومئد باغلاياجاقلار.</verse>
        <verse osisID='Isa.42.5'>گؤيلري ياراديب اونلاري سَرَن،يري و اونون اوستونده‌کئلري دوزه‌لدن،دونياداکي آداملارا نفس ورن،يِر اوزونده گزن ائنسانلارا روح ورن،رب تاري بله ديئر:</verse>
        <verse osisID='Isa.42.6'>"من رَبّم، من سني صالحلئيئمده چاغيرميشام،سني اَلئندن توتاجاغام، سني حئفظ اده‌جيم،سني خالق اوچون بئر عهد اده‌جيم،مئلّتلر اوچون بئر نور اده‌جيم کي،</verse>
        <verse osisID='Isa.42.7'>کورلارين گؤزلرئني آچاسان،زئنداندان محبوسلاري،ظولمتده ياشايانلاري حبسخانادان آزاد اده‌سن.</verse>
        <verse osisID='Isa.42.8'>من رَبّم، آديم بودور.اؤز شؤوکتئمي هچ کئمه ورمه‌رم،حمدلرئمي اويما بوتلره ورمه‌رم.</verse>
        <verse osisID='Isa.42.9'>باخ، قاباقکي شيلر حياتا کچدي،ائندي من تزه شيلري خبر ورئرم،اونلار يِتئشمه‌مئشدن سئزه اعلان ادئرم."</verse>
        <verse osisID='Isa.42.10'>ای دهنز سيّاحلاري، دهنزده‌کي بوتون جانلي‌لار،ساحئل‌نشئن خالقلار و اورادا ياشايانلار،ربّه تزه بئر نغمه اوخويون!دونيانين لاپ اوجقار يِرلرئندن اونا حمدلر اوخويون!</verse>
        <verse osisID='Isa.42.11'>قوي صحرا و اوراداکي شهرلر،قِدار خالقي ياشايان کَندلر سَسلرئني اوجالتسينلار،قوي سِلَع ساکئنلري اوجادان اوخوسونلار،قوي داغلارين تپه‌سئندن شادليق هارايي چکسئنلر.</verse>
        <verse osisID='Isa.42.12'>قوي اونلار ربّه عئزّت ورسئنلر،ساحئل‌لرده اونون حمدئني اعلان اتسئنلر.</verse>
        <verse osisID='Isa.42.13'>رب جسور ائگئد کئمي چيخاجاق،جنگاور کئمي قيرته گله‌جک،چيغيريب دؤيوش نعره‌سي چکه‌جک،دوشمنلرئني مغلوب اده‌جک.</verse>
        <verse osisID='Isa.42.14'>رب ديئر:"چوخ واختدير کي، دئنمئرم،ساکئت قالميشام، قاباغيمي آلميشام،آمّا ائندي دوغوش آغريسي چکن آرواد کئميقيشقيراجاغام، تنگنفس اولوب زاريياجاغام.</verse>
        <verse osisID='Isa.42.15'>داغلاري، تپه‌لري داغيداجاغام،بوتون ياشيل‌ليقلاريني قوروداجاغام،چايلاري ساحئل‌لره چِوئره‌جيم، حوووضلاري قوروداجاغام.</verse>
        <verse osisID='Isa.42.16'>کورلاري تانيماديقلاري يوللا آپاراجاغام،اونلارا بئلمه‌دئکلري يوللاردا بَلَد اولاجاغام.قارانليغي قاباقلاريندا ائشيغا،کَله-کؤتور يوللاري هامارليغا چِوئره‌جيم.بونلار او شيلردئر کي، اونلار اوچون اده‌جيم،اونلاري ترک اتميه‌جيم."</verse>
        <verse osisID='Isa.42.17'>بوتلره بِل باغلايانلار،تؤکمه بوتلره "سئزسئز آللاهلاريميز" دئيَنلر،گری قايتاريليب بؤيوک بئر خجالت آلتيندا قالاجاقلار.</verse>
        <verse osisID='Isa.42.18'>ای کارلار، اِشئدئن!ای کورلار، باخين، بلکه گؤره‌سئنئز!</verse>
        <verse osisID='Isa.42.19'>قولومدان باشقا کور اولان مگر وار؟گؤنده‌ردئيئم قاصئد باشقا کار اولان مگر وار؟منئمله باريش ائچئنده اولاندان باشقا،يا دا ربّئن قولوندان باشقا کور اولان مگر وار؟</verse>
        <verse osisID='Isa.42.20'>سئز چوخ شيلر گؤردونوز، آمّا نظره آلماييبسينيز،قولاقلارينيز آچيقدير، لاکئن هچ بئري اشئتمئر!"</verse>
        <verse osisID='Isa.42.21'>رب اؤز صالحلئيئنئن خاطئرئنه خوشلادي کي،قانونو بؤيوک و شؤوکتلي اتسئن.</verse>
        <verse osisID='Isa.42.22'>آمّا بو قارت اولونموش و سويولموش بئر خالقدير.هاميسي ماغارالاردا تله‌يه دوشوب، زئندانلاردا گئزله‌دئلئب.اونلار شئکار اولوبلار و قورتارانلاري يوخدور.اونلاري قارت ادئرلر، "گری قايتارين" دئين يوخدور.</verse>
        <verse osisID='Isa.42.23'>سئزدن کئم بونا قولاق آساجاق،بوندان سونرا کئم قولاق آسيب اِشئده‌جک؟</verse>
        <verse osisID='Isa.42.24'>يعقوب نسلئني کئم قارت اولونماغا قويدو؟ائسرايئلي سويغونچولار اَلئنه کئم وردي؟مگر رب ديئل کي، اونون ضئدّئنه گوناه اتدئلر،يوللاري ائله گتمک ائستمه‌دئلر،قانونوندان ائطاعت اتمه‌دئلر؟</verse>
        <verse osisID='Isa.42.25'>بونا گؤره آلوولو قضبئني، دؤيوشون شئدّتئني اوستلرئنه ياغديردي.اود اونلاري دؤوره‌يه آلدي، آمّا اونلار آنلاماديلار،اونلاري يانديردي، آمّا اونا جئدّي فئکئر ورمه‌دئلر.</verse>
      </chapter>
      <chapter osisID='Isa.43'>
        <verse osisID='Isa.43.1'>آمّا ائندي، ای يعقوب، سني يارادان رب،ای ائسرايئل، سنه شکئل ورن رب بله ديئر:"قورخما، چونکي من سني ساتين آليب قورتارميشام،سني آدينلا چاغيرميشام، سن منئمسن!</verse>
        <verse osisID='Isa.43.2'>درئن سولاردان کِچسن بِله، من سنئنله اولاجاغام،چايلاردان کچنده باتماياجاقسان،اودون ائچئندن کچنده بِله، يانماياجاقسان،آلوو سني محو اتميه‌جک.</verse>
        <verse osisID='Isa.43.3'>چونکي من سنئن تارين ربّم،ائسرايئلئن موقدّسي‌يَم، سنئن خئلاصکارينام.مئصئري سنئن اوچون فئديه، کوش و سِبا اؤلکه‌لرئني سنئن آزادليغينين عوضئنه ورمئشم.</verse>
        <verse osisID='Isa.43.4'>سن منئم نظرئمده دَيَرلي اولدوغونا گؤره،چوخ عزئز اولدوغونا گؤره،سني سِودئيئم اوچون،سنئن عوضئنه باشقا آداملاري، حياتين اوچون باشقا مئلّتلري وره‌جيم.</verse>
        <verse osisID='Isa.43.5'>قورخما، چونکي من سنئنله‌يم،نسلئندن اولانلاري شرقدن گتئره‌جيم،سني قربدن بئر يِره ييغاجاغام.</verse>
        <verse osisID='Isa.43.6'>شئمالا «اونلاري ور» دئيه‌جيم،جنوبا «اونلاري ساخلاما» دئيه‌جيم.اوغوللاريمي اوزاقلاردان،قيزلاريمي دونيانين اوجقار يِرلرئندن گتئر.</verse>
        <verse osisID='Isa.43.7'>منئم آديملا چاغيريلان هر ائنساني،عئزّتئم اوچون ياراتديغيم،بلی، شکئل وردئيئم،ياراتديغيم هر بئر آدامي گتئر."</verse>
        <verse osisID='Isa.43.8'>گؤزلري اولان حالدا کور خالقي،قولاقلاري اولان حالدا کار خالقي گتئر.</verse>
        <verse osisID='Isa.43.9'>بوتون مئلّتلر بئر يِره ييغيليبلار،اِله کي، خالقلار توپلانسينلار.بونلاردان کئم بو سؤزو اعلان اده بئلر؟اولوب-کچنلري بئزه کئم بئلدئرر؟قوي شاهئدلرئني ائره‌لي گتئرئب برائت قازانسينلار،يا دا اشئدئب دسئنلر: "بو دوزدور."</verse>
        <verse osisID='Isa.43.10'>رب اعلان ادئر: "سئزسئنئز منئم شاهئدلرئم، سِچدئيئم قولوم،اِله کي، منی تاني‌ييب، منه ائناناسينيز،منئم او اولدوغومو آنلاياسينيز.مندن اوّل هچ تاري مؤوجود اولماييب،مندن سونرا دا اولماياجاق.</verse>
        <verse osisID='Isa.43.11'>منم رب، فقط منم،مندن باشقا قورتاريجي يوخدور.</verse>
        <verse osisID='Isa.43.12'>منم کي، اعلان اتمئشم، قورتارميشام، بئلدئرمئشم،آرانيزدا هچ قرئب آللاه يوخ ائدي.سئزسئنئز شاهئدلرئم." رب اعلان ادئر،"تاري منم.</verse>
        <verse osisID='Isa.43.13'>حتّا ازلدن بَري من اويام،منئم اَلئمدن قورتاران يوخدور.من بئر شي ادنده بونا کئم مانع اول بئلر؟"</verse>
        <verse osisID='Isa.43.14'>سئزي ساتين آلان، ائسرايئلئن موقدّسي،رب بله ديئر:"سئزئن خاطئرئنئزه من بابئله قوشون گؤنده‌ره‌جيم.کَلدانئلري فخر اتدئکلري گَمئلرله قاچقينلارا دؤنده‌ره‌جيم.</verse>
        <verse osisID='Isa.43.15'>من ربّم، سئزئن موقدّسئنئز اولان،ائسرايئلي يارادان، سئزئن پادشاه."</verse>
        <verse osisID='Isa.43.16'>رب بله ديئر،او کي، دهنزده يول و گوجلو سولاردا طرئق آچير،</verse>
        <verse osisID='Isa.43.17'>آتلارلا دؤيوش عارابا‌لاريني،ائگئد جنگاورلري ائله قوشونو بئرلئکده يولا چيخاردير؛"اونلار ييخيليبلار، قالخا بئلمئرلر،باسديريليب، پئلته کئمي سؤندورولوبلر.</verse>
        <verse osisID='Isa.43.18'>اوّلکي شيلري يادا سالمايين،کؤهنه حادئثه‌لر باره‌سئنده دوشونمه‌يئن.</verse>
        <verse osisID='Isa.43.19'>باخ، من تزه بئر شي اده‌جيم،ائندي او باش وره‌جک،مگر سئز بونو باشا دوشميه‌جکسئنئز؟بلی، من چؤللوکده يول سالاجاغام،قورو تورپاقدا چايلار ياراداجاغام.</verse>
        <verse osisID='Isa.43.20'>چؤلون حيوانلاري، چاقّاللار و بايقوشلار منه عئزّت وره‌جکلر،چونکي صحرادا سو ورمئشم،کؤشَنده چايلار آچميشام کي،سِچدئيئم خالقا سو ورئم.</verse>
        <verse osisID='Isa.43.21'>او خالق کي، اونا اؤزوم اوچون شکئل وردئم؛منه حمدلر گتئرمک اوچون.</verse>
        <verse osisID='Isa.43.22'>لاکئن سن، ای يعقوب نسلي، منئم آديمي چاغيرماييبسان،ای ائسرايئل، مندن بِزئبسن.</verse>
        <verse osisID='Isa.43.23'>يانديرما قورباني اوچون منه قويونلاريندان گتئرمه‌يئبسن،قوربانلارينلا منه حؤرمت اتمه‌يئبسن.سنه تقدئملره گؤره يوک اولماميشام،کوندور تقدئملري ائله ده سني بِزدئرمه‌مئشم.</verse>
        <verse osisID='Isa.43.24'>منئم اوچون پوللا گؤزل عطئرلي قاميش آلماييبسان،قوربانلارينين پئيي ائله منی دويدورماييبسان.عکسئنه، سن گوناهلاريني منه يوکله‌يئبسن،تقصئرلرئنله منی يوروبسان.</verse>
        <verse osisID='Isa.43.25'>منم، بلی منم کي، اؤز خاطئرئمه گؤره تقصئرلرئني سئلئرَم،و گوناهلاريني دا يادا سالمارام.</verse>
        <verse osisID='Isa.43.26'>ياديما سال، گل داعواميزي بئربئرمئزله بحث اِدَک،داعواني آچيقلا کي، بلکه بَرائت قازاناسان.</verse>
        <verse osisID='Isa.43.27'>ائلک جَدّئن گوناها باتدي،سنئن طرفئندن دانيشانلار دا منه عاصي اولدولار.</verse>
        <verse osisID='Isa.43.28'>بونا گؤره ده من،عئبادتگاهين رهبرلرئني نجئسلئيه وادار اده‌جيم.يعقوب نسلئني قيرغينا، ائسرايئلي ده رذالته محکوم اده‌جيم.</verse>
      </chapter>
      <chapter osisID='Isa.44'>
        <verse osisID='Isa.44.1'>ائندي آمّا، ای قولوم يعقوب نسلي،سِچدئيئم ائسرايئل، قولاق آس!</verse>
        <verse osisID='Isa.44.2'>سني يارادان، آنا بطنئنده قورولوش ورن،ائمدادينا چاتاجاق اولان رب بله ديئر:"قورخما، ای قولوم، يعقوب نسلي،ای سِچدئيئم يِشورون!</verse>
        <verse osisID='Isa.44.3'>چونکي سوسوزلاميش تورپاغي سولاياجاغام،قورو تورپاغا آرخلار آخيداجاغام،اؤولادلارينا روحومو تؤکه‌جيم،نسلئنه برکتئمي وره‌جيم.</verse>
        <verse osisID='Isa.44.4'>اونلار اوتلار آراسيندا، آخار سولار کناريندا،سؤيود آغاجلاري کئمي بوي آتاجاقلار.</verse>
        <verse osisID='Isa.44.5'>بئري «من ربّئنکئيَم» دئيه‌جک،او بئرئسي يعقوبون آدي ائله چاغيريلاجاق.آيري بئري ده اَلئنه «ربّئنکئيَم» يازاجاق،ائسرايئلئن آديني اؤزونه سوي آدي اولاراق گؤتوره‌جک.»"</verse>
        <verse osisID='Isa.44.6'>رب، ائسرايئلئن پادشاهي، اونون ساتين آلاني،قوشونلارين ربّی بله ديئر:"من بئرئنجئيَم، من آخيرينجي‌يام،مندن باشقا تاري يوخدور.</verse>
        <verse osisID='Isa.44.7'>منئم کئمي کئم وار؟ قوي خبر ورسئن، اعلان اتسئن؛قدئم خالقيمي ياراتديغيمدان بَري اولوب- کچنلري،بوندان سونرا اولدوقلاريني قوي دا‌نيشيب نقل اتسئن،بلی، گله‌جک حادئثه‌لري بئلدئرئن!</verse>
        <verse osisID='Isa.44.8'>قورخمايين، دهشته گلمه‌يئن،مگر بونو سئزه ازلدن بَري خبر ورئب اعلان اتمه‌دئم؟سئز منئم شاهئدلرئمئزسئنئز!مندن باشقا مگر تاري وار؟مگر باشقا بئر قايا وار؟هِج بئرنئي تانيميرام."</verse>
        <verse osisID='Isa.44.9'/>
        <verse osisID='Isa.44.10'>
          کئم ائستر فايدا ورمه‌ين بئر آللاه، يا دا تؤکمه بئر بوت ياراتسين؟</verse>
        <verse osisID='Isa.44.11'>باخ، بونلارين بوتون يولداشلاري خجالت آلتيندا قالاجاقلار، چونکي صَنَتگَرلرئن اؤزلري ده آنجاق ائنسانديرلار. قوي اونلارين هاميسي ييغيلسينلار، قوي هاميسي دورسونلار، قوي هاميسي دهشته دوشسونلر، قوي هاميسي بئرلئکده خجالت چکسئنلر.  </verse>
        <verse osisID='Isa.44.12'/>
        <verse osisID='Isa.44.13'/>
        <verse osisID='Isa.44.14'/>
        <verse osisID='Isa.44.15'>
          سونرا آغاج اودون يرئنه ائشله‌نئر. ائنسان اونلاردان بئر آزيني گؤتوروب يانديرير و اونونلا اؤزونو قيزديرير. سوبا دا يانديريب چؤرک پئشئرئر. هم ده اؤزونه بئر تاري دوزَلدئر و اونو پرستئش ادئر. اويما بئر بوت دوزَلدئر و اونون قاباغيندا يِره سَرئلئر.</verse>
        <verse osisID='Isa.44.16'>اودونون ياريسيني اوددا يانديرير؛ آلوووندا اَت قيزاردير و قارنيني دويوراراق، اؤزونو ده قيزديريب ديئر: "آها، قيزديم، آلووون ائستئسئني حئسّ اتدئم!"</verse>
        <verse osisID='Isa.44.17'>لاکئن آغاجين قاليغيندان اؤزونه تاري، بئر اويما بوت دوزَلدئر. اونون قاباغيندا يِره سَرئلئر و پرستئش ادئر؛ بو بوته دوعا ادئب يالوارير: "منی خئلاص ات، چونکي سنسن منئم تاريم!"  </verse>
        <verse osisID='Isa.44.18'>
          اونلار بئلمئرلر، درک اتمئرلر، چونکي گؤزلري ده، اورَکلري ده اِله باغلي‌دير کي، گؤره بئلمئرلر، آنلايا دا بئلمئرلر.</verse>
        <verse osisID='Isa.44.19'>هچ بئري يادينا سالمير، فهم و آنلاغي دا يوخدور کي، دسئن: "اودونون ياريسيني يانديرديم، کؤمورونون اوستونده ده چؤرک پئشئردئم. اَت قيزارديرام، يِيئرَم. ائندي آيا اودونون قاليغيندان نجئس بئر شي دوزه‌لدئب بئر پارچا تاختانين قاباغيندا يِره سَرئلئم؟!"</verse>
        <verse osisID='Isa.44.20'>بو، کول يمک کئمي دئر؛ آلدانميش اورَک اونو يولدان ساپديرير. جانيني قورتارا بئلمئر، دئيه ده بئلمئر: "صاغ اَلئمده‌‌کي مگر يالان ديئل؟" </verse>
        <verse osisID='Isa.44.21'>"ای يعقوب نسلي، ای ائسرايئل، بو شيلري خاطيرلا،چونکي سن قولومسان؛من سنه شکئل وردئم، سن منئم قولومسان،سني ياددان چيخارتمارام، ای ائسرايئل!</verse>
        <verse osisID='Isa.44.22'>تقصئرلرئني قارا بولود کئمي،گوناهلاريني دا آغير دومان کئمي سئلمئشم.منه طرف دؤن،چونکي من سني ساتين آلميشام."</verse>
        <verse osisID='Isa.44.23'>شادليقدان هاراي چکئن، ای گؤيلر،چونکي بونو ادن ربدئر!سِوئنجله ترنّوم ادئن، ای يِرئن درئنلئکلري،ای داغلار، ای مِشه، ای مِشه‌ده‌کي بوتون آغاجلار،سِوئنجدن هاراي چکئن،چونکي رب يعقوب نسلئني ساتين آليب،ائسرايئلده عئزّتئني آشکار ادئر.</verse>
        <verse osisID='Isa.44.24'>سني ساتين آلان، آنا بطنئنده سنه قورولوش ورن رب ديئر:"منم، رَب، بوتون شيلري يارادان،گؤيلري تَکجه يايان،تکباشينا يِر اوزونو سَرَن،</verse>
        <verse osisID='Isa.44.25'>يالانچي پيغمبرلرئن سحرلرئني بوشا چيخاردان،فالچيلاري آخماق ادن،حئکمتلی‌لري گری قايتاران،اونلارين بئلئيئني هِچه چِوئرَن،</verse>
        <verse osisID='Isa.44.26'>قولونون سؤزلرئني تصدئق ادن،اِلچي‌لرئنئن سؤزلرئني دوغرو ادن.منم کي، اورشلئم اوچون ديئرَم: «بورادا ساکئنلري تزه‌دن ساکئن اولاجاق»،يهودا شهرلري اوچون ده: «بونلار تزه‌دن بئنا اولاجاق،خاراباليقلاريني تزه‌دن برپا اده‌جيم.»</verse>
        <verse osisID='Isa.44.27'>منم کي، دهنزئن درئنلئيئنه ديئرم: «قورو! من چايلاريني قوروداجاغام.»</verse>
        <verse osisID='Isa.44.28'>منم کي، کوروش حاقّيندا ديئرم: «او، چوبانيمدير،منه خوش اولان بوتون شيلري يرئنه يتئره‌جک.»اورشلئم حاقّيندا اعلان ادئر: «تزه‌دن بئنا اولاجاق»،معبد حاقّيندا دا ديئر: «بونؤورن قويولاجاق.»"</verse>
      </chapter>
      <chapter osisID='Isa.45'>
        <verse osisID='Isa.45.1'>
          رب مسح اتدئيي کوروشا، صاغ اَلئندن توتدوغو آداما بله ديئر:  "اونون قاباغيندا مئلّتلره باش اَيدئره‌جيم،پادشاهلاري قووّتلرئندن محروم اده‌جيم،حوضوروندا قاپيلاري آچاجاغام،دروازالار قاباغيندا بئر داها باغلانماياجاق.</verse>
        <verse osisID='Isa.45.2'>من سنئن قاباغيندا گدئب کَله-کؤتور يِرلري هامارليغا چِوئره‌جيم،بورونج قاپيلاري قيريب، دمئر قيفيللاري سينديراجاغام.</verse>
        <verse osisID='Isa.45.3'>قارانليقدا گئزلَنمئش خزئنه‌لري،گئزلي يِرلرده ساخلانيلان ثروتلري سنه وره‌جيم کي، بئله‌سن:بو، منم، رب، سني آدينلا چاغيران ائسرايئلئن تاريسي‌.</verse>
        <verse osisID='Isa.45.4'>قولوم يعقوبون، سِچدئيئم ائسرايئلئن خاطئرئنهسني آدينلا چاغيرميشام،و سنه سوي آدي ورمئشم.حال بو کي، سن منی تانيميردين.</verse>
        <verse osisID='Isa.45.5'>رب منم، باشقاسي يوخدور،مندن باشقا تاري يوخدور.سني من گوجلَندئره‌جيم،حالبوکي منی تانيماييبسان.</verse>
        <verse osisID='Isa.45.6'>اِله کي، گون‌دوغاندان گون‌باتانا قدر ائنسانلار بئلسئنلر کي،مندن باشقا هچ کئم يوخدور،رب منم، باشقاسي يوخدور.</verse>
        <verse osisID='Isa.45.7'>نورو، قارانليغي، سالاماتليغي و فلاکتي يارادان منم،بوتون بونلاري ادن رب، منم.</verse>
        <verse osisID='Isa.45.8'>ای گؤيلر، يوخاريدان داملايين،قوي بولودلار صالحلئک ياغديرسينلار،قوي تورپاق آچيلسين، خئلاص بهره‌سئني يِتئشدئرسئن،اونونلا بئرلئکده صالحلئک بئتسئن.بونلاري يارادان رب، منم." </verse>
        <verse osisID='Isa.45.9'>ياراداني ائله چکئشه‌نئن واي حالينا!چکئشَن اؤزو ده ساخسي قابلار آراسيندا فقط بئر ساخسي‌دير.مگر پالچيق کوزه‌گره دئير: "نه دوزه‌لدئرسن؟"و يا ياراتديغين شي مگر دئير: "اونون اَللري يوخدور"؟</verse>
        <verse osisID='Isa.45.10'>آتاسينا "دونيايا نه گتئردئن؟" دئيه‌نئن واي حالينا!آناسينا "نه جور بئر شي دوغدون؟" دئيه‌نئن واي حالينا!</verse>
        <verse osisID='Isa.45.11'>ائسرايئلئن موقدّسي، اونو يارادان رب بله ديئر:"اؤولادلاريمين گله‌جيي حاقّيندا منه سوآل وره بئلرسئنئز مگر؟گؤردوکلرئم ائشلر باره‌سئنده منه امر اده بئلرسئنئز مگر؟</verse>
        <verse osisID='Isa.45.12'>دونياني يارادان، يِر اوزونده ياشايان آدامي دا يارادان منم.اَل‌لرئمله گؤيلري يايديم،امرئمله اونون بوتون فوجلاري قورولدو.</verse>
        <verse osisID='Isa.45.13'>من کوروشو صالحلئکده قالديرميشام،يول‌لاريني هامار اده‌جيم.او، شهرئمي تئکه‌جک،اسئر اولونموش آداملاريمي فئديه‌سئز، بخشئشسئز آزاد اده‌جک."بونو قوشونلار ربّی ديئر.</verse>
        <verse osisID='Isa.45.14'>رب بله ديئر:"مئصئرلی‌لرئن محصولو، کوشون تئجارت گلئري،اوجابويلو سِبالي‌لار يانينيزا گلئب قولونوز اولاجاقلار.اونلار دالينيزجا گده‌جکلر، بوخوولاناجاقلار.قاباغينيزدا تعظئم ادئب يالواراجاقلار:«تاري قطعن سئزئنله‌دئر و باشقا بئرئسي يوخدور.بوندان باشقا تاري يوخدور.»"</verse>
        <verse osisID='Isa.45.15'>حقئقتن، سن اؤزونو گئزله‌دن بئر تاريسان،ای ائسرايئلئن تاريسي، ای قورتاريجي!</verse>
        <verse osisID='Isa.45.16'>اونلارين هاميسي خجالت آلتيندا قالاجاقلار، بلی اوتاناجاقلار.بوت دوزَلدنلر بئرلئکده خجالت ائچئنده اوزاقلاشاجاقلار.</verse>
        <verse osisID='Isa.45.17'>لاکئن ائسرايئله قورتولوشو رب ورئبدئر.بو قورتولوش ابده‌جک سوره‌جک.سن عصرلر بويو خجالت آلتيندا قالماياجاقسان، روسواي اولماياجاقسان.</verse>
        <verse osisID='Isa.45.18'>چونکي گؤيلري يارادان رب بله ديئر!او همن تاري‌دير کي، دونيايا شکئل وردی، اونو ياراتدي،رب اونو برقرار اتدي و اونو بوش اولماق اوچون ياراتمادي،ياشاماق اوچون قوردو.و ديئر: "من رَبّم، باشقاسي يوخدور!</verse>
        <verse osisID='Isa.45.19'>من گئزلئنده، قارانليق دونياسيندا دانيشماديم،يعقوب نسلئنه دِمه‌دئم کي، «منی قارماقاريشيق يرده آختارين.»دوغروسونو دئيَن، عدالتي اعلان ادن رب، منم.</verse>
        <verse osisID='Isa.45.20'>ييغيشين، گلئن، بئر يِره توپلاشين، ای مئلّتلردن صاغ قالان کَسلر!تاختا بوتلري گَزدئرَنلر،خئلاص ورمه‌ين آللاهلارا دوعا ادنلرئن هچ فهمي يوخدور.</verse>
        <verse osisID='Isa.45.21'>اعلان ادئن، ائشئنئزي تقدئم ادئن،دوغرودان دا قوي هاميسي بئرلئکده مصلحتلَشسئنلر.«بونو قدئمده کئم اعلان اتدي،کِچمئشده کئم بئلدئردي؟»بونو من رب، مگر دِمه‌دئم؟مندن باشقا تاري،عدالتلي تاري و قورتاريجي يوخدور.مندن باشقاسي يوخدور.</verse>
        <verse osisID='Isa.45.22'>ای دونيانين بوتون اوجقار يِرلرئنده ياشايانلار،منه طرف دؤنون و خئلاص اولون!چونکي من تارييام و باشقاسي يوخدور!</verse>
        <verse osisID='Isa.45.23'>وارليغيم حاقّي آند ائچمئشم،آغزيمدان چيخان سؤز دوغرودور، بوشا چيخماز.هر دئز حوضورومدا ييخلاجاق،هر دئل منه آند ائچه‌جک.</verse>
        <verse osisID='Isa.45.24'>منئم اوچون بله دئيه‌جکلر:"صالحلئک و قووّت فقط ربده‌دئر.ائنسانلار اونون يانينا گله‌جکلر،و بوتون اونا قضبلَنَنلر خجالت آلتيندا قالاجاقلار.</verse>
        <verse osisID='Isa.45.25'>بوتون ائسرايئل نسلی ربده حاق قازاناجاق و عئزّتلَنه‌جکدئر.»"</verse>
      </chapter>
      <chapter osisID='Isa.46'>
        <verse osisID='Isa.46.1'>"بِل بوتو دئزه دوشوب، نِبو آللاهي اَيئلئر،بابئلئن بوتلري جاناوارلارا، مال-حيوانلارا يوکله‌نئب.داشيديغينير اشيالار آغيرديرلار،يورغون حيوانلارا يوکدورلر.</verse>
        <verse osisID='Isa.46.2'>اونلار اَيئلدئلر، بئرلئکده دئز چؤکوبلر،يوک آلتيندا قورتولا بئلمه‌يئب اؤزلري اسئرلئيه آپاريليبلار.</verse>
        <verse osisID='Isa.46.3'>قولاق آسين منه، ای يعقوب نسلي،ای بوتون ائسرايئل نسلئنئن صاغ قالانلاري!ای سئزلر کي، دوغدوغونوزدان بَري سئزي داشيميشام.بطندن داشيلميشسينيز.</verse>
        <verse osisID='Isa.46.4'>حتّا سئزئن قوجاليق واختينيزاجاق دا، من اويام،ساچلارينيزين آغلاناجاق واختيناجاق دا، سئزي داشيياجاغام،سئزي من ياراتميشام، سئزي من داشيياجاغام.بلی، من سئزي داشيياجاغام و سئزي خئلاص اده‌جيم.</verse>
        <verse osisID='Isa.46.5'>منی کئمله موقايئسه اده‌جکسئنئز، منی کئمله بئر توتاجاقسينيز،کئمه اوخشاداجاقسينيز کي، بئز اوخشار اولاق؟</verse>
        <verse osisID='Isa.46.6'>پول کئسه‌سئندن قيزيل چيخاردانلار،تَره‌زئده گوموش چکنلر،بو پولدان زرگره آللاه دوزلتدئرَنلر،قاباغيندا يِره سَرئلئب پرستئش ادئرلر!</verse>
        <verse osisID='Isa.46.7'>اونو چئيئنلرئنه يوکله‌يئب داشي‌ييرلار، يرئنه قويورلار.بلجه بوت دورور، يِرئندن تَرپَنمئر.اونا يالوارانا دا جاواب وره بئلمئر،اونو هچ بئر بلادان قورتارا بئلمئر.</verse>
        <verse osisID='Isa.46.8'>ای عاصي ائنسانلار، بونو خاطيرلايين،آدام اولون، يادينيزدان چيخارتمايين!</verse>
        <verse osisID='Isa.46.9'>قدئمدن بَري اولانلاري خاطيرلايين،چونکي تاري منم، باشقاسي يوخدور،منم تاري، منه بَنزَري يوخدور!</verse>
        <verse osisID='Isa.46.10'>آخيري اوّلدن،باش ورمه‌مئش حادئثه‌لري ازلدن بئلدئرَن ديئر:«آماجيم باش توتاجاق،ائسته‌دئيئم بوتون شيلري يرئنه يتئره‌جيم.»</verse>
        <verse osisID='Isa.46.11'>شرقدن بئر ييرتيجي قوشو،اوزاق دئياردان نئيّتئمي يرئنه يتئرَن آدامي چاغيريرام.دوغرودان دا بونلاري دِمئشم؛ دوغرودان دا اونلاري يرئنه يتئره‌جيم.من نئيّت اتمئشم، بونو قطعن يرئنه يتئره‌جيم.</verse>
        <verse osisID='Isa.46.12'>ای صالحلئکدن اوزاق اولان دئکباش ائنسانلار!منی اِشئدئن!</verse>
        <verse osisID='Isa.46.13'>صالحلئيئمي ياخينلاشديريرام، اوزاق ديئل،قورتولوشوم يوباتماياجاق.صحيوندا نئجات، ائسرايئلده شؤوکتئمي قوياجاغام.</verse>
      </chapter>
      <chapter osisID='Isa.47'>
        <verse osisID='Isa.47.1'>ای بابئلئن باکئره قيزي،دوش آشاغي، اوتور تورپاقدا.ای کَلده‌لئلرئن قيزي،آرتيق تخت يوخدور، اوتور قورو يرده.چونکي بوندان سونرا سني «ظرئف، نازلي» چاغيرماياجاقلار.</verse>
        <verse osisID='Isa.47.2'>دَيئرمان داشلاريني گؤتور، اونو دارت.آچ اؤرپه‌يئني، قالدير پالتارينين اَته‌يئني،بالديرلاريني آچ، کِچ چايلاردان.</verse>
        <verse osisID='Isa.47.3'>لوتلويون آچيلاجاق، عاييبين گؤرونه‌جک.من ائنتئقام آلاجاغام،هچ کئمي اسئرگَميه‌جيم."</verse>
        <verse osisID='Isa.47.4'>بئزي ساتين آلان ائسرايئلئن موقدّسي‌دئر،اونون آدي قوشونلار ربّي‌دئر.</verse>
        <verse osisID='Isa.47.5'>رب ديئر: "ای کَلده قيزي،قارانليغا چکئل، ساکئتجه اوتور!چونکي بوندان سونرا سني داهاپادشاهليقلارين ملَکه‌سي چاغيرماياجاقلار!</verse>
        <verse osisID='Isa.47.6'>اؤز خالقيما قضبلَندئم،ائرثئمي تحقئر ادئب سنئن اَل‌لرئنه وردئم.سن اونلارا رحم اتمه‌دئن،ياشلي‌لارا آغير يوغ يوکله‌دئن.</verse>
        <verse osisID='Isa.47.7'>ددئن: «همئشه‌لئک ملکه اولاجاغام.»بونلاري اوره‌يئنه گتئرمه‌دئن، آخيريني دوشونمه‌دئن.</verse>
        <verse osisID='Isa.47.8'>ائندي آمّا قولاق آس، ای اَمئن-آمانليقدا ياشايان هوسباز!سن اوره‌يئنده ديئرسن: «من منم،مندن باشقاسي يوخدور.هچ واخت دول قالماياجاغام،اؤولاد ائتئرمک دردئني چکميه‌جيم.»</verse>
        <verse osisID='Isa.47.9'>لاکئن بو ائکي بلا بئر گونده قَفلَتَن باشينا گله‌جک:هم اؤولادلاريني ائتئره‌جک، هم ده دول قالاجاقسان.سنئن چوخلو جادولارينا باخماياراق،سنئن سِحرلرئنئن چوخلو قودرتئنه باخماياراق،بونلار بوتون شئدّتله سنئن باشينا گله‌جک.</verse>
        <verse osisID='Isa.47.10'>پئسلئيئنده اَمئن-آمانليقدا قالاجاغيني دوشوندون،ددئن: «هچ کئم منی گؤرمور.»سنئن حئکمتئن و بئلئيئن سني آزديريب.چونکي اوره‌يئنده دوشونوبسن: «من منم،مندن باشقاسي يوخدور.»</verse>
        <verse osisID='Isa.47.11'>لاکئن اوستونه بلا گله‌جک،اونون نجه قاباغيني آلاجاغيني بئلميه‌جکسن،عوضئني وره بئلمه‌دئيئن هلاکت سنئن باشينا دوشه‌جک؛بئلمه‌دئيئن وئرانليق سنئن اوستونه قَفلَتَن گله‌جکدئر.</verse>
        <verse osisID='Isa.47.12'>جاوان ياشلاريندان بَري،اَللَشدئيئن اووسونچولوغوندا و جادوگرلئيئنده قال.بلکه اونلاردان بئر خيئر گؤره‌سن،بلکه اونلارلا واهئمه‌ سالا بئلرسن!</verse>
        <verse osisID='Isa.47.13'>آلديغين چوخ مصلحتلر سني اوزوب.قوي اولدوز فالينا باخانلار، مونجّئملر،تزه آي چيخاندا اولاجاق حادئثه‌لري بئلدئرَنلر،ائندي گلئب، سني باشينا گلن بلالاردان خئلاص اتسئنلر.</verse>
        <verse osisID='Isa.47.14'>باخ، اونلار کولَش کئمي اولوبلار،اود اونلاري يانديرير.اؤزلرئني آلووون گوجوندن خئلاص اده بئلمئرلر.نه قيزيشماق اوچون بئر کؤمور اولاجاق،نه ده قاباغيندا اوتورولاجاق بئر اود.</verse>
        <verse osisID='Isa.47.15'>سنئن ائشله‌دئيئن،جاوانليغيندان بَري آل-ور اتدئيئن آداملارين عاقئبَتي بله اولوب.هر کس اؤز يولوندا آوارا-سرگرداندير، سني خئلاص ادن يوخدور.</verse>
      </chapter>
      <chapter osisID='Isa.48'>
        <verse osisID='Isa.48.1'>ای يعقوب نسلي،ائسرايئلئن آدي ائله چاغيريلان،يهودانين بِلئندن گلن،ربّئن آدي ائله آند ائچن،ائسرايئل تاريسينين آديني اعتئراف ادن،آمّا بونا حقئقتله و صالحلئکله عمل اتمه‌ين نسئل،بونا قولاق آس!</verse>
        <verse osisID='Isa.48.2'>چونکي اونلار اؤزلرئني موقدّس شهردن اولدوقلاريني ديئرلر،ائسرايئلئن تاريسينا بِل باغلاييرلار؛اونون آدي قوشونلار ربّي‌دئر.</verse>
        <verse osisID='Isa.48.3'>اولوب-کچنلري اوّلدن من اعلان اتدئم.بو سؤزلر آغزيمدان چيخدي و اونلاري من بئلدئردئم.قَفلَتَن عمل اتدئم و اونلار يرئنه يِتئشدي.</verse>
        <verse osisID='Isa.48.4'>چونکي عئنادکار اولدوغونوزو بئلئرم،دمئر بويونلوسونوز، بورونج آلينليسينيز.</verse>
        <verse osisID='Isa.48.5'>اونا گؤره ده بونلاري سئزه قدئمدن بَري بئلدئردئم،باش ورمه‌مئشدن سئزه خبر وردئم کي، دميه‌سئنئز:«بونو منئم بوتوم ادئب،اويما بوتوم، تؤکمه بوتوم بونلاري امر ادئب.»</verse>
        <verse osisID='Isa.48.6'>بونو اشئدئبسئنئز، ائندي آمّا هاميسينا نظر سالين.و سئزلر، مگر بونو اعلان اتميه‌جکسئنئز؟ائندي سئزه تزه شيلري، بئلمه‌دئيئنئز گئزلي شيلري بئلدئرئرم.</verse>
        <verse osisID='Isa.48.7'>بونلار ائندي ياراديلير، کِچمئشده يوخ.سئز بونو بو گونه قدر اشئتمه‌يئبسئنئز،اونا گؤره دميه‌جکسئنئز: «باخ، بونو بئلئردئم.»</verse>
        <verse osisID='Isa.48.8'>سئز بو حاقدا اشئتمه‌يئبسئنئز،خبرئنئز ده اولماييب،کِچمئشدن بَري قولاقلارينيز باغلي‌دير.چونکي سئزئن نه قدر خائن اولدوغونوزدان خبرئم وار،دوغوم گونوندن عاصي چاغيريليبسينيز.</verse>
        <verse osisID='Isa.48.9'>آديمين خاطئرئنه قضبئمي يوباديرام،حمدئم اوچون قِيضئمئن قاباغيني آليرام کي، سئزي محو اتمه‌يئم.</verse>
        <verse osisID='Isa.48.10'>باخ، من سئزي تمئزله‌مئشم، آمّا گوموش کئمي يوخ،سئزي فلاکت اوجاغيندا ائمتاحانا چکمئشم.</verse>
        <verse osisID='Isa.48.11'>اؤز خاطئرئم اوچون، اؤز خاطئرئم اوچون عمل اده‌جيم.آخي نئيه منئم آديما کوفر ديئلسئن؟من اؤز عئزّتئمي هچ کئمه ورمه‌رم.</verse>
        <verse osisID='Isa.48.12'>قولاق آس منه، ای يعقوب نسلي، چاغيرديغيم ائسرايئل!من اويام، من بئرئنجئيم، من آخيرينجي‌يام دا.</verse>
        <verse osisID='Isa.48.13'>دوغرودان دا منئم اَلئم يِرئن پايالاريني قويدو،صاغ اَلئم گؤيلري سَردي.من اونلاري چاغيراندا، اونلار بئرلئکده دورور.</verse>
        <verse osisID='Isa.48.14'>هامينيز ييغيلين، اِشئدئن!بوتلردن هانسي‌دير بو شيلري اعلان ادن؟ربّئن سِودئيي آدام، اونون بابئلئن ضئدّئنه اولان مقصدئني يرئنه يتئره‌جک،اونون اَلي کَلده‌لئلرئن ضئدّئنه قالخاجاق.</verse>
        <verse osisID='Isa.48.15'>من، بلی من دانيشميشام،دوغرودان دا اونو چاغيرميشام،اونو گتئرمئشم، و او، اؤز يوللاريني اوغورلو اده‌جک.</verse>
        <verse osisID='Isa.48.16'>منه ياخين گلئن، بونو اِشئدئن!باشلانيشدان بَري گئزلي دانيشماميشام،باش وردئيي واختدان اورادا ائدئم.و ائندي پروردئگار رب منی و روحونو گؤنده‌رئب."</verse>
        <verse osisID='Isa.48.17'>سني ساتين آلان، ائسرايئلئن موقدّسي، رب بله ديئر:"تارين رب منم،او کي، سنئن خيرئنه سني اؤيره‌دئر،او کي، گِتمه‌لي اولدوغون يولدا سني آپارير.</verse>
        <verse osisID='Isa.48.18'>کاش کي، سن منئم امرلرئمه دئقّت ورسَيدئن!او واخت رئفاهين چاي کئمي آخاردي،صالحلئيئن دهنزئن شپه‌لري کئمي اولاردي.</verse>
        <verse osisID='Isa.48.19'>نسلئن دهنز قومو کئمي،اؤولادلارين قوم دنه‌لري کئمي اولاردي.آدلاري منئم حوضورومدا نه پوزولاردي، نه ده سئلئنَردي."</verse>
        <verse osisID='Isa.48.20'>بابئلدن چيخين! کَلدانئلرئن تورپاغيندان قاچين!سِوئنج سَسي ائله اعلان ادئن، بونو بئلدئرئن،دونيانين لاپ اوزاق يِرلرئنه بو خبري چاتديرين،ديئن: "رب اؤز قولو يعقوب نسلئني ساتين آليب."</verse>
        <verse osisID='Isa.48.21'>صحرادان کِچَرکَن سوسوزلوق چکمه‌دئلر.رب اونلار اوچون قايادان سو آخيتدي،قاياني ياردي و اورادان سو فيشقيردي.</verse>
        <verse osisID='Isa.48.22'>رب ديئر: "پئسلره هچ اَرامليق يوخدور."</verse>
      </chapter>
      <chapter osisID='Isa.49'>
        <verse osisID='Isa.49.1'>ای ساحئل‌لر، منی اِشئدئن!ای اوزاقدا ياشايان خالقلار، قولاق آسين!رب منی آنا بطنئندن چاغيردي،آنامين قارنيندان منه آد قويدو.</verse>
        <verse osisID='Isa.49.2'>آغزيمي ائتي قيلينج کئمي ادئب،اَلئنئن کؤلگه‌سي آلتيندا منی گئزله‌دئب،او منی سِچمه اوخ دا ادئباؤز اوخدانيندا ساخلاييب.</verse>
        <verse osisID='Isa.49.3'>او منه بويوردو: "قولومسان، ای ائسرايئل،من سنده شؤوکتئمي گؤرسده‌جيم."</verse>
        <verse osisID='Isa.49.4'>آمّا من ددئم:"من بوش يِره چاليشميشام،گوجومو هدر يِره تؤکموشم.لاکئن حله ده حاقّيم اولان عدالت، ربله‌دئر،اَجرئم تاريملا‌دير."</verse>
        <verse osisID='Isa.49.5'>و ائندي رب بويورور،او رب کي، منه آنا بطنئنده قورولوش وردی کي،اونون قولو اولوم،يعقوب نسلئني اونا طرف قايتاريم،اِله کي، ائسرايئلي اونون حوضورونا ييغيلسين.چونکي من ربّئن گؤزونده حؤرمت قازانميشام،و قودرتئم تاريمدير.</verse>
        <verse osisID='Isa.49.6'>او ديئر:"يعقوب قبئله‌لرئنئن برپاسي اوچون،ائسرايئلئن صاغ قالانلارينين گری قاييتماسي اوچون،قولوم اولماغين چوخ کئچئک بئر شي دئر.من سني مئلّتلره نور دا اده‌جيم کي،خئلاصيم دونيانين لاپ اوزاق يِرلرئنه ياييلسين."</verse>
        <verse osisID='Isa.49.7'>ائسرايئلي ساتين آلان و اونون موقدّسي اولان ربآداملارين حقارتله باخديغي شخصه،مئلّتئن نئفرت اتدئيي،و حؤکمدارلارين قولو اولان شخصه بله ديئر:"پادشاهلار گؤروب قالخاجاقلار،امئرلر ده تعظئم اده‌جکلر،چونکي ائسرايئلئن موقدّسي،وفالي رب سني سِچئبدئر."</verse>
        <verse osisID='Isa.49.8'>رب بله ديئر:  "موناسئب واختدا سنه جاواب ورمئشم،خئلاص گونو سنه کؤمک اتمئشم؛سني حئفظ اده‌جيم.سني خالقيم اوچون عهد اده‌جيم کي،داغيلميش اؤلکه‌ني برپا اده‌سن،ائرث اولاراق گئنه صاحئبلرئنه وره‌سن.</verse>
        <verse osisID='Isa.49.9'>محبوسلارا ديئن: «چيخين»،ظولمتده اوتورانلارا ديئن: «اؤزونوزو گؤرسه‌دئن!»اونلار يول بويونجا قوزو کئمي بَسلَنه‌جکلر،هر چيلپاق تپه‌ده اوتلاق تاپاجاقلار.</verse>
        <verse osisID='Isa.49.10'>اونلار نه آج، نه ده سوسوز قالاجاقلار،قيزمار ائستي و گونش اونلاري وورماياجاق.چونکي اونلارا مرحمتلي اولان يول گؤرسده‌جک،اونلاري بولاقلارا طرف هئدايت اده‌جک.</verse>
        <verse osisID='Isa.49.11'>من بوتون داغلاريمي يولا دؤنده‌ره‌جيم،يوللاريمي هامار اده‌جيم.</verse>
        <verse osisID='Isa.49.12'>باخ، خالقيم اوزاق يِرلردن،کئمي شئمالدان، کئمي قربدن،کئمي ده سئنئم  اؤلکه‌سئندن گله‌جک.</verse>
        <verse osisID='Isa.49.13'>شادليقدان هاراي چکئن، ای گؤيلر!ای يِر اوزو، فَرَحلَن!ای داغلار، شادليق نئدالارينا قوشولون!چونکي رب خالقينا تسلّی ورئب،ذلئل اولانلارينا رحم اده‌جک.</verse>
        <verse osisID='Isa.49.14'>آمّا صحيون ددي: "رب منی ترک ادئب،پروردئگاريم منی ياددان چيخارديب."</verse>
        <verse osisID='Isa.49.15'>آمّا رب ديئر: "آنا مگر سود اَمن کؤرپه‌سئني ياددان چيخاردار؟بطنئندن چيخان اوغلونا مگر رحمسئز اولار؟آنا اؤز کؤرپه‌سئني ياددان چيخارتسا بِله،من سني اصلا ياددان چيخارتمارام.</verse>
        <verse osisID='Isa.49.16'>باخ، من سنئن آديني اوووجلاريمدا حَکّ اتمئشم،دووارلارين همئشه گؤزومون قاباغيمدادير.</verse>
        <verse osisID='Isa.49.17'>اوغوللارين تَلَسئب يانينا گله‌جکلر،سني وئران اِدنلر، سني قارت ادنلر چيخيب-گده‌جکلر.</verse>
        <verse osisID='Isa.49.18'>قالدير باشيني، باخ اطرافينا:اونلارين هاميسي ييغيليب يانينا گلئرلر.رب اعلان ادئر:من رب وارليغيما آند ائچئرم کي،اونلارين هاميسي سنئن اوچون بَر-بَزَک اولاجاق،بئر گلئن کئمي اونلاري تاخاجاقسان!</verse>
        <verse osisID='Isa.49.19'>خاراباليغا، وئرانه‌لئيه دؤنموشدون،اؤلکَن يِرله بئر اولموشدو.آمّا ائندي بو تورپاق ساکئنلرئن اوچون دار اولاجاق،سني خارابا قويانلار سندن اوزاقدا دوراجاقلار.</verse>
        <verse osisID='Isa.49.20'>سنئن اسئرلئکده دوغولموش اؤولادلارينسَسئني اوجالديب بله دئيه‌جکلر:«بو يِر بئزئم اوچون دار گلئر،ياشاماق اوچون بئزه يِر ور.»</verse>
        <verse osisID='Isa.49.21'>او واخت سن قلبئنده دئيه‌جکسن:«آخي بونلاري منئم اوچون کئم دوغدو؟چونکي اؤولادلاريمي ائتئرمئشم،سونسوزام، اسئر و سرگردانام.بس بونلاري کئم بؤيودوب؟باخ، من تک-تنها قالميشديم،بس بونلار هارادان گلئب-چيخدي؟»"</verse>
        <verse osisID='Isa.49.22'>پروردئگار رب بله ديئر:"باخ، من اَلئمي مئلّتلره قالديراجاغام،بايراغيمي خالقلارا قالديراجاغام.اونلار سنئن اوغوللاريني قوجاغيندا،قيزلاريني چئيئنلرئنده گتئره‌جکلر.</verse>
        <verse osisID='Isa.49.23'>پادشاهلار سنه آتاليق،ملکه‌لر سنه آناليق اده‌جکلر.اوزو ‌اوسته يِره سَرئلئب سنه سجده اده‌جکلر،آياقلارينين توزونو يالاياجاقلار.او واخت بئله‌جکسن کي، من ربّم،منه بِل باغلايانلار اوتانماياجاقلار."</verse>
        <verse osisID='Isa.49.24'>مگر گوجلونون اَلئندن قنئمت آلينا بئلر؟قدّارين اَلئندن اسئرلر قورتولا بئلر؟</verse>
        <verse osisID='Isa.49.25'>آمّا رب بله ديئر:"بلی، گوجلونون اَلئندن اسئرلر ده آليناجاق،قدّارين اَلئندن قنئمت ده گؤتوروله‌جک،سنئنله چکئشنله من چکئشه‌جيم،سنئن اؤولادلاريني من قورتاراجاغام.</verse>
        <verse osisID='Isa.49.26'>سنه ظولم ادنلره اؤز اَتلرئني يِدئرده‌جيم،اؤز قانلاري ائله مست اولوبشئرئن شراب ائچَنلرئن حالينا دوشه‌جکلر.بلجه بوتون بشر بئله‌جک کي،سني قورتاران رب، منم.سني ساتين آلان، يعقوبون قودرتلي تاريسي، منم."</verse>
      </chapter>
      <chapter osisID='Isa.50'>
        <verse osisID='Isa.50.1'>رب بله ديئر:  "بوشاديغيم آنانيزين طالاغي هارادادير؟بورج ورنلرئمئن هانسي بئرئنه ساتديم سئزي؟سئز شر عمل‌لرئنئزه گؤره ساتيلدينيز،عاصئلئيئنئزئن اوزوندن آنانيز قووولدو.</verse>
        <verse osisID='Isa.50.2'>بس نه اوچون من گلنده هچ کئم اولمادي؟من چاغيراندا نئيه جاواب ورن اولمادي؟مگر منئم اَلئم ضعئفله‌يئب کي، خئلاص اتمه‌يه قادئر اولماسين؟و يا منئم سئزي قورتارماغا گوجوم مگر چاتماز؟باخين، من تَنبِهئمله دهنزي قورودورام،چايلاري صحرايا چِوئرئرم.سويون چاتيشمازليغيندان باليقلار ائيله‌نئر، سوسوزلوقدان اؤلور.</verse>
        <verse osisID='Isa.50.3'>منم گؤيلري ظولمته بوروين،اونلاري ياس پالتارينا گِيئندئرن.»</verse>
        <verse osisID='Isa.50.4'>پروردئگار رب منه اؤيرَنمئشلرئن دئلئني ورئب،اِله کي، يورغونلارا نجه سؤزله داياق اولماغي بئلئم.او هر سحر منی اويادير،قولاغيمي اويادير کي، اؤيرَنمئش بئري کئمي اِشئدئم.</verse>
        <verse osisID='Isa.50.5'>پروردئگار رب قولاغيمي آچيب؛من ناموطئع اولماديم، گری ده چکئلمه‌دئم.</verse>
        <verse osisID='Isa.50.6'>منی دؤيَنلر اوچون بِلئمي آچديم،اوزومو، ساقّاليمي يولانلارا طرف اوزاتديم.تحقئرلردن، توپورجکلردن اوزومو گئزلَتمه‌دئم.</verse>
        <verse osisID='Isa.50.7'>پروردئگار رب منه کؤمک اتدئيئنه گؤره اوتانماياجاغام.بونا گؤره ده اوزومو چاخماق داشي کئمي اتمئشم.بئلئرم ده کي، اصلا خجالت چکميه‌جيم.</verse>
        <verse osisID='Isa.50.8'>منه حاق قازانديران ياخيندادير.منئمله کئم موباحئثه اده‌جک؟قوي اوز-اوزه داياناق.منئم ضئدّئمه کئمئن بئر شئکايتي وار؟قوي يانيما گلسئن.</verse>
        <verse osisID='Isa.50.9'>باخ، منه کؤمک ادن، پروردئگار ربدئر.کئم منی تقصئرکار چيخاردا بئلر؟باخ، اونلارين هاميسي پالتار کئمي کؤهنَله‌جکلر،اونلاري گووه يئيه‌جک.</verse>
        <verse osisID='Isa.50.10'>آرانيزدا کئم وار کي، ربدن قورخور،اونون قولونون سؤزونه قولاق آسير؟قارانليقدا نوردان محروم گَزئر؟قوي او ربّئن آدينا بِل باغلاسين و تاريسينا آرخالانسين.</verse>
        <verse osisID='Isa.50.11'>ای سئزلر کي، اود قالاييرسينيز،و اؤزونوزه جرقّه‌لری قورشاق ادئرسئنئز،يانديرديغينيز اودون ائشيغيندا، آلوولانديرديغينيز جرقّه‌نئن آراسيندا ياشايين.منئم اَلئمدن آلديغينيز پاي بو اولاجاق:عذاب ائچئنده ياتاجاقسينيز.</verse>
      </chapter>
      <chapter osisID='Isa.51'>
        <verse osisID='Isa.51.1'>ای صالحلئيي آختارانلار، ربّی آختارانلار،منی اِشئدئن!يونولدوغونوز قايايا،چيخاريلديغينيز چوخورون درئنلئيئنه باخين.</verse>
        <verse osisID='Isa.51.2'>آتانيز ائبراهئمه، دردله سئزي دوغان سارايا باخين!چاغيرديغيمدا تَک بئر کئشي ائدي او،سونرا اونا برکت وردئم، نسلئني آرتيرديم.</verse>
        <verse osisID='Isa.51.3'>دوغرودان دا رب صحيونا تسلّی وره‌جکاونون بوتون خاراباليقلارينا تسلّی وره‌جک.صحرالاريني عَدنه، چؤل‌لرئني ربّئن باغينا دؤندره‌جک.اورادا سِوئنج و شادليق تاپيلاجاق،شوکورلر، نغمه‌لر اوخوناجاق.</verse>
        <verse osisID='Isa.51.4'>ای منئم خالقيم، منه قولاق آسين،ای منئم مئلّتئم، منی اِشئدئن!چونکي قانون مندن چيخاجاق،عدالتئمي نور کئمي خالقلارا احسان اده‌جيم.</verse>
        <verse osisID='Isa.51.5'>صالحلئيئم ياخيندير، قورتولوشوم گلئر،منئم قولوم خالقلاري موحاکئمه اده‌جک.ساحئل‌نشئن خالقلار منی گؤزلَيه‌جکلر،منئم قولوما تَوَقّعله اومئد باغلاياجاقلار.</verse>
        <verse osisID='Isa.51.6'>باشينيزي قالديريب گؤيلره نظر سالين،سونرا آشاغي‌يا، يِر اوزونه باخين.چونکي گؤيلر توستو کئمي داغيلاجاق،ير اوزو پالتار کئمي کؤهنَله‌جک.يِر اوزونون ساکئنلري مئلچک کئمي قيريلاجاقلار.لاکئن منئم خئلاصيم همئشه‌لئک اولاجاق،صالحلئيئمئن آخيري اولماياجاق.</verse>
        <verse osisID='Isa.51.7'>ای صالحلئکدن خبردار اولانلار،قانونومو قلبلرئنده ساخلايان خالق،منه قولاق آسين!آداملارين مزمّتئندن قورخمايين،اونلارين سؤيوشلرئندن دهشته دوشمه‌يئن.</verse>
        <verse osisID='Isa.51.8'>چونکي گووه اونلاري پالتار کئمي يئيه‌جک،قورد اونلاري يون کئمي يئيه‌جک.لاکئن منئم صالحلئيئم همئشه‌لئک اولاجاق،قورتولوشوم نسئل‌لر بويو دوراجاقدير.</verse>
        <verse osisID='Isa.51.9'>اويان، اويان، گوجلَن، ای ربّئن قولو!قدئم زامانلارداکي کئمي اويان،اوّلکي نسئللرئن واختيندا اولدوغو کئمی!سن رَهَبي  پارچا-پارچا اتمه‌دئن مگر؟سو اژداهاسيني تئکه-تئکه اتمه‌دئن مگر؟</verse>
        <verse osisID='Isa.51.10'>دهنزي، درئن سولاري قورودان سن ديئلدئن مگر؟ساتين آلينان خالقين کِچمه‌سئندن اؤتریدهنزئن درئنلئکلرئني يولا چِوئرَن سن ديئلدئن مگر؟</verse>
        <verse osisID='Isa.51.11'>ربّئن ساتين آلينميش آداملاري قاييداجاق،سِوئنجله نغمه اوخوياراق صحيونا گله‌جک.باشلاريندا ابدی شادليق اولاجاق،اونلار سِوئنج و شَنلئک تاپاجاقلار،کدر و قم-قوصّه يوخ اولاجاق.</verse>
        <verse osisID='Isa.51.12'>رب ديئر: "سئزه تسلّی ورن منم، بلی منم.سئز کئمسئنئز کي، فاني ائنساندان قورخورسونوز؟اوت کئمي سولان بشر اوغلوندان؟</verse>
        <verse osisID='Isa.51.13'>سئزي يارادان، گؤيلري سَرَن،دونيانين پايالاريني قويان ربّی نجه ياددان چيخارديبسينيز کي،ظالئمئن قضبئندن بوتون گون دايانمادان قورخورسونوز،او ظالئم کي، اؤزونو سئزي محو اتمک اوچون حاضيرلايير؟بس هاني ظالئمئن قضبي؟</verse>
        <verse osisID='Isa.51.14'>
          ذلئل‌لر تزلئکله آزاد اولاجاقلار، سئاهچالدا اؤلمَيه‌جکلر، چؤرکلري ده اَسکئک اولماياجاق.</verse>
        <verse osisID='Isa.51.15'>چونکي تارينيز رب منم. دهنزي گور شپه‌لرله چالخالايان منم. اونون آدي قوشونلار ربّي‌دئر.</verse>
        <verse osisID='Isa.51.16'>من سؤزلرئمي سنئن آغزينا قويموشام و اَلئمئن کؤلگه‌سئنده سني گئزلَتمئشم کي، گؤيلري قوروم، دونيانين پايالاريني قويوم، و صحيونا «خالقيم سنسن» دِيئم." </verse>
        <verse osisID='Isa.51.17'>دور آياغا، دور آياغا، قالخ، ای اورشلئم!ای سن کي ربّئن اَلئندن قضب پئياله‌سئني آليب ائچدئن.کِفلي‌لئک کاساسيني آخيرا قدر بوشالتدين.</verse>
        <verse osisID='Isa.51.18'>دوغدوغون بوتون اوغوللاردان سنه يول گؤرسه‌دن اولمادي،بؤيوتدويون بوتون اوغوللاردان سنه داياق اولان اولمادي.</verse>
        <verse osisID='Isa.51.19'>بو ائکي بلا سنئن باشينا گلئب؛سنه کئم ياس توتاجاق؟هلاکت، داغينتي، قيتليق و قيلينج!سنه نجه تسلّی ورئم؟</verse>
        <verse osisID='Isa.51.20'>اؤولادلارين طاقتدن دوشوب،ربّئن قضبي، تارينين مزمّتي اوستلرئنده‌دئر.اونلار تله‌يه دوشموش بئر غزال کئميچاره‌سئز هر کوچه باشيندا اوزانيب.</verse>
        <verse osisID='Isa.51.21'>بونا گؤره ده، ای ذلئل اولموش اورشلئم،ای شرابسيز مست، بونو اشئت!</verse>
        <verse osisID='Isa.51.22'>پروردئگارين رب،اؤز خالقيني مودافئعه ادن تارين بله ديئر:"باخ، کِفلئلئک پئياله‌سئني اَلئندن آلميشام.قضبئمئن کاساسيندان آرتيق ائچميه‌جکسن.</verse>
        <verse osisID='Isa.51.23'>بو کاساني سنه ظولم ادنلرئن اَلئنه وره‌جيم.اونلارين اَلئنه کي، سنه ديئبلر:«يِره اوزان کي، اوستوندن کِچک.»سن ده آرخاني يِر کئمي، يول کئمي ادئردئن کي، کچسئنلر."</verse>
      </chapter>
      <chapter osisID='Isa.52'>
        <verse osisID='Isa.52.1'>اويان، اويان، ای صحيون، قودرتئنه بورون!ای موقدّس شهر، ای اورشلئم،شؤوکتلي پالتارلاريني گِيئن!چونکي ختنه‌سئزلر، نجئسلرسنئن دروازالاريندان آرتيق کِچميه‌جکلر.</verse>
        <verse osisID='Isa.52.2'>اوست‌باشينداکي توزو چيرپ، قالخ،ای اورشلئم، تختئنه اوتور،زنجئري بوينوندان قير،ای اسئر آپاريلان صحيون قيزي!</verse>
        <verse osisID='Isa.52.3'>
          رب بله ديئر: "سئز موفته ساتيلميشدينيز، موفته ده ساتين آليناجاقسينيز."</verse>
        <verse osisID='Isa.52.4'>پروردئگار رب بله ديئر: "خالقيم ياشاماق اوچون اوّل‌لر مئصئره اِنمئشدي. سونرا آشورلولار اونلارا ناحاق يِره ظولم اتدئلر.</verse>
        <verse osisID='Isa.52.5'>رب بويورور: خالقيم ناحاق يِره گؤتورولوب آپاريلدي، ائندي منئم بورادا نه‌يئم وار؟" گئنه رب بويورور: "باشچيلاري هورور، و آديما هر گون کوفر ديئلئر.</verse>
        <verse osisID='Isa.52.6'>بونا گؤره خالقيم منئم آديمي تانيياجاق؛ بونا گؤره او گون، او منم کي، دانيشيب ديئر: «باخ منم.»"</verse>
        <verse osisID='Isa.52.7'>خوش خبري گتئرن،داغلاري آشيب-گلن موژده‌چئنئن آياقلارينجه ده گؤزلدئر!او، باريش اعلان ادئر،او، ياخشيليغين خوش خبرئني گتئرئر،قورتولوش اعلان ادئر،صحيون خالقينا "تارينيز سلطنت ادئر!" ديئر.</verse>
        <verse osisID='Isa.52.8'>قولاق آسين! کشئکچئلرئنئز سَسلرئني اوجالديرلار،بئرلئکده شادليقلا اوخويورلار،چونکي ربّئن صحيونا قاييديشينياؤز گؤزلري ائله گؤره‌جکلر.</verse>
        <verse osisID='Isa.52.9'>ای اورشلئم خاراباليقلاري،شَنلئک ادئن، بئرلئکده شادليقلا اوخويون،چونکي رب خالقينا تسلّی ورئب،اورشلئمي ساتين آليب.</verse>
        <verse osisID='Isa.52.10'>رب بوتون مئلّتلرئن گؤزلري قاباغينداموقدّس قولونو چيرمالاييب،اِله کي، دونيانين بوتون اوجقار يِرلريتاريميزين گتئردئيي نئجاتي گؤرسونلر.</verse>
        <verse osisID='Isa.52.11'>چکئلئن، چکئلئن، اورادان چيخين،نجئس شيلره توخونمايين،اونلارين آراسيندان چيخيب تمئزله‌نئن،ای ربّئن اشيالاريني داشييانلار!</verse>
        <verse osisID='Isa.52.12'>لاکئن سئز تَلَسئک چيخماياجاقسينيز،قاچاق آداملار کئمي ده گتميه‌جکسئنئز،چونکي رب سئزئن قاباغينيزدا گده‌جک،ائسرايئلئن تاريسي سئزئن آرخانيزي قوروياجاق. </verse>
        <verse osisID='Isa.52.13'>باخ، منئم قولوم اوغور قازاناجاق،او اوجالديلاجاق، اوجالديلاجاق، چوخ عئزّتلَنه‌جک.</verse>
        <verse osisID='Isa.52.14'>چوخلاري اونون قاباغيندا مات قالدي.بلی، اونون گؤرونوشو بوزولدو کي،ائنسانا بَنزَر ياني قالمادي.</verse>
        <verse osisID='Isa.52.15'>بلجه او چوخ مئلّتلري حيرته سالاجاق،اونون سببئندن پادشاهلار آغزيني يوماجاقلار.چونکي اونلار، اونلارا ديئلمه‌دئکلرئني گؤره‌جکلر،اشئتمه‌دئکلرئني آنلاياجاقلار.</verse>
      </chapter>
      <chapter osisID='Isa.53'>
        <verse osisID='Isa.53.1'>بئزئم خبرئمئزه کئم ائنانيب،ربّئن گوجو کئمه آشکار اولوب؟</verse>
        <verse osisID='Isa.53.2'>او، ربّئن حوضوروندا بئر بوداق کئمي،قورو تورپاقدا بئتَن کؤک کئمي بؤيودو.اونون نه گؤرونوشو، نه عظمتي وار ائدي کي،اونا گؤز دئکَک.نه گؤزل‌لئيي وار ائدي کي، اونو آرزو اِدَک.</verse>
        <verse osisID='Isa.53.3'>ائنسانلار طرفئندن تحقئر اولوندو، ردّ اولوندو،  او قوصّه‌لر آدام ائدي، عذابين نه اولدوغونو بئلئردي،ائنسانلارين اوز چِوئردئيي بئري کئمي خور گؤرولدو.بئز اونا دَيَر ورمه‌دئک.</verse>
        <verse osisID='Isa.53.4'>اصلئنده ناخوشلوقلاريميزي او چکدي،قوصّه‌لرئمئزي اؤزو داشيدي.بئز آمّا اونون تاري طرفئندن جزالانديريلديغيني،تاري طرفئندن وورولوب ذلئل اولدوغونو ظنّ اتدئک.</verse>
        <verse osisID='Isa.53.5'>لاکئن بئزئم تقصئرلرئمئزه گؤره اونون بدني دِشئلدي،شر عمل‌لرئمئز اوزوندن او اَزئلدي،رئفاهيميز اوچون گرکلي اولان جزا اونا ورئلدي،و اونون يارالاري ائله بئز شفا تاپيريق.</verse>
        <verse osisID='Isa.53.6'>هاميميز قويون کئمي يولو آزميشديق،هر بئرئمئز اؤز يولوموزلا گِدئردئک.لاکئن رب هاميميزين شر عمل‌لرئنئن يوکونو اونون اوستونه قويدو.</verse>
        <verse osisID='Isa.53.7'>اونا ظولم اتدئلر، اونو ذلئل اتدئلر.آمّا گئنه ده آغزيني آچمادي.کَسئلميه آپاريلان قوزو کئمي،قويون قيرخانلارين قاباغيندا،دئلسئز-آغيزسيز قويون کئمي آغزيني آچمادي.</verse>
        <verse osisID='Isa.53.8'>عدالتسئزلئکله محکوم اولوناراق اؤلومه آپاريلدي.اونون نسلی حاقّيندا کئم دوشوندو کي،خالقيمين عاصئلئيئنه گؤره، او اعدام اولوندو،دئرئلرئن اؤلکه‌سي آراسيندان آتيلدي.</verse>
        <verse osisID='Isa.53.9'>هچ بئر قدّارليق اتمه‌دئيي حالدا،آغزيندان حئيله‌لي سؤز چيخماديغي حالدا،اونا پئش آداملارين يانيندا بئر قبر ورئلدي،آمّا اؤلدويونده دؤولَتلي بئر آدامين يانيندا ائدي.</verse>
        <verse osisID='Isa.53.10'>آمّا رب اونون اَزئلمه‌سئنه،اونون عذاب چکمه‌سئنه مايئل اولدو.اؤز جا‌نيني تقصئر قورباني تقدئم اتدئکده،او، اؤز نسلئني گؤره‌جک، عؤمرونو اوزاداجاق،و ربّئن خوش ائسته‌يي اونون اَلي ائله اوغور تاپاجاق.</verse>
        <verse osisID='Isa.53.11'>چکدئيي مَشَقّتئن نتئجه‌سئني گؤروب خوشنود اولاجاق،منئم قولوم، او صالح اولان،اؤز بئلئيي ائله چوخلارينا برائت قازانديراجاق،اونلارين شر عمل‌لرئنئن يوکونو اوستونه گؤتوره‌جکدئر.</verse>
        <verse osisID='Isa.53.12'>بونا گؤره من اونا بؤيوک آداملارين آراسيندا پاي وره‌جيم.او، قنئمتي گوجلولرله بؤله‌جک.چونکي او، جا‌نيني فدا اتدي،تقصئرکارلارلا بئر ساييلدي؛آمّا گئنه ده چوخ آداملارين گوناهيني اوستونه گؤتوردو،تقصئرکارلار اوچون شفاعت اتدي.</verse>
      </chapter>
      <chapter osisID='Isa.54'>
        <verse osisID='Isa.54.1'>"شادليقدان هاراي چک، ای سونسوز، ای قيصير آرواد!سِوئنج هارايي چک، سَسلَن،ای دوغوش آغريسي چکمه‌ين سن!چونکي ترک ادئلمئش آروادين اؤولادلاري،اَرلي آروادين اؤولادلاريندان چوخ اولاجاق."بونو رب ديئر.</verse>
        <verse osisID='Isa.54.2'>"چاديرينين يِرئني گِنئشلَندئر،مسکنئنئن اؤرتوکلرئني اوزات، چکئنمه؛ائپلرئني اوزات، پايالاريني وور.</verse>
        <verse osisID='Isa.54.3'>چونکي صاغا و سولا ياييلاجاقسان،نسلئن مئلّتلره صاحئب اولاجاق،وئران قالميش شهرلرده تزه‌دن مسکن سالاجاق.</verse>
        <verse osisID='Isa.54.4'>قورخما، چونکي اوتانماياجاقسان،اؤزونو آلچاق گؤرمه، چونکي روسواي اولماياجاقسان.جاوانليغين خجالتئني ياددان چيخارداجاقسان،بئر داها دا دول‌لوغونون روسوايچيليغيني يادينا سالماياجاقسان."</verse>
        <verse osisID='Isa.54.5'>چونکي سني يارادان سنئن اَرئندئر،اونون آدي قوشونلار ربّي‌دئر.سني ساتين آلان ائسرايئلئن موقدّسي‌دئر،او کي، بوتون دونيانين تاريسي آدلانير.</verse>
        <verse osisID='Isa.54.6'>تارين ديئر:"رب سني چاغيريب،آتيلميش و روحو اَزئلمئش،جاوان ياشيندا اَره گتمئش،سونرا دا ردّ اولونموش بئر آرواد کئمي.</verse>
        <verse osisID='Isa.54.7'>بئر آن سني ترک اتدئم،آمّا بؤيوک شَفقَتله سني توپلاياجاغام.</verse>
        <verse osisID='Isa.54.8'>آلوولانان قضبله بئر آن سندن اوزومو دؤنده‌ردئم،لاکئن ابدی محبّتئمله سنه شَفقَت گؤرسده‌جيم."بونو سني ساتين آلان، رب ديئر.</verse>
        <verse osisID='Isa.54.9'>"بو، منئم اوچون نوحون گونلري کئمي‌دئر،او زامان کئمي کي، آند ائچدئمنوحون دؤورونده‌کي سل سولاري بئر داها يِر اوزونو اؤرتميه‌جک؛ائندي ده آند ائچئرم کي، سنه قضبلَنميه‌جيم،سني مزمّت اتميه‌جيم.</verse>
        <verse osisID='Isa.54.10'>داغلار بلکه ده يِرئندن جايسين،تپه‌لر بلکه ده تئتره‌سئنلر،لاکئن سنه اولان محبّتئم دَيئشمَز،صولح عهدئم يِرئندن جايماز."بونو سنه شَفقَت گؤرسه‌دن رب ديئر.</verse>
        <verse osisID='Isa.54.11'>"ای طوفانا دوشموش،تسلّی تاپماميش يازيق شهر!باخ، سنئن داشلاريني عَقئقلرله،سنئن پايالاريني لاجورد داشلارلا قوياجاغام.</verse>
        <verse osisID='Isa.54.12'>بورجلرئني ياقوتدان،دروازالاريني لعل-جواهئردن،بوتون دوواريني قئيمتلي داشلاردان حؤره‌جيم.</verse>
        <verse osisID='Isa.54.13'>بوتون اؤولادلارين ربدن تَعلئم آلاجاقلار،اؤولادلارينين رئفاهي بؤيوک اولاجاق.</verse>
        <verse osisID='Isa.54.14'>صالحلئکده مؤحکملَنه‌جکسن،ظولمدن اوزاق اولاجاقسان، چونکي قورخماياجاقسان.قورخو حئسّي سندن اوزاق اولاجاق،چونکي سنه ياخينلاشماياجاق.</verse>
        <verse osisID='Isa.54.15'>سنه هوجوم ادن اولسا، بئل کي، بو مندن ديئل،سنه هوجوم ادن هر کس، سنه گؤره ييخيلاجاق.</verse>
        <verse osisID='Isa.54.16'>باخ، اوددا کؤمورو کؤروکله‌يَن،اؤز ائشي اوچون سئلاح حاضيرلايان دمئرچئني من ياراتميشام؛محو اتمک اوچون قيريجيني دا من ياراتميشام.</verse>
        <verse osisID='Isa.54.17'>سنئن ضئدّئنه ائشله‌نَن هچ بئر سئلاح ائشه ياراماياجاق.محکمه‌ده سني تقصئرلَندئرن هر دئل محکوم اولوناجاق.ربّه قوللوق ادنلرئن ائرثي بله‌دئر.اونلارين دئفاعسي مندن گلئر."بونو رب بويورور.</verse>
      </chapter>
      <chapter osisID='Isa.55'>
        <verse osisID='Isa.55.1'>ای بوتون سوسوزلاميشلار، گلئن سولار يانينا!ای پولو اولمايانلار، گلئن، آلين و ييئن!گلئن، شرابي و سودو پولسوز آلين، عوضسئز آلين!</verse>
        <verse osisID='Isa.55.2'>نه اوچون پولونوزو چؤرک اولمايان شيلره،قازانديغينيزي سئزي دويدورمايان شيلره خَرجله‌يئرسئنئز؟منی دئقّتله اِشئدئن، ياخشي اولاني ييئن،جانينيز بوللوقدان لذّت آپارسين.</verse>
        <verse osisID='Isa.55.3'>قولاق آسين، منئم يانيما گلئن،قولاق آسين کي، ياشاياسينيز.من داوودا گؤرستدئيئم صادئق مرحمتلره موطابئق،سئزئنله ابدی بئر عهد باغلاياجاغام!</verse>
        <verse osisID='Isa.55.4'>باخ، من اونو خالقلارا شاهئد اتمئشم،خالقلارا باشچي و حؤکمدار قويموشام.</verse>
        <verse osisID='Isa.55.5'>باخ، تانيماديغينيز بئر مئلّتي چاغيراجاقسينيز.تارينيز ربّه گؤره، ائسرايئلئن موقدّسئندن اؤتري،سئزي تانيمايان مئلّت قاچا- قاچا يانينيزا گله‌جک.چونکي رب سئزه عئزّت ورئب.</verse>
        <verse osisID='Isa.55.6'>تاپماق فورصتي اولارکن ربّی آختارين،او ياخين ائکن اونو چاغيرين.</verse>
        <verse osisID='Isa.55.7'>قوي پئس آدام اؤز يولونو،شر آدام اؤز فئکئرلرئني بوراخسين.قوي ربّه ساري دؤنسون و اوندان شَفقَت آلاجاق.قوي بئزئم تاريميزئن طرفئنه دؤنسون،چونکي بول-بول باغيشلاناجاق.</verse>
        <verse osisID='Isa.55.8'>"چونکي منئم فئکئرلرئم سئزئن فئکئرلرئنئز ديئل،سئزئن يوللارينيز دا منئم يوللاريم ديئل."رب بويورور.</verse>
        <verse osisID='Isa.55.9'>"چونکي گؤيلر ير اوزوندن نه ‌قدر اوجادير،منئم يوللاريم دا سئزئن يوللارينيزدان،منئم فئکئرلرئم ده سئزئن فئکئرلرئنئزدن او قدر اوجادير.</verse>
        <verse osisID='Isa.55.10'>نجه گؤيدن ياغان ياغيش و قارتورپاغي سولامادان، يري محصولدار ادئباَکئن بئتمه‌دن، اَکئنچئيه توخوم،يئيَنه چؤرک ورمه‌دن گؤيلره قاييتمير،</verse>
        <verse osisID='Isa.55.11'>آغزيمدان چيخان کلمه ده بله‌دئر:بوش يِره يانيما قاييتماز،ائسته‌دئيئمي يرئنه يتئرمه‌يئنجه،اونو گؤنده‌ردئيئم ائشي باشا چاتديرمايينجا يانيما قاييتماز.</verse>
        <verse osisID='Isa.55.12'>سِوئنجله چيخاجاقسينيز،باريشلا موشايئعت اولوناجاقسينيز،داغلار و تپه‌لر قاباغينيزدا شادليقلا اوخوياجاق،چؤلده‌کي بوتون آغاجلار اَل چالاجاق.</verse>
        <verse osisID='Isa.55.13'>تئکانلي بوتا عوضئنه شام آغاجي،قانقال عوضئنه مَرسئن آغاجي بئته‌جک.بو، رب اوچون يادئگار اولاجاق،پوزولمايان ابدی بئر علامت اولاجاق."</verse>
      </chapter>
      <chapter osisID='Isa.56'>
        <verse osisID='Isa.56.1'>
          رب بله ديئر:  "عدالتي حئفظ ادئن، صالحلئيه عمل ادئن.چونکي خئلاصيم ياخيندادير،صالحلئيئم تزلئکله آشکار اولوناجاق.</verse>
        <verse osisID='Isa.56.2'>بونو ادن ائنسان،بونو مؤحکم توتان بشر اوغلو نه بختوردئر!او کي، سَبّت گونونو ساخلار، اونو نجئسله‌مَز،او کي، اَلئني هر جور شردن حئفظ اِدَر.</verse>
        <verse osisID='Isa.56.3'>قوي ربّه بِل باغلايان هچ بئر ياداِللي دِمه‌سئن:«يقئن رب منی اؤز خالقيندان آييراجاق.»قوي هچ بئر خاجه دِمه‌سئن:«باخ، من قورو بئر آغاجام.»"</verse>
        <verse osisID='Isa.56.4'>چونکي رب بله ديئر:"سَبّت گونلرئمي ساخلايان،منه خوش گلني سِچَن،عهدئمه وفالي قالان خاجه‌لره،</verse>
        <verse osisID='Isa.56.5'>اِوئمده، دووارلاريمين آراسيندا اونلارا بئر يادئگار وره‌جيم،اوغوللاردان و قيزلاردان داها دا ياخشي؛اونلارا سئلئنمَز و ابدی بئر آد وره‌جيم.</verse>
        <verse osisID='Isa.56.6'>ياداِللي‌لره ده کي، ربّه قوشولورلار،اِله کي، اونا خئدمت اتسئنلر، ربّئن آديني سِوسئنلر،اونون قوللاري اولسونلار،سَبّت گونونو ساخلاييب اونو نجئسلَمه‌سئنلر،و عهدئمه وفالي قالسينلار،</verse>
        <verse osisID='Isa.56.7'>حتّا اونلاري دا موقدّس داغيما گتئرئبدوعا اِوئمده اونلاري سِوئندئره‌جيم.اونلارين گتئردئکلري يانديرما قوربانلاري،اونلارين قوربانلاري قوربانگاهيمدا قبول اولوناجاق.چونکي منئم اِوئم بوتون خالقلار اوچون دوعا اِوي چاغيريلاجاق."</verse>
        <verse osisID='Isa.56.8'>ائسرايئلئن داغيلميش اؤولادلاريني ييغان پروردئگار رب بله بويورور:"من ييغيلميشلارين يانينا باشقالاريني دا ييغاجاغام." </verse>
        <verse osisID='Isa.56.9'>ای چؤلون بوتون وحشي حيوانلاري،ای مِشه‌نئن بوتون جاناوارلاري،يِمَيه گلئن!</verse>
        <verse osisID='Isa.56.10'>خالقيمين کشئکچئلري کوردورلار، جاهئلدئرلر!اونلارين هاميسي هؤره بئلمه‌يَن لال ائتلردئرلر،اوزانيب رؤيا گؤرورلر،ياتماغي سِوئرلر!</verse>
        <verse osisID='Isa.56.11'>آجگؤز، هچ دويمايان ائتلردئلر بونلار،آخماق چوبانلارديلار بونلار!هر کس اؤز يولونا دؤنوب،هر بئري آنجاق اؤز منفعتئني گودور!</verse>
        <verse osisID='Isa.56.12'>بئربئرلرئنه ديئرلر:"گلئن، شراب گتئرَک،بول-بول عرق ائچک!صاباحکي گون ده بو گون کئمي،حتّا بوندان دا چوخ ياخشي اولاجاق!"</verse>
      </chapter>
      <chapter osisID='Isa.57'>
        <verse osisID='Isa.57.1'>"صالح آدام محو اولور و کئمسه‌نئن اوموروندا ديئل.مؤمئن آداملار دا کؤچوب گِدئر، آمّا هچ کئم آنلامير.چونکي صالح آدام پئسلئکدن قورتولور.</verse>
        <verse osisID='Isa.57.2'>صالح آدام صولحه داخئل اولور،دوغرو يوللا گِدن، ياتاغيندا راحات ياتير.</verse>
        <verse osisID='Isa.57.3'>آمّا سئز، ای جادوگر آروادين اؤولادلاري،فاحئشه و زئناکارلار نسلي، بورايا گلئن!</verse>
        <verse osisID='Isa.57.4'>سئز کئمي مسخره‌يه قويورسونوز؟آغيزينيزي کئمه گِن آچيرسينيز؟کئمه دئل گؤرسه‌دئرسئنئز؟مگر سئز عاصئلئيئن اؤولادلاري،حئيله‌نئن نسلی ديئلسئنئز؟</verse>
        <verse osisID='Isa.57.5'>مگر سئز ديئلسئنئز کي، پاليد آغاجلاري آراسيندا،هر ياشيل آغاجين آلتيندا شهوتله آليشيب يانيرسينيز؟مگر سئز ديئلسئنئز کي، دره‌لرده، قايا اويوقلاريندا،اؤولادلاري قوربان ادئرسئنئز؟</verse>
        <verse osisID='Isa.57.6'>سئزئن پايينيز دره‌نئن هامار داشلاريندان دوزه‌لَن بوتلردئر.سئزئن پايينيز اونلاردير؛بلی، اونلارين قاباغيندا مايع تقدئمي تؤکوبسونوز،تاخيل تقدئمي گتئرئبسئنئز.بونلارا گؤره مگر منئم اوره‌يئم رحمه گلر؟</verse>
        <verse osisID='Isa.57.7'>ياتاغينيزي اوجا، اوجا داغدا ساليبسينيز،قوربانلارينيزي کَسمک اوچون ده اورايا دا چيخدينيز.</verse>
        <verse osisID='Isa.57.8'>قاپيلارينيزا، قاپيلارين يان تاختالارينين آرخاسيناعلامتئنئزي ووروبسونوز.منی ترک ادئب ياتاغينيزي گِنئش آچيبسينيز،اورادا اوزانيبسينيز، اويناشلارينيزلا سؤوده‌لَشئبسئنئز،بئرلئکده ياتماغا جان آتيبسينيز،اونلارين لوتلويونه تاماشا ادئبسئنئز!</verse>
        <verse osisID='Isa.57.9'>ياغ و عطئرلري بول-بول ووراندان سونراپادشاها  ساري گدئبسئنئز.اِلچئلرئنئزي اوزاقلارا گؤنده‌رئبسئنئز،اؤزونوزو اؤلولر دئيارينا قدر اِندئرئبسئنئز.</verse>
        <verse osisID='Isa.57.10'>اوزون يوللار سئزي طاقتدن سالدي.لاکئن سئز «بونون فايداسي يوخدور» دِمه‌دئنئز.گوجوزو تزه‌له‌يئب قالخدينيز،بونا گؤره ده حالدان گتمه‌دئنئز.</verse>
        <verse osisID='Isa.57.11'>کئم سئزي قورخودوب دهشته سالدي کي،يالان دِدئنئز؟منی يادا سالمادينيز، منی دوشونمه‌دئنئز؟من اوزون بئر زامان ساکئت قالديغيما گؤره،سئز مندن قورخمورسونوز؟</verse>
        <verse osisID='Isa.57.12'>من سئزئن صالحلئيئنئزي،اتدئيئنئز عمل‌لري آشکارا چيخارداجاغام،بونلارين سئزه خِيري اولماياجاق.</verse>
        <verse osisID='Isa.57.13'>سئز فرياد ادنده، قوي بو ييغديغينيز بوتلر سئزي قورتارسين.آمّا اونلارين هاميسيني کولَک سوووروب آتاجاق،بئر نفس اونلاري يِرئندن تَرپه‌دئب آپاراجاق.لاکئن منه سيغينان، تورپاغي مئراث آلاجاق،موقدّس داغيمي مولک اده‌جک."</verse>
        <verse osisID='Isa.57.14'>و ديئله‌جک:"تئکئن، تئکئن، يولو حاضيرلايين!خالقيمين يولونداکي مانعلري گؤتورون!"</verse>
        <verse osisID='Isa.57.15'>چونکي اوجا و عظمتلي اولان،ابدی ياشايان، آدي موقدّس اولان، بله ديئر:"من اوجا و موقدّس يرده ساکئنَم،قلبي سينيق اولانلارلا‎يام، روحدان دوشوکلرله‌يم،اِله کي، روحدان دوشوکلرئن روحلاريني،قلبي سينيق آداملارين قلبلرئني تزه‌لَندئرئم.</verse>
        <verse osisID='Isa.57.16'>چونکي همئشه چکئشئب قضبلَنميه‌جيم،يوخسا ياراتديغيم جانلي ائنسان قاباغيمدا دورا بئلمز.</verse>
        <verse osisID='Isa.57.17'>طاماحکارليق گوناهينا گؤره قضبله‌نئب اونو جزالانديرديم،حئدّتله‌نئب اوزومو اوندان دؤنده‌ردئم.او اؤز يولونا دؤنوب گتدي.</verse>
        <verse osisID='Isa.57.18'>يولونو گؤرموشم، آمّا اونا شفا وره‌جيم.اونا رهبرلئک اده‌جيم،اونا و اونونلا ياس توتانلارا تسلّی وره‌جيم.</verse>
        <verse osisID='Isa.57.19'>آغيزلارين حمدئني ياراداجاغام.اوزاقداکيلارا و ياخينداکيلارا باريش اولسون، باريش اولسون."رب ديئر: "و من اونا شفا وره‌جيم."</verse>
        <verse osisID='Isa.57.20'>لاکئن پئسلر شَپه‌لَنَن دهنز کئمي‌دئر،بو دهنز اَرام توتا بئلمز،اونون سولاري آشغال و پالچيق چيخاردار.</verse>
        <verse osisID='Isa.57.21'>منئم تاريم ديئر: "پئسلره هچ اَرامليق يوخدور."</verse>
      </chapter>
      <chapter osisID='Isa.58'>
        <verse osisID='Isa.58.1'>"اوجا سَسله چيغير، چکئنمه؛سَسئني کَره‌ناي سَسي کئمي اوجالت،خالقيما اونلارين تقصئرلرئني،يعقوب نسلئنه اونلارين گوناهلاريني بئلدئر!</verse>
        <verse osisID='Isa.58.2'>اونلار هر گون منی آختاريرلار،منئم يوللاريمي بئلمَکدن کِف ادئرلر.اِله بئل کي، بو عملي‌صالح،تاريسينين حؤکموندن آيريلمايان مئلّت ائمئش.اونلار مندن عادئل حؤکملر آرزو ادئرلر،تارييا ياخينلاشماقدان کِف ادئرلر.</verse>
        <verse osisID='Isa.58.3'>ديئرلر:«اوروج توتدوغوموزو نه اوچون گؤرمورسن،اؤزوموزو حلئم ادئرئک، آمّا سن فئکئر ورمئرسن؟»باخين، اوروج توتدوغونوز گون، سئز، ائسته‌دئيئنئزي ادئرسئنئز،بوتون ائشچئلرئنئزه ظولم ادئرسئنئز.</verse>
        <verse osisID='Isa.58.4'>باخين، اوروجونوزو ساواشماقلا،داعوا ائله، يومروقلا، دؤيمَکله کچئردئرسئنئز.سئز، بو گونکي کئمي، اوروج توتماقلا ائسته‌مئرسئنئز کي،سَسئنئزي اوجالاردا اشئتدئره‌سئنئز.</verse>
        <verse osisID='Isa.58.5'>مگر منئم سِچدئيئم اوروج بودور،بئر گون کي، آدام اؤزونو باشي آشاغي اتسئن؟قاميش کئمي باشيني اَيسئن،اَينئنه چول گِيئب، کول اوستونده ياتسين؟سئز بونو اوروج چاغيريرسينيز،هم ده ربّه مقبول اولان گون چاغيريرسينيز؟</verse>
        <verse osisID='Isa.58.6'>مگر منئم ائسته‌دئيئم اوروج او ديئل کي،پئسلئيئن بوخوولاريني قيراسينيز،يوغون ائپلرئني آچاسينيز،سئتم آلتيندا اولانلاري آزاد اده‌سئنئز،و هر جور يوغو قيراسينيز؟</verse>
        <verse osisID='Isa.58.7'>مگر او ديئل کي، يِدئيئنئز چؤره‌يي آجلا بؤلوشه‌سئنئز؟بي‌خانومان کاسيبلاري اِوئنئزه گتئره‌سئنئز؟لوت گؤرنده اونو گِيئندئره‌سئنئز،ياخينلارينيزدان کؤمه‌يئنئزي اسئرگَميه‌سئنئز؟</verse>
        <verse osisID='Isa.58.8'>او واخت نورونوز شفق کئمي ساچاجاق،و تزلئکله شفا تاپاجاقسينيز،صالحلئيئنئز قاباغينيزدا گده‌جک،ربّئن عئزّتي سئزي آرخادان قوروياجاق.</verse>
        <verse osisID='Isa.58.9'>او واخت ربّی چاغيراجاقسينيز، و رب سئزه جاواب وره‌جک.باغيراجاقسينيز، او سئزه «بورادايام» دئيه‌جک.اگر سئز يوغو آرانيزدان،بارماق اوزاتماغي و سؤزلر دِمه‌يي آرانيزدان ردّ اده‌سئنئز،</verse>
        <verse osisID='Isa.58.10'>اگر اورَکدن آجلارين قيدئنه قالاسينيز،ذلئل‌لرئن احتئياجلاريني وره‌سئنئز،او واخت نورونوز قارانليقدا پارلاياجاق،قارانليغينيز گون اورتا ائشيغي کئمي نور ساچاجاق.</verse>
        <verse osisID='Isa.58.11'>رب همئشه سئزه يول گؤرسده‌جک،قورو تورپاقلاردا سئزي دويوزدوراجاق، سوموکلرئنئزه قووّت وره‌جک.سئز ده سولانميش باغچا کئمي،سولاري هچ واخت اَسکئلمه‌ين بولاق کئمي اولاجاقسينيز.</verse>
        <verse osisID='Isa.58.12'>سئزدن عمله گلنلر قدئم داغينتيلاري تئکه‌جکلر،نسئل‌لردن قالما پايالارين اوستونو سئز برپا اده‌جکسئنئز.سئزه خاراباليقلاري برپا ادنلر،جاماعاتين ياشاماسي اوچون کوچه‌لري تزه‌دن قورانلار ديئله‌جک.</verse>
        <verse osisID='Isa.58.13'>اگر سَبّت گونونده بودره‌مَيه‌سئنئز،موقدّس گونومده اؤز کِفئنئزه باخماياسينيز،سَبّت گونونو «شَن گون»،ربّئن موقدّس گونونو «شرفلي گون» چاغيراسينيز،اؤز يولونوزلا گتمه‌مَکله،ائسته‌دئيئنئزي اَلده اتمه‌مَکله،بوش‌بوغازليقلا مشغول اولماماقلا،او گونو عَزئز توتاسينيز،</verse>
        <verse osisID='Isa.58.14'>او واخت رَبدن کِف اِدَرسئنئز،و من سئزي يِر اوزونون اوجا يِرلرئنه چيخاردارام،آتانيز يعقوبون پاييندان سئزي يِدئزدئره‌رم."چونکي ربّئن آغيزي دانيشيب.</verse>
      </chapter>
      <chapter osisID='Isa.59'>
        <verse osisID='Isa.59.1'>باخ، ربّئن اَلي قيسا ديئل کي، خئلاص اده بئلمه‌سئن،قولاغي کار ديئل کي، اِشئده بئلمه‌سئن.</verse>
        <verse osisID='Isa.59.2'>لاکئن شر عمل‌لرئنئزتارينيزلا سئزئن آرانيزدا آيريليق ساليب.گوناهلارينيز سبب اولوب کي، اوزونو سئزدن دؤنده‌رسئن،اِله کي، اشئتمه‌سئن.</verse>
        <verse osisID='Isa.59.3'>چونکي اَللرئنئز قانلا،بارماقلارينيز شر عمللرله نجئسله‌نئب.دوداقلارينيز يالان دانيشيب،دئلئنئز پئسلئک ميريلدانير.</verse>
        <verse osisID='Isa.59.4'>محکمه‌ده عدالتله ائشه باخان يوخدور،دوغرولوقلا اؤزونو مودافئعه ادن يوخدور،بوش سؤزلره بِل باغلاييرلار، يالان دانيشيرلار،اَذئيّته بويلو اولوب پئسلئک دوغورلار.</verse>
        <verse osisID='Isa.59.5'>افعي يومورتالارينين اوستونده ياتيب،حؤرومچک تورو توخويورلار.او يومورتالاردان يئيَن اؤلور،قيريلان يومورتالاردان ائلان چيخير.</verse>
        <verse osisID='Isa.59.6'>اونلارين توخودوغو حؤرومچک توروندان پالتار چيخماز،توخودوقلاري ائله ده اؤزلرئني اؤرته بئلمزلر.اِله‌دئکلري عمللر شر عمل‌لردئر،اَللرئنده قدّارليق ائشلري وار.</verse>
        <verse osisID='Isa.59.7'>آياقلاري پئس ائشلر اتمه‌يه تَله‌سئر،معصوملارين قانيني تؤکميه جَلددئرلر.فئکئرلري، نئيّتلري شر عمل‌لردئر،يوللاريندا هلاکت و وئرانه‌لئک وار.</verse>
        <verse osisID='Isa.59.8'>باريش يولونو تانيميرلار،گتدئکلري يولدا عدالت يوخدور،يوللاريني اَيري ادئبلر،او يولدان گِدنلرئن هچ بئري باريش نه‌دئر، بئلمئر.</verse>
        <verse osisID='Isa.59.9'>بونا گؤره عدالت بئزدن اوزاقلاشيب،صالحلئک بئزه يِتئشمئر.ائشيق اومئدئنده‌يئک، آمّا باخ، قارانليقداييق،آيدينليق گؤزله‌يئرئک، لاکئن ظولمتده يِرئيئرئک.</verse>
        <verse osisID='Isa.59.10'>کور کئمي اَللرئمئزله دوواري يوخلاييريق،گؤزو گؤرمه‌يَنلر کئمي يولوموزو تاپماغا چاليشيريق.گون اورتا چاغي گجه واختي اولدوغو کئمي بودره‌يئرئک،گوجلولر آراسيندا اؤلولر کئمئيئک.</verse>
        <verse osisID='Isa.59.11'>هاميميز آيي کئمي نَرئلده‌يئرئک،گؤيرچئن کئمي ائنئلده‌يئرئک.عدالت گؤزله‌يئرئک، لاکئن اصلا يوخدور.قورتولوش گؤزله‌يئرئک، آمّا بئزدن اوزاقدير.</verse>
        <verse osisID='Isa.59.12'>چونکي تقصئرلرئمئز سنئن حوضوروندا چوخدور،گوناهلاريميز بئزئم ضئدّئمئزه شهادت ورئر.چونکي تقصئرلرئمئز بئزئمله‌دئر،شر عمل‌لرئمئزدن خبرداريق.</verse>
        <verse osisID='Isa.59.13'>خاطا ادئرئک، ربّی ائنکار ادئرئک،تاريميزدان اوز دؤنده‌رئرئک،ظولمدن دانيشيريق، خيانتدن دانيشيريق،يالانلاري اوره‌يئمئزده گئزله‌دئب سونرا آشکارا چيخارديريق.</verse>
        <verse osisID='Isa.59.14'>عدالت گری چکئلئر،صالحلئک اوزاقدا دورور،چونکي حقئقت شهر مِيدانيندا ييخيليب،دوروستلوک اَراميزا داخئل اولا بئلمئر.</verse>
        <verse osisID='Isa.59.15'>بلی، حقئقت هچ بئر يرده يوخدور،شردن اوزاق دوران تالان اولونور.    رب بونلاري گؤردو،عدالتئن يوخلوغو اونون خوشونا گلمه‌دي.</verse>
        <verse osisID='Isa.59.16'>رب گؤردو کي، هچ کئم يوخدور،شفاعت اده‌نئن اولماديغينا گؤره او مات قالدي.او واخت اونون اؤز قولو اونا ظفر گتئردي،اؤز صالحلئيي اونا داياق اولدو.</verse>
        <verse osisID='Isa.59.17'>او، صالحلئيي زئرِه کئمي گِيدي،قورتولوش دَبئلقه‌سئني باشينا تاخدي.قئصاص پالتارلاريني گِيدي،قيرت پالتارينا بوروندو.</verse>
        <verse osisID='Isa.59.18'>او هر کسه عمل‌لرئنه گؤره عوض وره‌جک.دوشمنلرئنه قضبله، خصملرئنه،ساحئل‌لره قئصاصلا عوض وره‌جک.</verse>
        <verse osisID='Isa.59.19'>بلجه قربدن شرقه‌جک آداملارربّئن آديندان و اونون شؤوکتئندن قورخاجاقلار.چونکي دوشمن آزغين بئر چاي کئمي گلدئکدهربّئن نفسي اونو قوواجاق.</verse>
        <verse osisID='Isa.59.20'>رب بويورور: "قورتاريجي صحيونا،يعقوب نسلئنئن تقصئرلرئندن دؤنَن اؤولادلارينين يانينا گله‌جک."</verse>
        <verse osisID='Isa.59.21'/>
      </chapter>
      <chapter osisID='Isa.60'>
        <verse osisID='Isa.60.1'>قالخ، ائشيقلان، چونکي نورون گلئب،ربّئن شؤوکتي سنئن اوستونه ساچير!</verse>
        <verse osisID='Isa.60.2'>باخ، دونياني قارانليق، خالقلاري ظولمت بورويه‌جک.آمّا رب سنئن اوستونه نور ساچاجاق،شؤوکتي سني اَحاطه اده‌جک.</verse>
        <verse osisID='Isa.60.3'>مئلّتلر سنئن نورونا،پادشاهلار اوستونه چؤکَن آيدينليغا طرف گله‌جکلر.</verse>
        <verse osisID='Isa.60.4'>قالدير باشيني، باخ اطرافينا،اونلارين هاميسي ييغيليب يانينا گلئرلر!اوغوللارين اوزاقدان گله‌جک،قيزلارين قوجاقدا گتئرئله‌جک.</verse>
        <verse osisID='Isa.60.5'>او واخت بونو گؤروب اوزون نور ساچاجاق،اوره‌يئن سِوئنجدن تِز-تِز چيرپيناجاق.چونکي دهنزئن وار-دؤولتي سنه گتئرئله‌جک،مئلّتلرئن ثروتي سنه گله‌جک.</verse>
        <verse osisID='Isa.60.6'>دَوه سورولري،مئديانين، عِيفانين جمّازلاري تورپاقلاريني دولدوراجاق.بوتون شِبا خالقي گلئبقيزيل و کوندور گتئره‌جک،و ربّئن حمدلرئنئن خوش خبرئني اعلان اده‌جک.</verse>
        <verse osisID='Isa.60.7'>قِدارين بوتون سورولري سنئن يانينا ييغيلاجاق،نِبايوتون قوچلاري سنه خئدمت اده‌جک،قوربانگاهيمدا منه مقبول اولان قوربانلار اولاجاقلار،و من عئزّتلي اِوئمي داها دا عئزّتلَندئره‌جيم.</verse>
        <verse osisID='Isa.60.8'>کئمدئر بونلار کي، بولود کئمي،يووالارينا ياخينلاشان گؤيرچئن کئمي اوچوب گلئرلر؟</verse>
        <verse osisID='Isa.60.9'>قطعن ساحئل‌‌لر منه اومئد باغلاياجاقلار؛تَرشئش گَمئلري اوّل گله‌جکلر کي،سنئن اؤولادلاريني قيزيل وَگوموشلري ائلهاوزاقدان گتئرسئنلر؛تارين ربّئن آدي اوچون،سني عئزّتلَندئرَن ائسرايئلئن موقدّسي اوچون.</verse>
        <verse osisID='Isa.60.10'>اجنبئلر دووارلاريني تئکه‌جکلر،پادشاهلاري سنه خئدمت اده‌جکلر.چونکي قضبئمده سني ووردوم،و لوطفومده سنه شَفقَت گؤرستمئشم.</verse>
        <verse osisID='Isa.60.11'>دروازالارين همئشه آچيق قالاجاق،نه گجه، نه ده گوندوز قيفيل‌لاناجاق کي،مئلّتلرئن ثروتي سنه تقدئم اولسون،پادشاهلاري يانينا گتئرئلسئن.</verse>
        <verse osisID='Isa.60.12'>چونکي سنه خئدمت اتمک ائستمه‌ين مئلّت و يا سلطنتمحو اولاجاق،بلی، او مئلّتلر کامئل يوخ اولاجاقلار.</verse>
        <verse osisID='Isa.60.13'>شام آغاجي، چئنار و سرو آغاجلاري کي، لوبنانين شان-شؤهرتي‌دئر،سنه گتئرئله‌جک کي،موقدّس مکانيمداکي يري گؤزل‌لَشدئرسئن،و آياق قويدوغوم يري شؤوکتلَندئرئم.</verse>
        <verse osisID='Isa.60.14'>سني ذلئل ادنلرئن اؤولادلاري گلئب قاباغيندا تعظئم اده‌جکلر.سنه حقارتله باخانلارين هاميسي آياقلارينا دوشوب سنه سجده اده‌جکلر.سنه ربّئن شهري، ائسرايئلئن موقدّسئنئن صحيونو دئيه‌جکلر.</verse>
        <verse osisID='Isa.60.15'>گرچي سني ترک ادئب سندن نئفرت اتدئلر،يانيندان هچ کئم کِچمئردي،آمّا ائندي من سني ابدی بئر فخر،نسئل‌لر بويو بئر شادليق اده‌جيم.</verse>
        <verse osisID='Isa.60.16'>مئلّتلر و پادشاهلاربئر آنا کئمي سنه سود وره‌جکلر.او واخت بئله‌جکسن کي، من سني قورتاران ربّم،سني ساتين آلان، يعقوبون قودرتلي تاريسي.</verse>
        <verse osisID='Isa.60.17'>سنه بورونج عوضئنه قيزيل،دمئر يرئنه گوموش،آغاج يرئنه بورونج،داش عوضئنه دمئر گتئره‌جيم.اَمئن-آمانليغي حؤکمدارين،صالحلئيي ده باشچيلارين تعيئن اده‌جيم.</verse>
        <verse osisID='Isa.60.18'>سنئن تورپاغيندا بئر داها قدّارليق اِشئدئلميه‌جک،سرحدلرئنئن آراسيندا هلاکت و وئرانه‌لئک خبري اولماياجاق.دووارلاريني «خئلاص»، دروازالاريني دا «حمد» آدلانديراجاقسان.</verse>
        <verse osisID='Isa.60.19'>آرتيق گوندوز گونش ائشيغين اولماياجاق،گجه آي سنه آيدينليق ورميه‌جک.چونکي رب ابدی نورون، تارين دا سنئن شؤوکتئن اولاجاق.</verse>
        <verse osisID='Isa.60.20'>گونشئن بئر داها باتماياجاق، آيين گئزلَنميه‌جک،چونکي رب ابدی نورون اولاجاق،سنئن ياسلي گونلرئن قورتاراجاق.</verse>
        <verse osisID='Isa.60.21'>او واخت بوتون خالقين صالح اولاجاق،تورپاغي همئشه‌لئک مولک آلاجاقلار.اونلار اَکدئيئم بوداقدير،اَلئمئن ائشي کي، اونونلا عئزّتلَنئم.</verse>
        <verse osisID='Isa.60.22'>لاپ کئچئک عايئله‌دن بؤيوک نسئل عمله گله‌جک،آز سايلي نسئل قودرتلي مئلّت اولاجاق.من رب بونو اؤز واختيندا تِز اده‌جيم.</verse>
      </chapter>
      <chapter osisID='Isa.61'>
        <verse osisID='Isa.61.1'>پروردئگار ربّئن روحو اوستومده‌دئر،چونکي منی مسح ادئب کي،ذلئل اولموشلارا خوش خبري گتئرئم.او منی گؤنده‌رئب کي،قلبلري سينيق اولانلارين يارالاريني ساريييم،اسئرلره قورتولوش، محبوسلارا آزادليق اعلان اِدئم.</verse>
        <verse osisID='Isa.61.2'>ربّئن لوطف ائلئني،تاريميزين قئصاص گونونو نئدا اِدئم،ياسلي‌لارين هاميسينا تسلّی ورئم،</verse>
        <verse osisID='Isa.61.3'>صحيوندا ياس توتانلاري تأمئن اِدئم،کول يرئنه چَلَنگ، ماتم يرئنه شادليق گتئرن مسح ياغي ورئم،ضعئفلئک روحو عوضئنه، حمد پالتاريني بخش اِدئم.بلجه اونلار ربّئن اَکدئيي صالحلئک پاليد آغاجلاري چاغيريلاجاقلار کي،رب عئزّتلَنسئن.</verse>
        <verse osisID='Isa.61.4'>او زامان اونلار قدئم داغينتيلاري بئنا اده‌جکلر،قاباقکي خاراباليقلاري برپا اده‌جکلر،نسئل‌لر بويو وئرانه قالميش شهرلري تزه‌دن قوراجاقلار.</verse>
        <verse osisID='Isa.61.5'>ياداِللي‌لر گلئب سورولرئنئزي اوتاراجاقلار،اجنبئلر سئزه اَکئنچئلئک اده‌جکلر، سئزه اوزوملوکلرئنئزده باغبانليق اده‌جکلر.</verse>
        <verse osisID='Isa.61.6'>آمّا سئز ربّئن کاهئنلري چاغيريليب،تاريميزين خئدمتچئلري آدلاناجاقسينيز.مئلّتلرئن ثروتئني يئيه‌جکسئنئز،اونلارين وار-دؤولتلري ائله فخر اده‌جکسئنئز.</verse>
        <verse osisID='Isa.61.7'>چکدئيئنئز خجالت يرئنه ائکي قات شرف،روسوايچيليق عوضئنه اونلارين پايي اوستونه شادليقدان هاراي چکه‌جکسئنئز.بونا گؤره اونلار اؤلکه‌لرئنده ائکي قات مولک آلاجاقلار،سِوئنجلري ابدی اولاجاق.</verse>
        <verse osisID='Isa.61.8'>چونکي من، رب، عدالتي سِوئرَم.سويغونچولوقدان، حاقسيزليقدان نئفرت ادئرم.البتّه کي، عمل‌لرئنه گؤره اونلارا حاقّيني وره‌جيم،اونلارلا ابدی عهد باغلاياجاغام.</verse>
        <verse osisID='Isa.61.9'>نسئل‌لرئندن گلنلر مئلّتلر ائچئنده،اؤولادلاري خالقلار آراسيندا تانيناجاقلار.اونلاري گؤرَن هر کس اونلاري تانيياجاق،چونکي اونلار ربّئن برکت وردئيي نسئللردئرلر.</verse>
        <verse osisID='Isa.61.10'>ربده چوخ شادليق اده‌جيم،تاريمدا اوره‌يئم شادليقدان جوشاجاق،چونکي چَلَنگله بَزَنمئش بَي کئمي،بَر-بَزَک تاخميش گلئن کئمي،منه قورتولوش پالتاري گِيئندئرئب،صالحلئک البسه‌سی ائله بورويوب.</verse>
        <verse osisID='Isa.61.11'>تورپاق زوغلاريني نجه جوجَردئر،باغ اَکئلَن توخوملاري نجه يِتئشدئرئر،پروردئگار رب ده بوتون مئلّتلر قاباغينداصالحلئيي و حمدي بله يِتئشدئره‌جک.</verse>
      </chapter>
      <chapter osisID='Isa.62'>
        <verse osisID='Isa.62.1'>صالحلئيي نور کئمي ساچاناجاق،قورتولوشو مشعل کئمي ياناناجاق،صحيونون خاطئرئنه ساکئت اولماياجاغام،اورشلئمئن خاطئرئنه ساکئت دورماياجاغام.</verse>
        <verse osisID='Isa.62.2'>مئلّتلر سنئن صالحلئيئني،بوتون پادشاهلار سنئن شؤوکتئني گؤره‌جکلر،ربّئن آغزيندان چيخديغي،سنه وردئيي تزه آدلا چاغيريلاجاقسان.</verse>
        <verse osisID='Isa.62.3'>سن ربّئن اَلئنده عئزّت تاجي،تارينين اووجوندا پادشاهليق چَلَنگي اولاجاقسان.</verse>
        <verse osisID='Isa.62.4'>آرتيق سنه "آتيلميش"،اؤلکه‌نه ده "وئرانه قالميش" دِمَيه‌جکلر؛عوضئنه سنه "خوشلانديغيم"،اؤلکه‌نه ده "اَرلي" ديئله‌جک.چونکي رب سندن خوشلانير،اؤلکَن ده اونونلا اِولي ساييلاجاق.</verse>
        <verse osisID='Isa.62.5'>چونکي نجه بئر جاوان، باکئره بئر قيزلا اِوله‌نئر،اِلجه ده سنئن اوغولارين سنئنله اِولَنه‌جکلر.نجه بَي، گلئن اوزوندن شادليق ادئر،تارين دا سن اوچون اِله شادليق اده‌جک.</verse>
        <verse osisID='Isa.62.6'>ای اورشلئم، دووارلارينين اوستونهمن قارووولچولار قويموشام.گجه‌-گوندوز اونلار ساکئت اولماياجاقلار.ای سئزلر کی، ربّه سؤزونو خاطيرلاديرسينيز، ساکئت اولمايين؛</verse>
        <verse osisID='Isa.62.7'>رب اورشلئمي برپا ادنه‌جک،اونو يِر اوزونون تعرئفه لايئق شهرئنه دؤنده‌رَنه‌جک،اونا راحاتليق ورمه‌يئن!</verse>
        <verse osisID='Isa.62.8'>رب صاغ اَلئنه، گوجلو قولونا آند ائچئب:"سنئن تاخيليني بئر داها دوشمنلرئنه يِدئرتميه‌جيم،ياداِللي‌لر ده سنئن زحمتله سيخديغين شرابيني ائچميه‌جکلر.</verse>
        <verse osisID='Isa.62.9'>آمّا تاخيلي ييغان يئيه‌جک،ربّه حمدلر اده‌جک.اوزومو ييغان شرابيني موقدّس مکانيمين صحنلرئنده ائچه‌جکدئر."</verse>
        <verse osisID='Isa.62.10'>کِچئن، شهر دروازالاريندان کِچئن،خالق اوچون يول حاضيرلايين!تئکئن، يول سالين،داشلاري کنارا آتين،خالقلار اوچون بايراق قالديرين!</verse>
        <verse osisID='Isa.62.11'>باخين، رب يِر اوزونون لاپ اوزاق يِرلرئنه اعلان ادئب:"صحيون قيزينا ديئن:«باخ، قورتولوشون گلئر،باخ، ربّئن پاداشي اونونلادير،بَخشئشي ده قاباغيندادير.»"</verse>
        <verse osisID='Isa.62.12'>صحيون خالقينا"ربّئن ساتين آلديغي، موقدّس خالق" دئيه‌جکلر.سن، ای اورشلئم،"تارينين آختارديغي، ترک اولماميش شهر" آدلاناجاقسان.</verse>
      </chapter>
      <chapter osisID='Isa.63'>
        <verse osisID='Isa.63.1'>اِدومدان گلن، بوصرادان گلن بو، کئمدئر؟بو کي، قيرميزي رنگئنه دؤنموش پالتارلار گِيئنئب؟شؤوکتلي البسه ائچئنده،بؤيوک قودرتله يوروش ادئب گلئر؟"او منم، صالحلئکده دانيشان،قورتارماغا قادئر اولان."</verse>
        <verse osisID='Isa.63.2'>نه اوچون پالتارلارين قيرميزي‌دير؟نه اوچون پالتارين بله قيرميزي اولوب؛اِله بئل کي، سن اوزوم‌سيخاندا اوزوم سيخيردين؟</verse>
        <verse osisID='Isa.63.3'>"اوزوم‌سيخاندا اوزومو تک سيخديم،يانيمدا خالقلاردان هچ کئم اولمادي.قضبئم ائچئنده اونلاري تاپدالاديم،قِيضئمله اونلاري آياقلاريمين آلتينا سالديم.قانلاري پالتارلاريما سيچراييب،بوتون پالتارلاريمي بولاشديرديم.</verse>
        <verse osisID='Isa.63.4'>چونکي قئصاص گونو قلبئمده ائدي،خالقيمي ساتين آلديغيم ائل گلئب.</verse>
        <verse osisID='Isa.63.5'>من باخديم، کؤمک ادن بئر کس يوخ ائدي،حيران قالميشديم و منئم طرفئمي ساخلايان يوخ ائدي،او واخت قولوم منه ظفر گتئردي،قِيضئم منه داياق اولدو.</verse>
        <verse osisID='Isa.63.6'>قضب ائچئنده خالقلاري تاپدالاديم،قِيضئمله اونلاري مست اتدئم،قانلاريني يِره آخيتديم."</verse>
        <verse osisID='Isa.63.7'>ربّئن مهرئبانليغيني،اونون حمدلره لايئق اولان ائشلرئني نقل اده‌جيم؛بئزه باغيشلاديغي بوتون شيلر اوچون،ائسرايئل نسلئنه اتدئيي بؤيوک ياخشيليق اوچون کي،رحمتئنه گؤره، بؤيوک محبّتئنه گؤره بئزه ادئب.</verse>
        <verse osisID='Isa.63.8'>رب ددي:"البتّه، اونلار منئم خالقيمديرلار،منی آلداتمايان اؤولادلاريمديرلار."بلجه اونلارا قورتاريجي اولدو.</verse>
        <verse osisID='Isa.63.9'>اونلار اذئيّت چکدئکده، او دا اذئيّت چکدي.حوضوروندان گلن ملک اونلاري خئلاص اتدي؛محبّتي و مرحمتي ائله اونلاري ساتين آلدي.بوتون کِچمئش گونلرده اونلاري گؤتوروب آپاردي.</verse>
        <verse osisID='Isa.63.10'>لاکئن اونلار عوصيان اتدئلر،اونون موقدّس روحونو کَدَرلَندئردئلر.بونا گؤره رب ده اونلارين دوشمنی اولوب،اونلارين ضئدّئنه اؤزو دؤيوشدو.</verse>
        <verse osisID='Isa.63.11'>سونرا خالق کِچمئش گونلري،ربّئن قولو موسانين دؤورونو يادا سالدي.اونلاري سوروسونون چوبانلاري ائله بئرلئکدهدهنزدن کچئردن هارادادير؟اونلارين ائچئنه موقدّس روحونو احسان ادن هاردادير؟</verse>
        <verse osisID='Isa.63.12'>کئم باعئث اولدو کي، اونون او شؤوکتلي قولو، موسانين صاغ طرفئنده گتسئن؟کئم سولاري اونلارين قاباغيندا ياريب بؤلدو کي، اؤزونه ابدی بئر آد قازانسين؟</verse>
        <verse osisID='Isa.63.13'>کئم اونلاري درئنلئکلردن کچئردئب آپاردي؟چؤلده چاپان بئر آت کئمي چاپديلار و اونلار ييخيلماديلار؛</verse>
        <verse osisID='Isa.63.14'>ربّئن روحو اونلارا اِله راحاتليق وردی کي،اِله بئل ناخير اوتو بول اولان دره‌ده اوتاريلير.بلی، سن خالقينا يول گؤرستدئن کي،اؤزونه شؤوکتلي بئر آد قازاناسان.</verse>
        <verse osisID='Isa.63.15'>يارب، گؤيلردن باخ،موقدّس، عئزّتلي، اوجا مسکنئندن بئزه نظر سال!هارادادير سنئن قيرتئن، گوجلو عمل‌لرئن؟قلبئنده‌کي حسرتي، رحمي بئزدن اسئرگه‌يئرسن.</verse>
        <verse osisID='Isa.63.16'>سنسن آتاميز.ائبراهئم بئزي تانيماسا دا،ائسرايئل بئزئم کئم اولدوغوموزو بئلمه‌سه ده،آتاميز سنسن، يارب،ازلدن بَري آدين بئزي ساتين‌آلاندير.</verse>
        <verse osisID='Isa.63.17'>نه اوچون، يارب، بئزي يوللاريندان آزديريرسان،قلبلرئمئزي عئنادکار ادئرسن کي، سندن قورخماياق؟قول‌لارينين خاطئرئنه،ائرثئن اولان قبئله‌لرئنئن خاطئرئنه گری دؤن.</verse>
        <verse osisID='Isa.63.18'>موقدّس خالقين قيسا بئر مودّت اوچون سنئن موقدّس مکانينا صاحئب اولدو.آمّا ائندي اوراني دوشمنلرئمئزئن آياغي تاپدالايير.</verse>
        <verse osisID='Isa.63.19'>اِله بئر خالقا بَنزه‌يئرئک کي،اِله بئل، هچ واخت سن بئزه حؤکمدار اولماييبسان،اِله بئل، بئز هچ واخت سنئن آدينلا چاغيريلماميشيق.</verse>
      </chapter>
      <chapter osisID='Isa.64'>
        <verse osisID='Isa.64.1'>يارب، کاش گؤيلري ياريب اِنَيدئن،اِله کي، داغلار حوضوروندا تئتره‌سئن!</verse>
        <verse osisID='Isa.64.2'>آلوو کوللوغو يانديران کئمي،اود سويو قاينادان کئمي،آديني دوشمنلرئنه تانيتديرايدين کي،مئلّتلر حوضوروندا لرزه‌يه گلسئن!</verse>
        <verse osisID='Isa.64.3'>سن گؤزلَمه‌دئيئمئز عظمتلي ائشلر ادنده،يِر اوزونه اِندئن، داغلار حوضوروندا تئتره‌دي.</verse>
        <verse osisID='Isa.64.4'>اونا اومئد باغلايان اوچون بله ائشلر ادن تاريني،ازلدن بَري، سندن باشقاسيني نه گؤز گؤروب، نه ده قولاق اشئدئب.</verse>
        <verse osisID='Isa.64.5'>صالح ائشلره شادليقلا عمل ادنلرئن،سنئن يوللارينلا گدئب سني خاطيرلايانلارين گؤروشويونه گلئرسن.باخ، سن قضبلي ائدئن، چونکي بئز گوناها باتديق،گوناهدا اوزون بئر مودّت ياشاديق؛نجه خئلاص اولا بئله‌رئک؟!</verse>
        <verse osisID='Isa.64.6'>هاميميز نجئس بئري کئمي اولموشوق،بوتون صالح عمل‌لرئمئز نجئس اَسکئيه بَنزه‌يئر.هاميميز يارپاق کئمي سولوروق،شر عمل‌لرئمئز بئزي کولَک کئمي سوووروب آپارير.</verse>
        <verse osisID='Isa.64.7'>سنئن آديني چکَن يوخدور،سنه باغلانماق اوچون جان آتان بئري يوخدور.چونکي اوزونو بئزدن دؤنده‌رئبسن،بئزي شر عمل‌لرئمئزئن قودرتئنه تسلئم ادئبسن.</verse>
        <verse osisID='Isa.64.8'>آمّا ائندي، يارب، سنسن آتاميز،بئز گئلئک، آمّا سن کوزه‌گر،بئز هاميميز سنئن اَلئنئن ائشئيئک.</verse>
        <verse osisID='Isa.64.9'>يارب، چوخ قضبلنمه،شر عمل‌لرئمئزي هچ واخت خاطيرلاما،باخ، هاميميز سنئن خالقينيق، بونو نظره آل.</verse>
        <verse osisID='Isa.64.10'>موقدّس شهرلرئن صحرايا، صحيون چؤللويه دؤنوب،اورشلئم وئران قاليب.</verse>
        <verse osisID='Isa.64.11'>آتالاريميزين سنه حمد اتدئکلري يِر،موقدّس و گؤزل معبدئمئز اودلا يانيب؛بوتون دَيَرلي شيلرئمئز خارابا قاليب.</verse>
        <verse osisID='Isa.64.12'>بوتون بونلاردان سونرا،يارب، مگر گئنه ده اؤزونو اوزاق ساخلاياجاقسان؟مگر ساکئت قاليب بئزي داها دا ذلئل اده‌جکسن؟</verse>
      </chapter>
      <chapter osisID='Isa.65'>
        <verse osisID='Isa.65.1'>"قوياجاغام کي، منی سوروشمايانلار منی تاپسينلار،قوياجاغام کي، منی آختارمايانلار منی تاپسينلار.آديملا چاغيريلمايان مئلّته ددئم:«بورادايام! بورادايام!»</verse>
        <verse osisID='Isa.65.2'>پئس يوللا گِدن، اؤز دوشونجه‌لري ائله حرکت ادن،دئکباش بئر خالقا بوتون گون اَللرئمي اوزاتميشام،</verse>
        <verse osisID='Isa.65.3'>او خالق کي، باغلاردا قوربان کَسئب،کَرپئجلرئن اوستونده بوخور يانديريب،گؤزوم قاباغيندا همئشه منی قيزديرير؛</verse>
        <verse osisID='Isa.65.4'>قبئرئستانليقدا اوتوروب گئزلي يِرلرده گجه‌له‌يئر،دونگوز اَتي يِيئر،قابلاريندا حارام اَت قاينادير.</verse>
        <verse osisID='Isa.65.5'>او خالق کي، بئربئرئنه ديئر: «اوزاق دور،منه ياخينلاشما، چونکي من سندن موقدّسم.»بونلار بورنوما توستودور،بئر اوددور کي، بوتون گون يانير.</verse>
        <verse osisID='Isa.65.6'>باخ، قاباغيمدا بونلار يازيليب:من ساکئت اولماياجاغام،لاکئن اونلارين عوضئني وره‌جيم،عمل‌لرئني باشلارينا چِوئره‌جيم.</verse>
        <verse osisID='Isa.65.7'>اونلارين تقصئرلرئنئن، آتالارينين دا تقصئرلرئنئن جزاسينياونلارا چکدئره‌جيم." رب بويورور."چونکي اونلار داغلارين باشيندا بوخور يانديريبلار،تپه‌لرئن باشيندا منه کوفر ديئبلر،اونا گؤره ده من اوّلکي عمل‌لرئني اؤلچوب،اونلارين عوضئني اونلارا چکدئره‌جيم."</verse>
        <verse osisID='Isa.65.8'>رب بله ديئر:"نجه اوزوم سالخيميندا شئره تاپيلير و بئري ديئر:«سالخيمي محو اتمه‌يئن، چونکي ائچئنده برکت وار.»من ده قوللاريمين خاطئرئنه بله اده‌جيم کي،اونلارين هاميسيني محو اتمه‌يئم.</verse>
        <verse osisID='Isa.65.9'>يعقوبدان نسئل يِتئشدئره‌جيم،يهودا نسلئندن داغلاريما وارئث چيخاجاق؛بلی، سِچئلمئش خالقيم اوراني ائرث آلاجاق.منئم قوللاريم اورادا ساکئن اولاجاقلار.</verse>
        <verse osisID='Isa.65.10'>منی آختاران خالقيم اوچون شارون سورولرئن اوتلاغي،عاکور دره‌سي مال-حيوانين راحاتلانديغي يِر اولاجاق.</verse>
        <verse osisID='Isa.65.11'>لاکئن سئز، ای ربّی ترک ادنلر،موقدّس داغيمي ياددان چيخاردانلار،طالِع آللاهينا سوفره آچانلار،قئسمَت آللاهينا جاملاردا شراب تقدئم ادنلر،</verse>
        <verse osisID='Isa.65.12'>من ده سئزي قيلينجا قئسمَت اده‌جيم،باشينيز کَسئلمَک اوچون، هامينيز بويون اَيه‌جکسئنئز.چونکي من چاغيرديم، لاکئن سئز جاواب ورمه‌دئنئز،من دانيشديم، لاکئن سئز قولاق آسمادينيز.گؤزومده پئس اولاني اتدئنئز،منه مقبول اولماياني سِچدئنئز."</verse>
        <verse osisID='Isa.65.13'>بونا گؤره ده پروردئگار رب بله ديئر:"باخين، قوللاريم يئيه‌جکلر، آمّا سئز آج قالاجاقسينيز،باخين، قوللاريم ائچه‌جکلر، آمّا سئز سوسوز قالاجاقسينيز،باخين، قوللاريم سِوئنه‌جکلر، آمّا سئز اوتاناجاقسينيز.</verse>
        <verse osisID='Isa.65.14'>باخين، قوللاريم شاد بئر اورَکله شادليق اده‌جکلر،آمّا سئز اورَک آغريسيندان قيشقيراجاقسينيز،کَدَرلي بئر روحلا اولوياجاقسينيز.</verse>
        <verse osisID='Isa.65.15'>سئزئن آدينيز سِچئلمئش خالقيمين آغزيندا لعنت کئمي قالاجاق.پروردئگار رب سئزي اؤلدوره‌جک،لاکئن اؤز قوللارينا باشقا آد وره‌جکدئر.</verse>
        <verse osisID='Isa.65.16'>چونکي اؤلکه‌ده کئم برکت ائسته‌سه،حقئقتئن تاريسي طرفئندن برکت آلاجاق؛اؤلکه‌ده کئم آند ائچسه،حقئقتئن تاريسي طرفئندن آند ائچه‌جکدئر.چونکي کِچمئش اذئيّتلر ياددان چيخارديليبگؤزومون قاباغيندان گئزلي‌دئر.</verse>
        <verse osisID='Isa.65.17'>چونکي باخ، من تزه گؤيلر و تزه بئر يِر ياراديرام.قاباقکي شيلر بئر داها خاطيرلانماياجاق،هچ يادا دوشميه‌جک.</verse>
        <verse osisID='Isa.65.18'>ياراتديقلاريمدا همئشه سِوئنئن، شادليق ادئن.چونکي باخ، اورشلئمي شادليق اوچون،ساکئنلرئني سِوئنج اوچون ياراديرام.</verse>
        <verse osisID='Isa.65.19'>من اورشلئم اوچون سِوئنه‌جيم،خالقيم اوچون شادلاناجاغام.اورادا بئر داها نه آغلاشما سَسي اولاجاق،نه ده فرياد سَسي اِشئدئله‌جک.</verse>
        <verse osisID='Isa.65.20'>اوشاقلار آرتيق کؤرپه چاغلاريندا اؤلميه‌جکلر،اوزون عؤمور سورمه‌ين بئر قوجا اولماياجاق،چونکي يوز ياشيندا اؤلَنلر جاوان ساييلاجاقلار،يوز ياشينا چاتمايان گوناهکار، لعنت آلتيندا ساييلاجاق.</verse>
        <verse osisID='Isa.65.21'>اونلار اِولر تئکئب اورادا ساکئن اولاجاقلار،اوزوم باغلاري اَکئب مِيوه‌سئندن يئيه‌جکلر.</verse>
        <verse osisID='Isa.65.22'>تئکدئکلري اِوده اؤزگه‌لر ياشاماياجاق،اَکدئکلري باغين مِيوه‌لرئني باشقالاري يِميه‌جک.چونکي خالقيمين عؤمورو آغاجلار عؤمورو کئمي اوزون اولاجاق،سِچئلمئشلرئم اَللرئنئن ائشلرئندن کِف اده‌جکلر.</verse>
        <verse osisID='Isa.65.23'>اونلار عبث يِره اَللَشميه‌جکلر،اؤولادلاري بلالارلا اوزلَشميه‌جکلر.چونکي اونلار ربّئن طرفئندن برکت آلانلارين نسلئدئرلر؛اؤولادلاري دا اونلارلا.</verse>
        <verse osisID='Isa.65.24'>
          اِله ده اولاجاق کي، اونلار منی چاغيرماميشدان، من اونلارا جاواب وره‌جيم، اونلار حله دانيشارکَن من اِشئده‌جيم.</verse>
        <verse osisID='Isa.65.25'>قوردلا قوزو بئر يرده اوتلاياجاق، شئر اؤکوز کئمي سامان يئيه‌جک، و ائلانين يِدئيي تورپاق اولاجاق. موقدّس داغيمين هچ بئر يِرئنده هچ کئمه ضرر دَيميه‌جک، هچ بئر کس او بئرئسئني محو اَتميه‌جک." رب بله ديئر.  </verse>
      </chapter>
      <chapter osisID='Isa.66'>
        <verse osisID='Isa.66.1'>
          رب بله ديئر:  "گؤيلر منئم تختئمدئر،يِر آياقلاريمين آلتينداکي کَتئلدئر.هارادادير بس او اِو کي، سئز منه تئکه‌بئله‌سئنئز؟هارادير او يِر کي، دئنجه‌لئم؟</verse>
        <verse osisID='Isa.66.2'>چونکي بوتون بونلاري منئم اَلئم ياراتدي،هر شي بلجه وار اولدو." رب بويورور."لاکئن من باشي‌آشاغي و روحو اَزئلمئش آداما،سؤزومون قاباغيندا تئتره‌ينه نظر سالارام.</verse>
        <verse osisID='Isa.66.3'>آنجاق اؤکوز کَسن، آدام اؤلدورَن کئمئدئر،قوزونو قوربان کَسَن، ائتئن بوينونو قيران کئمي‌دئر،تاخيل تقدئمي گتئرن، دونگوز قانيني تقدئم ادن کئمي‌دئر،کوندور يانديران، بوته پرستئش ادن کئمي‌دئر.بلی، اونلار اؤز يوللاريني سِچئبلر،و جانلاري اؤز ائيرنج ائشلرئندن حظّ آلير.</verse>
        <verse osisID='Isa.66.4'>من ده اونلاري تَنبه اتميه قرار وره‌جيم،قورخدوقلاري بلاني باشلارينا گتئره‌جيم.چونکي من چاغيرديم، لاکئن جاواب ورن يوخ ائدي،دانيشديم، لاکئن قولاق آسماديلار،گؤزومده پئس اولاني اتدئلر،منه مقبول اولماياني سِچدئلر."</verse>
        <verse osisID='Isa.66.5'>ای ربّئن سؤزو قاباغيندا تئتره‌يَنلر، اونون ددئکلرئني اِشئدئن:"سئزدن نئفرت ادن قارداشلارينيز،منئم آديما گؤره سئزي اؤزلرئندن آتانلار ديئبلر:«قوي رَب، شؤوکتئني گؤرسدسئن کي،بئز ده سئزئن شادليغينيزا بئر باخاق.»لاکئن اونلار روسواي اولاجاقلار.</verse>
        <verse osisID='Isa.66.6'>شهردن بئر نعره‌ سَسي، معبددن بئر سَس اِشئدئلئر!بو، دوشمنلرئندن قئصاص آلان ربّئن سَسي‌دئر.</verse>
        <verse osisID='Isa.66.7'>آرواد آغري چکمه‌دن دوغدو،سانجيسي توتمادان بئر اوغلان اوشاغي دوغدو.</verse>
        <verse osisID='Isa.66.8'>بله بئر شي کئم اشئدئب؟ بله شيلري کئم گؤروب؟مگر بئر گونده اؤلکه عمله گلر؟مگر بئر آندا بئر مئلّت دوغولار؟آمّا صحيونون آغريسي توتدوقدا اوغوللاريني دوغدو.</verse>
        <verse osisID='Isa.66.9'>مگر من دوغوش آنيناجاق گتئرئب دوغماغا گوج ورمه‌رم؟" رب ديئر."دوغوش اوچون گوج ورن من، مگر بَطني باغلايارام؟" سنئن تارين ديئر.</verse>
        <verse osisID='Isa.66.10'>"اورشلئمله بئرلئکده سِوئنئن،ای اونو سِوَنلر، هامينيز اونون اوچون شادليق ادئن.ای اورشلئم اوچون ياس توتانلار،اونونلا بئرلئکده جوشون، فَرَحله‌نئن!</verse>
        <verse osisID='Isa.66.11'>اِله کي، سئز آنانيز اورشلئمئن دؤشلرئني اَمئب،تسلّی تاپاسينيز، دوياسينيز،اِله کي، اونون بول نعمتلرئندن داديب حظّ آلاسينيز."</verse>
        <verse osisID='Isa.66.12'>چونکي رب بله ديئر:"باخين، من اَمئن-آمانليغي بئر چاي کئمی،مئلّتلرئن ثروتئني داشقين سل کئمي اونا ساري آخيديرام.سئز اوندان بَسلَنه‌جکسئنئز، قوجاغيندا آپاريلاجاقسينيز،دئزلرئنده نازلاناجاقسينيز.</verse>
        <verse osisID='Isa.66.13'>اؤولادينا تسلّی ورن بئر آنا کئمي من سئزه تسلّی وره‌جيم.اورشلئمده تسلّی تاپاجاقسينيز.</verse>
        <verse osisID='Isa.66.14'>او واخت بونلاري گؤره‌جکسئنئز؛ و اوره‌يئنئز سِوئنه‌جک؛سوموکلرئنئز ياشيل اوت کئمي قووّتلَنه‌جک.ربّئن اَلي قوللارينين طرفئندن تانيناجاق،لاکئن قضبي دوشمنلرئنئن اوستونده‌ اولاجاقدير."</verse>
        <verse osisID='Isa.66.15'>باخ، رب اود ائچئنده گلئر،اونون دؤيوش عارابالاري فيرلانان يِل کئمي‌دئر کي،قضبئني اودلو و تَنبِهي‌ اود آلووو کئمي تؤکسون.</verse>
        <verse osisID='Isa.66.16'>چونکي رب بوتون بشري اودلا،قيلينجي ائله موحاکئمه اده‌جک،و اونون قيلينجي ائله ييخيلانلارين سايي چوخ اولاجاقدير.</verse>
        <verse osisID='Isa.66.17'>"باغلارا گئرمک اوچون اؤزلرئني تقدئس ادئب تمئز ادنلر،اورتادا دورانين دالينجا گده‌رک،دونگوز، سئچان و باشقا نجئس حيوانلارين اَتئني يئيَنلرئن هاميسيمحو اولاجاقلار." رب بويورور. </verse>
        <verse osisID='Isa.66.18'>
          "چونکي من اونلارين عمل‌لرئني ده، فئکئرلرئني ده بئلئرم؛ او واخت يِتئشئر کي، بوتون مئلّتلري و دئل‌لري بئر يِره ييغيم. اونلار گلئب منئم شؤوکتئمي گؤره‌جکلر.</verse>
        <verse osisID='Isa.66.19'>من آرالاريندا بئر علامت قوياجاغام. اونلاردان قاچيب-قورتولانلاري من باشقا مئلّتلره گؤندره‌جيم: تَرشئشه، پولا، ماهئر اوخ‌آتانلارين وطني لودا، توبَله، يونانا، شؤهرتئمي اشئتمه‌ين، شؤوکتئمي گؤرمه‌ين اوزاق ساحئل‌لره. و اونلار منئم شؤوکتئمي مئلّتلر آراسيندا اعلان اده‌جکلر.</verse>
        <verse osisID='Isa.66.20'>ائسرايئل اؤولادلاري تاخيل تقدئملرئني تمئز قابلار ائچئنده ربّئن معبدئنه نجه گتئرئرلر، اونلار دا بوتون قارداشلارينيزي مئلّتلر آراسيندان تاخيل تقدئمي اولاراق آتلار بِلئنده، عارابالاردا، تخت‌روانلاردا، دَوه‌لر و قاطيرلار بِلئنده منئم موقدّس داغيم اورشلئمه گتئره‌جکلر." رب بويورور،</verse>
        <verse osisID='Isa.66.21'>"اونلاردان بعضئسئني من کاهئن و لاوئلي سچه‌جيم."</verse>
        <verse osisID='Isa.66.22'>"ياراتاجاغيم تزه گؤيلر و تزه يِر قاباغيمدا نجه دورور،سئزئن ده نسلئنئز و آدينيز بله دوراجاق." رب بويورور.</verse>
        <verse osisID='Isa.66.23'>"هر تزه آي مراسئمئنده،  هر سَبّت گونونده بوتون بشر گلئب قاباغيمدا سجده اده‌جک."رب ديئر.</verse>
        <verse osisID='Isa.66.24'>"او واخت اونلار اِشئيه چيخاجاقلار،  و منئم ضئدّئمه عاصي اولانلارين مِيئتلرئني گؤره‌جکلر.چونکي قوردلاري اؤلميه‌جک،اونلاري يانديران آلوو سؤنميه‌جک.و بوتون بشر اونلاردان ائيرَنه‌جک." </verse>
      </chapter>
    </div></osisText>
</osis>
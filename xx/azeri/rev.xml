<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Rev'>
      <chapter osisID='Rev.1'>
        <verse osisID='Rev.1.1'>عئسا مسئحئن وحيي. تاري بونو اونا وردي کي، تزلئکله باش ورمه‌سي واجئب اولان شيلري اؤزلرئني اونا قول اتمئشلره گؤرسدسئن. او دا اؤز مله‌يي واسئطه​سئله بونو اؤز قولو يوحنّايا بيان اتدي.</verse>
        <verse osisID='Rev.1.2'>او دا تارينين کلامينا و عئسا مسئحئن شهادتئنه، يعني گؤردوکلرئنئن هاميسينا شهادت وردي.</verse>
        <verse osisID='Rev.1.3'>خوش او آداملارين حالينا کي، بو نبئلئيئن کلاميني اوخويورلار، اشئدئرلر، و اوندا يازيلان شيلره عمل ادئرلر، چونکي واخت ياخيندير.  </verse>
        <verse osisID='Rev.1.4'>
          يوحنّادان آسئيا ايالتئنده اولان يدّي کئلئسايا: وار اولان، وار اولموش و گله​جک اولاندان و اونون تختئنئن حوضوروندا اولان يدّي روحدان سئزه فيض و باريش اولسون.</verse>
        <verse osisID='Rev.1.5'>هم ده امئن شاهئد، اؤلولردن ائلک دوغولان و ير اوزونون پادشاهلارينين ريئسي عئسا مسئحدن کي، بئزي سِوئر و اؤز قاني واسئطه​سئله بئزي گوناهدان آزاد اتدي</verse>
        <verse osisID='Rev.1.6'>و بئزي بئر پادشاهليق و اونون آتا تاريسي اوئنه کاهئنلر تعيئن ادئب. اونا ازلدن ابده​جک شؤوکت و قودرت اولسون. آمئن.  </verse>
        <verse osisID='Rev.1.7'/>
        <verse osisID='Rev.1.8'>
          رب تاري ديئر: "منم «الف» و «ي»؛ وار اولان، وار اولموش و گله​جک اولان، او قادئري-موطلق."</verse>
        <verse osisID='Rev.1.9'>من، يوحنّا، قارداشينيز و عئسادا اولان سيخينتييا، ملکوتا، و صبره سئزئنله برابر شرئک اولان، تارينين کلامي و عئسانين شهادتي اوچون پطموس ديئلن جزئره‌ده ائدئم.</verse>
        <verse osisID='Rev.1.10'>ربّئن گونونده روحدا ائدئم، و آرخامدا شيپور سسئنه اوخشار بؤيوک بئر سس اشئتدئم کي،</verse>
        <verse osisID='Rev.1.11'>ديئر: "گؤردويونو بئر کئتابا ياز و يدّي کئلئسايا گؤندَر: افسوسا، اسمئرنايا، پرقاموما، تئياتئرايا، ساردئسه، فئلادلفئيايا و لاودئکئيه‌يه."</verse>
        <verse osisID='Rev.1.12'>او زامان دؤندوم کي، منئمله دانيشان سسي گؤروم. دؤندوکده يدّي قيزيل چيراقدان گؤردوم</verse>
        <verse osisID='Rev.1.13'>و چيراقدانلارين آراسيندا ائنسان اوغلونا بنزه‌ين بئرئسئني گؤردوم کي، آياقلاريناجاق يتئشن اوزون بئر شئنل گيمئش، سئنه‌سئنه ده قيزيل قورشاق تاخميشدي.</verse>
        <verse osisID='Rev.1.14'>اونون باشي و ساچلاري يون و قار کئمي آغ ائدي، گؤزلري ده بئر اود آلووسو کئمي ائدي.</verse>
        <verse osisID='Rev.1.15'>آياقلاري کوره​ده يانان پارلاق بورونج کئمي ائدي، سسي ده بئر چوخ سولارين گورولتوسونه بنزه‌يئردي.</verse>
        <verse osisID='Rev.1.16'>صاغ الئنده يدّي اولدوز ساخلاميشدي، آغزيندان دا ائکي آغيزلي بئر ائتي قيلينج چيخيردي. اوزو بوتون قودرتئنده پارلايان گون کئمي ائدي.  </verse>
        <verse osisID='Rev.1.17'>
          اونو گؤردوکده اؤلو کئمي آياقلارينا دوشدوم. و او، صاغ اَلئني منئم اوستومه قويوب ددي: "قورخما! منم، بئرئنجي و آخيرينجي اولان،</verse>
        <verse osisID='Rev.1.18'>همئشه دئري اولان. اؤلموشدوم، و باخ، همئشه​لئک دئري‌يَم و اؤلوم و اؤلولر دئيارينين آچارلاري منده​دئر.</verse>
        <verse osisID='Rev.1.19'>بونا گؤره گؤردوکلرئني، ائندي اولان شيلري و بونلاردان سونرا باش وره​جک شيلري ياز.</verse>
        <verse osisID='Rev.1.20'>صاغ َالئمده گؤردويون يدّي اولدوز و يدّي قيزيل چيراقدانين سئرّي باره​ده: يدّي اولدوز، يدّي کئلئسالارين ملکلري‌دئر. يدّي چيراقدان دا يدّي کئلئسالاردير.  </verse>
      </chapter>
      <chapter osisID='Rev.2'>
        <verse osisID='Rev.2.1'>
          افسوسداکي کئلئسانين مله‌يئنه ياز: يدّي اولدوزو صاغ الئنده توتان، يدّي قيزيل چيراقدان آراسيندا يرئيَن بله ديئر:</verse>
        <verse osisID='Rev.2.2'>«سنئن ائشله‌رئندن، سنئن زحمتئندن و سنئن تحمّول ادن صبرئندن خبرئم وار و بوندان دا کي، شرور آداملارا تاب گتئره بئلمئرسن و حواري اولماديقلاري حالدا، اؤزلرئني حواري چاغيرانلاري ائمتاحانا چکدئن و اونلارين يالانچي اولدوغونو بئلدئن.</verse>
        <verse osisID='Rev.2.3'>و سنئن تحمّولون وار و آديمين خاطئري اوچون تاب گتئرئبسن و يورولماييبسان.</verse>
        <verse osisID='Rev.2.4'>لاکئن سنئن ضئدّئنه بو واريم کي، باشلانيشداکي محبّتئندن اوزاقلاشيبسان.</verse>
        <verse osisID='Rev.2.5'>بونا گؤره هارادان دوشدويونو خاطيرلا، تؤوبه ات و اوّلجه اتدئکلرئنه عمل ات؛ اگر تؤوبه اتمه‌يه‌سن، سنئن يانينا گلئب، چيراقدانيني يرئندن گؤتوره​رم.</verse>
        <verse osisID='Rev.2.6'>لاکئن گئنه سن ده بو دا وار کي، نئکولاچي‌لارين عمللرئندن نئفرت ادئرسن کي، من ده نئفرت ادئرم.</verse>
        <verse osisID='Rev.2.7'>قولاغي اولان، قوي اشئتسئن کي، موقدّس روح کئلئسالارا نه ديئر. قالئب گلنه بونو عطا اده​جه‌يم کي، تارينين جنّتئنده اولان حيات آغاجيندان يسئن.»  </verse>
        <verse osisID='Rev.2.8'>
          اسمئرنادا اولان کئلئسانين مله‌يئنه ياز: بئرئنجي و آخيرينجي اولان، اؤلوب و تزه​دن دئرئلن بله ديئر:</verse>
        <verse osisID='Rev.2.9'>«سنئن چکدئيئن عذاب و يوخسوللوغوندان خبرئم وار. لاکئن سن دؤولتلي‌سن! يهودي اولدوقلاريني ائدّئعا ادنلرئن کوفروندون ده خبرئم وار کي، يهودي يوخ، شيطانين بئر کنئسه‌سي‌دئرلر.</verse>
        <verse osisID='Rev.2.10'>چکه​جه‌يئن عذابلاردان قورخما. باخ، ائبلئس عنقرئب سئزلردن بعضئلرئني زئندانا آتاجاق، اِله کي، سئز ائمتاحانا دوشه​سئنئز و اون گون عذاب آلتيندا اولاجاقسينيز. اؤلومه‌جک وفالي قالين و من سئزه حيات تاجيني وره​رم.</verse>
        <verse osisID='Rev.2.11'>قولاغي اولان، قوي اشئتسئن کي، موقدّس روح کئلئسالارا نه ديئر. قالئب گلن ائکئنجي اؤلومدن هچ ضرر گؤرمه‌يه​جک.»  </verse>
        <verse osisID='Rev.2.12'>
          پرقامومداکي کئلئسانين مله‌يئنه ياز: ائکي آغيزلي ائتي قيلينجي اولان بله ديئر:</verse>
        <verse osisID='Rev.2.13'>«ساکئن اولدوغون يردن، شيطانين تختئنئن هارادا اولدوغوندان خبرئم وار، بوندان دا کي، منئم آديمي برک ساخلادين و آرانيزدا، شيطانين ساکئن اولدوغو يرده، اؤلدورولن وفالي شاهئدئم آنتئپاسين گونلرئنده بله منه اولان ائماني ائنکار اتمه‌دئن.</verse>
        <verse osisID='Rev.2.14'>لاکئن سنئن ضئدّئنه بئر نچه شيئم وار، چونکي سنئن يانيندا بعضئلر وار کي، بلعامين تعلئمئني توتوبلار. او، بالاغا اؤيره‌تدي کي، ائسرايئل اوغوللارينين قاباغينا بئر بودره‌مه داشي قويسون کي، بوتلره تقدئم اولونان شيلردن يسئنلر و عئفّتسئز عمللر اتسئنلر.</verse>
        <verse osisID='Rev.2.15'>يانيندا بعضئلر ده وار کي، همن شکئلده نئکولاچي‌لارين تعلئمئني توتوبلار.</verse>
        <verse osisID='Rev.2.16'>بونا گؤره، تؤوبه ات. يوخسا سنئن يانينا تزلئکله گلئب، آغزيمين قيلينجي ائله اونلارلا موحارئبه اده​جه‌يم.</verse>
        <verse osisID='Rev.2.17'>قولاغي اولان، قوي اشئتسئن کي، موقدّس روح کئلئسالارا نه ديئر. قالئب گلنه، من گئزلي ساخلانان مانّادان وره​جه‌يم. اونا آغ بئر داش و اونون اوستونده يازيلميش تزه بئر آد دا وره​جه‌يم کي، اونو آلان آدامدان باشقا هچ کس اونو بئلمئر.»  </verse>
        <verse osisID='Rev.2.18'>
          تئياتئراداکي کئلئسانين مله‌يئنه ياز: تارينين اوغلو، گؤزلري اود آلووو کئمي اولان، آياقلاري دا پارلاق بورونجه بنزه‌ين بله ديئر:</verse>
        <verse osisID='Rev.2.19'>«سنئن عمللرئندن، محبّتئندن، ائمانيندان، خئدمتئندن و تحمّولوندن خبرئم وار و بوندان دا کي، آخير عمللرئن ائلک عمللرئندن داها بؤيوکدور.</verse>
        <verse osisID='Rev.2.20'>لاکئن سنئن ضئدّئنه بو واريم کي، سن اؤزونو نبئيه چاغيران او ائزابل آروادي تحمّول ادئرسن و او تعلئم ورئب، اؤزلرئني منئم قوللوغوما ورنلري يولدان آزديرير، اِله کي، اونلار عئفّتسئز عمللر ادئب بوتلره تقدئم اولونموش شيلري ييئرلر.</verse>
        <verse osisID='Rev.2.21'>اونا مؤهلت وردئم کي، تؤوبه اتسئن، آمّا اؤز عئفّتسئزلئيئندن تؤوبه اتمه‌يي ائسته‌مئر.</verse>
        <verse osisID='Rev.2.22'>باخ، من اونو ناخوشلوق دؤشه‌يئنه آتاجاغام، اونونلا زئنا ادنلري ده بؤيوک بئر عذابا سالاجاغام، مگر اونون عمللرئندن تؤوبه اده​لر.</verse>
        <verse osisID='Rev.2.23'>اونون اؤولادلاريني وبا ائله اؤلدوره​جه‌يم و بوتون کئلئسالار بئله​جکلر کي، فئکئرلري و اورکلري آراشديران منم و سئزلردن هر بئرئنئزه عمل‌لرئنئزه گؤره عوض وره​جه‌يم.</verse>
        <verse osisID='Rev.2.24'>آمّا سئزه، تئياتئرادا اولان قالانلارا کي، بو تعلئمي توتمورلار و شيطانين درئن شيلرئني بئلمه‌يئبلر، نجه کي، ديئرلر، سئزه داها بئر يوک قويمورام.</verse>
        <verse osisID='Rev.2.25'>آنجاق من گلنه کئمي، نه‌يئن وارسا، برک توت.</verse>
        <verse osisID='Rev.2.26'>قالئب گلنه، منئم عمللرئمي آخيراجاق ساخلايانا عطا اده​جه‌يم کي، مئلّتلر اوستونه حاکئمئيّتلري اولسون.</verse>
        <verse osisID='Rev.2.27'>و او، کوزه​گرئن قابلاري قيريليب تئکه-تئکه اولان کئمي، اونلارا دمئر عصا ائله حؤکمرانليق اده​جک، نجه کي، من اؤزوم ده حاکئمئيّتي آتامدان آلميشام.</verse>
        <verse osisID='Rev.2.28'>و اونا سحر اولدوزونو وره​جه‌يم.</verse>
        <verse osisID='Rev.2.29'>قولاغي اولان، قوي اشئتسئن کي، موقدّس روح کئلئسالارا نه ديئر.»  </verse>
      </chapter>
      <chapter osisID='Rev.3'>
        <verse osisID='Rev.3.1'>
          ساردئسده‌کي کئلئسانين مله‌يئنه ياز: تارينين يدّي روحونا و يدّي اولدوزا مالئک اولان بله ديئر: «سنئن عمللرئندن خبرئم وار. آد آچيبسان کي، گويا دئري‌سن، آمّا اؤلوسن.</verse>
        <verse osisID='Rev.3.2'>اويان و اؤلومه ياخين اولان قالانلاري قووّتلندئر. چونکي تاريمين نظرئنده سنئن عمللرئني کامئل تاپماميشام.</verse>
        <verse osisID='Rev.3.3'>بونا گؤره ده نه آلديغيني و نه اشئتدئيئني خاطيرلا؛ اونو رئعايت اِله و تؤوبه ات. اگر اويانماياسان، بئر اوغرو کئمي گله​جه‌يم و نه ساعات سنئن يانينا گله​جه‌يئمي بئلمه‌يه‌جکسن.</verse>
        <verse osisID='Rev.3.4'>لاکئن ساردئسده بئر نچه نفر وارين کي، پالتارلاريني نجئس اتمه‌يئبلر. اونلار منئمله آغ پالتاردا گزه​جکلر، چونکي لايئقدئرلر.</verse>
        <verse osisID='Rev.3.5'>قالئب گلن، بلجه، آغ پالتارلارا گيئنه​جک و اونون آديني حيات کئتابيندان سئلمه‌يه​جه‌يم و آديني آتامين و اونون ملکلري حوضوروندا ائقرار اده‌جه‌يم.</verse>
        <verse osisID='Rev.3.6'>قولاغي اولان، قوي اشئتسئن کي، موقدّس روح کئلئسالارا نه ديئر.»  </verse>
        <verse osisID='Rev.3.7'>
          فئلادلفئياداکي کئلئسانين مله‌يئنه ياز: موقدّس اولان، دوغرو اولان، داوودون آچارينا مالئک اولان، او کي، آچير و هچ کس باغلايا بئلمئر، او کي، باغلايير و هچ کس آچا بئلمئر، بله ديئر:</verse>
        <verse osisID='Rev.3.8'>«سنئن عمللرئندن خبرئم وار. باخ، سنئن قاباغيندا آچيق بئر قاپي قويموشام کي، هچ کس اونو باغلايا بئلمز. اونا گؤره کي، سنئن گوجون آزدير و منئم کلاميمي حئفظ ادئب، آديمي دا دانماييبسان.</verse>
        <verse osisID='Rev.3.9'>باخ، شيطانين کنئسه​سئندن اولان بعضئلرئني، يهودي اولماديقلاري حالدا يهودي اولدوقلاريني ائدّئعا ادن يالانچيلاري مجبور اده​جه‌يم کي، گلسئنلر و سنئن آياقلاريندا تعظئم اتسئنلر و بئلسئنلر کي، من سني سومئشم.</verse>
        <verse osisID='Rev.3.10'>تاب گتئرمک حاقّيندا اولان کلاميمي حئفظ اتدئيئنئز اوچون، من ده سني ائمتاحان ساعاتيندان حئفظ اده​جه‌يم. او ساعاتدان کي، عنقرئب بوتون دونيايا گلئب، ير اوزونده ساکئن اولانلاري ائمتاحانا چکه​جک.</verse>
        <verse osisID='Rev.3.11'>تزلئکله گلئرم؛ نه واريندير، مؤحکم توت، اِله کي، هچ کس سنئن تاجيني آلماسين.</verse>
        <verse osisID='Rev.3.12'>قالئب گلني تاريمين معبدئنده بئر سوتون اده​جه‌يم و آرتيق اوندان اشئيه چيخماياجاق؛ اونون اوستونده تاريمين آديني، تاريمين شهرئنئن آديني، تاريمين يانيندان گؤيدن اِنَن تزه اورشلئمي و منئم تزه آديمي يازاجاغام.</verse>
        <verse osisID='Rev.3.13'>قولاغي اولان، قوي اشئتسئن کي، موقدّس روح کئلئسالارا نه ديئر.»  </verse>
        <verse osisID='Rev.3.14'>
          لاودئکئيه‌ده‌کي کئلئسانين مله‌يئنه ياز: آمئن اولان، او امئن و حقئقي شاهئد، تارينين خئلقتئنئن باشيچيسي اولان بله ديئر:</verse>
        <verse osisID='Rev.3.15'>«سنئن عمللرئندن خبرئم وار. نه سويوقسان، نه ده ائستي. کاشکي يا سويوق يا دا ائستي اولسايدين!</verse>
        <verse osisID='Rev.3.16'>مادام کي، ائليقسان، نه ائستئسن نه سويوق، سني آغزيمدان اشئيه قوساجاغام.</verse>
        <verse osisID='Rev.3.17'>چونکي ديئرسن: وارلي‌يام، دؤولتلي اولموشام و هچ بئر شيه مؤحتاج ديئلم. و بئلمئرسن کي، مفلوک، ذلئل، يوخسول، کور، و لوتسن.</verse>
        <verse osisID='Rev.3.18'>سنه نصئحت ادئرم کي، مندن اود ائچئنده خالئصلشمئش قيزيلي آلاسان، اِله کي، دؤولتلي اولاسان و بورونمه‌يه آغ پالتارين اولسون و چيلپاقليغينين ننگي آشکار اولماسين و گؤز مرحمي گؤزلرئنه سورته​سن کي، گؤره​سن.</verse>
        <verse osisID='Rev.3.19'>من سِودئکلرئمي مذمّت ادئب اونلارا تربئيه ورئرم. بونا گؤره، قيرتلي اول و تؤوبه ات.</verse>
        <verse osisID='Rev.3.20'>باخ، قاپيدا دوروب دؤيورم: کئم سسئمي اشئدئب، قاپيني آچسا، اونون يانينا ائچه‌ري گئره​جه‌يم. من اونونلا، او دا منئمله شام يئيه​جه‌يئک.</verse>
        <verse osisID='Rev.3.21'>قالئب گلنه بونو عطا اِده​جه‌يم کي، منئمله تختئمئن اوستونده اوتورسون، نجه کي، من ده قالئب گلئب آتامين تختئنده اونونلا اوتوردوم.</verse>
        <verse osisID='Rev.3.22'>قولاغي اولان، قوي اشئتسئن کي، موقدّس روح کئلئسالارا نه ديئر.»"  </verse>
      </chapter>
      <chapter osisID='Rev.4'>
        <verse osisID='Rev.4.1'>
          بوندان سونرا باخديم، و باخ، گؤيده آچيق بئر قاپي! و اوّلکي سس کي، شيپور سسي کئمي منئمله دانيشيردي، ددي: "بورايا قالخ. سنه گؤرسه‌ده‌جه‌يم کي، بونلاردان سونرا گرک نه باش ورسئن."</verse>
        <verse osisID='Rev.4.2'>اِله او آندا موقدّس روح مني بورودو، و باخ، گؤيده بئر تخت قورولموش و تختده بئري اوتورموشدو.</verse>
        <verse osisID='Rev.4.3'>اوتورانين گؤرونوشو يَشَم و قيرميزي عقئقه بنزه‌يئردي. و تختئن اطرافيندا زومورّوده بنزه‌ين رنگئن‌کامان وار ائدي.</verse>
        <verse osisID='Rev.4.4'>تختئن اطرافيندا ائيئرمي دؤرد تخت ده وار ائدي و اونلارين اوستونده ائيئرمي دؤرد آغساقّالي اوتورموش گؤردوم کي، آغ پالتارلارا گيئنمئشدئلر و باشلاريندا قيزيل تاجلار وار ائدي.</verse>
        <verse osisID='Rev.4.5'>تختدن شئمشکلر، سسلر و گؤي گورولتولري گلئردي و تختئن قاباغيندا اودلا يانان يدّي مشعل وار ائدي کي، تارينين يدّي روحودورلار.</verse>
        <verse osisID='Rev.4.6'>تختئن قاباغيندا بولورا بنزه‌ين، اِله بئل کي، شوشه​دن بئر دهنز! تختئن اورتاسيندا و اطرافيندا قاباغي و آرخاسي گؤزلرله بورونموش دؤرد جانلي مخلوق وار ائدي.</verse>
        <verse osisID='Rev.4.7'>بئرئنجي مخلوق آصلانا، ائکئنجي مخلوق دانايا، اوچونجو مخلوقون اوزو ائنسان اوزونه، دؤردونجو مخلوق دا اوچان قارتالا بنزه‌يئردي.</verse>
        <verse osisID='Rev.4.8'>بو دؤرد مخلوقدان هر بئرئنئن آلتي قانادي وار ائدي؛ اطرافي و ائچي ده گؤزلرله دولو ائدي و گجه-گوندوز دايانمادان ديئردئلر: "موقدّسدئر، موقدّسدئر، موقدّسدئر ربّ تاري، او قادئري موطلق، او وار اولموش، وار اولان و گله​جک!"</verse>
        <verse osisID='Rev.4.9'>هر زامان کي، او جانلي مخلوقلار تختده اوتورانا، ابددن ابده​جک ياشايانا عئزّت، حؤرمت و شوکورلر ورئرلر،</verse>
        <verse osisID='Rev.4.10'>ائيئرمي دؤرد آغساقّال تختده اوتورانين حوضوروندا يره دوشورلر و ابددن ابده​جک ياشايانا پرستئش ادئرلر و تاجلاريني تختئن قاباغينا آتيب ديئرلر:</verse>
        <verse osisID='Rev.4.11'>"ربّئمئز و تاريميز! سن لايئقسن کي، عئزّتي، حؤرمتي، و قودرتي آلاسان. چونکي هر شيي سن ياراتدين و سنئن ائرادنله وار اولوب يارانديلار."  </verse>
      </chapter>
      <chapter osisID='Rev.5'>
        <verse osisID='Rev.5.1'>
          تختده اوتورانين صاغ اَلئنده بئر طومار گؤردوم کي، ايچه‌رئسي و آرخاسي يازيلميش ائدي و يدّي مؤهورله مؤهورلنمئشدي.</verse>
        <verse osisID='Rev.5.2'>قودرتلي بئر ملک ده گؤردوم کي، اوجا سسله اعلان ادئردي: "کئم لايئقدئر کي، طوماري آچسين و اونون مؤهورلرئني سينديرسين؟"</verse>
        <verse osisID='Rev.5.3'>لاکئن نه گؤيده، نه ير اوزونده، نه ده ير آلتيندا کئمسه وار ائدي کي، بو طوماري آچماغا، يا دا اونون ائچئنه باخماغا قادئر اولسون.</verse>
        <verse osisID='Rev.5.4'>او زامان چوخ آغلاديم، چونکي طوماري آچماغا، يا دا اونون ائچئنه باخماغا لايئق اولان هچ کس تاپيلمادي.</verse>
        <verse osisID='Rev.5.5'>آغساقّاللارين بئري منه ددي: "آغلاما، باخ، يهودا قبئله​سئندن اولان آصلان! داوودون کؤکو قالئب گلئب کي، طوماري و اونون يدّي مؤهورونو آچسين."</verse>
        <verse osisID='Rev.5.6'>تختئن و او دؤرد جانلي مخلوقلا آغساقّاللارين آراسيندا دوران، قوربان اولونموشا بنزر بئر قوزو گؤردوم. يدّي بوينوزو و يدّي گؤزو وار ائدي کي، تارينين بوتون ير اوزونه گؤنده‌رئلدئيي يدّي روحو ائدي.</verse>
        <verse osisID='Rev.5.7'>قوزو گلئب تختده اوتورانين صاغ الئندن طوماري آلدي.</verse>
        <verse osisID='Rev.5.8'>طوماري گؤتوردويو زامان، او دؤرد جانلي مخلوق و ائيئرمي دؤرد آغساقّال قوزونون حوضوروندا يره دوشدولر. هر بئرئنئن اَلئنده بئر چنگ و بوخورلا دولو قيزيل کاسالار وار ائدي کي، موقدّسلرئن دوعالاري‌دير.</verse>
        <verse osisID='Rev.5.9'>اونلار تزه بئر ماهني اوخويوب ديئردئلر: "سن لايئقسن کي، طوماري گؤتوروب اونون مؤهورلرئني سينديراسان، چونکي قوربان اولدون و اؤز قانينلا تارييا هر قبئله​دن، دئلدن، خالقدان و مئلّتدن ائنسانلار ساتين آلدين.</verse>
        <verse osisID='Rev.5.10'>اونلاري تاريميز اوچون بئر پادشاهليق و کاهئنلر ادئبسن؛ و اونلار ير اوزونه سلطنت و حؤکمرانليق اده​جکلر."  </verse>
        <verse osisID='Rev.5.11'>
          او واخت باخديم، و تختئن، او جانلي مخلوقلارين و آغساقّاللارين اطرافيندان بئر چوخ مله‌يئن سسئني اشئتدئم؛ اونلارين سايي اون مئنلرجه اون مئنلر، و مئنلرجه مئنلر ائدي.</verse>
        <verse osisID='Rev.5.12'>و اوجا بئر سسله ديئردئلر: "قوربان اولموش قوزو لايئقدئر کي، قودرتي، ثروتي، حئکمتي، قووّتي، حؤرمتي، عئزّتي و برکتي آلسين."</verse>
        <verse osisID='Rev.5.13'>و من، گؤيده، ير اوزونده، ير آلتيندا، دهنزده اولان هر مخلوقون و بونلارداکي بوتون وارليقلاري اشئتدئم کي، ديئردئلر: "تخت اوستونده اوتورانا و قوزويا ابددن ابده​جک برکت، حؤرمت، عئزّت، و قودرت اولسون."</verse>
        <verse osisID='Rev.5.14'>و او دؤرد جانلي مخلوق ديئردئلر: "آمئن." و بوتون آغساقّاللار يره دوشوب پرستئش اتدئلر.  </verse>
      </chapter>
      <chapter osisID='Rev.6'>
        <verse osisID='Rev.6.1'>
          او واخت گؤردوم کي، قوزو يدّي مؤهورون بئرئني سينديراندا، دؤرد جانلي مخلوقلاردان بئرئنئن سسئني اشئتدئم کي، گورولتو سسئله ديئر: «گل.»</verse>
        <verse osisID='Rev.6.2'>باخديم، و باخ، بئر آغ آت! و اوستونده ايلشه‌نئن بئر کاماني وار ائدي. و اونا بئر تاج ورئلمئشدي و او، فاتح کئمي يولا چيخدي کي، فتح اتسئن.  </verse>
        <verse osisID='Rev.6.3'>
          ائکئنجي مؤهورو سينديراندا، اشئتدئم کي، ائکئنجي جانلي مخلوق ديئر: «گل».</verse>
        <verse osisID='Rev.6.4'>و باشقا بئري، بئر کهر آت! و اونون اوستونده ايلشنه عطا اولموشدو کي، ير اوزوندن صولحو گؤتورسون و بو دا کي، ائنسانلار بئربئرلرئني اؤلدورسونلر. و بؤيوک بئر قيلينج اونا ورئلمئشدي.  </verse>
        <verse osisID='Rev.6.5'>
          اوچونجو مؤهورو سينديراندا، اشئتدئم کي، اوچونجو جانلي مخلوق ديئر: «گل.» باخديم، و باخ، بئر قارا آت! و اونون اوستونده ايلشه‌نئن الئنده بئر تره‌زي وار ائدي.</verse>
        <verse osisID='Rev.6.6'>و دؤرد جانلي مخلوقون آراسيندان سس کئمي بئر شي اشئتدئم کي، ديئر: «بئر اؤلچو بوغدا بئر دئنارا، اوچ اؤلچو آرپا بئر دئنارا. ياغا و شرابا دا ضرر يتئرمه.»  </verse>
        <verse osisID='Rev.6.7'>
          قوزو دؤردونجو مؤهورو سينديراندا، دؤردونجو جانلي مخلوقون سسئني اشئتدئم کي، ديئر: «گل.»</verse>
        <verse osisID='Rev.6.8'>باخديم، و باخ، بئر ساري آت! و اونون اوستونده ايلشه‌نئن اؤلوم آدي وار ائدي. اؤلولر دئياري دا اونون دالينجا گلئردي. ير اوزونون دؤردده بئرئنئن حاکئمئيّتي اونلارا ورئلمئشدي کي، قيلينج، قحطي، وبا و ير اوزونون وحشي حيوانلاري ائله اؤلدورسونلر.  </verse>
        <verse osisID='Rev.6.9'>
          قوزو بشئنجي مؤهورو سينديراندا، قوربانگاهين آلتيندا او آداملارين جانلاريني گؤردوم کي، تارينين کلاميندان و ساخلاديقلاري شهادتدن اؤتري اؤلدورولموشدولر.</verse>
        <verse osisID='Rev.6.10'>اونلار اوجا بئر سسله باغيريب ديئردئلر: «اي ريئس، اي موقدّس و حقئقي اولان، نه واختا کئمي موحاکئمه اتمه‌يئب، ير اوزونده ياشايانلاردان، قانيميزين ائنتئقاميني آلماياجاقسان؟»</verse>
        <verse osisID='Rev.6.11'>و اونلارين هر بئرئنه آغ بئر شئنل ورئلمئشدي و اونلارا ديئلمئشدي کي، داها بئر آز ائستئراحت اتسئنلر؛ او واختاجاق کي، قوللوقدا اونلارلا همکار اولانلار و اونلار کئمي اؤلدورولملي اولان قارداشلارين سايي تکمئل اولسون.  </verse>
        <verse osisID='Rev.6.12'>
          آلتينجي مؤهورو سينديراندا باخديم، و بؤيوک بئر زلزله باش وردي؛ گون ساچدان توخونموش بئر چول کئمي قارالدي و آي باشدان‌​باشا قان کئمي اولدو.</verse>
        <verse osisID='Rev.6.13'>گؤيون اولدوزلاري دا گؤيدن يره تؤکولدولر، نجه کي، انجئر آغاجي آغير بئر يلئن الئنده اسئب، کال انجئرلرئني يره تؤکر.</verse>
        <verse osisID='Rev.6.14'>گؤي بوکولن طومار کئمي چکئلئب گتدي. هر داغ و جزئره ‌ده يرئندن گؤتورولدو.</verse>
        <verse osisID='Rev.6.15'>سونرا ير اوزونون پادشاهلاري، اعيانلاري، حؤکمدارلاري، وارلي‌لاري، گوجلولري، هر قول و هر آزاد اؤزلرئني ماغارالاردا و داغلارين قايالاري آراسيندا گئزلتدئلر.</verse>
        <verse osisID='Rev.6.16'>داغلارا و قايالارا ددئلر: «اوستوموزه دوشون و بئزي تختده اوتورانين حوضوروندان و قوزونون قضبئندن گئزله‌دئن.</verse>
        <verse osisID='Rev.6.17'>چونکي اونلارين قضبئنئن بؤيوک گونو گلئب و کئم دايانا بئلر؟!»  </verse>
      </chapter>
      <chapter osisID='Rev.7'>
        <verse osisID='Rev.7.1'>
          بوندان سونرا دؤرد ملک گؤردوم کي، يرئن دؤرد گوشه​سئنده دورموشدولار و يرئن دؤرد يلئنئن قاباغيني توتموشدولار، اله کي، هچ يل ير اوزونه، دهنز اوزونه، يا دا هچ بئر آغاج اوزونه اسمه‌سئن.</verse>
        <verse osisID='Rev.7.2'>باشقا بئر ملک ده گؤردوم کي، گون‌دوغان يردن يوخاري قالخيردي و دئري تارينين مؤهورو وار ائدي. ملک اوجا بئر سسله او دؤرد مله‌يي کي، يره و دهنزه زئيان يتئرمک اونلارا عطا اولموشدو، چاغيريب</verse>
        <verse osisID='Rev.7.3'>ددي: «اؤزلرئني تاريميزا قول اتمئشلرئن آلينلاريني مؤهورله‌ينه​جک، يره، دهنزه و آغاجلارا زئيان يتئرمه‌يئن.»  </verse>
        <verse osisID='Rev.7.4'>
          و من، مؤهورلنمئشلرئن ساييسيني اشئتدئم؛ ائسرايئل اؤولادلارينين بوتون قبئله​لرئندن يوز قيرخ دؤرد مئن نفر نفر مؤهورلنمئشدي.</verse>
        <verse osisID='Rev.7.5'>يهودا قبئله​سئندن اون‌ائکي مئن نفر مؤهورلنمئشدي، رعوبئن قبئله​سئندن اون‌ائکي مئن نفر، جاد قبئله​سئندن اون‌ائکي مئن نفر،</verse>
        <verse osisID='Rev.7.6'>آشر قبئله​سئندن اون‌ائکي مئن نفر، نفتالي قبئله​سئندن اون‌ائکي مئن نفر، منسّه قبئله​سئندن اون‌ائکي مئن نفر،</verse>
        <verse osisID='Rev.7.7'>شمعون قبئله​سئندن اون‌ائکي مئن نفر، لاوي قبئله​سئندن اون‌ائکي مئن نفر، يسّاکار قبئله​سئندن اون‌ائکي مئن نفر،</verse>
        <verse osisID='Rev.7.8'>زبولون قبئله​سئندن اون‌ائکي مئن نفر، يوسئف قبئله​سئندن اون‌ائکي مئن نفر و بنيامئن قبئله​سئندن اون‌ائکي مئن نفر مؤهورلنمئشدي.  </verse>
        <verse osisID='Rev.7.9'>
          بونلاردان سونرا باخديم، و باخ، هر مئلّتدن و بوتون قبئله​لردن و خالقلاردان و دئللردن ساييا گلمه‌ين بؤيوک بئر جاماعات تختئن و قوزونون حوضوروندا دورموشدو؛ آغ شئنللره گيئنمئشدئلر، اللرئنده ده خورما آغاجينين بوداقلاري وار ائدي.</verse>
        <verse osisID='Rev.7.10'>و اوجا سسله سسله‌نئب، ديئردئلر: «نئجات تختده اوتوران تاريميزا و قوزويا مخصوصدور!»</verse>
        <verse osisID='Rev.7.11'>بوتون ملکلر تختئن، آغساقّاللارين و دؤرد جانلي مخلوقون اطرفيندا دورموشدولار. و تختئن حوضوروندا اوزلري اوستونده يره دوشدولر و تارييا پرستئش ادئب،</verse>
        <verse osisID='Rev.7.12'>ديئردئلر: «آمئن، برکت و شؤوکت و حئکمت و شوکران و حؤرمت و قودرت و قووّت ابددن ابده کئمي تاريميزا مخصوصدور، آمئن.»  </verse>
        <verse osisID='Rev.7.13'>
          او واخت، آغساقّاللاردان بئري جاواب ورئب، منه ددي: «آغ شئنللره گيئنمئش بو آداملار کئمدئرلر و هارادان گلئبلر؟»</verse>
        <verse osisID='Rev.7.14'>اونا ددئم: «آغام، سن بئلئرسن.» منه ددي: «بونلار او بؤيوک مشقّتدن چيخانلارديرلار. شئنللرئني يويوبلار و اونلاري قوزونون قانيندا آغ ادئبلر.</verse>
        <verse osisID='Rev.7.15'>بو سببدندئر کي، تاري تختئنئن حوضورونداديرلار و اونون معبدئنده گجه-گوندوز اونا خئدمت ادئرلر و تختده اوتوران اؤز خيمه​سئني اونلارين اوستونه قوراجاق.</verse>
        <verse osisID='Rev.7.16'>اونلار بئر داها آجليق چکمه‌يه​جکلر، سوسوز اولماياجاقلار، گونون ائستئسي و اؤزگه هر بئر ائستي اونلاري يانديرماياجاقدير.</verse>
        <verse osisID='Rev.7.17'>چونکي تختئن اورتاسيندا اولان قوزو اونلارا چوبانليق اده​جک و اونلاري حيات سويونون بولاقلارينا آپاراجاق و تاري هر ياشي اونلارين گؤزلرئندن سئله​جکدئر.»  </verse>
      </chapter>
      <chapter osisID='Rev.8'>
        <verse osisID='Rev.8.1'>
          قوزو يدّئنجي مؤهورو سينديرديقدا، ياريم ساعات قدرئنجه گؤيده سوکوت اولدو.</verse>
        <verse osisID='Rev.8.2'>و من تارينين حوضوروندا دوران يدّي مله‌يي گؤردوم. اونلارا يدّي شيپور ورئلدي.</verse>
        <verse osisID='Rev.8.3'>آيري بئر ملک گلئب، قوربانگاهين يانيندا دوردو. الئنده قيزيل بئر بوخوردان وار ائدي و اونا چوخلو بوخور ورئلمئشدي، اله کي، تختئن قاباغيندا اولان قيزيل قوربانگاهين اوستونده بوتون موقدّسلرئن دوعالارينا قاتسين.</verse>
        <verse osisID='Rev.8.4'>بوخورون توستوسو موقدّسلرئن دوعالاري ائله بئرلئکده مله‌يئن الئندن تارينين حوضورونا قالخدي.</verse>
        <verse osisID='Rev.8.5'>او واخت، ملک بوخورداني گؤتوروب، اونو قوربانگاهين اودو ائله دولدوردو و اونو يره آتدي. بونون دالينجا گؤي گورولتولري و سسلر و شئمشکلر و بئر زلزله باش وردي.  </verse>
        <verse osisID='Rev.8.6'>
          يدّي شيپورو اولان يدّي ملک اؤزلرئني شيپور چالماغا حاضيرلاديلار.</verse>
        <verse osisID='Rev.8.7'>بئرئنجي ملک چالدي. قانلا قاريشميش دولو و اود گلدي و ير اوزونه ياغديريلدي. يرئن اوچده بئري، آغاجلارين اوچده بئري و بوتون ياشيل اوتلار يانديلار.  </verse>
        <verse osisID='Rev.8.8'>
          ائکئنجي ملک چالدي. اله بئل کي، آلوو کئمي يانان بؤيوک بئر داغ دهنزئن ائچئنه آتيلدي. و دهنزئن اوچده بئري قانا دؤندو.</verse>
        <verse osisID='Rev.8.9'>دهنزده ياشايان مخلوقلارين اوچده بئري اؤلدو. گمئلرئن ده اوچده بئري محو اولدو.  </verse>
        <verse osisID='Rev.8.10'>
          اوچونجو ملک چالدي. مشعل کئمي يانان بؤيوک بئر اولدوز گؤيدن دوشدو. اولدوز چايلارين و سو بولاقلارينين اوچده بئرئنه دوشدو.</verse>
        <verse osisID='Rev.8.11'>او اولدوزون آدي اَفسنتئندئر. سولارين اوچده بئري افسنتئنه دؤندو و چوخ ائنسان سولاردان اؤلدولر، چونکي سولار آجي اولموشدولار.  </verse>
        <verse osisID='Rev.8.12'/>
        <verse osisID='Rev.8.13'/>
      </chapter>
      <chapter osisID='Rev.9'>
        <verse osisID='Rev.9.1'>سونرا بشئنجي ملک چالدي و من، گؤيدن يره دوشموش بئر اولدوز گؤردوم. اونا دئبسئز قويونون آچاري ورئلمئشدي.</verse>
        <verse osisID='Rev.9.2'>او، دئبسئز قويونو آچدي و قويودان، بؤيوک بئر تندئرئن توستوسو کئمي، توستو چيخدي. گون و هاوا قويودان چيخان توستودن قارالدي.</verse>
        <verse osisID='Rev.9.3'>او واخت توستونون ائچئندن ير اوزونه چيئرتکه​لر گلدي و اونلارا يرئن عقربلرئنئن قودرتي کئمي، قودرت ورئلمئشدي.</verse>
        <verse osisID='Rev.9.4'>اونلارا ديئلمئشدي کي، ير اوزونون اوتونا، هچ بئر ياشيل گؤيرتئيه و هچ بئر آغاجا زئيان يتئرمه‌سئنلر، آنجاق آلينلاريندا تارينين مؤهورو اولمايان آداملارا زئيان يتئرسئنلر.</verse>
        <verse osisID='Rev.9.5'>اونلارا ائجازه ورئلمه​مئشدي کي، کئمسه​ني اؤلدورسونلر، آنجاق بش آي عذاب چکدئرسئنلر. چکدئردئکلري عذاب، عقربئن ائنساني سانجان عذابي کئمي ائدي.</verse>
        <verse osisID='Rev.9.6'>او گونلرده ائنسانلار اؤلوم آختاراجاقلار و اونو تاپماياجاقلار. اؤلومه حسرت چکه​جکلر و اؤلوم اونلاردان قاچاجاق.</verse>
        <verse osisID='Rev.9.7'>چيئرتکه​لرئن گؤرونوشو دؤيوشه حاضيرلانميش آتلار کئمي ائدي. باشلاريندا اله بئل کي، قيزيل تاجلار وار ائدي، اوزلري ده ائنسان اوزونه اوخشاييردي.</verse>
        <verse osisID='Rev.9.8'>آروادلارين ساچلاري کئمي ساچلاري وار ائدي، دئشلري ده آصلان دئشلري کئمي ائدي.</verse>
        <verse osisID='Rev.9.9'>سئنه​لرئنده دمئر زئره کئمي زئره وار ائدي و قانادلارينين سسي، عارابالار سسي، دؤيوشه قاچان چوخلو آتلارين سسي کئمي ائدي.</verse>
        <verse osisID='Rev.9.10'>عقرب کئمي قويروقلار و نئشلري وار ائدي، قويروقلاريندا دا قودرت وار ائدي کي، ائنسانلاري بش آي ائنجئتسئنلر.</verse>
        <verse osisID='Rev.9.11'>اونلارين اوستونه دئبسئز قويونون مله‌يي سلطنت ادئر؛ عئبراني دئلئنده آدي اَبدّوندور، يوناني دئلئنده ده «آپولئيون» آدي وار.</verse>
        <verse osisID='Rev.9.12'>بئرئنجي واي کچئب. باخ، ائکي واي بو شيلرئن آرخاسيندان حله گلئر.  </verse>
        <verse osisID='Rev.9.13'>
          سونرا آلتينجي ملک چالدي و من تارينين حوضوروندا اولان قيزيل قوربانگاهين دؤرد بوينوزوندان بئر سس اشئتدئم.</verse>
        <verse osisID='Rev.9.14'>بئري، شيپورو اولان آلتينجي مله‌يه ديئردي: «بؤيوک فرات چايي يانيندا باغلي اولان دؤرد مله‌يي بوراخ.»</verse>
        <verse osisID='Rev.9.15'>بو ساعات و بو گون و بو آي و بو ائل اوچون حاضيرلانميش او دؤرد ملک بوراخيلدي، اله کي، ائنسانلارين اوچده بئرئني اؤلدورسونلر.</verse>
        <verse osisID='Rev.9.16'>آتلي قوشونلارين سايي ائکي يوز مئليون ائدي. اونلارين ساييني اشئتدئم.</verse>
        <verse osisID='Rev.9.17'>رؤيادا آتلاري و اونلارين اوستونده اوتورانلاري بو جور گؤردوم؛ آتلي‌لارين اود، گؤي ياقوت و گوگورد رنگئنده سئنه زئره​لري وار ائدي، آتلارين باشي آصلان باشينا بنزه‌يئردي و آغيزلاريندان اود، توستو و گوگورد چيخير.</verse>
        <verse osisID='Rev.9.18'>ائنسانلارين اوچده بئري بو اوچ بلادان، يعني اونلارين آغيزلاريندان چيخان اود، توستو و گوگورددن اؤلدولر.</verse>
        <verse osisID='Rev.9.19'>چونکي آتلارين قودرتي اونلارين آغيزلاريندا و قويروقلاريندادير. چونکي قويروقلاري ائلانا اوخشايير و باشلاري وار. اونلارلا دا زئيان يتئرئرلر.</verse>
        <verse osisID='Rev.9.20'>بو بلالاردان اؤلدورولمه‌ين ائنسانلارين قالاني، اللرئنئن ائشلرئندن تؤوبه اتمه‌دئلر، اله کي، ائبلئسلره، قيزيل، گوموش، مئس، داش، و تاختا بوتلره پرستئش اتمه‌سئنلر کي، نه گؤره بئلئرلر، نه اشئده بئلئرلر، نه ده يرئيه بئلئرلر.</verse>
        <verse osisID='Rev.9.21'>اونلار نه آدام اؤلدورمکلرئندن تؤوبه اتدئلر، نه سحربازليقلاريندان، نه عئفّتسئزلئکلرئندن، نه ده اوغورلوقلاريندان.  </verse>
      </chapter>
      <chapter osisID='Rev.10'>
        <verse osisID='Rev.10.1'>
          آيري بئر گوجلو ملک گؤردوم کي، گؤيدن انئردي و بئر بولودا گيئنمئشدي. باشي اوستونده رنگئن‌کامان وار ائدي. اوزو گون کئمي، آياقلاري دا اود سوتونلاري کئمي ائدي.</verse>
        <verse osisID='Rev.10.2'>الئنده کئچئک بئر طومار وار ائدي کي، آچيق ائدي. او، صاغ آياغيني دهنزه، سول آياغيني دا قورولوغا قويدو.</verse>
        <verse osisID='Rev.10.3'>و آصلان نرئلده‌ين کئمي، اوجا بئر سسله نعره چکدي. نعره چکن واخت، يدّي گورولتو سسه گلئب، دانيشدي.</verse>
        <verse osisID='Rev.10.4'>يدّي گورولتو دانيشاندان سونرا، عنقرئب يازاجاق ائدئم؛ و گؤيدن بئر سس اشئتدئم کي، ديئردي: «يدّي گورولتو دئين شيلري مؤهورله و اونلاري يازما.»</verse>
        <verse osisID='Rev.10.5'>او زامان او ملک کي، اونون دهنزده و قورولوقدا دوردوغونو گؤرموشدوم، صاغ الئني گؤيه قالديردي</verse>
        <verse osisID='Rev.10.6'>و ابدي و همئشه​لئک ياشايان، گؤيلري و اوندا اولانلاري يارادان، يري و اوندا اولانلاري يارادان، دهنزي و اوندا اولانلاري يارادان تارييا آند ائچدي کي، بوندان داها آرتيق يوبانما اولماياجاق.</verse>
        <verse osisID='Rev.10.7'>لاکئن يدّئنجي مله‌يئن جار چکه​جه‌يي گونلرده، شيپور چالاجاغي زامان، تارينين سئرّي تاماملاناجاق، نجه کي، اؤز قوللاري پيغمبرلره ده وعظ اتمئشدي.  </verse>
        <verse osisID='Rev.10.8'>
          سونرا گؤيدن اشئتدئيئم سس گئنه ده منئمله دانيشدي و ديئردي: «گت، دهنزده و قورولوقدا دوران مله‌يئن الئنده‌کي آچيق طوماري آل.»</verse>
        <verse osisID='Rev.10.9'>بلجه مله‌يئن يانينا گتدئم و اونا ددئم کي، کئچئک طوماري منه ورسئن. او، منه ددي: «اونو آل و يه. او سنئن قارنيني آجيلاشديراجاق، آمّا آغزيندا بال کئمي شئرئن اولاجاقدير.»  </verse>
        <verse osisID='Rev.10.10'>
          کئچئک طوماري مله‌يئن الئندن آلديم و اونو يدئم. آغزيمدا بال کئمي شئرئن ائدي. اونو يئيندن سونرا، قارنيم آجيلاشدي.</verse>
        <verse osisID='Rev.10.11'>و منه ددئلر: «سن گئنه گرک چوخ خالقلارين، مئلّتلرئن، دئللرئن و پادشاهلارين حاقّيندا نبئلئک اده​سن.»  </verse>
      </chapter>
      <chapter osisID='Rev.11'>
        <verse osisID='Rev.11.1'>
          سونرا منه ال آغاجينا بنزه‌ين بئر آرشين ورئلدي و بئري منه ددي: «دور، تارينين معبدئني، قوربانگاهي و اونون ائچئنده پرستئش ادنلري اؤلچ.</verse>
        <verse osisID='Rev.11.2'>لاکئن معبدئن اشئيئنده اولان صحني بوراخ و اونو اؤلچمه، چونکي او، آيري مئلّتلره ورئلئب و اونلار موقدّس شهري قيرخ ائکي آي پايمال اده‌جکلر.</verse>
        <verse osisID='Rev.11.3'>و من ائکي شاهئدئمه ائقتئدار وره​جه‌يم، اونلار دا چولا بورونموش مئن ائکي يوز آلتميش گون نبئلئک اده​جکلر.»</verse>
        <verse osisID='Rev.11.4'>بونلار ير اوزونون ربّي حوضوروندا دوران او ائکي زيتون آغاجي و او ائکي چيراقدانديرلار.</verse>
        <verse osisID='Rev.11.5'>و اگر کئمسه اونلارا زئيان يتئرمک ائسته‌سه، اونلارين آغزيندان اود چيخيب، دوشمنلرئني اودار. بلجه اگر کئمسه اونلارا زئيان يتئرمک ائسته‌سه، بو جور اؤلمه‌لئدئر.</verse>
        <verse osisID='Rev.11.6'>بونلارين قودرتي وار کي، گؤيو باغلاسينلار، اله کي، اونلارين نبئلئک ادن گونلرئنده ياغيش ياغماسين. اونلارين سولار اوستونه قودرتي وار کي، اونلاري قانا دؤندورسونلر و نه قدر ده کي، ائسته‌يئرلر، يري هر بلا ائله وورسونلار.</verse>
        <verse osisID='Rev.11.7'>اونلار، شهادتلرئني باشا چاتديراندان سونرا، دئبسئز قويودان چيخان جاناوار اونلارلا موحارئبه باشلاياجاق و قالئب گلئب، اونلاري اؤلدوره​جک.</verse>
        <verse osisID='Rev.11.8'>اونلارين جسدلري، مجازي دئلده سودوم و مئصئر چاغيريلان او بؤيوک شهرئن خئيابانلاريندا سرئله​جک کي، اورادا اونلارين ربّي ده چارميخا چکئلدي.</verse>
        <verse osisID='Rev.11.9'>خالقلاردان، قبئله​لردن، دئللردن و مئلّتلردن اولان آداملار اوچ گون ياريم اونلارين اؤلو بدنلرئنه باخاجاقلار و ائجازه ورمه‌يه​جکلر کي، اؤلو بدنلري قبئره قويولسون.</verse>
        <verse osisID='Rev.11.10'>ير اوزونده ساکئن اولانلار، اونلارين بو حالينا سوئنئب شادليق اده​جکلر و بئر​بئرلرئنه هدئيه​لر گؤندره​جکلر، چونکي بو ائکي پيغمبر ير اوزونده ساکئن اولانلارا عذاب چکدئردئلر.  </verse>
        <verse osisID='Rev.11.11'>
          لاکئن اوچ گون ياريمدان سونرا، تاريدان گلن حيات نفسي اونلارين ائچئنه گئرئب، آياقلاري اوستونده دوردولار و اونلاري گؤرنلري بؤيوک بئر دهشت بورودو.</verse>
        <verse osisID='Rev.11.12'>و گؤيدن اوجا بئر سس اشئتدئلر کي، اونلارا ديئردي: «بورايا چيخين!» او واخت اونلار، گؤيه، بولودلار ائچئنه قالخديلار و دوشمنلري اونلاري گؤردولر.</verse>
        <verse osisID='Rev.11.13'>او ساعات بؤيوک بئر زلزله باش وردي و شهرئن اوندا بئري ييخيلدي؛ او زلزله​ده يدّي مئن نفر اؤلدولر، قالانلاري دا دهشته دوشوب، گؤيون تاريسينا عئزّت وردئلر.</verse>
        <verse osisID='Rev.11.14'>ائکئنجي واي کچدي. باخ، اوچونجو واي تزلئکله گلئر.  </verse>
        <verse osisID='Rev.11.15'>
          او زامان يدّئنجي ملک چالدي و گؤيده اوجا سسلر اشئدئلدي کي، ديئردئلر: «دونيانين پادشاهليغي، ربّئمئزئن و اونون مسئحئنئن اولوب، و او، ابددن ابده​جک سلطنت اده​جک.»</verse>
        <verse osisID='Rev.11.16'>تارينين حوضوروندا تختلرئنده اوتوران ائيئرمي دؤرد آغساقّال، اوزلري اوستونده يره دوشدولر و تارييا پرستئش ادئب،</verse>
        <verse osisID='Rev.11.17'>ديئردئلر: «اي ربّئمئز تاري، هر شيه قادئر اولان، وار اولان و وار اولموش، سنه شوکورلر ادئرئک. چونکي بؤيوک قودرتئني آليب، سلطنت اتمه‌يه باشلاييبسان.</verse>
        <verse osisID='Rev.11.18'>مئلّتلر قضبلنمئشدئلر، و سنئن قضبئن گلدي. او زامان يتئشدي کي، اؤلولر موحاکئمه اولسونلار، اؤزلرئني سنه قول اتمئش پيغمبرلره، موقدّسلره، سنئن آديندان قورخانلارا، کئچئکلره و بؤيوکلره پاداش ورئلسئن و ير محو اولونسون.»  </verse>
        <verse osisID='Rev.11.19'/>
      </chapter>
      <chapter osisID='Rev.12'>
        <verse osisID='Rev.12.1'>
          گؤيده بؤيوک بئر علامت ظاهئر اولدو: گونو گيئنمئش بئر آرواد، آياقلاري آلتيندا آي و باشي اوستونده اون‌ائکي اولدوزلو بئر تاج.</verse>
        <verse osisID='Rev.12.2'>آرواد بويلو ائدي؛ دوغماق آغريسيندان آغري و درد چکه‌رک قيشقيردي.</verse>
        <verse osisID='Rev.12.3'>سونرا گؤيده آيري بئر علامت ظاهئر اولدو: و باخ، يدّي باشلي و اون بوينوزلو بئر بؤيوک قيرميزي اژداها! باشلارينين اوستونده ده يدّي تاج وار ائدي.</verse>
        <verse osisID='Rev.12.4'>اونون قويروغو گؤي اولدوزلارينين اوچده بئرئني سوپوروب، ير اوزونه آتدي. اژداها دوغماق حاليندا اولان آروادين قاباغيندا دوردو، اله کي، آرواد دوغدوقدا، اونون اوشاغيني اودسون.</verse>
        <verse osisID='Rev.12.5'>آرواد بئر اوغلان اوشاغي دوغدو کي، دمئر عصا ائله بوتون مئلّتلره حؤکمرانليق اده​جک ائدي. آروادين اوشاغي تارينين يانينا و اونون تختئنئن يانينا گؤتورولدو.</verse>
        <verse osisID='Rev.12.6'>او واخت آرواد چؤله قاچدي. اونون اورادا تاري طرفئندن حاضيرلانميش بئر يري وار ائدي کي، اونو مئن ائکي يوز آلتميش گون بسله​سئنلر.</verse>
        <verse osisID='Rev.12.7'>و گؤيده موحارئبه باش وردي؛ مئکايئل و اونون ملکلري اژداها ائله ووروشوردولار. اژداها و اونون ملکلري دؤيوشدولر،</verse>
        <verse osisID='Rev.12.8'>لاکئن گوجلري چاتمادي و گؤيده اونلارا آرتيق ير تاپيلمادي.</verse>
        <verse osisID='Rev.12.9'>او بؤيوک اژداها، ائبلئس و شيطان چاغيريلان او قدئمکي ائلان و بوتون دونياني آزديران آشاغي آتيلدي. اونونلا بئرلئکده ملکلري ده آشاغي آتيلديلار.  </verse>
        <verse osisID='Rev.12.10'>
          سونرا گؤيده بؤيوک بئر سس اشئتدئم کي، ديئردي: «ائندي نئجات و قودرت و تاريميزين پادشاهليغي و اونون مسئحئنئن ائقتئداري گلئب، چونکي قارداشلاريميزا ائتّئهام ووران، اونلارا تاريميزين حوضوروندا گجه-گوندوز ائتّئهام ووران آشاغي آتيليب.</verse>
        <verse osisID='Rev.12.11'>اونلار اونا قوزونون قاني واسئطه​سئله و شهادتلرئنئن سؤزو ائله قالئب گلدئلر و اؤز جانلاريني حتّا اؤلومله اوزبه​اوز اولدوقلاري زامان دا سومه‌دئلر.</verse>
        <verse osisID='Rev.12.12'>بو سببدن، اي گؤي و اوندا ساکئن اولان سئزلر، شادليق ادئن. واي اولسون يره و دهنزه! چونکي ائبلئس بؤيوک قضبله سئزئن يانينيزا انئب و بئلئر ده کي، آنجاق قيسا بئر مودّتي وار.»  </verse>
        <verse osisID='Rev.12.13'>
          اژداها، ير اوزونه آتيلديغيني گؤرنده، اوغلان اوشاغيني دوغموش آروادا عذاب چکدئردي.</verse>
        <verse osisID='Rev.12.14'>آمّا آروادا بؤيوک قارتالين ائکي قانادي ورئلمئشدي، اله کي، چؤله، اؤز يرئنه اوچوب گده بئلسئن. اورادا، ائلاندان اوزاقدا، بئر زامان و زامانلار و ياريم زامان بسلنه​جک ائدي.</verse>
        <verse osisID='Rev.12.15'>ائلان، آروادين دالينجا، آغزيندان چاي کئمي سو تؤکدو، اله کي، اونو سل‌له سوپوروب آپارسين.</verse>
        <verse osisID='Rev.12.16'>آمّا ير، آروادا کؤمک اتدي. ير، آغزيني آچدي و اژداهانين آغزيندان تؤکولن سويو ائچدي.</verse>
        <verse osisID='Rev.12.17'>بلجه اژداها آروادا قضبلندي و گتدي کي، اونون قالان اؤولادلاري ائله کي، تارينين احکاملاريني و عئسانين شهادتئني برک توتورلار، ساواشسين.  </verse>
      </chapter>
      <chapter osisID='Rev.13'>
        <verse osisID='Rev.13.1'>
         او واخت دهنزدن چيخان اون بوينوزلو و يدّي باشلي بئر جاناوار گؤردوم. بوينوزلارينين اوستونده اون تاجي، باشلاري اوستونده ده کوفر آدلاري وار ائدي.</verse>
        <verse osisID='Rev.13.2'>گؤردويوم جاناوار پلنگه بنزه‌يئردي. آياقلاري آيي آياقلارينا، آغزي دا آصلان آغزينا اوخشاييردي. اژداها اونا اؤز قودرتئني، تختئني و بؤيوک ائقتئداريني وردي.</verse>
        <verse osisID='Rev.13.3'>من اونون باشلاريندان بئرئني گؤردوم کي، اله بئل، کسئلمئشدي، و اونون اؤلومجول ياراسي صاغالديلدي. بوتون ير اؤزونو حيرت باسدي و جاناوارين دالينجا گتدئلر.</verse>
        <verse osisID='Rev.13.4'>اونلار اژداهاني پرستئش اتدئلر، چونکي ائقتداريني جاناوارا وردي. و جاناواري پرستئش ادئب، ديئردئلر: «بو جاناوار کئمي کئم وار؟ کئم اونونلا ووروشا بئلر؟»</verse>
        <verse osisID='Rev.13.5'>اونا کئبئرلي سؤزلر دانيشان و کوفر دئين بئر آغيز ورئلمئشدي. ائقتئدار دا ورئلمئشدي کي، قيرخ ائکي آي فعالئيّت اتسئن.</verse>
        <verse osisID='Rev.13.6'>او آغزيني تارينين ضئدّئنه کوفرلرله آچدي کي، اونون آدينا و اونون خيمه​سئنه، يعني گؤيده ساکئن اولانلارين ضئدّئنه کوفر دسئن.</verse>
        <verse osisID='Rev.13.7'>اونا بو دا ورئلمئشدي کي، موقدّسلرئن ضئدّئنه موحارئبه اتسئن و اونلارا قالئب گلسئن. و اونا هر قبئله، هر خالق، هر دئل و هر مئلّت اوستونه ائقتئدار ورئلمئشدي.</verse>
        <verse osisID='Rev.13.8'>بوتون ير اوزونده ساکئن اولانلار اونو پرستئش اده​جکلر، هر کس کي، آدي دونيانين بئناسيندان بري، قوربان اولموش قوزونون حيات کئتابيندا يازيلماييب.</verse>
        <verse osisID='Rev.13.9'>قولاغي اولان، قوي اشئتسئن.</verse>
        <verse osisID='Rev.13.10'>اگر کئمسه اسئرلئيه موقدّردئر، اسئرلئيه گدئر. اگر کئمسه قيلينجلا اؤلدورور، قيلينجلا اؤلدورولمه‌لئدئر. موقدّسلرئن تحمّول و ائماني بورادادير.  </verse>
        <verse osisID='Rev.13.11'>
          او واخت يردن چيخان آيري بئر جاناواري دا گؤردوم؛ قوزو کئمي ائکي بوينوزو وار ائدي و اژداها کئمي دانيشيردي.</verse>
        <verse osisID='Rev.13.12'>او، بئرئنجي جاناوارين بوتون ائقتئداريني اونون حوضوروندا عمله گتئرئر و ير و اوندا ساکئن اولانلاري مجبور ادئر کي، اؤلومجول ياراسي صاغالديلميش بئرئنجي جاناواري پرستئش اتسئنلر.</verse>
        <verse osisID='Rev.13.13'>او اله بؤيوک علامتلر يارادير کي، حتّا ائنسانلارين حوضوروندا گؤيدن يره اود ياغديرير.</verse>
        <verse osisID='Rev.13.14'>و جاناوارين حوضوروندا عمل اتمه‌سئنه ائجازه ورئلن علامتلرله، ير اوزونده ساکئن اولانلاري آلدادير و ير اوزونده ساکئن اولانلارا ديئر کي، قيلينجلا يارالانميش و گئنه حياتا دؤنموش جاناوارين تئمثاليني دوزلتسئنلر.</verse>
        <verse osisID='Rev.13.15'>و اونا ورئلمئشدي کي، جاناوارين تئمثالينا نفس ورسئن، اله کي، جاناوارين تئمثالي حتّا دانيشسين و جاناوارين تئمثاليني پرستئش اتمه‌ين هر کس اؤلدورولسون.</verse>
        <verse osisID='Rev.13.16'>و او باعئث اولور کي، کئچئکدن بؤيوکه، وارليدان يوخسولا، آزاددان قولا قدر، هر کسئن صاغ ال يا دا آلنينا نئشان وورولسون.</verse>
        <verse osisID='Rev.13.17'>بو نئشانا، يعني جاناوارين آدينا، يا دا آدينا عاييد سايي‌يا عاييد اولمايان کئمسه​يه آل‌-‌​ور اتمک مومکون اولماياجاق.</verse>
        <verse osisID='Rev.13.18'>حئکمت بورادير. قوي فهئم آدام جاناوارا عاييد سايي حسابلاسين، چونکي بو، بئر ائنسانين ساييدير. اونون سايي، آلتي يوز آلتميش آلتيدير.  </verse>
      </chapter>
      <chapter osisID='Rev.14'>
        <verse osisID='Rev.14.1'>
          او واخت باخديم، و باخ، قوزو صحيون داغينين باشيندا دورموشدو و اونونلا يوز قيرخ دؤرد مئن نفر دايانميشديلار کي، آلينلاريندا اونون و آتاسينين آدي يازيلميشدي.</verse>
        <verse osisID='Rev.14.2'>و گؤيدن بئر سس اشئتدئم کي، گور-گور آخان سولارين سسئنه و بؤيوک گورولتو سسئنه بنزه‌يئردي. اشئتدئيئم سس چنگلرئني چالان چنگچئلرئن سسي کئمي ائدي.</verse>
        <verse osisID='Rev.14.3'>اونلار تختئن، دؤرد جانلي مخلوقون و آغساقّاللارين حوضوروندا تزه بئر ماهني اوخويوردولار و هچ کئم بو ماهنيني اؤيره‌نه بئلمئردي مگر ير اوزوندن ساتين آلينميش او يوز قيرخ دؤرد مئن نفر.</verse>
        <verse osisID='Rev.14.4'>بو آداملار اونلارديرلار کي، اؤزلرئني آروادلارلا لکه​لي اتمه‌يئبلر، چونکي اؤزلرئني باکئره ساخلاييبلار. بونلار، اونلارديرلار کي، قوزونون دالينجا هارايا گتدئيي يره گدئرلر. بونلار آداملار آراسيندان تاري و قوزو اوچون نوبار ساتين آلينيبلار.</verse>
        <verse osisID='Rev.14.5'>و اونلارين آغزيندا هچ يالان تاپيلمادي؛ اونلار قوصورسوزدورلار.  </verse>
        <verse osisID='Rev.14.6'>
          گؤيون اورتاسيندا اوچان آيري بئر ملک ده گؤردوم. اونون ابدي خوش خبري وار ائدي کي، ير اوزونده ياشايانلارا، هر مئلّته، هر قبئله​يه، هر دئله و هر خالقا موژده ورسئن.</verse>
        <verse osisID='Rev.14.7'>او، اوجا بئر سسله ددي: «تاريدان قورخون و اونا عئزّت ورئن. چونکي اونون موحاکئمه اتمه‌يئنئن ساعاتي يتئشدي. گؤيو، يري، دهنزي و سولار بولاقلاريني يارادانا پرستئش ادئن.»</verse>
        <verse osisID='Rev.14.8'>ائکئنجي بئر ملک اونون آرخاسيندان گلئب، ديئردي: «ييخيليب، او بؤيوک بابئل شهري ييخيليب، او کي، بوتون مئلّتلري، عئفّتسئزلئيئنئن شهوتئنئن شرابيندان ائچدئردي.»  </verse>
        <verse osisID='Rev.14.9'>
          سونرا اوچونجو بئر ملک، اونلارين آرخاسيندا گلئب، اوجا بئر سسله ديئردي: «کئم جاناوارا و اونون تئمثالينا پرستئش اتسه و آلينينا يا دا الئنه نئشان وورولسا،</verse>
        <verse osisID='Rev.14.10'>او دا تارينين قضبئنئن شرابيندان ائچه​جک کي، اونون قهرئنئن پئياله​سئنده کامئل قووّتده قاريشديريليب. او، موقدّس ملکلرئن و قوزونون حوضوروندا اود و گوگورد​له ده عذاب چکدئرئله​جک.»</verse>
        <verse osisID='Rev.14.11'>اونلارين عذابلارينين توستوسو ابددن ابده کئمي قالخير. جاناوارا و اونون تئمثالينا پرستئش ادنلرئن، و اونون آدينين نئشانيني قبول ادنلرئن نه گوندوز راحاتليغي وار، نه ده گجه.</verse>
        <verse osisID='Rev.14.12'>بورادادير موقدّسلرئن تاب گتئرمکلري کي، تارينين احکاملاريني و عئسايا اولان ائمانلاريني حئفظ ادئرلر.  </verse>
        <verse osisID='Rev.14.13'/>
        <verse osisID='Rev.14.14'>
          سونرا باخديم، و باخ، آغ بئر بولود! و بولودون اوستونده اوتوران، بئر ائنسان اوغلونا بنزه‌يئردي؛ باشيندا قيزيل بئر تاج، الئنده ده ائتي بئر اوراغ وار ائدي.</verse>
        <verse osisID='Rev.14.15'>معبدئن ائچئندن آيري بئر ملک چيخدي و اوجا بئر سسله بولود اوستونده اوتورانا ددي: «اوراغيني ائشه سال و بئچ، چونکي بئچئن زاماني گلئب، چونکي ير اوزونون محصولو يتئشئب.»</verse>
        <verse osisID='Rev.14.16'>سونرا بولود اوستونده اوتوران، اوراغيني ير اوزونه سالدي و ير اوزو بئچئلدي.</verse>
        <verse osisID='Rev.14.17'>گؤيده اولان معبدئن ائچئندن آيري بئر ملک ده چيخدي. اونون الئنده ده ائتي بئر اوراغ وار ائدي.</verse>
        <verse osisID='Rev.14.18'>سونرا، اود اوستونه حاکئمئيّتي اولان آيري بئر ملک، قوربانگاهدان چيخدي و اوجا بئر سسله ائتي اوراغي اولاني چاغيريب، ديئردي: «ائتي اوراغيني ائشه سال و ير اوزونون سالخيملاريني در، چونکي اوزوملري يتئشئب.»</verse>
        <verse osisID='Rev.14.19'>بلجه ملک اوراغيني ير اوزونه سالدي و يرئن اوزوم سالخيملاريني درئب، اونلاري تارينين قضبئنئن بؤيوک اوزومسيخانينا آتدي.</verse>
        <verse osisID='Rev.14.20'>شهرئن اشئيئنده اولان اوزومسيخان سيخيلدي و اوزومسيخانين ائچئندن آتلارين جئلووونا کئمي، مئن آلتي يوز اوخ آتيمي قدر قان اشئيه چيخدي.  </verse>
      </chapter>
      <chapter osisID='Rev.15'>
        <verse osisID='Rev.15.1'>
          سونرا، گؤيده بؤيوک و حيرته سالان باشقا بئر علامت گؤردوم؛ يدّي ملک کي، آخيرکي يدّي بلالاري گتئرئردئلر، چونکي تارينين قضبي اونلارلا قورتارير.</verse>
        <verse osisID='Rev.15.2'>اودلا قاريشيق شوشه​دن دهنز کئمي بئر شي گؤردوم. جاناوارا، اونون تئمثالينا و اونون آدينا عاييد سايي‌يا قالئب گلنلر، بو شوشه دهنزئن اوستونده دورموشدولار و تارينين چنگلري اللرئنده ائدي.</verse>
        <verse osisID='Rev.15.3'>اونلار، اؤزونو تارييا قول اتمئش موسانين و قوزونون ماهنيسيني اوخويوب، ديئردئلر:  اي رب تاري، هر شيه قادئر اولان،سنئن ائشلرئن بؤيوک و حيرته سالاندير.اي مئلّتلرئن پادشاهي،سنئن يوللارين صالح و دوغرودور!</verse>
        <verse osisID='Rev.15.4'>يارب، کئم سندن قورخمازو سنئن آديني عئزّتلندئرمز؟!چونکي آنجاق سن موقدّسسن.چونکي بوتون مئلّتلر گلئب،سنئن حوضوروندا پرستئش اده​جکلر،اونا گؤره کي، سنئن صالح ائشلرئن آشکار اولوب. </verse>
        <verse osisID='Rev.15.5'>
          بو شيلردن سونرا باخديم، و گؤيده شهادت خيمه​سئنئن معبدي آچيلدي،</verse>
        <verse osisID='Rev.15.6'>و يدّي بلاني گتئرن او يدّي ملک معبددن اشئيه چيخدي؛ تمئز و پارلاق بئر کتانا گيئنمئشدئلر و سئنه​لرئني قيزيل قورشاقلارلا باغلاميشديلار.</verse>
        <verse osisID='Rev.15.7'>او واخت دؤرد جانلي مخلوقون بئري، يدّي مله‌يه يدّي قيزيل کاسا وردي کي، ابددن ابده​جک ياشايان تارينين قضبئله دولو ائدي.</verse>
        <verse osisID='Rev.15.8'>و معبد تارينين شؤوکت و قودرتئندن چيخان توستو ائله دولدو. و يدّي مله‌يئن يدّي بلاسي تامام اولمايانا قدر، هچ کس معبده گئره بئلمئردي.  </verse>
      </chapter>
      <chapter osisID='Rev.16'>
        <verse osisID='Rev.16.1'>
          او واخت معبددن اوجا بئر سس اشئتدئم کي، يدّي مله‌يه ديئر: «گدئن و تارينين قضبئنئن يدّي پئياله​سئني ير اوزونه تؤکون.»</verse>
        <verse osisID='Rev.16.2'>بلجه بئرئنجي ملک گتدي و پئياله​سئني ير اوزونه تؤکدو و جاناوارين نئشاني اونلاردا اولان و اونون تئمثاليني پرستئش ادن آداملاردا پئس و ائيرنج يارا عمله گتئردي.  </verse>
        <verse osisID='Rev.16.3'/>
        <verse osisID='Rev.16.4'>
          سونرا اوچونجو ملک پئياله​سئني چايلارا و سو بولاقلارينا تؤکدو و اونلار قانا دؤندولر.</verse>
        <verse osisID='Rev.16.5'>اشئتدئم کي، سولارين مله‌يي ديئر: «اي موقدّس اولان، اي وار اولان و وار اولموش، سن عادئلسن، چونکي بو شيلري موحاکئمه​يه چکئرسن.</verse>
        <verse osisID='Rev.16.6'>چونکي اونلار موقدّسلرئن و پيغمبرلرئن قانلاريني تؤکدولر و سن اونلارا ائچمک اوچون قان ورئبسن. اونلار بونا لايئقدئرلر.»</verse>
        <verse osisID='Rev.16.7'>اشئتدئم ده کي، قوربانگاه ديئر: «بلي، اي رب تاري، اي قادئر، سنئن حؤکملرئن دوغرو و عادئلدئر.»  </verse>
        <verse osisID='Rev.16.8'>
          دؤردونجو ملک پئياله​سئني گونه تؤکدو و اونا عطا اولدو کي، ائنسانلاري اودلا يانديرسين.</verse>
        <verse osisID='Rev.16.9'>ائنسانلار بؤيوک ائستئلئکله يانديلار و بو بلالارين اوستونه قودرتي اولان تارينين آدينا کوفر ددئلر. تؤوبه ده اتمه‌يئب بلجه اونا عئزّت ورمه‌دئلر.  </verse>
        <verse osisID='Rev.16.10'>
          سونرا بشئنجي ملک پئياله​سئني جاناوارين تختي اوستونه تؤکدو و اونون پادشاهليغيني ظولمت بورودو. و اونلار عذابدان دئللرئني دئشله‌دئلر</verse>
        <verse osisID='Rev.16.11'>و عذاب و يارالاريندان اؤتري گؤيون تاريسينا کوفر ددئلر و اؤز عمللرئندن تؤوبه اتمه‌دئلر.  </verse>
        <verse osisID='Rev.16.12'>
          آلتينجي ملک پئياله​سئني فراتا، او بؤيوک چايا تؤکدو و اونون سويو قورودو، اله کي، شرقدن گلن پادشاهلارين يولو حاضيرلانسين.</verse>
        <verse osisID='Rev.16.13'>و اژداهانين آغزيندان، جاناوارين آغزيندان و يالانچي پيغمبرئن آغزيندان گؤردوم کي، قورباغايا بنزر اوچ ناپاک روح چيخدي.</verse>
        <verse osisID='Rev.16.14'>اونلار عجايئب يارادان ائبلئسلرئن روحلاريديرلار. بوتون دونيانين پادشاهلاري يانينا گدئرلر کي، اونلاري، هر شيه قادئر اولان تارينين بؤيوک گونونون موحارئبه​سي اوچون بئر يره ييغسينلار.</verse>
        <verse osisID='Rev.16.15'>«باخين، من اوغرو کئمي گلئرم. خوش او آدامين حالينا کي، اوياق قالير و پالتارلاريني اوستونده ساخلايير، اله کي، لوت گزمه‌سئن، آداملار دا اونون خجالتئني گؤرمه‌سئنلر.»</verse>
        <verse osisID='Rev.16.16'>و اونلار پادشاهلاري، عئبراني دئلئنده «حارمَگِدّون» ديئلن يرده بئر يره ييغديلار.  </verse>
        <verse osisID='Rev.16.17'/>
        <verse osisID='Rev.16.18'>
          شئمشکلر و سسلر و گورولتولر باش وردي. و اله بئر زلزله اولدو کي، ائنسانين ير اوزونده اولدوغو واختدان بري اونون کئمي بؤيوک و گوجلو بئري باش ورمه‌يئب.</verse>
        <verse osisID='Rev.16.19'>او بؤيوک شهر اوچ يره بؤلوندو و مئلّتلرئن شهرلري ييخيلديلار. بؤيوک بابئل ده تارينين حوضوروندا خاطيرلاندي کي، اونون شئدّتلي قضبئنئن شرابي اولان پئياله اونا ورئلسئن.</verse>
        <verse osisID='Rev.16.20'>هر جزئره قاچدي، داغلار دا تاپيلماديلار.</verse>
        <verse osisID='Rev.16.21'>گؤيدن ائنسانلارين اوستونه اله بؤيوک دولولار ياغديلار کي، هر بئرئنئن آغيرليغي اون دؤرد باتمان اولاردي. ائنسانلار دا دولو بلاسي اوزوندن تارييا کوفر ددئلر. چونکي اوندان گلن بلا چوخ شئدّتلي ائدي.  </verse>
      </chapter>
      <chapter osisID='Rev.17'>
        <verse osisID='Rev.17.1'>
          سونرا يدّي پئياله​سي اولان او يدّي ملکلردن بئري گلدي و منئمله دانيشيب ددي: «بورايا گل، چوخ سولارين اوستونده اوتوران او بؤيوک فاحئشه​نئن موحاکئمه​سئني سنه گؤرسده‌جه‌يم؛</verse>
        <verse osisID='Rev.17.2'>او کي، ير اوزونون پادشاهلاري اونونلا زئنا اتدئلر و اونون عئفّتسئزلئيئنئن شرابيندان ير اوزونده ساکئن اولانلار کفلندئلر.»</verse>
        <verse osisID='Rev.17.3'>او، مني موقدّس روحدا بئر چؤله آپاردي؛ اورادا من يدّي باشلي، اون بوينوزلو، و کوفر آدي ائله دولو قيرميزي بئر جاناوارين اوستونده، اوتورموش بئر آرواد گؤردوم.</verse>
        <verse osisID='Rev.17.4'>آرواد ارغوان و قيرميزي پالتارا گيئنمئش، قيزيل، قئيمتلي داش و مئرواري ائله بزنمئش ائدي. اونون الئنده قيزيل بئر پئياله وار ائدي کي، ائيرنج شيلر و اؤز عئفّتسئزلئيئنئن چئرکابي ائله دولو ائدي.</verse>
        <verse osisID='Rev.17.5'>اونون آلينيندا بئر آد، بئر سئرّ يازيلميشدي: «بؤيوک بابئل، ير اوزونون فاحئشه​لرئنئن و ائيرنجلئکلرئنئن آناسي.»</verse>
        <verse osisID='Rev.17.6'>گؤردوم کي، آرواد موقدّسلرئن قانيندان و عئسانين شاهئدلرئنئن قانيندان کفلئدئر. اونو گؤرنده، حيرتدن مات قالديم.</verse>
        <verse osisID='Rev.17.7'>و ملک منه ددي: «نه اوچون حيرت ادئرسن؟ من سنه او آروادين و مئندئيي او يدّي باشلي و اون بوينوزلو جاناوارين سئرّئني دئيه​جه‌يم.</verse>
        <verse osisID='Rev.17.8'>گؤردويون جاناوار وار ائدي، و ائندي يوخدور، عنقرئب دئبسئز قويودان چيخاجاق و هلاکته گده​جک. ير اوزونده ساکئن اولان او آداملار کي، دونيانين بئناسيندان بري آدلاري حيات کئتابيندا يازيلماييب، جاناواري گؤرنده حيرت اده​جکلر، چونکي او وار ائدي و يوخدور و گله​جک.</verse>
        <verse osisID='Rev.17.9'>بورادا حئکمتلي آغيل لازيمدير. يدّي باش، آروادين اوتوردوغو يدّي داغدير،</verse>
        <verse osisID='Rev.17.10'>و اونلار يدّي پادشاهدير؛ بشي ييخيلميش، بئري وار، او بئرئسي ده حله گلمه‌يئب. گلدئکده گرک آز بئر مودّت قالسين.</verse>
        <verse osisID='Rev.17.11'>او وار اولموش لاکئن ائندي اولمايان جاناوار، اؤزو ده، سکّئزئنجي پادشاهدير. يدّئلردن بئرئدئر و هلاکته گدئر.</verse>
        <verse osisID='Rev.17.12'>گؤردويون او اون بوينوز، اون پادشاهدير کي، حله پادشاهليقلاري يوخدور، لاکئن بئر ساعاتليق پادشاهلار آديندا جاناوارلا برابر ائقتئدار آليرلار.</verse>
        <verse osisID='Rev.17.13'>بونلارين تک بئر نئيّتي وار و اؤز قودرت و ائقتئدارلاريني جاناوارا ورئرلر.</verse>
        <verse osisID='Rev.17.14'>اونلار قوزونون ضئدّئنه موحارئبه باشلاياجاقلار و قوزو اونلارا قالئب گله​جک. چونکي او ربلرئن ربّي و پادشاهلارين پادشاهيدير و اونونلا اولانلار دعوت اولونموش، سچئلمئش و وفاليديرلار.»  </verse>
        <verse osisID='Rev.17.15'>
          و منه ددي: «آروادين اوتوردوغو او گؤردويون سولار خالقلار، جاماعاتلار، مئلّتلر و دئللردئرلر.</verse>
        <verse osisID='Rev.17.16'>آمّا گؤردويون او اون بوينوز و جاناوار، فاحئشه​دن نئفرت ادئب اونو پرئشان و لوت قوياجاقلار، اَتئني ده ييئب، اونو اودلا يانديراجاقلار.</verse>
        <verse osisID='Rev.17.17'>چونکي تاري اونلارين اوره‌يئنه بونو ساليب کي، تارينين کلامي يرئنه يتئشنه​جک، همن فئکئرده اولاراق و پادشاهليقلاريني جاناوارا وره​رک، تارينين مقصدئني يرئنه يتئرسئنلر.</verse>
        <verse osisID='Rev.17.18'>گؤردويون او آرواد، او بؤيوک شهردئر کي، ير اوزونون پادشاهلاري اوستونه سلطنت ادئر.»  </verse>
      </chapter>
      <chapter osisID='Rev.18'>
        <verse osisID='Rev.18.1'>
          بو شيلردن سونرا گؤيدن انن آيري بئر ملک گؤردوم. اونون بؤيوک ائقتئداري وار ائدي و ير اوزو اونون شؤوکتئله مونوّر اولموشدو.</verse>
        <verse osisID='Rev.18.2'>او، گوجلو بئر سسله، نئدا ادئب، ديئردي:  ييخيليبدير،او بؤيوک بابئل ييخيليبدير!او، ائبلئسلرئن مسکني،هر جور ناپاک روحون زئنداني،هر جور ناپاک و منفور قوشون يوواسي اولوبدور.</verse>
        <verse osisID='Rev.18.3'>چونکي بوتون مئلّتلر،اونون عئفّتسئزلئک هوسئنئن شرابيندان ائچئبلر،ير اوزونون پادشاهلاري اونونلا زئنا ادئبلر،دونيانين تاجئرلري ده اونون هاوا-هوسئنئن ثروتئلهوارلي اولوبلار. </verse>
        <verse osisID='Rev.18.4'>
          گؤيدن آيري بئر سس اشئتدئم کي، ديئردي:  اي منئم خالقيم،اوندان اشئيه چيخين کي،اونون گوناهلاريندا شرئک اولماياسينيز،و بلالاري سئزئن باشينيزا دوشمه‌سئن.</verse>
        <verse osisID='Rev.18.5'>چونکي اونون گوناهلاري گؤيه قدر چاتيب،و تاري اونون فسادلاريني يادا ساليب.</verse>
        <verse osisID='Rev.18.6'>نه ورئب، اونا اله ده عوضئني ورئن،اونون عمل​لرئنئن عوضئني، ائکئقات ورئن،شراب حاضيرلاديغي پئياله​ده،اونا ائکئقات حاضيرلايين.</verse>
        <verse osisID='Rev.18.7'>نه قدر اؤزونو عئزّتلندئردئب،هاوا-هوسلرئنده ياشاميش اولسا،اونا او قدر ده عذاب و شئون ورئن؛چونکي اوره‌يئنده ديئر:”من بئر ملکه کئمي اوتورورام،و دول بئري ديئلم.شئون اوزو ده گؤرمه‌يه​جه‌يم.“</verse>
        <verse osisID='Rev.18.8'>بونا گؤره، اونون بلالاري،اؤلوم، شئون و قحطي، بئر گونده گله​جک،و اودلا ياناجاقدير،چونکي اونو موحاکئمه ادن رب تاري گوجلودور. </verse>
        <verse osisID='Rev.18.9'>
          اونونلا زئنايا باتميش و اونون هاوا-هوسلرئنده ياشاميش ير اوزونون پادشاهلاري، اونون يانديغينين توستوسونو گؤرن واخت، اونون اوچون آغلاييب شئون اده​جکلر.</verse>
        <verse osisID='Rev.18.10'>اونون چکدئيي عذابين قورخوسوندان، اوزاقدا دوروب دئيه​جکلر:  واي، واي، او بؤيوک شهر بابئل، او قودرتلي شهر!چونکي سنئن موحاکئمه اولونماغين بئر ساعاتدا گلئب. </verse>
        <verse osisID='Rev.18.11'>
          دونيانين تاجئرلري ده اونون اوچون آغلاييب ياسا باتارلار، چونکي اونلارين ماللاريني آرتيق کئمسه آلمير-</verse>
        <verse osisID='Rev.18.12'>قيزيل، گوموش، قئيمتلي داشلار، مئروارئلر، ظرئف کتان، ارغوان و ائپک و قيرميزي، هر جور عطئرلي آغاج، فئل دئشئندن دوزه‌لمئش هر جور اشيا، قئيمتلي آغاجدان، بورونجدن، دمئردن و مرمردن دوزه‌لمئش هر جور مال،</verse>
        <verse osisID='Rev.18.13'>دارجين، ادوئيه، مور، عطئر، بوخور، شراب، زيتون ياغي، اعلا اون، بوغدا، مال-حيوانلار، قويونلار، آتلار، عارابالار، قوللار و ائنسان جانلاريني:  </verse>
        <verse osisID='Rev.18.14'/>
        <verse osisID='Rev.18.15'>
          اوندان وارلي اولان بو ماللارين تاجئرلري، اونون عذابينين قورخوسوندان اوزاقدا دوراجاقلار و آغلاييب ياسا باتاجاقلار.</verse>
        <verse osisID='Rev.18.16'>دئيه​جکلر:  واي، واي، او بؤيوک شهر،ظرئف کتانا،ارغوان و آلاقيرميزا گيئنن،قيزيل، قئيمتلي داشلار و مئروائلرله بزه‌نن؛</verse>
        <verse osisID='Rev.18.17'>چونکي بوتون بله بؤيوک ثروت،بئر ساعات ائچئنده يوخ اولدو.  بوتون گمي صاحئبلري، موسافئرلر و گمئچئلر، دهنزدن روزئلرئني چيخاردانلارين هاميسي اوزاقدا دوردولار</verse>
        <verse osisID='Rev.18.18'>و اونون يانديغينين توستوسونو گؤرنده باغيريب ديئردئلر:  بو بؤيوک شهره هانسي شهر بنزر؟! </verse>
        <verse osisID='Rev.18.19'>
          و باشلارينا توز تؤکوب باغيريرديلار، آغلاييب شئون ادئردئلر. ديئردئلر:  واي، واي، او بؤيوک شهر،او شهر کي، اونون ثروتئندنبوتون گمي صاحئبلري وارلاندي!چونکي بئر ساعات ائچئنده برباد اولدو.</verse>
        <verse osisID='Rev.18.20'>اي گؤي،اي موقدّسلر، حوارئلر و نبئلر،اونون حالينا سوئنئن!چونکي تاري سنئن اوچون اونون ضئدّئنه حؤکم ادئب. </verse>
        <verse osisID='Rev.18.21'>
          سونرا گوجلو بئر ملک ديئرمان داشينا بنزر بؤيوک بئر داشي گؤتوروب، دهنزه آتدي و ديئردي: «بؤيوک شهر بابئل بله شئدّتله آتيلاجاق و بئر داها تاپيلماياجاق.</verse>
        <verse osisID='Rev.18.22'>چنگچئلرئن، سازاندالارين، توتکچئلرئن و شيپور چالانلارين سسي سنده آرتيق اشئدئلمه‌يه​جک. هچ اوستاليغين اوستاسي سنده تاپيلماياجاق و ديئرمان داشينين سسي ده سنده اشئدئلمه‌يه​جک.</verse>
        <verse osisID='Rev.18.23'>چيراق ائشيغي سنده بئر داها ائشيق ورمه‌يه​جک، بَي‌له گلئن سسي ده سنده آرتيق اشئدئلمه‌يه​جک. چونکي سنئن تاجئرلرئن ير اوزونون بؤيوک آداملاري ائدئلر و سنئن سحربازليغينلا بوتون مئلّتلر آلدانميشديلار.</verse>
        <verse osisID='Rev.18.24'>و پيغمبرلرئن، موقدّسلرئن و ير اوزونده اؤلدورولموشلرئن هاميسينين قاني اوندا تاپيلدي.»  </verse>
      </chapter>
      <chapter osisID='Rev.19'>
        <verse osisID='Rev.19.1'>
          بو شيلردن سونرا، گؤيدن، بؤيوک بئر جاماعاتين اوجا سسي کئمي بئر سس اشئتدئم کي، ديئردي: «هاله​لويا! نئجات، شؤوکت و قودرت بئزئم تارييا عاييددئر.</verse>
        <verse osisID='Rev.19.2'>چونکي اونون حؤکملري دوغرو و صالحدئر، اونا گؤره کي، عئفّتسئزلئيئله ير اؤزونو فسادا چکن او بؤيوک فاحئشه​ني موحاکئمه​يه چکئب و اؤز قوللارينين قانينين ائنتئقاميني اوندان آليب.»  </verse>
        <verse osisID='Rev.19.3'>
          بئر ده ددئلر: «هاله​لويا! اونون توستوسو ابددن ابده​جک يوخاري قالخير!»</verse>
        <verse osisID='Rev.19.4'>ائيئرمي دؤرد آغساقّال و او دؤرد جانلي مخلوق يره دوشدولر و تختده اوتوران تاريني پرستئش ادئب، ديئردئلر: «آمئن. هاله​لويا!»</verse>
        <verse osisID='Rev.19.5'>و تختدن بئر سس گلدي کي، ديئردي: «سئز اي اونون بوتون قوللاري، سئز اي اوندان قورخانلار، کئچئکلر و بؤيوکلر، تاريميزا حمد ادئن!»  </verse>
        <verse osisID='Rev.19.6'>
          سونرا، بؤيوک بئر جاماعاتين سسي کئمي، چوخ سولارين سسي کئمي، و قووّتلي گورولتولرئن سسي کئمي بئر سس اشئتدئم کي، ديئردي: «هاله‌لويا! چونکي رب تاريميز، او قادئر اولان، سلطنت ادئر.</verse>
        <verse osisID='Rev.19.7'>گلئن شادليق ادئب، سوئنک و اونا عئزّت ورک، چونکي قوزونون تويو يتئشئب و اونون گلئني اؤزونو حاضيرلاييب.»  </verse>
        <verse osisID='Rev.19.8'>
          گيمک اوچون اونا تمئز، پارلاق و ظرئف کتان ورئلدي، چونکي ظرئف کتان موقدّسلرئن صالح عمل​لرئدئر.</verse>
        <verse osisID='Rev.19.9'>سونرا، او، منه ددي: «ياز، خوش او آداملارين حالينا کي، قوزونون توي ضئيافتئنه دعوت اولونوبلار.» و منه ددي: «بونلار تارينين حقئقي سؤزلرئدئرلر.»  </verse>
        <verse osisID='Rev.19.10'/>
        <verse osisID='Rev.19.11'>
          گؤيو آچيلميش گؤردوم، و باخ، آغ بئر آت! اونون اوستونده اوتوران، وفالي و صادئق چاغيريلير و او، صالحلئکده موحاکئمه ادئب موحارئبه قالديرير.</verse>
        <verse osisID='Rev.19.12'>گؤزلري بئر اود آلووودور، باشيندا چوخلو تاج وار، اوستونده يازيلميش بئر آد دا وار کي، اؤزوندن باشقا هچ کس بئلمئر.</verse>
        <verse osisID='Rev.19.13'>قانا باتميش بئر شئنل گيئنئب، آدي دا تارينين کلامي چاغيريلير.</verse>
        <verse osisID='Rev.19.14'>گؤيده اولان قوشونلار آغ، تمئز و ظرئف کتانا گيئنمئش، آغ آتلارين اوستونده اونون دالينجا گدئردئلر.</verse>
        <verse osisID='Rev.19.15'>اونون آغزيندان ائتي بئر قيلينج چيخير، اله کي، اونونلا مئلّتلري وورسون. او، دمئر بئر عصا ائله اونلارا سلطنت اده​جک و هر شيه قادئر اولان تارينين حئدّتلي قضبئنئن اوزوم سيخان حؤووضونو، او، سيخير.</verse>
        <verse osisID='Rev.19.16'>شئنلئنده و بودوندا يازيلميش بو آد وار: «پادشاهلارين پادشاهي و ربلرئن ربّي!»  </verse>
        <verse osisID='Rev.19.17'>
          سونرا، گون ائچئنده دوران بئر ملک گؤردوم و او، اوجا بئر سسله نئدا ادئب، گؤيون اورتاسيندا اوچان بوتون قوشلارا ديئردي: «گلئن، تارينين بؤيوک ضئيافتي اوچون بئر يره ييغيلين،</verse>
        <verse osisID='Rev.19.18'>اله کي، پادشاهلارين اتئني، سرکرده​لرئن اتئني، گوجلولرئن اتئني، آتلارين و اونلارين اوستونده اوتورانلارين اتئني، بوتون ائنسانلارين اتئني، هم آزادلارين، هم ده قوللارين، کئچئکلرئن و بؤيوکلرئن اتئني يئيه​سئنئز.»  </verse>
        <verse osisID='Rev.19.19'>
          و من، جاناواري، ير اوزونون پادشاهلاريني و اونلارين قوشونلاريني بئر يره ييغيلميش گؤردوم کي، آت اوستونده اوتورانين و اونون قوشونونون ضئدّئنه موحارئبه قالديرسينلار.</verse>
        <verse osisID='Rev.19.20'>جاناوار و اونون حوضوروندا علامتلر گؤرسدن او يالانچي پيغمبر کي، اونلارين واسئطه​سئله جاناوارين نئشانيني آلانلاري و اونون تئمثاليني پرستئش ادنلري آلداديردي، اسئر آليندي و بونلارين ائکئسي ده، دئري-دئري، گوگوردله يانان اود گؤلونه آتيلديلار.</verse>
        <verse osisID='Rev.19.21'>قالانلاري دا آت اوستونده اوتورانين آغزيندان چيخان قيلينجلا اؤلدورولدولر و بوتون قوشلار اونلارين اتئله دويدولار.  </verse>
      </chapter>
      <chapter osisID='Rev.20'>
        <verse osisID='Rev.20.1'>
          سونرا گؤيدن انن بئر ملک گؤردوم. الئنده دئبسئز قويونون آچاري و بؤيوک بئر زنجئر وار ائدي.</verse>
        <verse osisID='Rev.20.2'>او، اژداهاني، او قدئم ائلاني کي، ائبلئس و شيطاندير دا، توتدو و اونو مئن ائله کئمي باغلادي.</verse>
        <verse osisID='Rev.20.3'>اونو دئبسئز قويويا آتدي و آغزيني باغلاييب اوستونه مؤهور ووردو، اله کي، او، مئن ائل تامام اولاناجاق، مئلّتلري بئر داها آلداتماسين. بو شيلردن سونرا او گرک قيسا بئر مودّت اوچون بوراخيلسين.  </verse>
        <verse osisID='Rev.20.4'>
          سونرا تختلر گؤردوم و اونلار تختلرئن اوستونده اوتوردولار و موحاکئمه اتمک روخصتي اونلارا ورئلدي. عئسانين شهادتي و تارينين کلامي اوچون باشلاري کسئلمئشلرئن جانلاريني گؤردوم و او آداملاري دا کي، جاناواري و يا اونون تئمثاليني پرستئش اتمه​مئشدئلر و اونون نئشانيني آلينلاري يا دا اللري اوستونه آلماميشديلار. اونلار دئرئلدئلر و مئن ائل مسئحله سلطنت اتدئلر.</verse>
        <verse osisID='Rev.20.5'>قالان اؤلولر، مئن ائل تامام اولانا کئمي، دئرئلمه‌دئلر. بو، بئرئنجي قئيامتدئر.</verse>
        <verse osisID='Rev.20.6'>موبارک و موقدّسدئر او آدام کي، بئرئنجي قئيامتده بئر پايي وار. اونلارين اوستونده ائکئنجي اؤلومون هچ قودرتي يوخدور، لاکئن اونلار تاري و مسئحئن کاهئنلري اولاجاقلار و اونونلا مئن ائل سلطنت اده​جکلر.  </verse>
        <verse osisID='Rev.20.7'>
          مئن ائل تامام اولاندا، شيطان زئندانيندان بوراخيلاجاق</verse>
        <verse osisID='Rev.20.8'>و چيخاجاق کي، ير اوزونون دؤرد گوشه​سئنده اولان مئلّتلري، جوجو و ماجوجو آلداتسين و موحارئبه اوچون بئر يره ييغسين؛ اونلارين سايي دهنزئن قوم دنه​لري قدردئر.  </verse>
        <verse osisID='Rev.20.9'>
          اونلار ير اوزونون انلئيئنه چيخديلار و موقدّسلرئن اوردوگاهيني و او سوگئلي شهري موحاصئره اتدئلر. گؤيدن اود نازئل اولوب اونلاري محو اتدي.</verse>
        <verse osisID='Rev.20.10'>و اونلاري آلداتان ائبلئس ده، جاناوار و يالانچي پيغمبرئن اولدوغو يره، يعني اود و گوگورد گؤلونه آتيلدي. اونلار گجه-گوندوز ابددن ابده کئمي عذاب چکه​جکلر.  </verse>
        <verse osisID='Rev.20.11'>
          سونرا بؤيوک آغ بئر تخت و اونون اوستونده اوتوراني گؤردوم. ير و گؤي اونون حوضوروندان قاچدي و اونلار اوچون بئر مکان تاپيلمادي.</verse>
        <verse osisID='Rev.20.12'>و من، اؤلولري، بؤيوکدن کئچئيئنه قدر، گؤردوم کي، تختئن حوضوروندا دوروبلار. و طومارلار آچيلدي؛ آيري بئر طومار دا آچيلدي کي، حيات طوماريدير. اؤلولر، طومارلاردا يازيلانلاردان، اؤز عمللرئنه موطابئق، موحاکئمه اولوندولار.</verse>
        <verse osisID='Rev.20.13'>دهنز، اؤزونده اولان اؤلولري تسلئم اتدي. اؤلوم و اؤلولر دئياري اونلاردا اولان اؤلولري تسلئم اتدئلر. و موحاکئمه​يه چکئلئب، هر بئرئنه عمللرئنه موطابئق حؤکم اولوندو.</verse>
        <verse osisID='Rev.20.14'>سونرا اؤلوم و اؤلولر دئياري اود گؤلونه آتيلدي. بو اود گؤلو، ائکئنجي اؤلومدور.</verse>
        <verse osisID='Rev.20.15'>و حيات طوماريندا آدي يازيلميش اولمايان هر کس اود گؤلونه آتيلدي.  </verse>
      </chapter>
      <chapter osisID='Rev.21'>
        <verse osisID='Rev.21.1'>
          او واخت تزه بئر گؤي و تزه بئر ير گؤردوم، چونکي اوّلکي گؤي و اوّلکي ير کچئب گتمئشدي، دهنز ده آرتيق يوخدور.</verse>
        <verse osisID='Rev.21.2'>و موقدّس شهري، تزه اورشلئمي گؤردوم کي، گؤيدن، تارينين يانيندان انئر؛ او، اؤز اَري اوچون حاضيرلانميش بزکلي بئر گلئن کئمي ائدي.</verse>
        <verse osisID='Rev.21.3'>تختدن اوجا بئر سس اشئتدئم کي، ديئردي: «باخ، تارينين خيمه​سي ائنسانلار آراسيندادير و تاري اونلارين آراسيندا ساکئن اولاجاق. اونلار اونون خالقي اولارلار و تاري اؤزو اونلارين آراسيندا اولاجاق.</verse>
        <verse osisID='Rev.21.4'>اونلارين گؤزلرئندن هر ياشي سئله​جک و اؤلوم آرتيق اولماياجاق. آرتيق نه قوصّه اولاجاق، نه آغلاشما، يا دا درد. اوّلکي شيلر کچئب گدئب.»  </verse>
        <verse osisID='Rev.21.5'>
          تختده اوتوران ددي: «باخ، من هر شيي تزه​لندئرئرم.» و ددي: «ياز، چونکي بو سؤزلر صادئق و دوغرودور.»</verse>
        <verse osisID='Rev.21.6'>سونرا او منه ددي: «تامام اولدو! ”الف“ و ”ي“، باشلانيش و آخير منم. من، سوسوز اولانا، حيات سويونون بولاغيندان موفته سو وره​جه‌يم.</verse>
        <verse osisID='Rev.21.7'>قالئب گلن بو شيلري مئراث آلاجاق. من اونون تاريسي اولاجاغام، او دا منئم اوغلوم اولاجاقدير.</verse>
        <verse osisID='Rev.21.8'>آمّا قورخاقلارين، ائمانسيزلارين، ائيرنجلرئن، قاتئل​لرئن، عئفّتسئزلرئن، سحربازلارين، بوتپرستلرئن و بوتون يالانچيلارين پايي اود و گوگوردله يانان گؤلده اولاجاق کي، ائکئنجي اؤلومدور.»  </verse>
        <verse osisID='Rev.21.9'>
          سونرا يدّي ملکلردن بئري کي، آخيرکي يدّي بلالاردان دولو يدّي پئياله​سي وار ائدي، گلدي و منئمله دانيشيب ددي: «بورايا گل، من سنه گلئني، قوزونون آرواديني گؤرسده​جه‌يم.»</verse>
        <verse osisID='Rev.21.10'>و روحدا مني بؤيوک و اوجا بئر داغين اوستونه آپاردي و منه موقدّس شهر اورشلئمي گؤرستدي کي، گؤيدن، تارينين يانيندان انئردي</verse>
        <verse osisID='Rev.21.11'>و تارينين شؤوکتي اوندا ائدي. اونون شفقي چوخ قئيمتلي بئر داشا، بولورلاشان يَشَم داشينا اوخشاييردي.  </verse>
        <verse osisID='Rev.21.12'>
          اونون بؤيوک و اوجا بئر دوآري، اون‌ائکي دروازاسي، دروازالارين يانيندا دا اون‌ائکي ملک وار ائدي. قاپيلارين اوستونده اون‌ائکي آد يازيلميشدي کي، ائسرايئل اوغوللارينين اون‌ائکي قبئله​سئنئن آدلاريدير.</verse>
        <verse osisID='Rev.21.13'>شرق سمتئنده اوچ قاپي، شئمال سمتئنده اوچ قاپي، جنوب سمتئنده اوچ قاپي، قرب سمتئنده اوچ قاپي وار ائدي.</verse>
        <verse osisID='Rev.21.14'>شهر دوآرينين اون‌ائکي بونؤوره داشي و اونلارين اوستونده ده قوزونون اون‌ائکي حوارئسئنئن اون‌ائکي آدي وار ائدي.</verse>
        <verse osisID='Rev.21.15'>منئمله دانيشان مله‌يئن بئر آرشين قيزيل آغاجي وار ائدي کي، اونونلا شهري، اونون دروازالاريني و اونون دوآريني اؤلچسون.  </verse>
        <verse osisID='Rev.21.16'>
          شهر دؤردبوجاق شکلئنده​دئر و اوزونلوغو، اني قدردئر. ملک شهري آرشين آغاجي​ ائله اؤلچدو؛ اوزونلوغو اون‌ائکي مئن اوخ آتيمي؛ اوزونلوغو، اني و بويو دا برابردئر.</verse>
        <verse osisID='Rev.21.17'>اونون دوآريني دا اؤلچدو؛ ائنسان اؤلچوسونه موطابئق يوز قيرخ دؤرد قول اوزونلوغو کي، مله‌يئن ائشلتدئيي اؤلچودور ده.</verse>
        <verse osisID='Rev.21.18'>دوآر يَشَم داشيندان تئکئلمئشدي، شهر صاف شوشه کئمي خالئص قيزيلدان ائدي.</verse>
        <verse osisID='Rev.21.19'>شهر دوآرينين بونؤوره​لري هر جور قئيمتلي داشلارلا بزه‌دئلمئشدي. بئرئنجي بونؤوره داش يَشَم ائدي، ائکئنجئسي صافئر، اوچونجوسو آلا‌عقئق، دؤردونجوسو زومورّود،</verse>
        <verse osisID='Rev.21.20'>بشئنجئسي آغ عقئق، آلتينجيسي قيرميزي عقئق، يدّئنجئسي ساري ياقوت، سکّئزئنجئسي گؤي زومورّود، دوقّوزونجوسو زبرجد، اونونجوسو ساري زومورّود، اون بئرئنجئسي گؤي ياقوت و اون ائکئنجئسي ده مور ياقوت.</verse>
        <verse osisID='Rev.21.21'>اون‌ائکي دروازا، اون‌ائکي مئرواري ائدي؛ دروازانين هر بئري، بئر مئرواري ائدي. شهرئن کوچه​سي شفّاف شوشه کئمي خالئص قيزيلدان ائدي.</verse>
        <verse osisID='Rev.21.22'>اورادا معبد گؤرمه‌دئم، چونکي اونون معبدي هر شيه قادئر اولان رب تاري و قوزودور.</verse>
        <verse osisID='Rev.21.23'>شهرئن نه گونه، نه ده آيا احتئياجي وار کي، اونا ائشيق ساچسين، چونکي تارينين جلالي اونو ائشيقلانديريب، شهرئن چيراغي دا قوزودور.</verse>
        <verse osisID='Rev.21.24'>مئلّتلر اونون ائشيغيندا گزه​جکلر، ير اوزونون پادشاهلاري دا شؤوکتلرئني اونا گتئره​جکلر.</verse>
        <verse osisID='Rev.21.25'>گوندوزلر دروازالاري اصلا باغلانماياجاق؛ چونکي اورادا گجه اصلا اولماياجاقدير</verse>
        <verse osisID='Rev.21.26'>و مئلّتلرئن شؤوکت و حؤرمتئني اونون ائچئنه گتئره​جکلر.</verse>
        <verse osisID='Rev.21.27'>اونون ائچئنه ناپاک بئر شي، ائيرنج ائش گؤرن و يالان دانيشان هچ کئم اصلا گئرمز، آنجاق اونلار کي، آدلاري قوزونون حيات طوماريندا يازيليب.  </verse>
      </chapter>
      <chapter osisID='Rev.22'>
        <verse osisID='Rev.22.1'>
          سونرا منه حيات سويونون چاييني گؤرستدي کي، بولور کئمي شفّاف تاري و قوزونون تختئندن آخيردي؛</verse>
        <verse osisID='Rev.22.2'>شهرئن باش کوچه​سي اورتاسيندا، چايين هم بو تايي، هم ده او تاييندا اون‌ائکي جور ميوه گتئرن حيات آغاجي وار ائدي کي، ميوه​سئني هر آي گتئرئردي؛ آغاجين يارپاقلاري دا مئلّتلرئن شفاسي اوچون ائدي.</verse>
        <verse osisID='Rev.22.3'>اورادا آرتيق هچ بئر لعنت اولماياجاق؛ تاري و قوزونون تختي اورادا اولاجاق و اونون قوللاري اونا خئدمت اده​جکلر.</verse>
        <verse osisID='Rev.22.4'>اونلار اونون اوزونو گؤره​جکلر و اونون آدي اونلارين آلينلاريندا اولاجاقدير.</verse>
        <verse osisID='Rev.22.5'>اورادا آرتيق گجه ده اولماياجاق؛ اونلارين نه چيراق ائشيغينا احتئياجلاري اولاجاق، نه ده گون ائشيغينا، چونکي رب تاري اونلاري مونوّر اده​جک و اونلار ابددن ابده کئمي سلطنت اده​جکلر.  </verse>
        <verse osisID='Rev.22.6'>
          ملک منه ددي: «بو سؤزلر صادئق و دوغرودور.» و پيغمبرلرئن روحلارينين رب تاريسي اؤز مله‌يئني گؤنده‌ردي کي، اؤز قوللارينا عنقرئب باش ورمه‌سي واجئب اولان شيلري گؤرسدسئن.</verse>
        <verse osisID='Rev.22.7'>«باخ، من تزلئکله گلئرم. خوش او آدامين حالينا کي، بو کئتابين نبئلئک سؤزلرئنه قولاق آسير.»</verse>
        <verse osisID='Rev.22.8'>بو شيلري گؤرن و اشئدن منم، يوحنّا! و اشئدئب گؤرنده يره ييخيلديم کي، منه بونلاري گؤرسدن مله‌يئن آياقلاري قاباغيندا پرستئش ادئم.</verse>
        <verse osisID='Rev.22.9'>لاکئن او، منه ددي: «بونو اتمه. من سنئن پيغمبر قارداشلارينين و بو کئتابين سؤزلرئنه قولاق آسانلارين همکار قولويام. تارييا پرستئش ات.»  </verse>
        <verse osisID='Rev.22.10'>
          و منه ددي: «بو کئتابين نبئلئک سؤزلرئني مؤهورلمه، چونکي واخت ياخيندير.</verse>
        <verse osisID='Rev.22.11'>قوي حاقسيزليق ادن، حله ده حاقسيزليق اتسئن و کثئف اولان، حله ده کثئف اولسون. قوي صالح اولان، حله ده صالح عمل​لر اتسئن و موقدّس اولان، حله ده اؤزونو موقدّس ساخلاسين.</verse>
        <verse osisID='Rev.22.12'>باخ، من تزلئکله گلئرم و اجرئم منئمله‌‌دئر کي، هر کسه اؤز عملئنه موطابئق عوضئني ورئم.</verse>
        <verse osisID='Rev.22.13'>من ”الف“ و ”ي“، اوّلئنجي و آخيرينجي، باشلانيش و آخيرام.»  </verse>
        <verse osisID='Rev.22.14'>
          خوش او آداملارين حالينا کي، شئنل​لرئني يويورلار، اله کي، حيات آغاجينا حاق قازانسينلار و دروازلاردان شهره گئرسئنلر.</verse>
        <verse osisID='Rev.22.15'>لاکئن ائتلر، سحربازلار، عئفّتسئز آداملار، قاتئل​لر، بوتپرستلر و يالاني‌سِوَن و دانيشان هر کس شهردن اشئکده​دئر.  </verse>
        <verse osisID='Rev.22.16'/>
        <verse osisID='Rev.22.17'/>
        <verse osisID='Rev.22.18'>
          من، بو کئتابين نبئلئک سؤزلرئني اشئدن هر کسه شهادت ورئرم: اگر کئمسه اونلارا بئر شي علاوه اتسه، تاري دا بو کئتابدا يازيلان بلالاري اونا علاوه اده​جکدئر.</verse>
        <verse osisID='Rev.22.19'>و کئم بو نبئلئک کئتابينين سؤزلرئندن بئر شي گؤتورسه، تاري دا اونون پاييني بو کئتابدا يازيلميش اولان حيات آغاجيندان و موقدّس شهردن گؤتوره​جکدئر.  </verse>
        <verse osisID='Rev.22.20'/>
        <verse osisID='Rev.22.21'/>
      </chapter>
    </div></osisText>
</osis>
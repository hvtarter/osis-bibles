<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Tim'>
      <chapter osisID='1Tim.1'>
        <verse osisID='1Tim.1.1'>قورتاريجيميز تارينين و اومئدئمئز مسئح عئسانين امرئنه گؤره، مسئح عئسانين حوارئسي پولوسدان،</verse>
        <verse osisID='1Tim.1.2'>ائماندا حقئقي اوغلوم تئموتاعوسا: آتا تاري و ربّئمئز مسئح عئسادان فيض، رحمت، و باريش اولسون.</verse>
        <verse osisID='1Tim.1.3'>مقدونئيه​يه گتدئيئم واخت سندن خاهئش اتدئم کي، افسوسدا قالاسان و بعضئلره نصئحت وره​سن کي، اؤزگه تعلئملر اؤيرتمه‌سئنلر،</verse>
        <verse osisID='1Tim.1.4'>افسانه​لر و ساييسيز-حسابسيز نسئل‌نامه‌لره ده قولاق آسماسينلار کي، تارينين بئنا اتمه‌سئنئن ترقّئسئنه کي، ائمانداندير، سبب اولمورلار. اونلار آنجاق موباحئثه​لره سبب اولورلار.</verse>
        <verse osisID='1Tim.1.5'>آمّا بئزئم حؤکموموزون آماجي او محبّتدئر کي، پاک اورکدن، ياخشي وئجداندان و رئياسيز ائماندان گلئر.</verse>
        <verse osisID='1Tim.1.6'>چونکي بعضي آداملار بونلاردان آزيب، ثمره​سئز موباحئثه​لره اوز گتئرئبلر</verse>
        <verse osisID='1Tim.1.7'>و ائسته‌يئرلر کي، شرئعت موعلّئمي اولسونلار. حال بو کي، نه ددئکلرئني آنلاييرلار، نه ده يقئنلئکله ائدّئعا اتدئکلرئني!</verse>
        <verse osisID='1Tim.1.8'>لاکئن بئز بئلئرئک کي، شرئعت ياخشي‌دير اگر کئمسه اونو شرئعته موناسئب بئر شکئلده ائستئفاده اتسه،</verse>
        <verse osisID='1Tim.1.9'>بونو دا بئلسه کي، شرئعت صالح بئر آدام اوچون قويولماييب؛ شرئعتسئزلر، عاصئلر، دئنسئزلر، گوناهکارلار، موقدّس اولمايانلار، نجئسلر، آتا و يا آنالاريني اؤلدورنلر، قاتئل​لر،</verse>
        <verse osisID='1Tim.1.10'>زئناکارلار، همجئنسبازلار، آدام اوغورلايانلار، يالان دانيشانلار، آندي پوزانلار و صحئح تعلئمئن ضئدّئنه اولان اؤزگه هر شي اوچون قويولوب.</verse>
        <verse osisID='1Tim.1.11'>او تعلئم کي، موتبارک تارينين شؤوکتلي ائنجئلئنه گؤره منه تاپشيريليب.</verse>
        <verse osisID='1Tim.1.12'>ربّئمئز مسئح عئسايا شوکور ادئرم کي، منه قووّت ورئب. چونکي مني امئن بئلئب، خئدمته تعيئن اتدي؛</verse>
        <verse osisID='1Tim.1.13'>گرچي اوّل​لر کوفر دانيشان، عذاب ورن و ظولم اِده‌نئن بئري ائدئم. آمّا گئنه ده منه رحمت گؤرستدي، بو سببدن کي، ائمانسيزليقدا، آنلامازليقدان بونلاري اتدئم.</verse>
        <verse osisID='1Tim.1.14'>و مسئح عئسادا اولان ائمان و محبّتله ربّئمئزئن فيضي حددن داها دا چوخ ائدي.</verse>
        <verse osisID='1Tim.1.15'>بو سؤز اعتئمادا و هر وجه‌​له قبول اولونماغا لايئقدئر کي، مسئح عئسا گوناهکارلاري قورتارماق اوچون دونيايا گلدي کي، اونلارين آراسيندا لاپ ياماني منم.</verse>
        <verse osisID='1Tim.1.16'>لاکئن من محض بو سببه رحمت تاپديم کي، عئسا مسئح اؤز کامئل صبرئني ائلک اولاراق منده ظاهئر اتسئن. اِله کي، ابدي حيات اوچون سونرادا اونا ائنانانلارا نومونه اولوم.</verse>
        <verse osisID='1Tim.1.17'>ائندي ابدي پادشاها، قيري‌​فاني، گؤرونمه‌ين، واحئد اولان تارييا ابددن ابده​جک حؤرمت و شؤوکت اولسون. آمئن.</verse>
        <verse osisID='1Tim.1.18'>اؤولاديم تئموتاعوس، بونلاري، سنئن حاقّيندا اوّلجه ديئلن نبئلئک سؤزلرئنه گؤره، سنه تاپشيريرام کي، اونلارين واسئطه​‌سئله ياخشي بئر موبارئزه قاباغا آپاراسان</verse>
        <verse osisID='1Tim.1.19'>و ائمان و ياخشي وئجداني حئفظ اده​سن کي، بعضئلري ردّ ادئب، ائمانلاري حاقدا سينيق گمي کئمي باتيبلار.</verse>
        <verse osisID='1Tim.1.20'>بونلارين آراسيندا هئمنايوس و ائسکندردئر. اونلاري شيطانا تسلئم اتدئم کي، کوفر دمه​مه‌يي اؤيرنسئنلر.</verse>
      </chapter>
      <chapter osisID='1Tim.2'>
        <verse osisID='1Tim.2.1'>بلجه هر شيدن اوّل، تشوئق ادئرم کي، بوتون ائنسانلار اوچون نئيازلار، دوعالار، شفاعتلر و شوکورلر اولونسون؛</verse>
        <verse osisID='1Tim.2.2'>پادشاهلار و بوتون ائقتئدار صاحئبلري اوچون، اِله کي، بئز بوتون دئندارليق و ووقارلا آرام و آسوده بئر عؤمور کچئردک.</verse>
        <verse osisID='1Tim.2.3'>بو، قورتاريجيميز تارينين نظرئنده ياخشي و مقبولدور کي،</verse>
        <verse osisID='1Tim.2.4'>ائسته‌يئر بوتون ائنسانلار نئجات تاپسينلار و حقئقتئن معرئفتئنه يتئشسئنلر.</verse>
        <verse osisID='1Tim.2.5'>دوغرودان دا کي، بئر تاري وار و تاري‌ ائله ائنسانلار آراسيندا دا بئر واسئطه​چي وار، يعني ائنسان اولان مسئح عئسا</verse>
        <verse osisID='1Tim.2.6'>کي، اؤزونو هامي اوچون فئدئيه وردي؛ صحئح زامانيندا ورئلمئش بئر شهادت.</verse>
        <verse osisID='1Tim.2.7'>و من بونون اوچون بئر واعئظ و حواري (حقئقتي ديئرم، يالان دانيشميرام)، ائمان و حقئقتده قيري‌يهودئلره بئر موعلّئم تعيئن اولونموشام.</verse>
        <verse osisID='1Tim.2.8'>بونا گؤره، ائسته‌يئرم کي، کئشئلر هر يرده موقدّس اَللر قالديريب، قضبسئز و موباحئثه​سئز دوعا اتسئنلر.</verse>
        <verse osisID='1Tim.2.9'>اِله‌جه ده آروادلار صحئح پالتارا گيئنئب، اؤزلرئني هؤرولموش ساچلار و قيزيل يا دا مئرواري و باهالي پالتارلا يوخ، حيا و ادبله بزه​سئنلر.</verse>
        <verse osisID='1Tim.2.10'>داها چوخ ياخشي عمللرئن واسئطه‌سئله، نجه کي، دئندارليق ائدّئعاسيني ادن آروادلارا ياراشير.</verse>
        <verse osisID='1Tim.2.11'>قوي آرواد سس​سئزجه کامئل بئر تابعلئک ائچئنده تعلئم آلسين.</verse>
        <verse osisID='1Tim.2.12'>آروادا ائجازه ورمئرم کي، تعلئم ورسئن و يا کئشئنئن اوستونه ائقتئدار سورسون، آمّا سس​سئز قالسين.</verse>
        <verse osisID='1Tim.2.13'>چونکي اوّل آدم ياراندي و سونراسي حوّا.</verse>
        <verse osisID='1Tim.2.14'>آلدانان دا آدم ديئلدي، آرواد آلداندي و خاطايا باتدي.</verse>
        <verse osisID='1Tim.2.15'>آمّا اوشاق دوغماسي ائله نئجات تاپاجاق، اگر ائمان و محبّت و تقدئسده ووقارلا داوام وره​لر.</verse>
      </chapter>
      <chapter osisID='1Tim.3'>
        <verse osisID='1Tim.3.1'>بو کلام اعتئمادا لايئقدئر کي، اگر کئمسه ناظئرلئک منصبئني ائسته‌يئر، ياخشي بئر ائش آرزو ادئر.</verse>
        <verse osisID='1Tim.3.2'>اوندا گرک ناظئر قوصورسوز، بئر آروادين اَري، تمکئنلي، عاغيلّي، مؤحترم، قوناق‌سِون و تعلئم ورمه‌يه قابئل بئر آدام اولسون.</verse>
        <verse osisID='1Tim.3.3'>مي‌پرست يا دا داعواکار يوخ، مولايئم، داعوا اتمه‌ين و پول سوگئسئندن آزاد بئري اولسون.</verse>
        <verse osisID='1Tim.3.4'>گرک اؤز عايئله​سئني ياخشي ائداره اتسئن، اوشاقلاريني بوتون صداقتله اؤز ائطاعتئنده ساخلاسين.</verse>
        <verse osisID='1Tim.3.5'>لاکئن اگر بئري بئلمئر کي، اؤز عايئله​سئني نجه ائداره اتسئن، تارينين کئلئساسينين قيدئنه نجه قالاجاق؟</verse>
        <verse osisID='1Tim.3.6'>تزه ائمان گتئرمئش بئري ده اولماسين کي، مبادا کئبئرله‌نئب، ائبلئسئن محکومئيّتئنه دوشسون.</verse>
        <verse osisID='1Tim.3.7'>بو آداما گرکدئر کي، خارئجئلر يانيندا دا ياخشي بئر آدي اولسون، اِله کي، مذمّته و ائبلئسئن تورونا دوشمه‌سئن.</verse>
        <verse osisID='1Tim.3.8'>اِله‌جه ده شمّاسلار گرک صداقت صاحئبي اولسونلار. ائکي دئللي، مي‌پرست و يا حاقسيز قازانجا حرئص اولماسينلار.</verse>
        <verse osisID='1Tim.3.9'>آمّا ائمان سئرّئني تمئز وئجدانلا ساخلاسينلار.</verse>
        <verse osisID='1Tim.3.10'>قويون بونلار قاباقجادان ائمتاحان اولونسونلار و اگر قوصورلاري اولمازسا، اوندا شمّاسچيليق اتسئنلر.</verse>
        <verse osisID='1Tim.3.11'>اِله‌جه ده آروادلار صداقت صاحئبي اولسونلار. ياوا-ياوا قيبت ادن يوخ، مولايئم و هر شيده امئن اولسونلار.</verse>
        <verse osisID='1Tim.3.12'>شمّاسلار بئر آروادا اَر اولسونلار. اوشاقلاريني و اؤز اِو اهلئني ياخشي ائداره اتسئنلر.</verse>
        <verse osisID='1Tim.3.13'>چونکي شمّاس منصبئنده ياخشي خئدمت ادنلر اؤزلري اوچون ياخشي بئر مرتبه و مسئح عئسادا اولان ائماندا بؤيوک بئر يقئنلئک قازانيرلار.</verse>
        <verse osisID='1Tim.3.14'>بو شيلري سنه بو اومئدله يازيرام کي، ياخينليقدا سنئن يانينا گلئم.</verse>
        <verse osisID='1Tim.3.15'>لاکئن اگر يوبانسام، بئله​سن کي، تارينين عايئله​سئنده شخص نجه رفتار اتمه‌لي‌دئر، يعني دئري تارينين کئلئساسيندا کي، حقئقتئن سوتون و دئره‌يي‌دئر.</verse>
        <verse osisID='1Tim.3.16'>و هامينين ائقراري​ ائله دئندارليغين سئرّي بؤيوکدور: </verse>
      </chapter>
      <chapter osisID='1Tim.4'>
        <verse osisID='1Tim.4.1'>آمّا موقدّس روح آيدين بئر شکئلده ديئر کي، آخير زامانلاردا بعضئلر آلداتان روحلارا، شرئرلرئن تعلئملرئنه چکئلئب ائماندان دوشه​جکلر؛</verse>
        <verse osisID='1Tim.4.2'>يالانچيلارين رئياکارليغي واسئطه‌سئله کي، وئجدانلاريندا دمئر داغلا داغلانميش کئمي داغلانيبلار.</verse>
        <verse osisID='1Tim.4.3'>بو آداملار اولنمه‌يي قدغن ادئب، يمکلردن پرهئز اتمه‌يه امر ادئرلر. حال بو کي، تاري بو يمکلري ياراديب کي، ائنانانلار و حقئقتي بئلنلر شوکورله اونلاري قبول اتسئنلر.</verse>
        <verse osisID='1Tim.4.4'>چونکي تارينين ياراتديغي هر شي ياخشيدير و اگر شوکورله قبول اولونسا، هچ بئرئسي ردّ اولونمالي ديئل.</verse>
        <verse osisID='1Tim.4.5'>چونکي تارينين کلامي و دوعا ائله تقدئس اولونور.</verse>
        <verse osisID='1Tim.4.6'>بو شيلري قارداشلارا خاطيرلاماقلا مسئح عئسانين ياخشي بئر قولو اولارسان و ائمانين کلامي ائله رئعايت اتدئيئن صحئح تعلئمده بؤيويرسن.</verse>
        <verse osisID='1Tim.4.7'>قاري آروادلارا ياراشان دونيه‌وي افسانه​لردن اؤزونو اوزاق ساخلا. اؤزونه دئندارليق اوچون مشق ور.</verse>
        <verse osisID='1Tim.4.8'>چونکي بدني مشقئن آنجاق بئرآز فايداسي وار، لاکئن دئندارليق هر شي اوچون فايدالي‌دير، چونکي اوندا ائندئکي و گله​جک حياتين وعده​سي وار.</verse>
        <verse osisID='1Tim.4.9'>بو کلام اعتئماد اتمه‌لي و کامئل قبول اولونماغا لايئقدئر.</verse>
        <verse osisID='1Tim.4.10'>چونکي بئز بونون اوچوندور کي، زحمت چکئب تحقئره دؤزوروک. بئز اومئدئمئزي دئري تارييا باغلاميشيق کي، بوتون ائنسانلارين قورتاريجيسي‌دير، خوصوصن ده ائمانلي​لارين.</verse>
        <verse osisID='1Tim.4.11'>بو شيلري تاپشير و اؤيرت.</verse>
        <verse osisID='1Tim.4.12'>قويما هچ کئم سنئن جاوانليغينا حقارتله باخسين. لاکئن سؤزده، رفتاردا، محبّتده، ائماندا و پاکليقدا اؤزونو ائمانلي​لاردان بئر نومونه ات.</verse>
        <verse osisID='1Tim.4.13'>من گلنه کئمي، موقدّس يازيلارين اوخونماسينا، تشوئق و تعلئمه هاواسين اولسون.</verse>
        <verse osisID='1Tim.4.14'>سنده اولان روحاني عطايا کي، نبئلئک سؤزو و آغساقّاللارين ال قويماقلاري ائله سنه ورئلئب، لاقيد اولما.</verse>
        <verse osisID='1Tim.4.15'>بو شيلرده زحمت چک؛ اونلاردا مشغول اول، اِله کي، سنئن ترقّئن هامييا آشکار اولسون.</verse>
        <verse osisID='1Tim.4.16'>اؤزونه و وردئيئن تعلئمه چوخ دئقّت ات؛ بو شيلرده داوام ور. چونکي بونو اتمکله، هم اؤزونو، هم ده سنه قولاق آسانلاري قورتارارسان.</verse>
      </chapter>
      <chapter osisID='1Tim.5'>
        <verse osisID='1Tim.5.1'>قوجا کئشئني شئدّتله توبئخ اتمه، لاکئن اونو آتايا اِدَن کئمي تشوئق ات، جاوانلارا قارداشلارا ادن کئمي،</verse>
        <verse osisID='1Tim.5.2'>قوجا آروادلارا آنالارا ادن کئمي، جاوان آروادلارا باجيلارا ادن کئمي، بوتون پاکليقدا.</verse>
        <verse osisID='1Tim.5.3'>دول آروادلارا اگر حقئقتن دول اولسالار، احتئرام ات.</verse>
        <verse osisID='1Tim.5.4'>آمّا اگر بئر دول آروادين اؤولادلاري يا دا نوه​لري وارسا، اونلار گرک هر شيدن اوّل اؤيره‌نسئنلر کي، اؤز قوحوملارينا اورک يانديرالار و آتا-آنالارينا کؤمک اده​لر. چونکي تارينين نظرئنده بو مقبولدور.</verse>
        <verse osisID='1Tim.5.5'>دوغرودان دول آرواد اولان و يالقوز بوراخيلان، اومئدئني تارييا باغلاييب، گجه-گوندوز نئيازلار و دوعالارا مشغولدور.</verse>
        <verse osisID='1Tim.5.6'>لاکئن عيّاشليقدا کچئنن آرواد، دئري ائکن اؤلودور.</verse>
        <verse osisID='1Tim.5.7'>بو شيلري ده اونلارا تعلئم ور، اِله کي، مذمّت آلتيندا قالماسينلار.</verse>
        <verse osisID='1Tim.5.8'>آمّا اؤزونونکولر اوچون، خوصوصن ده اؤز اِو اهلي اوچون تداروک گؤرمه‌ين آدام، ائماني ردّ ادئب و ائمانسيز بئرئندن داها دا پئسدئر.</verse>
        <verse osisID='1Tim.5.9'>دول آرواد آنجاق او زامان سئياهييا آلينسين، اگر ياشي آلتميشدان اسکئک ديئل، بئر کئشئيه آرواد ائمئش</verse>
        <verse osisID='1Tim.5.10'>و ياخشي ائشلرده آد آچيب. اگر اؤولادلار بؤيودوب، اگر قرئب‌نوازليق ادئب، اگر موقدّسلرئن آياقلاريني يويوب، اگر ذئلّت چکنلره کؤمک ادئب، اگر اؤزونو هر ياخشي ائشه وقف ادئبدئر.</verse>
        <verse osisID='1Tim.5.11'>لاکئن جاوان دوللاري ائمتئناع ات، چونکي مسئحله جور گلمه‌ين هاوا-هوسلره دوشدوکده، اَره گتمک ائسته‌يئرلر،</verse>
        <verse osisID='1Tim.5.12'>و محکومئيّت آلتينا گئرئرلر، چونکي اوّلکي ائمانلاريني بئر يانا آتيبلار.</verse>
        <verse osisID='1Tim.5.13'>همن حالدا اِولري دولانا-دولانا، بکارليغي دا اؤيره‌نئرلر. آنجاق بکارليغي يوخ، قيبت اِتمه‌يي، هر شيه بورونلاريني سوخماغي، و ناروا دانيشماغي.</verse>
        <verse osisID='1Tim.5.14'>بونا گؤره، ائسته‌يئرم جاوان دوللار اَره گتسئنلر، اؤولاد دوغسونلار، اِو دولانديرسينلار و دوشمنه مذمّت اوچون فورصت ورمه‌سئنلر.</verse>
        <verse osisID='1Tim.5.15'>چونکي اِله ائندي ده بعضئلري دؤنوبلر کي، شيطانين دالينجا گتسئنلر.</verse>
        <verse osisID='1Tim.5.16'>اگر ائمانلي بئر آروادين دول اولان ياخينلاري وارسا، او گرک اونا کؤمک اتسئن و کئلئسايا يوک قويولماسين. اِله کي، کئلئسا دوغرودان دول اولانلارا کؤمک اده بئلسئن.</verse>
        <verse osisID='1Tim.5.17'>ياخشي پئشواليق ادن آغساقّاللار ائکي قات احتئراما لايئقدئرلر، خوصوصن اونلار کي، وعظ اتمک و تعلئم ورمکده چوخ زحمت چکئرلر.</verse>
        <verse osisID='1Tim.5.18'>چونکي موقدّس يازي ديئر:  "خرمن دؤين اؤکوزون آغزيني باغلاما."  و  "فحله موزدونه موستحقدئر."</verse>
        <verse osisID='1Tim.5.19'>آغساقّالين ضئدّئنه بئر بؤهتاني قبول اتمه، مگر ائکي و يا اوچ شاهئد شهادت ورسئنلر.</verse>
        <verse osisID='1Tim.5.20'>گوناهدا داوام ورنلري هامينين قاباغيندا توبئخ ات. اِله کي، او بئرئلر ده دهشت اتسئنلر.</verse>
        <verse osisID='1Tim.5.21'>سني تاري و مسئح عئسا و سچئلمئش ملکلرئن حوضوروندا آند ورئرم کي، بو اوصوللاري قَرَضسئز ساخلاياسان و طرفدارليق اوزوندن هچ بئر شي اتمه‌يه​سن.</verse>
        <verse osisID='1Tim.5.22'>هچ کسئن اوستونه چوخ عجله ائله اَل قويما و بلجه اؤزگه​لرئن گوناهيندا شرئک اولما. اؤزونو طاهئر ساخلا.</verse>
        <verse osisID='1Tim.5.23'>داها آنجاق سو ائچمه، لاکئن مِعدن و تز-تز ضعئفله‌دئيئن اوچون بئر آز شراب دا ائچ.</verse>
        <verse osisID='1Tim.5.24'>بعضي آداملارين گوناهلاري چوخ آيديندير و اونلارين قاباقلاريندا موحاکئمه​يه طرف گدئر. اؤزگه​لرئنکي اونلارين دالينجا گلئر.</verse>
        <verse osisID='1Tim.5.25'>اله‌جه ده، ياخشي عمللر بلّي‌دئر، و بلّي اولمايانلاري گئزلتمک اولماز.  </verse>
      </chapter>
      <chapter osisID='1Tim.6'>
        <verse osisID='1Tim.6.1'>قوي قوللوق آلتيندا اولان بوتون قوللار، اؤز آغالاريني هر جور حؤرمته لايئق بئلسئنلر، اِله کي، تارينين آدينا و تعلئمئن ضئدّئنه کوفر ديئلمه‌سئن.</verse>
        <verse osisID='1Tim.6.2'>اونلار دا کي، ائمانلي آغالاري وار، اونلارا گرک حؤرمتسئزلئک اتمه‌سئنلر، چونکي اونلار قارداشديرلار. آمّا گرک اونلارا داها دا چوخ قوللوق اتسئنلر، چونکي فايدايا شرئک اولانلار ائمانلي و سوگئلئدئرلر. بو شيلري تعلئم ورئب، وعظ ات.</verse>
        <verse osisID='1Tim.6.3'>اگر کئمسه اؤزگه بئر تعلئم ورسه و ربّئمئز عئسا مسئحئن صحئح سؤزلري ائله و دئندارليغا دؤنده‌رن تعلئمله مووافئق اولماسا،</verse>
        <verse osisID='1Tim.6.4'>او، کئبئرله‌نئب و هچ بئر شي آنلامير. لاکئن داعوا سالان سوآللارا و سؤزلر باره​سئنده اولان موباحئثه​لره چوخ علاقه​لري وار کي، اونلاردان حسد، داعوا، سؤيوش، و پئس گومانلار قالخير</verse>
        <verse osisID='1Tim.6.5'>و فئکئرلري فاسئد اولان و حقئقتدن محروم اولان آداملارين آراسيندا کي، دئندارليغي قازانج اوچون بئر وسئله بئلئرلر، دائم چکئشمه قالديريرلار.</verse>
        <verse osisID='1Tim.6.6'>البتّه کي، دئندارليق بؤيوک بئر قازانج اوچون وسئله​دئر، اگر قَناعتله همراه اولسا.</verse>
        <verse osisID='1Tim.6.7'>چونکي بو دونيايا هچ بئر شي گتئرمه‌دئک، اونون اوچون ده اوندان هچ بئر شي گؤتوره​بئلمه‌رئک.</verse>
        <verse osisID='1Tim.6.8'>اگر يئيه​جه‌يئمئز و اؤرتونه​جه‌يئمئز وارسا، بونلارلا قناعت ادئرئک.</verse>
        <verse osisID='1Tim.6.9'>آمّا وارلي اولماق ائسته‌ينلر وسوسه​يه، تورا، آخماقليق و زئيان يتئرن چوخ هاوا-هوسلره دوشورلر کي، ائنسانلاري تباه و هلاکتده قرق ادئر.</verse>
        <verse osisID='1Tim.6.10'>چونکي پول سوگئسي هر جور شرّئن کؤکودور و اونون آرزوسوندا اولان بعضئلر ائماندان آزيبلار و اؤزلري اؤزلرئنه چوخ آجي چکدئرئبلر.</verse>
        <verse osisID='1Tim.6.11'>سن اي تاري آدامي، بونلاردان قاچ و صالحلئک، دئندارليق، ائمان، محبّت، صبر و حلم دالينجا اول.</verse>
        <verse osisID='1Tim.6.12'>ائمانين ياخشي ساواشيني ساواش و ابدي حياتي توت کي، اونون اوچون دعوت اولوندون و چوخ شاهئدلرئن حوضوروندا ياخشي اعتئراف اتدئن.</verse>
        <verse osisID='1Tim.6.13'>هر شيه حيات ورن تارينين حوضوروندا و او مسئح عئسانين حوضوروندا کي، پونطئيوس پئلاطين قاباغيندا ياخشي اعتئرافلا شهادت وردي، سنه امر ادئرم کي،</verse>
        <verse osisID='1Tim.6.14'>ربّئمئز عئسا مسئحئن ظوهورونا کئمي احکامي لکه​سئز و مذمّتسئز ساخلاياسان.</verse>
        <verse osisID='1Tim.6.15'>کي، اونو اؤز واختيندا يرئنه يتئره​جک؛ او کي، موتبارک و تک بئر سولطاندير، پادشاهلارين پادشاهي و ربلرئن ربّي.</verse>
        <verse osisID='1Tim.6.16'>کي، اؤلومسوزلويه محض او مالئکدئر و ياخينلاشا بئلمه​مه‌لي نوردا ساکئندئر کي، اونو نه بئر آدام گؤروب نه ده گؤره بئلر. اونا ابدي حؤرمت و قودرت اولسون. آمئن.</verse>
        <verse osisID='1Tim.6.17'>بو حاضير دونيادا وارلي اولانلارا نصئحت ور کي، کئبئرلنمه‌سئنلر، يا دا اَلدن گدن وار-دؤولته اومئد باغلاماسينلار. اومئدلرئني تارييا باغلاسينلار کي، بهره آلماق اوچون هر شيي بئزه بوللوقلا عطا ادئر.</verse>
        <verse osisID='1Tim.6.18'>نصئحت ور کي، ياخشيليق اتسئنلر، ياخشي ائشلرده وارلي اولسونلار، سخاوتلي اولوب پايلاشماغا حاضير اولسونلار.</verse>
        <verse osisID='1Tim.6.19'>و اؤزلري اوچون گله​جه‌يه ياخشي خزئنه​نئن بونؤوره​سئني قورسونلار، اِله کي، حقئقي حياتا مالئک اولسونلار.</verse>
        <verse osisID='1Tim.6.20'>اي تئموتاعوس، سنه امانت ورئله‌ني حئفظ ات. دونيه‌وي و باطئل دانيشماقلاردان و ضئدّ دوران موباحئثه​لردن کي، يالاندان اونا معرئفت ديئرلر، اؤزونو اوزاق ساخلا</verse>
        <verse osisID='1Tim.6.21'>کي، بعضئلري اونو اعتئراف ادئب بلجه ائماندان آزديلار. فيض سنئنله اولسون.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='2Pet'>
      <chapter osisID='2Pet.1'>
        <verse osisID='2Pet.1.1'>اؤزونو عئسا مسئحه قول اتمئش و اونون حوارئسي شمعون پطروسدان؛ او آداملارا کي، تاريميز و قورتاريجيميز عئسا مسئحئن صالحلئيي واسئطه​سئله بئزئم کئمي همن ائماني آليبلار:</verse>
        <verse osisID='2Pet.1.2'>تارينين و ربّئمئز عئسانين معرئفتئنده سئزه بول-بول فيض و باريش اولسون.</verse>
        <verse osisID='2Pet.1.3'>اونون ائلاهي قودرتي، اونون حقئقي معرئفتي‌ ائله کي، بئزي اؤز عئزّت و فضئلتئنئن واسئطه​سئله دعوت اتدي، حيات و دئندارليغا عاييد اولان هر شيي بئزه عطا ادئب.</verse>
        <verse osisID='2Pet.1.4'>چونکي بونلارين واسئطه​سئله او بئزه قئيمتلي و مؤحتشم وعده​لرئني عطا ادئب، اِله کي، اونلارين واسئطه​سئله شهوتدن باش آلان دونيادا اولان فساددان قاچيب، ائلاهي طبئعتئن شرئکي اولاسينيز.</verse>
        <verse osisID='2Pet.1.5'>اِله بونا گؤره ده سئز بوتون سعي‌يئنئزي صرف ادئن و ائمانينيزا اخلاقي فضئلت، اخلاقي فضئلتئنئزه معرئفت،</verse>
        <verse osisID='2Pet.1.6'>معرئفته نفسه حاکئم اولماق، نفسه حاکئم اولماغا تحمّول، تحمّوله دئندارليق،</verse>
        <verse osisID='2Pet.1.7'>دئندارليغا قارداش سوگئسي، و قارداش سوگئسئنه ده محبّتي علاوه ادئن.</verse>
        <verse osisID='2Pet.1.8'>چونکي اگر بونلار سئزده اولسا و آرتسا، ربّئمئز عئسا مسئحئن حقئقي معرئفتئنده سئزي ائشسئز و ثمره​سئز قويمازلار.</verse>
        <verse osisID='2Pet.1.9'>کئمده بونلار يوخدور، او کوردور، بصئرتي يوخدور و قاباقکي گوناهلاريندان تمئزله‌ندئيئني ياددان چيخارديب.</verse>
        <verse osisID='2Pet.1.10'>بونا گؤره، قارداشلار، داها چوخ چاليشين کي، دعوت و سچئلدئيئنئزي مؤحکملده​سئنئز، نه‌قدر کي، بو شيلري ادئرسئنئز، اصلا بودره‌مزسئنئز.</verse>
        <verse osisID='2Pet.1.11'>چونکي بو يوللا ربّئمئز و قورتاريجيميز عئسا مسئحئن ابدي پادشاهليغينا گئرمک سئزه بول-بول ورئله​جک.</verse>
        <verse osisID='2Pet.1.12'>بونون اوچون من همئشه حاضير قالاجاغام کي، بونلاري سئزه خاطيرلاديم، گرچي سئز اله ائندي ده بونلاري بئلئرسئنئز و يانينيزدا اولان حقئقتده ثابئتقدمسئنئز.</verse>
        <verse osisID='2Pet.1.13'>و صحئح بئلئرم کي، من بو مسکنده ائکن خاطيرلاتماقلا سئزي اوياديم.</verse>
        <verse osisID='2Pet.1.14'>چونکي بئلئرم کي، مسکنئمي تزلئکله بئر يانا قوياجاغام، نجه کي، ربّئمئز عئسا مسئح ده منه آشکار ادئب.</verse>
        <verse osisID='2Pet.1.15'>بونا گؤره چاليشاجاغام کي، منئم رحلتئمدن سونرا دا بونلاري يادا سالماغا قادئر اولاسينيز.</verse>
        <verse osisID='2Pet.1.16'>چونکي بئز ربّئمئز عئسا مسئحئن قودرتئني سئزه بئلدئرن زامان، و اونون گئنه گله​جه‌يئني سئزه بئلدئرن زامان، اوستاليقلا دوزه‌لمئش افسانه​لرئن دالينجا گتمه‌دئک، لاکئن اؤزوموز اونون احتئشامينين شاهئدلري ائدئک.</verse>
        <verse osisID='2Pet.1.17'>اونا گؤره کي، حؤرمت و عئزّتي آتا تاريدان آلان زامان، عظمتلي اولان عئزّتدن بله بئر خئطاب گلدي: "بو منئم سوگئلي اوغلومدور کي، اوندان چوخ راضي‌يام."</verse>
        <verse osisID='2Pet.1.18'>و بئز اؤزوموز موقدّس داغدا اونونلا اولان زامان، گؤيدن گلن بو خئطابي اشئتدئک.</verse>
        <verse osisID='2Pet.1.19'>و پيغمبرلرئن سؤزلري بئزئم يانيمزدا داها چوخ ثابئت اولدو کي، سئز ده گون دوغانا کئمي و سحر اولدوزو اورکلرئنئزده طولوع اده‌نه کئمي ياخشي ادئرسئنئز کي، قارانليق يرده ائشيق سيچيران بئر چيراق کئمي اونا دئقّت ادئرسئنئز.</verse>
        <verse osisID='2Pet.1.20'>لاکئن هر شيدن اوّل بونو بئلئن کي، موقدّس يازيدا اولان هچ بئر نبئلئک شخصئن اؤز تفسئرئندن ديئل.</verse>
        <verse osisID='2Pet.1.21'>چونکي هچ نَبئلئک هچ بئر زامان ائنسان ائراده​سي ائله اِدئلمه‌يئب، آمّا ائنسانلار موقدّس روح طرفئندن حرکته گلئب تاريدان دانيشديلار.</verse>
      </chapter>
      <chapter osisID='2Pet.2'>
        <verse osisID='2Pet.2.1'>لاکئن يالانچي پيغمبرلر ده خالق آراسيندا ظوهور اتدئلر، نجه کي، سئزئن آرانيزدا دا يالانچي موعلّئملر اولاجاقلار کي، گئزلئجه محو ادن بئدعتلر گتئرئب، حتّا او آغاني دا داناجاقلار کي، اونلاري ساتين آلدي و اؤز باشلارينا تزلئکله هلاکت گتئره​جکلر.</verse>
        <verse osisID='2Pet.2.2'>بئر چوخلاري اونلارين سفاهتئنئن دالينجا گده​جکلر و اونلارين اوزوندن حقئقت يولونا اهانت اولوناجاق.</verse>
        <verse osisID='2Pet.2.3'>و طاماحکارليقدا سئزي يالان سؤزلرله سوياجاقلار؛ اونلارين محکومئيّتي چوخدان بري قووّه​ده​دئر و هلاکتلري ياتماييب.</verse>
        <verse osisID='2Pet.2.4'>چونکي تاري گوناها باتميش ملکلره رحم اتمه‌يئب، اونلاري اسئرلئکده ساخلادي و حؤکم اوچون ساخلانميش قارانليق قويولارينا تسلئم اتدي.</verse>
        <verse osisID='2Pet.2.5'>او قدئم دونيايا دا رحم اتمه‌دي، لاکئن صالحلئک واعئظي نوحو اؤزگه يدّي نفر​له ساخلاييب، دئنسئزلرئن دونياسي اوزونه سل گتئردي.</verse>
        <verse osisID='2Pet.2.6'>سودوم و گومورا شهرلرئني هلاکته محکوم ادئب، کول‌له بئر اتدي و اونلاري اوندان سونرا دئنسئزلئکله ياشايانلار اوچون عئبرت قويدو.</verse>
        <verse osisID='2Pet.2.7'>صالح اولان لوطو دا کي، فاسئقلرئن ادبسئز رفتاريندا عذاب چکئردي، قورتاردي.</verse>
        <verse osisID='2Pet.2.8'>(چونکي بو صالح، اونلارين آراسيندا ياشايارکن گؤردوکلري و اشئتدئکلرئندن حئسّ اتدي کي، صالح جاني گون به گون اونلارين ناشرع عمللرئندن اذئيّت چکئر.)</verse>
        <verse osisID='2Pet.2.9'>رب بئلئر کي، دئندارلاري وسوسه​دن نجه قورتارسين و صالح اولمايانلاري نجه حؤکم گونو اوچون تنبه آلتيندا ساخلاسين.</verse>
        <verse osisID='2Pet.2.10'>خوصوصن ده اونلاري کي، جئسمئن فاسئد هاوا-هوسلرئنه پيرو اولورلار. گوستاخ و منمچي‌دئرلر و عظمتلي وارليقلاري سؤيمکدن تئتره​مئرلر.</verse>
        <verse osisID='2Pet.2.11'>حال بو کي، گوج و قودرتده اونلاردان داها بؤيوک اولان ملکلر، ربّئن حوضوروندا اونلارين ضئدّئنه اهانتلي بئر حؤکم ورمئرلر.</verse>
        <verse osisID='2Pet.2.12'>آمّا بونلار شوعورسوز حيوانلار کئمي‌دئرلر کي، توتولوب اؤلدورولمک اوچون قرئزه​لرئنه موطابئق رفتار ادن مخلوقلار کئمي دوغولوبلار و بئلمه‌دئکلري شيلرئن حاقّيندا اهانت ادئرلر و او مخلوقلارين محو اولونماسيندا بونلار دا محو اولوناجاقلار</verse>
        <verse osisID='2Pet.2.13'>و حاقسيزليغين اوجرتي اولاراق حاقسيزليق چکه​جکلر. گوندوز واختي عيش-عئشرته مشغول اولماغي بئر کف ساييرلار. اونلار لکه​لي و قوصورلودورلار. سئزئنله ييئب-ائچدئکلري واخت، اؤز حئيله​لرئنده کف ادئرلر.</verse>
        <verse osisID='2Pet.2.14'>گؤزلري زئنادان دولوب گوناه اتمکدن اصلا اَل گؤتورمورلر، ثباتسيز جانلاري آلداديرلار، طاماحکارليقدا مشق اتمئش اورکلري وار، بو ملعون اؤولادلار!</verse>
        <verse osisID='2Pet.2.15'>آزديقلاري او دوز يولو اونودوبلار، پِعور اوغلو بلعامين طرئقئنه گدئبلر کي، حاقسيزليغين اوجرتئني سِودي،</verse>
        <verse osisID='2Pet.2.16'>لاکئن اؤز تقصئرئندن توبئخ اولوندو؛ دئلسئز بئر اِششَک، ائنسان سسي ائله اونونلا دانيشيب بو پيغمبرئن دلئلئک اتمه‌سئنه مانع اولدو.</verse>
        <verse osisID='2Pet.2.17'>بونلار سوسوز بولاقلارديرلار، کوله‌يئن آپارديغي دومانلارديرلار. اونلار اوچون قارا قارانليق ساخلانيب.</verse>
        <verse osisID='2Pet.2.18'>چونکي باطئللئيئن مغرور سؤزلرئني دانيشيب، جئسماني هاوا-هوسلر و سفالتله او آداملاري آلداديرلار کي، سهوده ياشايانلارين الئندن حله ده قاچماقداديرلار.</verse>
        <verse osisID='2Pet.2.19'>آزادليق وعده​سئني ورئرلر، حال‌بو کي، اؤزلري فسادين قوللاري‌ديرلار. چونکي هر نه کي، ائنساني مغلوب اتسه، ائنسان اونا قول اولور.</verse>
        <verse osisID='2Pet.2.20'>چونکي اگر اونلار کي، رب و قورتاريجيميز عئسا مسئحي تانيماق واسئطه​سئله دونيانين نجئسلئکلرئندن قاچيبلار، اگر تزه​دن اونلارا بولاشيب مغلوب اولسالار، اونلارين آخير حالي اوّلکئندن داها پئس اولوب.</verse>
        <verse osisID='2Pet.2.21'>چونکي اونلار اوچون داها ياخشي اولاردي کي، صالحلئک يولونو بئلمه​مئش اولسونلار، تا کي، اونو بئلئب و اونلارا امانت ورئلمئش موقدّس حؤکمدن اوز دؤندرسئنلر.</verse>
        <verse osisID='2Pet.2.22'>اونلارين باشينا بو دوغرو مثلده ديئلنلر گلئب: «ائت اؤز قوسدوغونا قاييدار.» و «يويولموش دونوز پالچيقدا آغناماغا دؤنر.»</verse>
      </chapter>
      <chapter osisID='2Pet.3'>
        <verse osisID='2Pet.3.1'>ائندي سِوگئلئلر، بو ائکئنجي مکتوبدور کي، سئزه يازيرام؛ اونلاردا چاليشيرام کي، خاطيرلاتماقلا سئزئن خالئص فئکئرلرئنئزي اويانديريم کي،</verse>
        <verse osisID='2Pet.3.2'>سئز، موقدّس نبئلر طرفئندن قاباقجادان ديئلمئش سؤزلري و حوارئلرئنئزئن واسئطه​سئله ديئلمئش رب و قورتاريجينين امرئني يادا سالاسينيز.</verse>
        <verse osisID='2Pet.3.3'>هر شيدن اوّل بونو بئلئن کي، آخير گونلرده رئشخند ادنلر، رئشخندله گله​جکلر و اؤز شهوتلرئنئن دالينجا قاچيب،</verse>
        <verse osisID='2Pet.3.4'>دئيه​جکلر: "بس اونون گلئشئنئن وعده​سي هاني؟ چونکي اجدادلاريميزين گؤزلرئني حياتا يومدوقلاريندان بري، هر شي او حالدا داوام ادئر کي، خئلقتئن باشلانيشيندان وار ائدي."</verse>
        <verse osisID='2Pet.3.5'>بله دوشونرکن، نظرلرئندن قاچيرديرلار کي، گؤيلر تارينين کلامي ائله قدئمدن وار ائدي، ير ده سودان و سو واسئطه‌سئله شکئل تاپدي</verse>
        <verse osisID='2Pet.3.6'>و اونونلا دا دونيا او زامان سو ائله بوغولوب محو اولدو.</verse>
        <verse osisID='2Pet.3.7'>لاکئن ائندئکي گؤيلر و ير اونون کلامي ائله اود اوچون ساخلانيب، دئنسئز آداملارين موحاکئمه و هلاکت گونو اوچون حئفظ اولونور.</verse>
        <verse osisID='2Pet.3.8'>آمّا سوگئلئلر، بو بئر شيي ياددان چيخارتمايين کي، ربّئن يانيندا بئر گون مئن ائل، مئن ائل ده بئر گون کئمي دئر.</verse>
        <verse osisID='2Pet.3.9'>ربّ اؤز وعده​لرئنده يوبانماز، نجه کي، بعضئلر يوبانماق حساب ادئرلر. آمّا او، سئزه صبرله رفتار ادئر و ائسته‌مئر کي، هچ کس هلاک اولسون، لاکئن هامي تؤوبه​يه گلسئن.</verse>
        <verse osisID='2Pet.3.10'>آمّا ربّئن گونو اوغرو کئمي گله​جک کي، اوندا، گؤيلر بؤيوک بئر گورولتو ائله آرادان گده​جک و عونصورلر شئدّتلي حرارتله محو اولاجاقلار، ير و اونون ائشلري ده ياناجاقدير.</verse>
        <verse osisID='2Pet.3.11'>ائندي کي، بوتون بونلار بو جور آرادان گده​جکلر، سئز نجه ائنسانلار گرک اولاسينيز؟ موقدّس رفتاردا و دئندارليقدا</verse>
        <verse osisID='2Pet.3.12'>ربّئن گونونون گلئشئني گؤزله‌يئب، اونو تَلَسدئره​سئنئز کي، اونون سببئندن گؤيلر يانيب آرادان گده​جک و عونصورلر شئدّتلي حرارتله اَرئيه‌جکلر!</verse>
        <verse osisID='2Pet.3.13'>آمّا بئز اونون وعده​سئنه گؤره تزه گؤيلر و تزه بئر يري گؤزله‌يئرئک کي، اونلاردا صالحلئک ساکئندئر.</verse>
        <verse osisID='2Pet.3.14'>بونا گؤره سوگئلئلر، ائندي کي، بو شيلري گؤزله‌يئرسئنئز، چاليشين کي، او سئزي باريش ائچئنده، لکه​سئز و قوصورسوز تاپسين.</verse>
        <verse osisID='2Pet.3.15'>و ربّئمئزئن صبرئني ده نئجات حساب ادئن؛ نجه کي، سوگئلي قارداشيميز پولوس دا، اونا ورئلمئش حئکمتله سئزه يازدي.</verse>
        <verse osisID='2Pet.3.16'>نجه کي، بوتون مکتوبلاردا اله شيلردن صؤحبت ادئلئر کي، باشا دوشمه‌سي چتئندئر و جاهئل و ثباتسيز آداملار، آيري موقدّس يازيلارا اتدئيي کئمي، بونلاري دا اؤز هلاکتلري اوچون چوئرئرلر.</verse>
        <verse osisID='2Pet.3.17'>بونا گؤره، سئز، اي سوگئلئلر، بونلاري قاباقجادان بئله‌رک، احتئياط ادئن اِله کي، اوصولسوز آداملارين سهولرئله يولدان آزديريلماياسينيز و اؤز ثباتينيزدان دوشمه‌يه​سئنئز.</verse>
        <verse osisID='2Pet.3.18'>لاکئن رب و قورتاريجيميز عئسا مسئحئن معرئفتئنده بؤيويه​سئنئز. اونا هم ائندي هم ده ابدئيّت گونونه​جک عئزّت اولسون. آمئن.</verse>
      </chapter>
    </div></osisText>
</osis>
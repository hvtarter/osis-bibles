<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Lam'>
      <chapter osisID='Lam.1'>
        <verse osisID='Lam.1.1'>
          بئر زامان ائنسانلارلا دولو اولان اورشَلئم شهري،  نجه ده تک-تنها اوتوروب.ائندي او دول بئر آرواد کئمي اولوب-وئلايتلر آراسيندا بئر زامان اوجا ساييلان،اِللر آراسيندا شاهزاده اولان،بو شهر، نؤکرچئلئک ادئر.</verse>
        <verse osisID='Lam.1.2'>گجه‌لر آجي-آجي آغلار،گؤز ياشلاري ائله ياناغي ائسلانار،بوتون معشوقلارينين آراسيندان اونا تسلّی ورن يوخدور.بوتون دوستلاري اونا خيانت ادئب، دوشمن اولوب.</verse>
        <verse osisID='Lam.1.3'>يهودا ذئلّت آلتيندا، قوللوق آلتيندا،اسئرلئيه آپاريليب؛او، مئلّتلر آراسيندا ياشايير،آمّا اورادا راحاتليق تاپماييب،بو ائضطئراب آراسيندا، اونو تعقئب ادنلرئن هاميسي اونا چاتيبلار.</verse>
        <verse osisID='Lam.1.4'>صحيونا گدن يوللار ياس توتور،چونکي بايراملارينا گلن يوخدور،بوتون دروازالاري کئمسه‌سئز قاليب؛کاهئنلري آه چکئر،قيزلاري ذلئل اولوب،او اؤزو ده آجي‌دير،</verse>
        <verse osisID='Lam.1.5'>دوشمنلري اونون اوستونه آغا اولوب،کامياب ياشاييرلار؛تقصئرلرئنئن چوخلوغونا گؤرهرب اونلاري بو ظولمه ساليب،دوشمنلرئنئن گؤزلري قاباغيندا اؤولادلاري اسئر آپاريليب.</verse>
        <verse osisID='Lam.1.6'>صحيون قيزينين بوتون جاه-جلالي يوخ اولوب؛اونلارين باشچيلاري اوتلاقسيز مارال کئمي اولوبلار،تعقئب ادنلرئن قاباغيندان طاقَتسئز قاچيبلار.</verse>
        <verse osisID='Lam.1.7'>اورشَلئم سيخينتي ائچئنده آوارا گَزَرکَن،کچن گونلرده اولان بوتون ثروتئني خاطيرلايير،خالقي دوشمنلرئنئن اَلئنه دوشَن واخت، کؤمه‌يئنه چاتان اولمادي.دوشمنلري اونا باخديلار،ييخيلماغينا گولدولر.</verse>
        <verse osisID='Lam.1.8'>اورشَلئم بؤيوک گوناه ائشلَتدي،اونا گؤره ده نجئس بئر شي اولوب.اونا حؤرمت ادنلرئن هر بئريائندي اونا خور باخير،چونکي اونو چيلپاق گؤروبلر،او دا ائنله‌يئب، اوزونو يانا چِوئرئر.</verse>
        <verse osisID='Lam.1.9'>نجئسلئيي اَته‌يئنده ائدي،گله‌جيئني دوشونمه‌دي،اونا گؤره ده قورخولو شکئلده ييخيليب،اونا تسلّی ورن يوخدور.يارب، گؤر بو ذئلّه‌تئمي،چونکي دوشمن اؤزونو بؤيودوب.</verse>
        <verse osisID='Lam.1.10'>دوشمن اونون بوتون ثروتي اوستونه اَلئني اوزاديب،چونکي گؤروب کي، مئلّتلر اونون مَقدَسئنه سوخولوبلار؛او مئلّتلر کي، اونلارين گئرمه‌سئني جاماعاتينين آراسينا قدغن اتمئشدئن.</verse>
        <verse osisID='Lam.1.11'>بوتون خالقي زاري‌يير، چؤرک آختارير،جانلارينا قووّت آلماق اوچونثروتلرئنئن عوضئنه آذوقه آليرلار."يارب، ائندي باخ، حاليمي گؤر،نجه ذلئل اولموشام."</verse>
        <verse osisID='Lam.1.12'>ای بوتون يولدان کچنلر،بو ائش سئزئن اوچون مگر هِچدئر؟باخين دردئمه، بونون کئمئسي مگر وار؟منئم باشيما گتئرئلَن درد باشقاسيندا مگر اولار؟رب قضبدن آلوولاناندا بو دردي باشيما تؤکدو.</verse>
        <verse osisID='Lam.1.13'>يوخاريدان اود گؤندردي،سوموکلرئمه‌جک بو اودو يِرئتدي.آياقلاريم اوچون تور قوروب،منی گری قايتاريب.منی تک-تنها بوراخيب، بوتون گون طاقتدن ساليب.</verse>
        <verse osisID='Lam.1.14'>پروردئگار تقصئرلرئمي منه يوغ ادئب،اَلي ائله بئربئرئنه هؤروب،اونلاري بوينوما کچئرديب،طاقتئمي جانيمدان آليب.منی قاباغيندا دورا بئلمه‌دئيئمائنسانلارا تسلئم ادئب.</verse>
        <verse osisID='Lam.1.15'>پروردئگار ائچئمده اولان ائگئدلرئن هاميسينيهِچه ساييب.منئم ضئدّئمه بئر زامان تعيئن ادئب کي،سِچمه ائگئدلرئمي قيريب تاپدالاسين.باکئره يهودا قيزيني اوزوم‌سيخاندا اَزئب.</verse>
        <verse osisID='Lam.1.16'>بونلار اوچون آغلاييرام،گؤزلرئمدن ياش آخير.تسلّی ورن مندن اوزاقدير،جا‌نيمي تزه‌له‌يَن مندن اوزاقدير.اؤولادلاريم يالقيز قاليب،چونکي دوشمن ظفر تاپيب.</verse>
        <verse osisID='Lam.1.17'>صحيون اَللرئني اوزادير؛آمّا اونا تسلّی ورن يوخدور.رب يعقوب نسلئنئن ضئدّئنه بو امرئني ورئب:"قوي اطرافيندا اولانلاري، اونون دوشمنی اولسونلار،چونکي اورشَلئم اونلارين آراسيندا نجئس اَسکئيه چِورئلئب."</verse>
        <verse osisID='Lam.1.18'>رب حاقلي‌دير؛چونکي من اونون امرئنه عوصيان اتمئشم،ای بوتون خالقلار، قولاق آسين!منئم چکدئيئم بو درده باخين،باکئره قيزلاريم، جاوان اوغلانلاريم اسئرلئيه گدئب.</verse>
        <verse osisID='Lam.1.19'>سِوگئلی‌لرئمي چاغيرديم،لاکئن منی آلداتديلار؛کاهئنلرئم، آغساقّال‌لاريم جانا گلمک اوچون يمک آختارارکَن،شهرئن ائچئنده هلاک اولدولار.</verse>
        <verse osisID='Lam.1.20'>يارب، باخ، دارا دوشموشم،جانيم عذابدان يانير.چوخ عاصئلئک اتمئشم،بونا گؤره ده اوره‌يئم اوزولور.باييردا قيلينج اؤلدورور،اِو ائچئنده اؤلوم ياشايير.</verse>
        <verse osisID='Lam.1.21'>نجه ناله چکدئيئمي اشئدئبلر،آمّا منه تسلّی ورن يوخدور،باشيما گلن بو بلادان بوتون دوشمنلرئمئن خبري وار،سنئن بونو اتدئيئنه سِوئنئرلر،کاشکي اعلان اتدئيئن گون گلسَيدي کي،اونلار دا منئم وضعئيّتئمه دوشه‌لر.</verse>
        <verse osisID='Lam.1.22'>قوي اونلارين اتدئکلري بوتون پئسلئکلر سنئن حوضورونا قالخسين؛تقصئرلرئمه گؤره منه اتدئيئني، اونلارا دا ات.چونکي ناله‌لرئم چوخدور،اوره‌يئم طاقتدن دوشوب. </verse>
      </chapter>
      <chapter osisID='Lam.2'>
        <verse osisID='Lam.2.1'>پروردئگار صحيون قيزينا قضبلَنَرکَننجه اونو هر طرفدن قارا بولود آليب!ائسرايئلئن شؤوکتئني گؤيدن يِره چيرپيپ،قضبلَندئيي گون کَتئلئني  يادا سالماييب.</verse>
        <verse osisID='Lam.2.2'>پروردئگار آمان ورمه‌دنيعقوب نسلئنئن بوتون مسکنلرئني اودوب،قضبئنده يهودا قيزينين قالالاريني ييخيب،اونلاري يِرله بئر ادئب،مملکتي، باشچيلاريني آلچالديب.</verse>
        <verse osisID='Lam.2.3'>حئدّتلي قضبئنده ائسرايئلئن بوتون قووّه‌سئني کؤکوندن کَسئب،دوشمن قاباغيندا اونون اوستوندن صاغ اَلئني گؤتوروب.اِله بئل کي، يعقوب نسلئنئن آراسيندا،اؤد کئمي هر ياني يانديريب ياخير.</verse>
        <verse osisID='Lam.2.4'>دوشمن کئمي کامانينين ياييني چکئب،خصم کئمي صاغ اَلئني قالديريب،بوتون گؤزه خوش گؤرونَنلري اؤلدوروب؛قضبئني صحيون قيزينين چاديرينا آلوو کئمي تؤکوب.</verse>
        <verse osisID='Lam.2.5'>پروردئگار دوشمن کئمي اولوب.ائسرايئلي اودوب؛بوتون سارايلاريني اودوب،قالالاريني وئران قويوب،يهودا قيزينين ماتمئني، فغانيني داها دا آرتيريب.</verse>
        <verse osisID='Lam.2.6'>چارداغيني وئرانه باغلار کئمي قيريب تؤکوب،گؤروش يِرلرئني خاراباليغا چِوئرئب،رب صحيونا تعيئن اتدئيي بايرام و سَبّت گونلرئني يادلاردان چيخارتديريب،قضبئنئن آلوووندا پادشاه و کاهئني تحقئر ادئب.</verse>
        <verse osisID='Lam.2.7'>پروردئگار قوربانگاهيني ردّ ادئب،موقدّس مکانيني ترک ادئب.سارايلارينين دووارلاريني دوشمن اَلئنه تسلئم ادئب،اونلار بايرام گونونده اولدوغو کئمي،ربّئن معبدئنده هاراي چکئبلر.</verse>
        <verse osisID='Lam.2.8'>رب نئيّت اتدي کي،صحيون قيزينين دوواريني داغيتسين.اؤلچو ائپئني اوزاديب،داغيتماق اوچون اوندان اَل چکمه‌يئب.قالا دوواريني، سدّئني، ماتمه بورويوب،ائکئسي بئرلئکده سولورلار.</verse>
        <verse osisID='Lam.2.9'>اونون دروازالاري يِره باتيب،چفته‌لرئني قيريب آتيب،پادشاهي، باشچيلاري ياد مئلّتلرئن آراسينداديرلار،شرئعته عمل ادئلمئر،پيغمبرلرئنه ربدن آرتيق رؤيا گلمئر.</verse>
        <verse osisID='Lam.2.10'>صحيون قيزينين آغساقّاللاري يِره اوتوروبلار، دئنمئرلر،باشلارينا توز-تورپاق تؤکوبلر؛اؤزلرئني چولا بورويوبلر،اورشَلئمئن باکئره قيزلاري باشلاريني يِره دئکئب.</verse>
        <verse osisID='Lam.2.11'>آغلاماقدان گؤزلرئمئن نورو گِدئر،جانيم عذابدان يانير؛عزئز خالقيمين قيريلديغينا گؤره اوره‌يئمدن قان آخير.او زامان کي، شهر ميدانلارينداکؤرپه‌لرله اوشاقلار باييليرلار.</verse>
        <verse osisID='Lam.2.12'>شهر ميدانلاريندا يارالي‌لار کئمي هوشدان گِدَرکَن،آنا قوجاغيندا جان وِرَرکَن،آنالاريندان سوروشورلار:"هاني چؤرک، هاني شراب؟"</verse>
        <verse osisID='Lam.2.13'>ای اورشَلئم قيزي، سنه نه دِيئم؟سني کئمئنله موقايئسه اِدئم؟ای باکئره صحيون قيزي، سني کئمه بَنزه‌دئم کي،بونونلا من سنه تسلّی وره بئلئم؟چونکي ياران دهنز قدر درئندئر،سنه کئم شفا وره بئلر؟</verse>
        <verse osisID='Lam.2.14'>پيغمبرلرئن سنئن اوچون يالان و معناسيز رؤيالار گؤروبلر؛خوشبختلئيئني سنه قايتارماق اوچونتقصئرلرئني اوزه چيخارتماييبلار،آمّا سني آزديرماق اوچون،سنه يالاندان رؤيالار گؤروبلر.</verse>
        <verse osisID='Lam.2.15'>يولدان کِچَن بوتون ائنسانلار اَل چاليبسني مسخره ادئرلر،باشلاريني يِلله‌يئرلر.اورشَلئم قيزينا ديئرلر:"بوتون دونيانين گؤزل‌لئک و شادليق تمثئلي اولان شهر مگر بودور؟"</verse>
        <verse osisID='Lam.2.16'>بوتون دوشمنلرئن سني مسخره ادئرلر؛فئته باسيرلار، دئش قيجيرديرلار،ديئرلر "اونو اودموشوق،گؤزله‌دئيئمئز گون يقئن کي، بو گوندور؛اونا چاتميشيق، اونو گؤرموشوک."</verse>
        <verse osisID='Lam.2.17'>رب اؤز ائراده‌سئني يرئنه يتئرئب،قدئم زامانلاردا امر اتدئيي سؤزو حياتا کچئردئب.سني آمان ورمه‌دن وئران قويوب،دوشمنلرئني سنئن حالينا سِوئندئرئب،خصملرئنئن گوجونو آرتيريب.</verse>
        <verse osisID='Lam.2.18'>خالقين اورَکلري پروردئگارا فرياد اتدي،ای صحيون قيزينين دوواري!قوي گجه-گوندوز سنئن گؤزلرئندن سل کئمي ياش آخسين،دئنجَلمه،آچ گؤزلرئني، يومولماسين.</verse>
        <verse osisID='Lam.2.19'>قالخ، گجه‌نئن قارانليغيندا فرياد ات،گجه نؤوبه‌لري باشلايارکنپروردئگارين حوضوروندا قلبئني سولار کئمي آچيب تؤک.اَللرئني اونا آچ، اؤولادلارينين صاغ قالماسيني ائسته،اونلار هر تئنئن باشيندا آجيندان هوشدان گدئرلر.</verse>
        <verse osisID='Lam.2.20'>يارب، ائندي باخ، خالقينين حاليني گؤر!کئمئنله بله رفتار ادئبسن؟آنالار اوشاقلاريني، عزئز بالالاريني مگر يِسئنلر؟کاهئنلر، پيغمبرلر پروردئگارين موقدّس مکانيندا مگر اؤلدورولسونلر؟</verse>
        <verse osisID='Lam.2.21'>جاوانلار، قوجالار توز-تورپاقدا، کوچه‌لرده ياتيرلار.باکئره قيزلاريم، ائگئدلرئم قيلينجدان کچئرئلئبلر.قضبلَندئيئن گون اونلاري هلاک ادئبسن،آمان ورمه‌دن قيريبسان.</verse>
        <verse osisID='Lam.2.22'>قورخدوقلاريمي هر ياندان چاغيريبسان،اِله بئل، بايراما دعوت ادئبسن.ربّئن قضب گونونده قاچيب-قورتولان اولمادي،اونلارين آراسيندان صاغ قالان اولمادي،اونلاري کي، دوغوب بؤيوتموشدوم،اونلاري دوشمنئم هلاک اتدي.</verse>
      </chapter>
      <chapter osisID='Lam.3'>
        <verse osisID='Lam.3.1'>من او آدامام کي،تارينين قضب دَيَنه‌يئندن عذاب چکئرم.</verse>
        <verse osisID='Lam.3.2'>او منی چکئب آپاريب،ائشيقدا يوخ، قارانليقدا گَزدئرئب.</verse>
        <verse osisID='Lam.3.3'>دوغرودان دا بوتون گون، دفه‌لرله اَلئنياوستومه قالديريب.</verse>
        <verse osisID='Lam.3.4'>اَتئمي، دَرئمي چورودوب،سوموکلرئمي سينديريب.</verse>
        <verse osisID='Lam.3.5'>منی عذابلا، ذئلّتله ساري‌ييب،موحاصئره‌يه ساليب.</verse>
        <verse osisID='Lam.3.6'>چوخدان اؤلوب-گِدنلر کئمي،منی ظولمتده ساکئن ادئب.</verse>
        <verse osisID='Lam.3.7'>اطرافيمي هر طرفدن حاصارا آليب،اِله کي، قاچا بئلمئرم؛منی آغير زنجئرلرله زنجئرله‌يئب.</verse>
        <verse osisID='Lam.3.8'>حتّا فرياد ادئب ائمدادا چاغيرديغيم زامان،او، دوعامين قاباغيني سدّ ادئر.</verse>
        <verse osisID='Lam.3.9'>يوللاريمي يونما داشلارلا کَسئب،طرئقلرئمي دولاشديريب.</verse>
        <verse osisID='Lam.3.10'>منه آيي کئمي کمئن دوزه‌لدئر،گئزله‌نمئش آصلان کئمي‌دئر.</verse>
        <verse osisID='Lam.3.11'>يوللاريمي آزديريب، منی پارچالاييب؛چاره‌سئز حالا ساليب.</verse>
        <verse osisID='Lam.3.12'>کامانينين ياييني چکدي،منی اوخو اوچون بئر هدف اتدي.</verse>
        <verse osisID='Lam.3.13'>اوخدانين اوخلاريني بؤيره‌يئمه ساپلادي.</verse>
        <verse osisID='Lam.3.14'>خالقيمين گولوش هدفئنه دؤنموشم،مضحکه‌لي نغمه ائله گون بويو منی اَله ساليرلار.</verse>
        <verse osisID='Lam.3.15'>او، منی آجي‌لارلا دويوردوب،منه دويونجاق يووشان سويونو ائچئرتدئرئب.</verse>
        <verse osisID='Lam.3.16'>دئشلرئمي چينقيللا قيريب،منی کول ائچئنه باسيب.</verse>
        <verse osisID='Lam.3.17'>جانيمي سالاماتليقدان اوزاق ادئب،ياخشيليغي ياددان چيخارتديم.</verse>
        <verse osisID='Lam.3.18'>بونا گؤره ديئرم: "قووّتئم گدئب،ربدن اومئدئم کَسئلئب."</verse>
        <verse osisID='Lam.3.19'>عذابيمي، سرگَردانليغيمي،يووشاني و آجي‌لاري يادا سال.</verse>
        <verse osisID='Lam.3.20'>دوغرودان کي، جانيم اونلاري خاطيرلايير،جانيم ائچئمده سيخيلير.</verse>
        <verse osisID='Lam.3.21'>آمّا بونو خاطيرلاديقجا اومئدله‌نئرم؛</verse>
        <verse osisID='Lam.3.22'>ربّئن مهرئبانليغي دوغرودان اصلا تؤکَنمَز،چونکي اونون شَفقَتئنه نهايت يوخ.</verse>
        <verse osisID='Lam.3.23'>بونلار هر سحر تزه‌له‌نئر،سنئن وفادارليغين بؤيوکدور.</verse>
        <verse osisID='Lam.3.24'>جانيم ديئر: "رب منئم نصئبئمدئر"،بو اوزدن اونا اومئد باغلاييرام.</verse>
        <verse osisID='Lam.3.25'>رب اونا بِل باغلايانلارا،اونو آختارانلارا خيئرخاه‌دير.</verse>
        <verse osisID='Lam.3.26'>ربّئن نئجاتيني سَس‌سئزجه گؤزله‌مَک نه ياخشي‌دير!</verse>
        <verse osisID='Lam.3.27'>ياخشي اولار کي، ائنسانيوغونو جاوانليغيندا داشيسين.</verse>
        <verse osisID='Lam.3.28'>قوي ساکئت اولوب تک باشينا اوتورسون،چونکي رب اونا يوک قويوب.</verse>
        <verse osisID='Lam.3.29'>قوي آغزيني تورپاغا قويسون،بلکه حله اومئد وار.</verse>
        <verse osisID='Lam.3.30'>قوي ائجازه ورسئن کي، ياناغينا وورسونلار،قوي ذلئلّئک ائچئنده بوغولسون.</verse>
        <verse osisID='Lam.3.31'>چونکي پروردئگار ابدئلئک ردّ اتمز.</verse>
        <verse osisID='Lam.3.32'>قم-قوصّه ورسه بِله،مهرئبانليغينين بوللوغونا گؤره شَفقَت گؤرسه‌در.</verse>
        <verse osisID='Lam.3.33'>چونکي اورَکدن ائستيه‌رک بشر اؤولادلارينا عذاب ورمز،هچ کئمي کَدَرلَندئرمَز.</verse>
        <verse osisID='Lam.3.34'>دونياداکي بوتون اسئرلرئن آياق آلتيندا اَزئلمه‌سي،</verse>
        <verse osisID='Lam.3.35'>حاق-تاعالانين حوضوروندا ائنسانيناؤز حاقلاريندان محروم اولماسيني،</verse>
        <verse osisID='Lam.3.36'>ائنسانين عدالتدن محروم اولماسينيپروردئگار مگر گؤرمَز؟</verse>
        <verse osisID='Lam.3.37'>پروردئگار فرمان ورمه‌سه،کئمئن ددئيي حياتا کچر؟</verse>
        <verse osisID='Lam.3.38'>مگر هم خيئر، هم ده شر،حاق-تاعالانين آغزيندان چيخماز؟</verse>
        <verse osisID='Lam.3.39'>ائنسان، ياشايان ائنسان،نه اوچون گوناهينين جزاسيندان شئکايتله‌نئر؟</verse>
        <verse osisID='Lam.3.40'>قوي يوللاريميزا دئقّتله باخاق،اونلاري ائمتاحان اِدَک،قوي ربّه تزه‌دن اوز توتاق.</verse>
        <verse osisID='Lam.3.41'>گؤيلرده‌کي تارييا اَللرئمئزي،هم ده اورَکلرئمئزي آچيريق.</verse>
        <verse osisID='Lam.3.42'>ديئرئک: "بئز تقصئرکاريق، عاصئلئک اتمئشئک،بونو بئزه باغيشلاماييبسان."</verse>
        <verse osisID='Lam.3.43'>قضبه بورونوبسن، بئزي تعقئب ادئبسن؛آمان ورمه‌دن بئزي اؤلدوروبسن.</verse>
        <verse osisID='Lam.3.44'>اؤزونو بولودلا اؤرتوبسن،اِله کي، اونلارين آراسيندان هچ دوعا کچمه‌سئن.</verse>
        <verse osisID='Lam.3.45'>خالقلار آراسيندابئزي زئبئله، فضله‌يه چِوئرئبسن.</verse>
        <verse osisID='Lam.3.46'>بوتون دوشمنلرئمئز بئزئم ضئدّئمئزهآغيزلاريني آچيبلار.</verse>
        <verse osisID='Lam.3.47'>دهشت و چوخور،هلاکت و قيرغين باشيميزا گلئب.</verse>
        <verse osisID='Lam.3.48'>قيريلان خالقيمين قيزي اوچون،گؤزلرئمدن سل کئمي ياش آخير.</verse>
        <verse osisID='Lam.3.49'>دئنمه‌دن، دايانمادان گؤزلرئمدن ياش آخير،</verse>
        <verse osisID='Lam.3.50'>او زاماناجاق کي، رب گؤيلردن آشاغي‌ باخسين،و اونلاري گؤرسون.</verse>
        <verse osisID='Lam.3.51'>شهرئمده‌کي قيزلارين حاليني گؤردوکجه،اوره‌يئم سيزلايير.</verse>
        <verse osisID='Lam.3.52'>دوشمنلرئم سببسئز منیقوش کئمي شئکار اتدئلر.</verse>
        <verse osisID='Lam.3.53'>قويويا ساليب منی اؤلدورميه چاليشديلار،باشيمين اوستونو بئر داشلا اؤرتوبلر.</verse>
        <verse osisID='Lam.3.54'>سولار باشيمدان آشدي،ددئم: "عؤمروم آخيرا چاتيب."</verse>
        <verse osisID='Lam.3.55'>يارب، آديني او قويونون دئبئندن سَسله‌دئم.</verse>
        <verse osisID='Lam.3.56'>سَسئمي اشئتدئن کي، باغيريرديم:"قولاغيني منئم ائستئغاثمه، ائمدادا چاغيران باغيرتيما باغلاما."</verse>
        <verse osisID='Lam.3.57'>سني چاغيراندا يانيما گلدئن،منه "قورخما" ددئن.</verse>
        <verse osisID='Lam.3.58'>ای پروردئگار، جانيمين داعواسيني سن ادئبسن؛حياتيمي سن قورتاريبسان.</verse>
        <verse osisID='Lam.3.59'>يارب، باشيما گتئردئکلري سئتمي گؤروبسن؛بو ائش باره‌ده حؤکمونو ور.</verse>
        <verse osisID='Lam.3.60'>منه باغلاديقلاري بوتون کئني،منئم ضئدّئمه قورولان بوتون فَندلري گؤروبسن.</verse>
        <verse osisID='Lam.3.61'>يارب، منه اتدئکلري حقارتي،ضئدّئمه قوردوقلاري بوتون فَندلري اشئدئبسن.</verse>
        <verse osisID='Lam.3.62'>ضئدّئمه اولانلارين دوداقلاري،اونلارين پيچيلتيلاري،بوتون گون منئم ضئدّئمه‌دئر.</verse>
        <verse osisID='Lam.3.63'>اونلارين اوتوروشونا-دوروشونا باخ،اونلارا مضحکه نغمه‌سي اولموشام.</verse>
        <verse osisID='Lam.3.64'>يارب، اونلارين اَللرئنئن عمل‌لرئنه گؤرهعوضئني وره‌جکسن.</verse>
        <verse osisID='Lam.3.65'>اونلارين قلبئني عئنادکار ات،لعنتئن اونلارين اوستونه اولاجاق.</verse>
        <verse osisID='Lam.3.66'>قضبئنده اونلاري قوواجاقسان،اونلاري ربّئن گؤيونون آلتيندان محو اده‌جکسن.</verse>
      </chapter>
      <chapter osisID='Lam.4'>
        <verse osisID='Lam.4.1'>قيزيل نجه ده توتقونلاشيب،صاف قيزيل نجه پاريلتيدان دوشوب.موقدّس داشلار هر کوچه‌نئن باشينا تؤکولوب.</verse>
        <verse osisID='Lam.4.2'>صحيون اؤولادلاري تَره‌زئيه قويولانداصاف قيزيلدان قئيمتلي ائدي.ائندي آمّا نجه ساخسي قابلار کئمي ساييليرلار،کوزه‌گرئن اَل ائشئنه برابردئرلر.</verse>
        <verse osisID='Lam.4.3'>چاقّاللار بِله، بالالارينا اَمجک ورئرلر،اونلاري اَمئزدئرئرلر.آمّا خالقيمين قيزي رحمسئز اولوب،صحرانين دَوه‌قوشلارينا اوخشايير.</verse>
        <verse osisID='Lam.4.4'>سود اَمن کؤرپه‌نئن دئلي،سوسوزلوقدان داماغينا ياپيشير.اوشاقلار يمک ائسته‌يئرلر، لاکئن ورن يوخدور.</verse>
        <verse osisID='Lam.4.5'>اونلار کي، لذئذ يمکلري يِيئردئلر،ائندي کوچه‌لرده بوراخيليبلار.اونلار کي، قيرميزي رنگلي پالتار گِيئب بؤيويَردئلر،ائندي زئبئل‌لئيه بورونورلر.</verse>
        <verse osisID='Lam.4.6'>چونکي خالقيمين قيزينين تقصئريسودومون گوناهيندان داها بؤيوکدور،بو شهر اَل توخونمادان،بئر آندا يِرله بئر اولدو.</verse>
        <verse osisID='Lam.4.7'>نذئره‌لري قاردان دا تمئز ائدئلر،سوددن ده آغ ائدئلر،ووجودلاري ياقوتدان دا قيرميزي ائدي،ظاهئرن لاجورد داشينا بَنزه‌يئردئلر.</verse>
        <verse osisID='Lam.4.8'>ائندي آمّا اوزلري کؤمور کئمي قاراليب،کوچه‌لرده هچ بئرئني تانيماق اولمور،دَرئلري سوموکلرئنه ياپيشيب،سولوب، آغاج کئمي قورويوب.</verse>
        <verse osisID='Lam.4.9'>بَختَوَر او آداملار کي، آجليق قورباني يوخ،قيلينج قورباني اولدولار.چونکي بونلار زَمئنئن محصولوندان محروم اولوبلار،جانلاري اَرئيئب گدئب.</verse>
        <verse osisID='Lam.4.10'>حتّا لاپ قَلبي‌يومشاق آروادلاراؤز اَللري ائله بالالاريني پئشئرئردئلر.خالقيمين قيزينين قيريلماسي اوچونبالالاري اونلارا يمک اولدولار.</verse>
        <verse osisID='Lam.4.11'>رب حئدّتئني بوشالديب،شئدّتلي قضبئني ياغديريب،صَحيوندا بئر آلوو آليشديريب کي،اونو پاياسيناجاق يانديريب ياخيب.</verse>
        <verse osisID='Lam.4.12'>يِر اوزونون هچ بئر پادشاهي ائنانمازدي،دونيانين ساکئنلري ائنانمازدي کي،خصم و دوشمن اورشَلئمئن دروازالاريندانائچه‌ري گئره بئلسئن.</verse>
        <verse osisID='Lam.4.13'>پيغمبرلرئنئن گوناهي اوزوندن، کاهئنلرئنئن تقصئري اوزوندن بو، باش وردی،چونکي اونلار شهرئن اورتاسيندا صالحلرئن قانيني تؤکدولر.</verse>
        <verse osisID='Lam.4.14'>کور کئمي کوچه‌لرده دولانيرديلار،قانلا نجئس ائدئلر،اِله کي، هچ کس اونلارين پالتارلارينا دَيه بئلمئردي.</verse>
        <verse osisID='Lam.4.15'>اونلارا قيشقيريرديلار: "ای نجئسلر، ردّ اولون!ائتئلئن بورادان، بئزه دَيمه‌يئن، ردّ اولون!"اونلار قاچقين، سرگردان دولانارکنآيري مئلّتلر ددئلر:"بونلار بورادا آرتيق بئزئمله قالماسينلار!"</verse>
        <verse osisID='Lam.4.16'>ربّئن حوضوري اونلاري پَرَن-پَرَن ساليب،اونلارا تزه‌دن نظر سالماياجاق؛اونلار کاهئنلره حؤرمت اتمه‌دئلر،آغساقّال‌لارا لوطف گؤرسدمه‌دئلر.</verse>
        <verse osisID='Lam.4.17'>آمّا گئنه ده بوش يِره کؤمک گؤزله‌مَکدنگؤزلرئمئز طاقتدن دوشدو،بئزي قورتارا بئلمه‌ين مئلّتيهِي گؤزله‌دئک، گلمه‌دي.</verse>
        <verse osisID='Lam.4.18'>قدم به قدم آرخاميزدان تعقئب اتدئلر،اِله کي، کوچه‌لرده گَزه بئلمئرئک.آخيريميز چاتدي، گونلرئمئز بئتدي،عاقئبتئمئز آخيرا يِتدي.</verse>
        <verse osisID='Lam.4.19'>بئزي تعقئب ادنلرگؤيلرده‌کي قارتاللاردان سورعتلي‌ ائدئلر؛داغلاردا بئزي تعقئب اتدئلر،کمئن قوروب صحرادا بئزي گؤزله‌دئلر.</verse>
        <verse osisID='Lam.4.20'>حيات نفسئمئز، ربّئن مسح اتدئيياونلارين خندقلرئنده ياخالاندي،حال بوکي ديئردئک: "اونون کؤلگه‌سئندهمئلّتلرئن ائچئنده ياشاياجاغيق."</verse>
        <verse osisID='Lam.4.21'>ای عوص اؤلکه‌سئنده ياشايان اِدوم قيزي،سِوئن، فَرَحلَن!سن ده بو کاسادان ائچه‌جکسن،مست اولوب، اؤزونو چيلپاق اده‌جکسن.</verse>
        <verse osisID='Lam.4.22'>ای صحيون قيزي، تقصئرئنئن جزاسي آخيرا چاتيب،رب سني بئر داها اسئرلئيه گؤندرميه‌جک،لاکئن ای اِدوم قيزي،او، سنئن تقصئرئني جزاسينا چاتديراجاق،گوناهلاريني اوزه چيخارداجاق.</verse>
      </chapter>
      <chapter osisID='Lam.5'>
        <verse osisID='Lam.5.1'>يارب، باشيميزا گلني يادا سالبو خجالتئمئزي گؤر، بونا نظر سال.</verse>
        <verse osisID='Lam.5.2'>ائرث تورپاغيميز ياد اِللی‌لرئن اَلئنه کچئب،اِولرئمئز اجنبي‌لره ورئلئب.</verse>
        <verse osisID='Lam.5.3'>يِتئم قالميشيق، آتاسيز قالميشيق.آنالاريميز دول آروادلارا دؤنوب.</verse>
        <verse osisID='Lam.5.4'>سويوموزو پوللا آليب ائچئرئک،پوللا اودون آلماغا مجبوروق.</verse>
        <verse osisID='Lam.5.5'>بئزي قووالايانلار باشيميزدان باسيرلار،يورولموشوق، بئزه راحاتليق يوخدور.</verse>
        <verse osisID='Lam.5.6'>دويونجا چؤرک يمک اوچونمئصئره، آشورا اَل آچميشيق.</verse>
        <verse osisID='Lam.5.7'>آتالاريميز گوناه اتدئلر، لاکئن آرتيق يوخدورلار،تقصئرلرئنئن جزاسي بئزه يوکلَندي.</verse>
        <verse osisID='Lam.5.8'>قوللار بئزه حؤکمران اولوب؛بئزي اونلارين اَلئندن قورتاران يوخدور.</verse>
        <verse osisID='Lam.5.9'>چؤلده‌کي قيلينجا گؤره،جانيميزين باهاسينا چؤرک قازانيريق.</verse>
        <verse osisID='Lam.5.10'>آجليق بئزي يانديريب-ياخديغينا گؤرهدَرئمئز قاراليب، کوره‌يه بَنزه‌يئر.</verse>
        <verse osisID='Lam.5.11'>صَحيوندا آروادلارين،يهودا شهرلرئنده‌ باکئره قيزلارين عئصمتئنه توخوندولار.</verse>
        <verse osisID='Lam.5.12'>باشچي‌لار اَللرئندن آسيليب،آغساقّاللار حؤرمتدن دوشوب.</verse>
        <verse osisID='Lam.5.13'>جاوانلار اَل دَيئرمانيني چکدئلر،اوغلانلار اودون يوکلري آلتيندا هِل‌لَندئلر.</verse>
        <verse osisID='Lam.5.14'>شهر دروازاسيندا آغساقّاللار اوتورمور،جاوانلار ساز چالماز اولوب.</verse>
        <verse osisID='Lam.5.15'>اوره‌يئمئزدن شادليق چکئلئب؛رقصلرئمئز ياسا چِورئلئب.</verse>
        <verse osisID='Lam.5.16'>باشيميزين تاجي دوشوب،واي حاليميزا! چونکي گوناه اتمئشئک.</verse>
        <verse osisID='Lam.5.17'>بونا گؤره اورَکلرئمئز طاقتدن دوشوب،گؤزلرئمئز قاراليب،</verse>
        <verse osisID='Lam.5.18'>صحيون داغي اوچون کي، وئران قاليب،اوستونده چاقّاللار گَزئب دولانيرلار.</verse>
        <verse osisID='Lam.5.19'>سن آمّا، يارب، ابده‌جک حؤکم سوره‌جکسن،سلطنت تختئن نسئل‌لر بؤيو سوره‌جک.</verse>
        <verse osisID='Lam.5.20'>نئيه بئزي ابدئلئک اونودورسان؟نئيه بئزي بو قدر اوزون ترک ادئرسن؟</verse>
        <verse osisID='Lam.5.21'>بئزي اؤزونه قايتار، يارب، قاييداريقگونلرئمئزي اوّلکي کئمي تزه‌له!</verse>
        <verse osisID='Lam.5.22'>مگر ائنکي بئزي حوضوروندان کامئل آتيبسان،بئزه حدسئز قضبلئسن.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Col'>
      <chapter osisID='Col.1'>
        <verse osisID='Col.1.1'>تارينين ائراده​‌سي ائله عئسا مسئحئن حوارئسي پولوس و تئموتاعوس قارداشدان،</verse>
        <verse osisID='Col.1.2'>مسئحده کولوسئده اولان موقدّسلر و ائمانلي قارداشلارا. آتاميز تاريدان سئزه فيض و باريش اولسون.</verse>
        <verse osisID='Col.1.3'>سئزئن اوچون دائم دوعا ادئب، ربّئمئز عئسا مسئحئن آتاسي تارييا شوکور ادئرئک.</verse>
        <verse osisID='Col.1.4'>چونکي سئزئن مسئح عئسادا اولان ائمانينيزدان و بوتون موقدّسلره اولان محبّتئنئزدن خبردار اولدوق.</verse>
        <verse osisID='Col.1.5'>سئزئن اوچون گؤيلرده ساخلانميش اومئددن اؤتري کي، اونو اوّلدن حقئقتئن کلاميندا، يعني ائنجئلده اشئتدئنئز.</verse>
        <verse osisID='Col.1.6'>نجه کي، بوتون دونيادا اولدوغو کئمي، سئزئن ده آرانيزدا اشئتدئيئنئز و تارينين فيضئني حقئقتن درک اتدئيئنئز گوندن بري ثمره ورئب آرتير.</verse>
        <verse osisID='Col.1.7'>نجه کي، اونو خئدمتده اولان سوگئلي اِپفراسدان اؤيره‌ندئنئز کي، بئزئم آديميزدا اؤزونو مسئحه قول اتمئش امئن خئدمتکاردير.</verse>
        <verse osisID='Col.1.8'>و سئزئن موقدّس روحدا اولان محبّتئنئزدن ده اِله او بئزي خبردار اتدي.</verse>
        <verse osisID='Col.1.9'>بو سببدن ده، بونو اشئتدئيئمئز گوندن سئزئن اوچون دوعا ادئب يالوارماقدان ال چکمئرئک، اِله کي، بوتون روحاني حئکمت و ائدراکدا اونون ائراده​سئنئن معرئفتي ائله دولاسينيز.</verse>
        <verse osisID='Col.1.10'>اِله کي، ربّه لايئق بئر شکئلده رفتار ادئب، اونو هر جهتدن راضي اده​سئنئز و هر ياخشي ائشده ثمره گتئرئب، تاريني تانيماقدا ترقّي اده​سئنئز.</verse>
        <verse osisID='Col.1.11'>و بوتون تحمّول و صبري اله گتئرمک اوچون اونون شؤوکتلي قووّتئنه موطابئق، بوتون قودرتله قووّتلنه​سئنئز و شادليقلا</verse>
        <verse osisID='Col.1.12'>آتايا شوکور اده​سئنئز کي، نوردا بئزه ائقتئدار ورئب، اِله کي، موقدّسلرئن مئراثيندا شرئک اولاق.</verse>
        <verse osisID='Col.1.13'>او بئزي ظولمتئن حاکئمئيّتئندن خئلاص ادئب، اؤز سوگئلي اوغلونون پادشاهليغينا کؤچورتدو کي،</verse>
        <verse osisID='Col.1.14'>اوندا خئلاصيميز وار، يعني گوناهلارين باغيشلانماسي.</verse>
        <verse osisID='Col.1.15'>و او، گؤزه گؤرونمه‌ين تارينين صورتي‌دئر، بوتون خئلقتئن ائلک دوغولاني.</verse>
        <verse osisID='Col.1.16'>چونکي گؤيلرده و يرده هر شي، گؤزه گؤرونن و گؤرونمه‌ين اونون واسئطه‌سئله ياراندي، ائستر تختلر اولسون، ائستر حاکئمئيّتلر، ائستر رياستلر اولسون ائستر ائقتئدارلار، هر شي اونون واسئطه‌سئله و اونون اوچون يارانيب.</verse>
        <verse osisID='Col.1.17'>او، هر شيدن ائره​لي‌دئر و هر شي اوندا قائمدئر.</verse>
        <verse osisID='Col.1.18'>بدنئن يعني کئلئسانين دا باشي اِله او اؤزودور. او، باشلانيشدير، اؤلولر آراسيندان ائلک دئرئلن. اِله کي، او اؤزو هر شيده بئرئنجي اولسون.</verse>
        <verse osisID='Col.1.19'>چونکي آتانين کفي بو ائدي کي، بوتون دولولوق اوندا ساکئن اولسون</verse>
        <verse osisID='Col.1.20'>و اونون واسئطه‌سئله هر شيي اؤزو ائله باريشديرسين و اونون چارميخينين قاني ائله باريش حاکئم اتسئن، ائستر يرده اولان شيلري، ائستر گؤيلرده اولان شيلري.</verse>
        <verse osisID='Col.1.21'>و سئزي ده، گرچي بئر زامانلار فئکئرده تاري ائله ياد و دوشمن و پئس عمللرده ائدئنئز،</verse>
        <verse osisID='Col.1.22'>ائندي اؤز جئسماني بدنئنده اؤلوم واسئطه‌سئله باريشديريب کي، سئزي تارييا موقدّس، لکه​سئز و مذمّتسئز تقدئم اتسئن.</verse>
        <verse osisID='Col.1.23'>اگر سئز دوغرودان ائمان اساسيندا مؤحکم و ثابئت دوراسينيز و اشئتدئيئنئز ائنجئلئن اومئدئندن جايماياسينيز کي، گؤي آلتيندا اولان بوتون خئلقته وعظ اولوندو و من پولوس اونون خئدمتکاري اولدوم.</verse>
        <verse osisID='Col.1.24'>ائندي من سئزئن خاطئرئنئز اوچون چکدئيئم عذابلارا سوئنئرم و مسئحئن ذئلّتلرئندن آرتيق قالاني اونون بدني يعني کئلئسا اوچون اؤز جئسمئمده تاماملاييرام.</verse>
        <verse osisID='Col.1.25'>من ده، تارينين سئزئن اوچون منه عطا اتدئيي وظئفه​يه گؤره، کئلئسانين خئدمتچئسي اولدوم کي، تارينين کلاميني کامئل بئر شکئلده يرئنه يتئرئم.</verse>
        <verse osisID='Col.1.26'>يعني، او سئرّي کي، عصرلردن و نسئللردن گئزلي ائدي، لاکئن ائندي اونون موقدّسلرئنه ظاهئر اولوب.</verse>
        <verse osisID='Col.1.27'>اونلارا کي، تاري ائراده اتدي کي، قيري‌يهودئلر آراسيندا اولان بو خئدمتئنئن شؤوکتئنئن دؤولتلئيئني بئلدئرسئن. يعني سئزده اولان مسئحي کي، شؤوکتئن اومئدي‌دئر.</verse>
        <verse osisID='Col.1.28'>بئز ده مسئحي اعلان ادئب، بوتون حئکمتله هر کسه نصئحت ورئب، تعلئم ورئرئک کي، هر کسي مسئحده کامئل تقدئم ادک.</verse>
        <verse osisID='Col.1.29'>اونون اوچون من ده زحمت چکئرم و ائچئمده قووّتله ائشله‌ين قودرتئنه موطابئق جهد ادئرم.</verse>
      </chapter>
      <chapter osisID='Col.2'>
        <verse osisID='Col.2.1'>چونکي ائسته‌يئرم بئله​سئنئز کي، سئزئن، لاودئکئيه​ده اولانلارين و اوزومو شخصن گؤرمه‌ينلرئن هاميسي حاقّيندا نه بؤيوک بئر موبارئزه ادئرم.</verse>
        <verse osisID='Col.2.2'>اِله کي، اونلارين محبّتده بئرلشمئش اورکلري تسلّي تاپسين کي، کامئل اعتئمادين درکئندن گلن هامي دؤولتلئيه يتئشسئنلر کي، تاري سئرّئنئن حقئقي بئر معرئفتئني ثمره ورئر، يعني مسئحئن اؤزونو.</verse>
        <verse osisID='Col.2.3'>کي، اوندا حئکمت و معرئفتئن بوتون خزئنه​لري گئزله‌دئلئب.</verse>
        <verse osisID='Col.2.4'>بونو اونا گؤره ديئرم کي، هچ کس سئزي قانع ادن موباحئثه​لرله يولدان چيخارتماسين.</verse>
        <verse osisID='Col.2.5'>چونکي جئسمن قايئب اولسام دا، روحن سئزئن يانينيزدايام و سئزئن ياخشي ائنضئباط و مسئحه اولان ائمانينيزين مؤحکملئيئني گؤرمکدن کف ادئرم.</verse>
        <verse osisID='Col.2.6'>بلجه، ربّ مسئح عئساني نجه قبول ادئبسئنئز، اِله‌جه ده اوندا رفتار ادئن.</verse>
        <verse osisID='Col.2.7'>اوندا کؤک ساليب و بئنا اولونوب اؤيره‌ندئيئنئز کئمي، ائماندا مؤحکمله‌نئن و شوکرانلارلا دولوب داشين.</verse>
        <verse osisID='Col.2.8'>دئقّتلي اولون کي، هچ کس سئزي مسئحه اساسن يوخ، بوش حئيله و فلسفه​يه، ائنسانلارين حدئثلرئنه، و دونيانين ائبتئدائي اوصوللارينا اساسن اسئر آلماسين.</verse>
        <verse osisID='Col.2.9'>چونکي مسئحده اولوهئيّتئن بوتون دولولوغو بدنجه ساکئندئر.</verse>
        <verse osisID='Col.2.10'>سئز ده اوندا کامئل اولوبسونوز و او، هر رياست و ائقتئدارين باشي‌دير.</verse>
        <verse osisID='Col.2.11'>و اوندا اَل‌له اولمايان ختنه​ ائله ختنه‌لَندئنئز، يعني مسئحئن ختنه‌سئله جئسماني طبئعتئن بدنئني اؤزونوزدن آييردينيز.</verse>
        <verse osisID='Col.2.12'>و تعمئدده اونونلا برابر باسديريلدينيز و اونو اؤلولردن دئرئلدن تارينين ائشئنه ائمان گتئرمکله اونونلا برابر ده دئرئلدئنئز.</verse>
        <verse osisID='Col.2.13'>و تقصئرلرئنئزده و جئسمئنئزئن ختنه​سئزلئيئنده اؤلو اولدوغونوز زامان، تاري سئزي اونونلا برابر دئرئلتدي و بوتون گوناهلاريميزي بئزه باغيشلاييب.</verse>
        <verse osisID='Col.2.14'>و امرلره اساسن ضئدّئمئزه اولان و بئزئمله دوشمنچئلئک ادن بورجون سندئني لغو اتدي و اونو آرادان قالديريب چارميخا ميخلادي.</verse>
        <verse osisID='Col.2.15'>رياستلر و​ائقتئدار صاحئبلرئني ​سئلاحلاريندان سويوب، مسئحئن واسئطه‌سئله اونلارا قالئب گله​رک، اونلاري آچيقجا روسواي اتدي.</verse>
        <verse osisID='Col.2.16'>بونا گؤره، قويمايين هچ کئم يمک و يا ائچمک اوزوندن، و يا بايرام و يا هئلال و يا سبّت گونو اوزوندن سئزه حؤکم اتسئن.</verse>
        <verse osisID='Col.2.17'>بونلار گله​جک شيلرئن کؤلگه​سي​دئر، لاکئن بدن مسئحه عاييددئر.</verse>
        <verse osisID='Col.2.18'>قويمايين هچ کس تواضؤعکارليق و مَلَکپرستلئکدن شؤوق آليب، سئزي جايئزه‌نئزدن محروم اتسئن. بو بله آدام، گؤردويو ر‌ؤيالاري دانيب، سببسئز اؤز جئسماني عاغلي ائله شئشر</verse>
        <verse osisID='Col.2.19'>و باشا مؤحکم ياپيشماز کي، بوتون بدنئن احتئياجيني ورئب، مفصللر و بندلر واسئطه‌سئله بدني بئرلئکده ساخلايير و تارينين وردئيي بؤيومکله بؤيويور.</verse>
        <verse osisID='Col.2.20'>اگر سئز مسئحله اؤلوب، دونيانين ائبتئدائي اوصوللاريندان قورتولوبسونوز، بس نه اوچون دونيايا عاييد اولان کئمي ياشاييب، اؤزونوزو اِله امرلره موطئع ادئرسئنئز کي، ديئر:</verse>
        <verse osisID='Col.2.21'>"توخونما، دادما، ديمه."</verse>
        <verse osisID='Col.2.22'>(کي، هاميسي دا ائستئفاده اِتمکله آرادان گدن شيلردئر)-ائنسانلارين احکاملار و تعلئملرئنه گؤره؟</verse>
        <verse osisID='Col.2.23'>قاييرما دئندارليق، تواضؤعکارليق و بدنه اذئيّت ورمک باخيميندان بونلار ظاهئرن حئکمتلي گؤرونورلر، لاکئن نفسئن تنپرورلئيئنئن ضئدّئنه هچ بئر فايداسي يوخدور.</verse>
      </chapter>
      <chapter osisID='Col.3'>
        <verse osisID='Col.3.1'>بلجه اگر مسئحله دئرئلئبسئنئز، يوخاريداکي شيلري آختارين کي، اورادا مسئح تارينين صاغيندا اوتورور.</verse>
        <verse osisID='Col.3.2'>فئکرئنئزي دونيه‌وي شيلرئن اوستونه يوخ، گؤيده‌کي شيلرئن اوستونه قويون.</verse>
        <verse osisID='Col.3.3'>چونکي سئز اؤلوبسونوز و حياتينيز مسئحله تاريدا گئزلي‌دئر.</verse>
        <verse osisID='Col.3.4'>حياتيميز اولان مسئح ظوهور ادنده، سئز ده اونونلا بئرلئکده شؤوکتده ظوهور اده​جکسئنئز.</verse>
        <verse osisID='Col.3.5'>بونا گؤره، يردن اولان بدنئنئزئن عوضولرئني عئفّتسئزلئيه، ناپاکليغا، هاوا-هوسه، پئس آرزولارا، و طاماحا کي، بوتپرستلئکدئر، اؤلو گومان ادئن.</verse>
        <verse osisID='Col.3.6'>بو شيلره گؤره دئر کي، تارينين قضبي گلر.</verse>
        <verse osisID='Col.3.7'>و سئز ده، اونلاردا ياشاديغينيز واخت، بئر زامان اونلاردا رفتار ادئردئنئز.</verse>
        <verse osisID='Col.3.8'>آمّا ائندي سئز ده اونلارين هاميسيني بئر يانا قويون: قضبي، قيضي، کئني، ائفتئراني، آغزينيزدان چيخان ائنجئدن سؤزلري.</verse>
        <verse osisID='Col.3.9'>بئربئرئنئزه يالان دمه‌يئن، چونکي سئز کؤهنه منئيّتي و اونون بوتون عمللرئني سويونوب اؤزونوزدن آتيبسينيز.</verse>
        <verse osisID='Col.3.10'>و تزه منئيّتي گيئنئبسئنئز کي، اونو يارادانين صورتتئنه بنزر، تزه بئر معرئفته يتئشمک اوچون تزه​له‌نئر</verse>
        <verse osisID='Col.3.11'>کي، اوندا يونانلي، يهودي، ختنه​لي، ختنه​سئز، بربر، ائسکئت، قول، و آزاد يوخدور، آمّا هامي و هاميدا مسئحدئر.</verse>
        <verse osisID='Col.3.12'>بوندان اؤتري، تارينين سچئلمئش، موقدّس و عزئزلري کئمي شفقتلي، مهرئبان، باشي‌آشاغي، حلئم و صبئرلي بئر اوره‌يي گيئنئن.</verse>
        <verse osisID='Col.3.13'>بئربئرئنئزي تحمّول ادئن و بئربئرئنئزي عفو ادئن. هر بئرئنئزئن، بئرئسئندن شئکايتي وارسا، باغيشلايين. رب سئزي باغيشلاديغي کئمي، سئز ده گرک اِله اده​سئنئز.</verse>
        <verse osisID='Col.3.14'>و بونلارين هاميسيندان علاوه، محبّتي گيئنئن کي، کامئل بئرلئيئن باغي‌دير.</verse>
        <verse osisID='Col.3.15'>قويون مسئحئن باريشي اورکلرئنئزده حاکئم اولسون کي، اونون اوچون ده بئر بدنده چاغيريلدينيز. و شاکئر اولون.</verse>
        <verse osisID='Col.3.16'>قويون مسئحئن کلامي بوتون دؤولتلئيئله سئزده ساکئن اولسون. بئربئرئنئزه بوتون حئکمتله تعلئم و نصئحت ورئب، مزمورلار و ماهني‌لار و روحاني نغمه​لر و اورکلرئنئزده شوکورلرله تارييا اوخويون.</verse>
        <verse osisID='Col.3.17'>سؤزده و عملده نه ادئرسئنئز، هاميسيني رب عئسانين آديندا ادئن و اونون واسئطه​‌سئله آتا تارييا شوکور ادئن.</verse>
        <verse osisID='Col.3.18'>اي آروادلار، ربّه لايئق اولدوغو کئمي ارلرئنئزدن ائطاعت ادئن.</verse>
        <verse osisID='Col.3.19'>اي کئشئلر، آروادلارينيزا محبّت ادئن و اونلارلا آجي رفتار اتمه‌يئن.</verse>
        <verse osisID='Col.3.20'>اي اؤولادلار، هر شيده والئدينلرئنئزدن ائطاعت ادئن، چونکي بو، ربّي خوشنود ادئر.</verse>
        <verse osisID='Col.3.21'>اي آتالار، اؤولادلارينيزي حئرصلندئرمه‌يئن کي، مبادا مأيوس اولسونلار.</verse>
        <verse osisID='Col.3.22'>اي قوللار، هر شيده يرده‌کي آغالارينيزا موطئع اولون؛ ائنسانلاري راضي اتمک اوچون گؤزه خوش گؤرونن خئدمتله يوخ، صاف اورکله تاريدان قورخان کئمي.</verse>
        <verse osisID='Col.3.23'>نه ادئرسئنئز، جانلا ادئن؛ آداملارا يوخ، ربّه.</verse>
        <verse osisID='Col.3.24'>بئلئن ده کي، ربدن مئراث اجرئني آلاجاقسينيز. سئز رب مسئحه خئدمت ادئرسئنئز.</verse>
        <verse osisID='Col.3.25'>کئم حاقسيزليق اتسه، اتدئيي حاقسيزليغين عوضئني آلاجاق، طرفدارليق دا اصلا اولماز.</verse>
      </chapter>
      <chapter osisID='Col.4'>
        <verse osisID='Col.4.1'>اي آغالار، قوللارينيز باره​سئنده عدالت و ائنصاف گؤرسه‌دئن. بئلئن کي، سئزئن ده گؤيده بئر آغانيز وار.</verse>
        <verse osisID='Col.4.2'>اؤزونوزو دوعايا وقف ادئن و اوندا شوکورله اوياق اولون.</verse>
        <verse osisID='Col.4.3'>همن حالدا بئزئم اوچون ده دوعا ادئن کي، کلام اوچون تاري بئزه بئر قاپي آچسين و مسئحئن سئرّئني اعلان ادئم کي، اونون خاطئرئنه ده زئندانا دوشموشم.</verse>
        <verse osisID='Col.4.4'>اِله کي، اونو واضح بئر شکئلده نجه کي، گرکدئر، بيان ادئم.</verse>
        <verse osisID='Col.4.5'>خارئجده‌کئلرله حئکمتله رفتار ادئب، هر واختي قَنئمت بئلئن.</verse>
        <verse osisID='Col.4.6'>قويون سؤزونوز همئشه فيضلي اولسون، دوز قاتيلميش کئمي اولسون کي، هر کسه نجه گرک جاواب وره​جه‌يئنئزي بئله​سئنئز.</verse>
        <verse osisID='Col.4.7'>سوگئلي قارداش و امئن خئدمتکار و ربده همکاريميز اولان تئخئکوس هامي احواليمي سئزه بئلدئره​جک.</verse>
        <verse osisID='Col.4.8'>من اونو آنجاق بونون اوچون سئزئن يانينيزا گؤنده‌ردئم کي، سئز بئزئم احوالاتيميزدان خبردار اولاسينيز و اوره‌يئنئزه تسلّي ورسئن.</verse>
        <verse osisID='Col.4.9'>امئن و سوگئلي قارداش اونسئموس دا کي، سئزدندئر، اونونلادير. اونلار سئزه بورانين هامي احوالاتيني بئلدئره​جکلر.</verse>
        <verse osisID='Col.4.10'>منئمله بئرلئکده محبوس اولان اَرئسترخوس دا سئزه سالام گؤنده‌رئر؛ هم ده بارنابانين باجيسي اوغلو (کي، اونون باره​سئنده سئزه سئفارئش اولوب کي، اگر يانينيزا گلسه، اونو قبول ادئن.)</verse>
        <verse osisID='Col.4.11'>و يوستوس چاغيريلان عئسا دا؛ ختنه اهلئندن آنجاق بونلار منئمله تارينين پادشاهليغي اوچون همکارديرلار و منه تسلّي ورئبلر.</verse>
        <verse osisID='Col.4.12'>سئزدن اولان اِپِفراس کي، اؤزونو عئسا مسئحئن قوللوغونا وقف ادئب، سئزه سالام گؤنده‌رئر و هر زامان دوعالاريندا سئزئن اوچون جهد ادئر کي، سئز تارينين بوتون ائراده​سئنده کامئل يقئنله کامئل داياناسينيز.</verse>
        <verse osisID='Col.4.13'>اونون حاقّيندا شهادت ورئرم کي، سئزئن اوچون و لاودئکئيه و هئيراپولئسده اولانلار اوچون چوخ قيرتلي‌دئر.</verse>
        <verse osisID='Col.4.14'>سوگئلي حکئم لوقا و دئماس دا سئزه سالام گؤنده‌رئرلر.</verse>
        <verse osisID='Col.4.15'>لاودئکئيه​ده اولان قارداشلارا سالام گؤنده‌رئن، نئمفا و اونون اوئنده اولان کئلئسايا دا.</verse>
        <verse osisID='Col.4.16'>بو مکتوب سئزئن آرانيزدا اوخوندوقدان سونرا، لاودئکئيه​لئلرئن کئلئساسيندا دا اوخونسون. سئز ده لاودئکئيه​دن گلن مکتوبومو اوخويون.</verse>
        <verse osisID='Col.4.17'>آرخئپوسا ديئن: "ربده سنه تاپشيريلديغي خئدمته دئقّت ات کي، اونو باشا چاتديراسان."</verse>
        <verse osisID='Col.4.18'>من پولوس بو سالامي اؤز ​اَلئمله يازيرام. حبسده اولدوغومو يادينيزدا ساخلايين. فيض سئزئنله اولسون.</verse>
      </chapter>
    </div></osisText>
</osis>
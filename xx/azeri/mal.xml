<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Mal'>
      <chapter osisID='Mal.1'>
        <verse osisID='Mal.1.1'>بو ائخطار ربّئن مَلاکي واسئطه‌سئله ائسرايئله ددئيي سؤزدور.  </verse>
        <verse osisID='Mal.1.2'>
          رب ديئر: "سئزي سِودئم." لاکئن سئز ديئب سوروشورسونوز: "بئزي نجه سِودئن؟" رب ده جاواب ورئر: "عئسو يعقوبون قارداشي مگر ديئلدي؟ آمّا من يعقوبو سِودئم،</verse>
        <verse osisID='Mal.1.3'>عئسودان نئفرت اتدئم. اونون داغلاريني وئران اتدئم، مئراثيني چؤل چاقّاللارينا وردئم."</verse>
        <verse osisID='Mal.1.4'>اِدوملولار ديئرلر: "بئز اَزئلدئک، آمّا خاراباليقلاري تزه‌دن برپا اده‌جيئک." آنجاق قوشونلار ربّی بله ديئر: "قوي اونلار قورسون، آمّا من ييخاجاغام. اونلارين اؤلکه‌سي پئسلئک بؤلگه‌سي چاغيريلاجاق، اؤزلري ده همئشه ربّئن قضبلَندئيي خالق اولاراق تانيناجاقلار."</verse>
        <verse osisID='Mal.1.5'>سئز بونو گؤزلرئنئزله گؤرنده دئيه‌جکسئنئز: "رب ائسرايئل سرحدلرئندن کناردا دا عظمتلئدئر!"  </verse>
        <verse osisID='Mal.1.6'>
          قوشونلار ربّی ديئر: "ای آديما حؤرمت اتمه‌يَن کاهئنلر! اوغول آتاسينا، قول آغاسينا حؤرمت گؤرسه‌دئر. اگر من آتايام، هاني منه حؤرمتئنئز؟ اگر آغايام، هاني مندن قورخونوز؟ لاکئن سئز «آدينا نجه حؤرمت اتمه‌دئک؟» ديئب سوروشورسونوز.</verse>
        <verse osisID='Mal.1.7'>قوربانگاهيمين اوستونده نجئس يمک تقدئم ادئرسئنئز، حله «سني نجه نجئس اتدئک؟» ديئب سوروشورسونوز. «ربّئن سوفره‌سئنه حؤرمت اتمک لازيم ديئل» دِمَکله بله ادئرسئنئز.</verse>
        <verse osisID='Mal.1.8'>کور حيواني قوربان آديندا گتئرمک مگر پئس ائش ديئل؟ توپال و يا ناخوش حيوان قوربان اتمک مگر پئس ائش ديئل؟ بله بئر حيواني اؤز والئنه تقدئم ات، گؤر سندن مگر راضي قالير و يا سني مگر قبول ادئر؟" قوشونلار ربّی بويورور.</verse>
        <verse osisID='Mal.1.9'>"ائندي بئزه لوطف اتمه‌سي اوچون تارييا يالوارين. سئز بله قوربانلار گتئرَرکَن، او مگر سئزي قبول اِدَر؟" قوشونلار ربّی ديئر.</verse>
        <verse osisID='Mal.1.10'>"کاش کي آرانيزدان بئر نفر قوربانگاهيمدا بوش-بوشونا اود يانديرماماق اوچون معبدئن قاپيلاريني باغلايايدي! من سئزدن راضي ديئلم، گتئره‌جَيئنئز تقدئملري دا قبول اتميه‌جيم." قوشونلار ربّی بويورور.</verse>
        <verse osisID='Mal.1.11'>"گونشئن چيخديغي يردن باتديغي يِره قدر، منئم آديم مئلّتلر آراسيندا عظمتلي اولاجاق. هر يرده آديما بوخور يانديريلاجاق، تمئز تقدئملر گتئرئله‌جک. چونکي مئلّتلر آراسيندا آديم عظمتلي اولاجاق." قوشونلار ربّی بويورور.</verse>
        <verse osisID='Mal.1.12'>"سئز "پروردئگارين سوفره‌سي نجئسدئر، چؤره‌يئنه ده حؤرمت اتمک لازيم ديئل» دئيه‌رَک، آديمين موقدّسلئيئني پوزورسونوز.</verse>
        <verse osisID='Mal.1.13'>اوسته‌لئک «بو نه زحمتدئر» ديئب منه بورون ساللاييرسينيز." قوشونلار ربّی بويورور. "سئز قوربان اولاراق اوغورلوق، چولاق، ناخوش حيوان گتئرئرسئنئز، من اونو سئزدن مگر قبول اده‌رم؟" رب ديئب سوروشور.</verse>
        <verse osisID='Mal.1.14'>"لعنت اولسون او فيريلداقچييا کي، سوروسوندن نذئر اتدئيي اِرکَک حيوان عوضئنه، ربّه قوصورلو حيوان قوربان ادئر! چونکي من بؤيوک بئر پادشاهام و آديم مئلّتلر آراسيندا هيبتلي‌دئر.» قوشونلار ربّی بويورور.  </verse>
      </chapter>
      <chapter osisID='Mal.2'>
        <verse osisID='Mal.2.1'>"ائندي، ای کاهئنلر، بو امر سئزئن اوچوندور."</verse>
        <verse osisID='Mal.2.2'>قوشونلار ربّی ديئر: "اگر سؤزه قولاق آسماياسينيز، آديما عئزّت ورمه‌يي اورَکدن ائستَميه‌سئنئز، اوستونوزه لعنت ياغديريب خيئر-دوعالارينيزي لعنته چِوئره‌جيم. بلی، من اونلاري لعنتله‌‌مئشم، چونکي منی عئزّتلَندئرمه‌يي اورَکدن ائسته‌مئرسئنئز.</verse>
        <verse osisID='Mal.2.3'>من سئزئن نسلئنئزي محو اده‌جيم. بايراملارينيزدا قوربان اتدئيئنئز حيوانلارين تزه‌يئني اوزونوزه چيرپاجاغام، سئز اونونلا بئرلئکده چؤله آتيلاجاقسينيز.</verse>
        <verse osisID='Mal.2.4'>او واخت بئله‌جکسئنئز کي، من بو امري لاوي ائله باغلاديغيم عهدئمئن ياشاماسي اوچون سئزه گؤندرمئشم." قوشونلار ربّی ديئر.</verse>
        <verse osisID='Mal.2.5'>"اونونلا باغلاديغيم عهد حيات و صولح عهدي ائدي، و من اونا وردئم؛ بو حؤرمت طلب اتدي و او، منه حؤرمت گؤرستدي، منئم آديمين هيبتي اونو بورودو.</verse>
        <verse osisID='Mal.2.6'>اونون آغزيندا حقئقي تعلئم وار ائدي و دئلئنده حئيله تاپيلمادي. او، صولح و صداقت ائچئنده منئمله بئرلئکده قدم آتيردي. چوخونو دا خاطا يولوندان قايتارميشدي.</verse>
        <verse osisID='Mal.2.7'>کاهئنئن آغزي بئلئيي قورومالي، ائنسانلار اونون دئلئنده تعلئم آختارمالي‌دير. چونکي او، قوشونلار ربّئنئن سؤز آپاراني‌دير.</verse>
        <verse osisID='Mal.2.8'>آنجاق سئز يولدان آزدينيز و تعلئمئنئزله چوخ آدامي گوناها چکدئنئز. لاوي ائله باغلاديغيم عهدي پوزدونوز." قوشونلار ربّی ديئر.</verse>
        <verse osisID='Mal.2.9'>"سئز منئم يوللاريملا گتمه‌دئنئز، شرئعته باغلي اولان مَسَله‌لرده طرفدارليق اتدئنئز. بونا گؤره ده من بوتون خالقين قاباغيندا سئزي آلچالديب خجالتلي حالا سالديم."  </verse>
        <verse osisID='Mal.2.10'>
          هاميميزين آتاسي مگر بئر ديئل؟ بئزي هَمن تاري مگر ياراتمادي؟ اگر اِله‌دئر، نه اوچون بئز آتالاريميزين باغلاديغي عهدي پوزاراق، اؤز قونشوموزا خيانت ادئرئک؟</verse>
        <verse osisID='Mal.2.11'>يهودا خالقي خيانت اتدي. ائسرايئلده و اورشَلئمده ائيرنج ائشلر ادئلدي: يهودالي‌لار ياد آللاهلارين يانينا گِدن قيزلارلا اِوله‌نئب، ربّئن سِودئيي موقدّس مکاني نجئس اتدئلر.</verse>
        <verse osisID='Mal.2.12'>بونو ادن آدام، حتّا کشئک چکسه ده، جاوابده اولسا دا، قوشونلار ربّئنه قوربان گتئرسه ده، رب اونو يعقوبون جاماعاتيندان قووسون.  </verse>
        <verse osisID='Mal.2.13'>
          سئز باشقا بئر شيي ده ادئرسئنئز: آغلاييب سيزلاماقلا ربّئن قوربانگاهيني گؤز ياشلاري ائله دولدورورسونوز. چونکي رب آرتيق گتئردئيئنئز قوربانلارا دئقّت اتمئر، اونلاري سئزدن کؤنول خوشلوغو ائله قبول اتمئر.</verse>
        <verse osisID='Mal.2.14'>سئز "نه اوچون؟" ديئب سوروشورسونوز. چونکي رب سنئنله جاوانليغيندا اِولَندئيئن آروادين آراسيندا شاهئددئر. او آرواد سنئن شرئکئن اولدوغو حالدا، نئکاه عهدي ائله آروادين اولدوغو حالدا اونا خيانت ادئبسن.</verse>
        <verse osisID='Mal.2.15'>تاري مگر اونلاري بئر اولاراق ياراتمادي؟ هم بدن هم ده روح اونوندور. بس نه اوچون بئر؟ چونکي او اؤزو اوچون ائلاهي بئر نسئل ائسته‌يئردي. بونا گؤره ده اؤزونوزو گؤزله‌يئن. قوي هچ کس جاوانليغيندا اِولَندئيي آروادينا خيانت اتمه‌سئن.</verse>
        <verse osisID='Mal.2.16'>ائسرايئلئن تاريسي رب بله ديئر: "من بوشانمادان، قدّارليغا بورونَن آدامدان دا نئفرت ادئرم. بونا گؤره ده اؤزونوزو گؤزله‌يئن و خيانت اتمه‌يئن." قوشونلار ربّی ديئر.  </verse>
        <verse osisID='Mal.2.17'/>
      </chapter>
      <chapter osisID='Mal.3'>
        <verse osisID='Mal.3.1'>
          "باخ، من اؤز اِلچئمي گؤنده‌رئرم. او، حوضورومدا يول حاضيرلاياجاق. آختارديغينيز پروردئگار قَفلَتَن اؤز معبدئنه گله‌جک. گؤرمک آرزوسوندا اولدوغونوز عهد اِلچئسي گله‌جک." قوشونلار ربّی بويورور.</verse>
        <verse osisID='Mal.3.2'>"لاکئن اونون گله‌جيي گونه کئم تاب گتئره بئلر؟ ظوهور ادنده کئم داوام گتئره بئلر؟ چونکي او، اَرئدئجئنئن اودو، يويونجونون صابونو کئمي اولاجاق.</verse>
        <verse osisID='Mal.3.3'>او، گوموش اَرئدئب تمئزله‌يَن آدام کئمي رفتار اده‌جک: لاوئلی‌لري صافلاشديريب قيزيل و گوموشو تمئزله‌يَن کئمي تمئزلَيه‌جک. اِله کي، صالحلئکله ربّه قوربانلار گتئرسئنلر.</verse>
        <verse osisID='Mal.3.4'>او واخت يهودانين و اورشَلئمئن قوربانلاري اوّلکي واختلار کئمي، کِچمئش ائل‌لرده اولدوغو کئمي ربّه خوش گله‌جک.</verse>
        <verse osisID='Mal.3.5'>من جزا ورمک اوچون سئزه ياخينلاشاجاغام. اووسونچولارين، زئناکارلارين، يالاندان آند ائچَنلرئن، موزدورون، دول آروادين، يِتئمئن، قرئبئن حاقّيني تاپدالايانلارين-مندن قورخمايانلارين ضئدّئنه تزلئکله شهادت وره‌جيم." قوشونلار ربّی بله ديئر.  </verse>
        <verse osisID='Mal.3.6'>
          "من ربّم و هچ واخت دَيئشمه‌رم. سئز بونون اوچون محو اولمادينيز، ای يعقوب اؤولادلاري!</verse>
        <verse osisID='Mal.3.7'>آتالارينيزين دؤوروندن بَري قايدالاريمدان دؤندونوز و اونلارا عمل اتمه‌دئنئز. منه طرف دؤنون، من ده سئزه طرف دؤنه‌رم." قوشونلار ربّی بويورور. "سئز «نجه دؤنَک؟» ديئب سوروشورسونوز.</verse>
        <verse osisID='Mal.3.8'>ائنسان دا مگر تاريدان اوغورلايار؟ سئز آمّا مندن اوغورلاييرسينيز. «سندن نه‌يي اوغورلاييريق؟» ديئب سوروشورسونوز. اوندا-بئرلري و تقدئملري اوغورلاييرسينيز.</verse>
        <verse osisID='Mal.3.9'>سئز، بوتون مئلّتئنئز لعنت آلتينداسينيز. چونکي مندن اوغورلاييرسينيز.</verse>
        <verse osisID='Mal.3.10'>بوتون اوندا-بئرلرئنئزي آنبارا گتئرئن کي، معبدئمده ارزاق اولسون." قوشونلار ربّی ديئر: "سئز بونونلا منی ائمتاحان ادئن. گؤره‌جکسئنئز کي، گؤيلرئن پنجره‌لرئني سئزه آچاجاغام، اوستونوزه احتئياجلارينيزدان دا چوخ برکت ياغديراجاغام.</verse>
        <verse osisID='Mal.3.11'>چَيئرتکه‌لري  اَکئنلرئنئزي يِمَيه قويماياجاغام، زَمئده مِينه‌يئنئز محصولسوز قالماياجاق." قوشونلار ربّی ديئر.</verse>
        <verse osisID='Mal.3.12'>"بوتون مئلّتلر سئزي بختور ساياجاق. چونکي اؤلکه‌نئز گؤزل بئر يِر اولاجاقدير." قوشونلار ربّی بويورور.  </verse>
        <verse osisID='Mal.3.13'>
          "منئم ضئدّئمه ياوا سؤزلر دِدئنئز." رب بويورور، لاکئن سئز «سنئن ضئدّئنه نه ددئک؟» ديئب سوروشورسونوز.</verse>
        <verse osisID='Mal.3.14'>سئز دِدئنئز: «تارييا خئدمت اتمک فايداسيزدير. قوشونلار ربّئن امرئني يرئنه يتئرمَکله، اونون حوضوروندا ياس ائچئنده گَزمَکله بئزه نه خيئر اولدو؟</verse>
        <verse osisID='Mal.3.15'>آمّا ائندي بئز مغرورلاري بختور ساييريق. پئسلئک ادنلر ائشلرئنده اوغور قازا‌‌نيرلار، تاريني ائمتاحانا چکئرلر ده، لاکئن جزادان قاچيرلار.»"  </verse>
        <verse osisID='Mal.3.16'>
          او زامان ربدن قورخانلار بئربئرلري ائله دانيشديلار. رب بو سؤزلره قولاق آسيب اشئتدي. ربدن قورخوب آدينا حؤرمت ادنلر اوچون اونون قاباغيندا بئر يادداش کئتابي يازيلدي.</verse>
        <verse osisID='Mal.3.17'>قوشونلار ربّی ديئر: "اؤز مخصوص خالقيمي اورتايا چيخارتديغيم گون، اونلار منئم اولاجاقلار. بئر آتا اؤزونه خئدمت ادن اوغلونا نجه رحم ادئر، من ده اونلارا اِله رحم اده‌جيم.</verse>
        <verse osisID='Mal.3.18'>او زامان سئز صالحله پئس آدام، تارييا قوللوق ادنله اتمه‌يَنئن آراسينداکي فرقي گئنه گؤره‌جکسئنئز."  </verse>
      </chapter>
      <chapter osisID='Mal.4'>
        <verse osisID='Mal.4.1'>
          قوشونلار ربّی ديئر: "باخ، کوره کئمي يانان او گون گلئر. بوتون مغرورلار و پئسلئک ادنلر سامان کئمي اولاجاقلار. گلن او گون اونلاري يانديراجاق. اونلارا نه کؤک، نه ده بوداق قالاجاق.</verse>
        <verse osisID='Mal.4.2'>آنجاق آديما حؤرمت ادن سئزلر اوچون، قانادلاريندا شفا اولان صالحلئک گونشي دوغاجاق. و سئز تؤوله‌دن بوراخيلان دانالار کئمي اويناياجاقسينيز.</verse>
        <verse osisID='Mal.4.3'>پئس آداملاري تاپدالاياجاقسينيز. بو ائشلري اتدئيئم گون اونلار سئزئن دابانينيزين آلتيندا کول اولاجاقلار." قوشونلار ربّی بويورور.  </verse>
        <verse osisID='Mal.4.4'>
          "قولوم موسانين قانونونو، خورِبده اولارکن بوتون ائسرايئل اوچون اونا وردئيئم قايدالاري و حؤکملري ياددا ساخلايين.</verse>
        <verse osisID='Mal.4.5'>باخ، ربّئن بؤيوک و دهشتلي گونو گلمه‌دن قاباق ائليا پيغمبري سئزئن يانينيزا گؤنده‌ره‌جيم.</verse>
        <verse osisID='Mal.4.6'>او، آتالارين اورَکلرئني اوغوللارينا، اوغوللارينين اورَکلرئني ده آتالارينا طرف دؤنده‌ره‌جک کي، مبادا من گلئب اؤلکه‌ني لعنتله ووروم."  </verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>اؤزونو تاري و رب عئسا مسئحه قول اتمئش من يعقوبدان، قرئب اؤلکه​لره داغيلميش اولان اون​‌​ائکي قبئله​يه: سالام.</verse>
        <verse osisID='Jas.1.2'>قارداشلاريم، جوربه​جور ائمتاحانلارلا راستلاشديغينيز زامان، اونو بؤيوک شادليق حساب ادئن،</verse>
        <verse osisID='Jas.1.3'>چونکي بئلئرسئنئز کي، ائمانينيزين ائمتاحاني تحمّول حاصئل گتئرئر.</verse>
        <verse osisID='Jas.1.4'>قويون تحمّول ده اؤز کامئل نتئجه​سئنه چاتسين، اِله کي، سئز، هچ بئر شيئنئز اسکئک اولمادان، کامالا چاتيب کامئل اولاسينيز.</verse>
        <verse osisID='Jas.1.5'>آمّا اگر سئزلردن بئرئنئن حئکمتي اَسکئکدئر، قويون تاريدان ائسته‌سئن کي، هر کسه سخاوتله مذمّتسئز عطا ادئر. و اونا عطا اولوناجاق.</verse>
        <verse osisID='Jas.1.6'>لاکئن بونو گرک ائمانلا ائسته‌سئن و هچ شوبهه اتمه‌سئن. چونکي شوبهه ادن آدام، دهنزئن شپه​لرئنه بنزه‌يئر کي، کولک اونو قالديريب تلاطومه سالير.</verse>
        <verse osisID='Jas.1.7'>بله آدام گومان آپارماسين کي، ربدن بئر شي آلاجاق.</verse>
        <verse osisID='Jas.1.8'>موتَرَدّئد آدام هچ بئر يولوندا ثابئت ديئل.</verse>
        <verse osisID='Jas.1.9'>آمّا وضعئيّتي حقئر اولان قارداش اؤز افضل منصبي ائله،</verse>
        <verse osisID='Jas.1.10'>وارلي اولان دا اؤز حقئرلئيي ائله فخر اتسئن. چونکي وارلي آدام اوتون چئچه‌يي کئمي سولوب گده​جک.</verse>
        <verse osisID='Jas.1.11'>دوغرودان دا گون، يانديران حرارتله چيخير، اوت قورويور، چئچه‌يي تؤکولور و اوزونون گؤزلّئيي محو اولور. وارلي آدام دا گؤردويو ائشلرده اِله سولاجاق.</verse>
        <verse osisID='Jas.1.12'>خوش او آدامين حالينا کي، ائمتاحان آلتيندا تاب گتئرئر. چونکي تصدئق اولوناندان سونرا، او حيات تاجيني آلاجاق کي، رب اونو سِونلره وعده ورئب.</verse>
        <verse osisID='Jas.1.13'>هچ کس وسوسه​يه دوشن زامان دمه‌سئن: "من تاري طرفئندن وسوسه اولونورام." چونکي تاري پئسلئکله وسوسه اولونا بئلمز. او اؤزو ده هچ کسي وسوسه اتمئر.</verse>
        <verse osisID='Jas.1.14'>لاکئن هر کس او زامان وسوسه​يه دوشور کي، اؤز شهوتي طرفئنه چکئلئب اونا آلدانير.</verse>
        <verse osisID='Jas.1.15'>او زامان شهوت بويلو اولوب گوناهي دوغور، گوناه دا عمله گلدئکده اؤلوم گتئرئر.</verse>
        <verse osisID='Jas.1.16'>سوگئلي قارداشلاريم، آلدانمايين.</verse>
        <verse osisID='Jas.1.17'>هر بئر ياخشي شي و هر کامئل عطا يوخاريدان، نورلارين آتاسيندان نازئل اولور کي، اوندا نه ديئشئلمک وار نه ده دؤنمکلئک کؤلگه​سي.</verse>
        <verse osisID='Jas.1.18'>او، اؤز ائراده​سئني عمله گتئره‌نده، بئزي حقئقتئن کلامي ائله تؤولئد اتدي، اِله کي، بئز اونون مخلوقلاري آراسيندا بئر جور نوباراليق ميوه​سي کئمي اولاق.</verse>
        <verse osisID='Jas.1.19'>بونو سئز بئلئرسئنئز، سوگئلي قارداشلاريم. لاکئن هر کس گرک اشئتمکده ائتي، دانيشماقدا تمکئنلي و حئرصده گج اولسون.</verse>
        <verse osisID='Jas.1.20'>چونکي ائنسانين حئرصي تارينين صالحلئيئنه نايئل اولمور.</verse>
        <verse osisID='Jas.1.21'>بونا گؤره ده، بوتون کثئفلئيي و شرارتدن نه قالاني ترک اِدئب، اَکئلمئش کلامي حلئملئکله قبول ادئن کي، جانلارينيزي قورتارماغا قادئردئر.</verse>
        <verse osisID='Jas.1.22'>آمّا ثابئت ادئن کي، آنجاق کلامي اشئدئب اؤزلرئني آلداتان ديئلسئنئز، کلاما عمل ادنلرسئنئز.</verse>
        <verse osisID='Jas.1.23'>چونکي اگر بئري کلاما عمل ادن يوخ، کلامي آنجاق اشئدندئر، او آداما بنزه‌يئر کي، اؤز طبئعي اوزونه گوزگوده باخير.</verse>
        <verse osisID='Jas.1.24'>چونکي او، اؤزونه بئر باخيب گدئر و آنَن نجه بئر آدام اولدوغونو ياددان چيخاردير.</verse>
        <verse osisID='Jas.1.25'>لاکئن کئم کامئل شرئعته، آزادليق شرئعتئنه دئقّتله باخير و اوندا داوام ادئر و ياددان چيخاردان بئر اشئدن يوخ، اونا عمل اِدَندئر، بو آدام اتدئيي هر ائشده موبارک اولاجاق.</verse>
        <verse osisID='Jas.1.26'>اگر کئمسه وار کي، اؤزونو دئندار گومان ادئر، لاکئن اوره‌يئني آلداديب حله ده دئلئنه جئلوو باغلامير، بو آدامين دئندارليغي دَيَرسئزدئر.</verse>
        <verse osisID='Jas.1.27'>آتا تارينين نظرئنده تمئز و لکه​سئز دئندارليق بودور: يتئملرئن و دوللارين سيخينتي زامانلاريندا اونلارين گؤروشوکلرئنه گتمک، و اؤزونو دونيادان لکه​سئز ساخلاماق.</verse>
      </chapter>
      <chapter osisID='Jas.2'>
        <verse osisID='Jas.2.1'>قارداشلاريم، شؤوکتلي ربّئمئز عئسا مسئحه ائمان گتئرنلر اولاراق، ائنسانلار آراسيندا فرق قويمايين.</verse>
        <verse osisID='Jas.2.2'>چونکي اگر سئزئن کنئسه​يه قيزيل اوزوک تاخميش، فاخئر پالتار گيئنمئش بئر آدام گئرسه و يوخسول بئر آدام دا چئرکلي پالتار گيئنمئش گئرسه،</verse>
        <verse osisID='Jas.2.3'>سئز فاخئر پالتاري اولانين قيدئنه قاليب ديئرسئنئز: "بويورون، سئز بورادا اَيله‌شئن." و يوخسول آداما ديئرسئنئز: "سن اورادا دور." و يا "کتئلئمئن يانيندا اوتور."</verse>
        <verse osisID='Jas.2.4'>آيا بئربئرئنئزئن آراسيندا فرق قويماييبسينيز، پئس نئيّتلي قاضي‌لارا دؤنمه‌يئبسئنئز؟</verse>
        <verse osisID='Jas.2.5'>قولاق آسين، سوگئلي قارداشلاريم، مگر تاري بو دونيانين يوخسوللاريني سچمه‌دي کي، ائماندا دؤولتلي اولوب، اونو سونلره وعده وردئيي پادشاهليغين وارئثلري اولسونلار؟!</verse>
        <verse osisID='Jas.2.6'>آمّا سئز يوخسول آدامي حؤرمتسئز اِدئبسئنئز. مگر دؤولتلي ديئل کي، سئزه ظولم ادئب سئزي محکمه​يه چکئر؟!</verse>
        <verse osisID='Jas.2.7'>مگر اونلار ديئللر کي، سئزه ورئلن موکرّم آدا کوفر ديئرلر؟!</verse>
        <verse osisID='Jas.2.8'>آمّا اگر سئز موقدّس يازييا موطابئق او شاهانه شرئعتي يرئنه يتئرئرسئنئز کي، "قونشونو گرک اؤزون کئمي سِوه​سن"، ياخشي ائش گؤرورسونوز.</verse>
        <verse osisID='Jas.2.9'>لاکئن اگر ائنسانلار آراسيندا فرق قويورسونوز، گوناه ادئرسئنئز و تقصئرکارلار کئمي شرئعت طرفئندن محکوم اولورسونوز.</verse>
        <verse osisID='Jas.2.10'>چونکي هر کس بوتون شرئعتي رئعايت اِدئب لاکئن بئرئنده قوصور اتسه، اونلارين هاميسي اوچون خاطاکار اولوب.</verse>
        <verse osisID='Jas.2.11'>چونکي "زئنا اتمه" دئين، "آدام اؤلدورمه" ده ددي. ائندي سن اگر زئنا اتمئرسن، آمّا آدام اؤلدورورسن، شرئعتي آياق آلتينا قويان اولوبسان.</verse>
        <verse osisID='Jas.2.12'>بونا گؤره، او آداملار کئمي دانيشيب رفتار ادئن کي، اِله بئل، آزادليق شرئعتي ائله موحاکئمه اولوناجاقلار.</verse>
        <verse osisID='Jas.2.13'>چونکي رحم اتمه‌ينه رحمسئزلئکله حؤکم اولوناجاق. رحم حؤکمه قالئب گلئر.</verse>
        <verse osisID='Jas.2.14'>قارداشلاريم، اگر بئر آدام عملي يوخ ائکن، ائماني اولدوغونو دِسه، بونون اونا نه فايداسي وار؟ مگر او ائمان اونو نئجات وِره بئلر؟!</verse>
        <verse osisID='Jas.2.15'>اگر بئر قارداش يا دا باجي لوتدور و گونده​لئک يمه‌يئنه مؤحتاج.</verse>
        <verse osisID='Jas.2.16'>و سئزلردن بئرئنئز اونلارا دسه کي: "سالامات گدئن، قيزيشين و دويون"، لاکئن اونلارين بدني اوچون ضروري اولان شيلري ورمه‌يه​سئنئز، نه فايداسي وار؟!</verse>
        <verse osisID='Jas.2.17'>ائمان دا بوجوردور: اگر عمل​لري اولماسا، اؤزو‌-اؤزونده اؤلودور.</verse>
        <verse osisID='Jas.2.18'>لاکئن کئمسه دئيه بئلر کي، "سنئن ائمانين وار، منئم ده عمل​لرئم. سن ائمانيني منه عملسئز گؤرسد و من ائمانيمي عمل​لرئمله سنه گؤرسده‌رم."</verse>
        <verse osisID='Jas.2.19'>سن ائنانيرسان کي، تاري بئردئر؛ ياخشي ادئرسن. ائبلئسلر ده بونا ائنانيب تئتره‌يئرلر.</verse>
        <verse osisID='Jas.2.20'>آمّا سن عاغيلسيز آدام، آيا ائسته‌يئرسن درک اده​سن کي، عملسئز ائمانين فايداسي يوخدور؟</verse>
        <verse osisID='Jas.2.21'>مگر آتاميز ائبراهئم، اوغلو ائسحاقي قوربانگاهين اوستونده قوربان تقدئم اِدَنده، عمللري ائله صالح ساييلمادي؟</verse>
        <verse osisID='Jas.2.22'>گؤرورسن کي، ائمان اونون عمللري ائله ائشله‌يئردي و عمللري نتئجه​سئنده ائمان کامئللَشدي.</verse>
        <verse osisID='Jas.2.23'>موقدّس يازي دا يرئنه يتشدي کي، ديئر: "و ائبراهئم تارييا ائناندي و بو اونا صالحلئک ساييلدي." و او، تارينين دوستو چاغيريلدي.</verse>
        <verse osisID='Jas.2.24'>گؤرورسونوز کي، ائنسان آنجاق ائمانلا يوخ، عمللري ائله صالح ساييلير.</verse>
        <verse osisID='Jas.2.25'>مگر فاحئشه راحاب دا همن جور اؤز عمللرئنه گؤره صالح ساييلمادي، او زامان کي، جاسوسلاري قبول ادئب آيري بئر يوللا يولا سالدي؟!</verse>
        <verse osisID='Jas.2.26'>چونکي نجه کي، روحسوز بدن اؤلودور، عملسئز ده ائمان اؤلودور.</verse>
      </chapter>
      <chapter osisID='Jas.3'>
        <verse osisID='Jas.3.1'>قارداشلاريم، مبادا سئزلردن چوخونوز موعلّئم اولماق اوچون جان آتاسينيز، چونکي بئلئرسئنئز کي، بئز داها شئدّتلي موحاکئمه اولوناجاغيق.</verse>
        <verse osisID='Jas.3.2'>چونکي هاميميز بئر چوخ شيلرده خاطا ادئرئک. سؤزونده خاطا اتمه‌ين آدام، کامئل بئر ائنساندير، بدنئن قاباغيني آلماغا دا قادئردئر.</verse>
        <verse osisID='Jas.3.3'>بئز آتلارين آغزينا جئلوو تاخيريق کي، بئزدن ائطاعت اتسئنلر و اونلارين بوتون بدنئني ائداره ده ادئرئک.</verse>
        <verse osisID='Jas.3.4'>گمئلره ده بئر باخين. بؤيوک اولدوقلاري و گوجلو يللر​له آپاريلديقلاري حالدا، سوکانچينين گؤيلو هارايا ائسته‌سه، کئچئک بئر سوکانلا او طرفه دؤنور.</verse>
        <verse osisID='Jas.3.5'>اِله ده دئل، بدنئن کئچئک بئر عوضوودور، آمّا بؤيوک زادلار دانيشير. گؤر کئچئک بئر آلوو نه بؤيوک مشه​ني يانديرير!</verse>
        <verse osisID='Jas.3.6'>دئل بئر اوددور. حاقسيزليق عالمي‌دئر. دئل عوضولرئمئزئن آراسيندا اله ير آليب کي، بوتون بدني نجئس ادئر، حياتين دؤورانيني اودا چکئر، جهنّم طرفئندن ده آلوولانديريلير.</verse>
        <verse osisID='Jas.3.7'>چونکي حيوانلار و قوشلارين هر جئنسي، سورونَنلر و دهنز مخلوقلارينين هر جئنسي ائنسان عئرقي طرفئندن رام اولونور و رام اولونوب.</verse>
        <verse osisID='Jas.3.8'>آمّا دئلي هچ کس رام اِده بئلمز. آرام توتمايان شردئر، اؤلوملو زهردن دولودور.</verse>
        <verse osisID='Jas.3.9'>اونونلا بئز رب و آتاني موبارک چاغيريريق و اونونلا تارينين صورتئنده يارانان ائنسانلاري لعنت ادئرئک.</verse>
        <verse osisID='Jas.3.10'>همن آغيزدان هم برکت چيخير، هم ده لعنت! قارداشلاريم، بو بله اولمامالي‌دير.</verse>
        <verse osisID='Jas.3.11'>مگر بئر بولاقدان هم شئرئن سو، هم ده آجي سو چيخار؟!</verse>
        <verse osisID='Jas.3.12'>قارداشلاريم، مگر انجئر آغاجي زيتون گتئرر و يا اوزوم آغاجي انجئر بار ورر؟! دوزلو بولاق دا شئرئن سو وره بئلمز.</verse>
        <verse osisID='Jas.3.13'>آرانيزدا حئکمتلي و فراستلي اولان کئمدئر؟ قوي او، عمللرئني حئکمتئن حلئملئيئنده ياخشي رفتاري ائله گؤرسدسئن.</verse>
        <verse osisID='Jas.3.14'>آمّا اگر اوره‌يئنئزده آجي پاخيلّيق و اؤز منفعتئنئز اوچون منصبطلبلئک وار، کئبئرلنمه‌يئن و بلجه حقئقتئن ضئدّئنه يالان دانيشمايين.</verse>
        <verse osisID='Jas.3.15'>بو يوخاريدان نازئل اولان حئکمت ديئل، دونيه‌وي‌دئر، نفساني و ائبلئسدندئر.</verse>
        <verse osisID='Jas.3.16'>چونکي پاخيلّيق و منصبطلبلئک هر يرده اولسا، قاريشيقليق و هر جور پئس شي ده اورادير.</verse>
        <verse osisID='Jas.3.17'>لاکئن يوخاريدان نازئل اولان حئکمت اوّلن پاکدير، سونرا باريشان، مولايئم، منطئقلي، مرحمت و ياخشي ثمره​لردن دولو، قَرَضسئز، رئياسيز.</verse>
        <verse osisID='Jas.3.18'>صالحلئيئن ميوه​سئني بار ورن توخوم، باريشانلارين واسئطه​سئله باريشدا اَکئلئر.</verse>
      </chapter>
      <chapter osisID='Jas.4'>
        <verse osisID='Jas.4.1'>آرانيزدا اولان داعوالار و ائختئلافلار هارادان باش آلير؟ مگر او هاوا-هوسلرئنئزدن ديئل کي، عوضولرئنئزده داعوا ادئر؟</verse>
        <verse osisID='Jas.4.2'>آرزو ادئرسئنئز، لاکئن يوخونوزدور. بونون اوچون آدام اؤلدورورسونوز. پاخيلّيق ادئرسئنئز، آمّا اَله گتئره بئلمئرسئنئز. بونا گؤره ده ساواشيب، داعوا ادئرسئنئز. يوخونوزدور، چونکي طلب اتمئرسئنئز.</verse>
        <verse osisID='Jas.4.3'>طلب ادئرسئنئز، لاکئن آلميرسينيز. چونکي سهو نئيّتلر​له طلب ادئرسئنئز، اِله کي، اونو اؤز هاوا-هوسلرئنئز اوچون صرف اده​سئنئز.</verse>
        <verse osisID='Jas.4.4'>سئز، زئناکارلار! مگر بئلمئرسئنئز کي، دونيا ائله دوستلوق اتمک، تارينين ضئدّئنه دوشمنچئلئکدئر؟! بونون اوچون کئم دونيانين دوستو اولماق ائسته‌سه، اؤزونو تارينين دوشمني ادئر.</verse>
        <verse osisID='Jas.4.5'>يوخسا موقدّس يازينين بوش يره بونو يازديغيني دوشونورسونوز کي، "تاري، ائچئمئزده ساکئن اولمالي موقدّس روحو، قيرتله آرزو ادئر"؟</verse>
        <verse osisID='Jas.4.6'>لاکئن تاري داها بؤيوک فيض عطا ادئر. بو سببدن ديئر: "تاري مغرور آداملارا ضئدّ دورور، لاکئن باشي‌آشاغي آداملارا فيض عطا ادئر."</verse>
        <verse osisID='Jas.4.7'>پس، تارييا موطئع اولون. شيطانين قاباغيندا موقاوئمت ادئن و او سئزدن قاچار.</verse>
        <verse osisID='Jas.4.8'>تارييا ياخينلاشين، او دا سئزه ياخينلاشار. سئز گوناهکارلار، اللرئنئزي تمئزله‌يئن؛ سئز موتردّئدلر، اورکلرئنئزي طاهئر ادئن.</verse>
        <verse osisID='Jas.4.9'>قوصّه ييئن، ياس توتون، آغلايين. قويون گولوشونوز ياسا، شادليغينيز دا قمه دؤنسون.</verse>
        <verse osisID='Jas.4.10'>ربّئن حوضوروندا اؤزونوزو آلچالدين و او سئزي اوجالدار.</verse>
        <verse osisID='Jas.4.11'>قارداشلار، بئربئرئنئزي پئسلمه‌يئن. قارداشينين ضئدّئنه دانيشان يا دا قارداشيني موحاکئمه اِدن، شرئعتئن ضئدّئنه دانيشير و شرئعتي موحاکئمه ادئر. آمّا اگر شرئعتي موحاکئمه اده​سئنئز، شرئعته عمل ادن يوخ، اونو موحاکئمه​يه چکنسئنئز.</verse>
        <verse osisID='Jas.4.12'>آنجاق بئر شرئعت ورن و بئر قاضي وار. هم نئجات ورمه‌يه، هم ده هلاک اتمه‌يه قادئر اولان اودور. آمّا سن کئمسن کي، اؤز قونشونو موحاکئمه اده​سن؟!</verse>
        <verse osisID='Jas.4.13'>ائندي باخين، سئزلر کي، ديئرسئنئز "بو گون يا دا صاباح فئلان و بهمان شهره گده‌رئک و اورادا بئر ائل تئجارته مشغول اولوب، قازانج ييغاريق."</verse>
        <verse osisID='Jas.4.14'>حال بو کي، حياتينين صاباح نه جور اولدوغونو بئلمئرسئنئز. سئز بوخار کئمئسئنئز کي، آز بئر مودّت گؤرونور و سونرا ائتئب​ ​گدئر.</verse>
        <verse osisID='Jas.4.15'>بونون عوضئنه سئز گرک دئيه​سئنئز: "اگر رب ائسته‌سه، ياشاياريق، بونو و اونو دا اِده​رئک."</verse>
        <verse osisID='Jas.4.16'>آمّا نجه کي، وار، سئز تکبّورونوزه فخر ادئرسئنئز؛ بوتون بله فخرلر پئسدئر.</verse>
        <verse osisID='Jas.4.17'>بونا گؤره، هر کس کي، دوروست ائشي بئلئر، لاکئن اونو يرئنه يتئرمئر، گوناه ادئر.</verse>
      </chapter>
      <chapter osisID='Jas.5'>
        <verse osisID='Jas.5.1'>باخين ائندي، اي وارلي‌لار! باشينيزا گله​جک موصئبتلردن اؤتري آغلايين و شئون ادئن.</verse>
        <verse osisID='Jas.5.2'>مال-دؤولتئنئز چورويوب، پالتارينيزي دا گووه ييئب.</verse>
        <verse osisID='Jas.5.3'>قيزئل و گوموشونوز پاسلانيب و اونلارين پاسي ضئدّئنئزه بئر شاهئد اولاجاق و اود کئمي جئسمئنئزي يئيه​جک. سئز آخير گونلرئنئزده ثروت ييغيبسينيز!</verse>
        <verse osisID='Jas.5.4'>باخين، زمئلرئنئزي بئچن ائشچئلردن ساخلاديغينيز موزد، سئزئن ضئدّئنئزه قيشقيرير. بئچئنچئلرئن قيشقيرتيسي فوجلار ربّئنئن قولاقلارينا چاتيب.</verse>
        <verse osisID='Jas.5.5'>سئز ير اوزونده کفله ياشاييبسينيز و لذّت دولو بئر حيات کچئردئبسئنئز. قحطي گونده اورکلرئنئزي کؤکَلدئبسئنئز!</verse>
        <verse osisID='Jas.5.6'>صالح آدامي محکوم ادئب، اؤلومه ورئبسئنئز؛ او سئزئن قاباغينيزدا موقاوئمت اتمئر.</verse>
        <verse osisID='Jas.5.7'>بونا گؤره، قارداشلار، ربّئن گلئشئنه کئمي صبئرلي اولون. اکئنچي تورپاغين ديرلي حاصئلي اوچون ائنتئظار چکئر و ائلک و آخير ياغيشي آلاناجاق صبئرلي اولور.</verse>
        <verse osisID='Jas.5.8'>سئز ده صبئرلي اولون. اورکلرئنئزي قووّتلندئرئن. چونکي ربّئن گلئشي ياخيندير.</verse>
        <verse osisID='Jas.5.9'>بئربئرئنئزئن ضئدّئنه شئکايت اتمه‌يئن، قارداشلار! اِله کي، سئز اؤزونوز ده موحاکئمه اولونماياسينيز. باخين، موحاکئمه ادن، قاپي آغزيندا دايانيب.</verse>
        <verse osisID='Jas.5.10'>قارداشلار، عذاب چکمکده و صبئرلي اولماقدا ربّئن آديندا دانيشان نَبئلردن نومونه آلين.</verse>
        <verse osisID='Jas.5.11'>بئز تحمّول ادنلري بختور ساييريق. سئز اَيّوبون تحمّولونو اشئدئبسئنئز و ربّئن اتدئيئنئن نتئجه​سئني ده گؤروبسونوز کي، رب چوخ شفقتلي و مرحمتلي‌دئر.</verse>
        <verse osisID='Jas.5.12'>لاکئن، قارداشلاريم، هاميدان اوّل، نه گؤيه، نه يره، نه ده باشقا بئر شيه آند ائچئن؛ لاکئن سئزده قوي "بلي"، بلي اولسون و "خير"، خير اولسون اِله کي، موحاکئمه​يه چکئلمه‌يه‌سئنئز.</verse>
        <verse osisID='Jas.5.13'>آيا آرانيزدا عذاب آلتيندا اولان بئري وار؟ او، گرک دوعا اتسئن. آيا شاد اولان بئري وار؟ او، حمدلر اوخومالي‌دير.</verse>
        <verse osisID='Jas.5.14'>آيا آرانيزدا ناخوش بئري وار؟ او گرک کئلئسانين آغساقّاللاريني چاغيرسين. اونلار دا گرک اونون اوچون دوعا ادئب، ربّئن آديندا اونو ياغلا مسح اتسئنلر.</verse>
        <verse osisID='Jas.5.15'>و ائماندا ادئلن دوعا ناخوش آدامي صاغالدار و ربّ اونو قالديرار. گوناهلار اتمئش اولسا دا، اونا باغيشلانار.</verse>
        <verse osisID='Jas.5.16'>بونون اوچون، گوناهلارينيزي بئربئرئنئزه اعتئراف ادئن و بئربئرئنئز اوچون دوعا ادئن، اِله کي، شفا تاپاسينيز. صالح بئر آدامين تأثئرلي دوعاسي چوخ شي اتمه‌يه قادئردئر.</verse>
        <verse osisID='Jas.5.17'>ائليا دا همن بئزئم کئمي بئر آدام ائدي و صداقتله دوعا اتدي کي، ياغيش ياغماسين و اوچ ائل آلتي آي ير اوزونه ياغيش ياغمادي.</verse>
        <verse osisID='Jas.5.18'>سونرا گئنه دوعا اتدي و گؤي ياغيش ياغديريب، ير اوزو ميوه​لرئني گتئردي.</verse>
        <verse osisID='Jas.5.19'>قارداشلاريم، اگر سئزلردن بئرئنئز حقئقتدن آزسا، و اؤزگه بئري اونو قايتارسا،</verse>
        <verse osisID='Jas.5.20'>قوي او آدام بئلسئن کي، گوناهکاري سهو يولوندان دؤنده‌رَن، اونون جانيني اؤلومدن قورتارار و چوخ گوناهلارين اوستونو اؤرتر.</verse>
      </chapter>
    </div></osisText>
</osis>
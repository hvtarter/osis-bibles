<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='Azeri' xml:lang='XX'>
    <header>
      <revisionDesc>
        <date>2012-01-07</date>
        <p>initial OSIS 2.1.1 version</p>
      </revisionDesc>
      <work osisWork='Azeri'>
        <title>Description_en=Southern Azeri Translation</title>
        <contributor/>
        <creator>Mod2Zef (6)</creator>
        <creator role='encoder'>ZefToOsis 1.0.0</creator>
        <subject/>
        <date>2012-01-07</date>
        <description>About_en=Southern Azeri Translation</description>
        <publisher/>
        <type type='OSIS'>Bible</type>
        <identifier type='OSIS'>Azeri</identifier>
        <source>no entry TextSource in sword.conf found</source>
        <language type='IETF'>XX</language>
        <relation/>
        <coverage>provide the bible to the nations of the world</coverage>
        <rights>Copyrighted; Permission to distribute granted to CrossWire</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Luke'>
      <chapter osisID='Luke.1'>
        <verse osisID='Luke.1.1'>عالئجناب تِعوفئلوس،  چوخ آداملار چاليشيبلار کي، آراميزدا باش ورمئش حادئثه​لرئن حکايه‌سئني يازسينلار.</verse>
        <verse osisID='Luke.1.2'>نجه کي، او باشلانيشدان گؤزلري ائله‌ گؤره‌نلر و کلامين خادئملري اونلاري بئزه يتئرئبلر.</verse>
        <verse osisID='Luke.1.3'>منه ده مصلحت اِله گؤروندو کي، او باشلانيشدان دقئق تفتئش اتدئيئم هامي واقئعه​لري ترتئبله سئزه يازيم</verse>
        <verse osisID='Luke.1.4'>اِله کي، اؤيره‌ندئيئنئز مطلبلرئن دوغرو اولماسينا يقئن تاپاسينيز.</verse>
        <verse osisID='Luke.1.5'>يهودئيه پادشاهي هئرود زامانيندا، ابئيّا دسته​سئندن زکريا آدلي بئر کاهئن وار ائدي. اونون آروادي الئزابت هارون نسلئندن ائدي.</verse>
        <verse osisID='Luke.1.6'>اونلارين ائکئسي ده تارينين نظرئنده صالح ائنسانلار ائدئلر و ربّئن هامي امر و احکاملارينا کامئل عمل ادئردئلر.</verse>
        <verse osisID='Luke.1.7'>لاکئن اونلارين اوشاغي يوخ ائدي، چونکي الئزابت سونسوز ائدي و ائکئسي ده قوجا ائدئلر.</verse>
        <verse osisID='Luke.1.8'>بئر گون زکريا، اؤز دسته​سئنئن کاهئنلئک نؤوبتي اولاندا، تارينين حوضوروندا کاهئنلئک وظئفه​سئنه مشغول ائدي.</verse>
        <verse osisID='Luke.1.9'>زکريا ربّئن معبدئنه گئردي. چونکي بوخور يانديرماق پوشکو نجه کي، کاهئنلئکده عادت اولموشدو، اونون آدينا دوشموشدو.</verse>
        <verse osisID='Luke.1.10'>بوخور يانديرماق ساعاتي يتئشنده، جاماعاتين هاميسي اشئکده دوعا ادئردئلر.</verse>
        <verse osisID='Luke.1.11'>او زامان ربّئن بئر مله‌يي، بوخور قوربانگاهينين صاغ طرفئنده دوروب زکريايا ظاهئر اولدو.</verse>
        <verse osisID='Luke.1.12'>زکريا مله‌يي گؤره‌نده دئسکئندي و قورخو اونو بورودو.</verse>
        <verse osisID='Luke.1.13'>آمّا ملک اونا ددي:  "زکريا، قورخما. دوعان موستجاب اولوب. آروادين الئزابت سنئن اوچون بئر اوغلان دوغاجاق. اونون آديني يحيا قوياجاقسان.</verse>
        <verse osisID='Luke.1.14'>او، سنه شادليق و صفا سببي اولاجاق و اونون آنادان اولماسينا گؤره چوخ آداملار سوئنه​جکلر.</verse>
        <verse osisID='Luke.1.15'>چونکي او، ربّئن نظرئنده بؤيوک اولاجاق. هچ واخت شراب و کفلندئرن بئر زاد ائچمه‌يه​جک و آناسينين قارنيندان موقدّس روحلا دولو اولاجاق.</verse>
        <verse osisID='Luke.1.16'>او، ائسرايئل مئلّتئنئن چوخلاريني، اونلارين اؤز رب تاريسينا دؤنده‌ره​جک.</verse>
        <verse osisID='Luke.1.17'>او، ربّئن قاباغيندا، ائليانين روحو و قووّتي​ ائله گده​جک. اله کي، آتالارين اورکلرئني اوشاقلارا و عاصئلري، صالحلرئن حئکمتئنه دؤنده‌رسئن، اله کي، رب اوچون بئر خالق حاضيرلاسين."</verse>
        <verse osisID='Luke.1.18'>زکريا ملکدن سوروشدو:  "من بونو نه‌دن بئلئم؟ چونکي من قوجا آدامين بئري‌يَم، آرواديم دا ياشلي‌دير."</verse>
        <verse osisID='Luke.1.19'>ملک جاواب وردي:  "من تارينين حوضوروندا دوران جبراييلام. گؤنده‌رئلمئشم کي، سنئنله دانيشيب، سنه بو خوش خبري يتئرئم.</verse>
        <verse osisID='Luke.1.20'>باخ، ائندي دئلئن توتولاجاق و خبر وردئيئم شيلر واقع اولانا کئمي دانيشماغا قادئر اولماياجاقسان. چونکي واختيندا دوغرو چيخاجاق سؤزلرئمه ائنانمادين."</verse>
        <verse osisID='Luke.1.21'>بو آرادا جاماعات زکرياني گؤزله‌يئردئلر و اونون بو قدر معبدده يوبانماسيندان تعجّوب ادئردئلر.</verse>
        <verse osisID='Luke.1.22'>معبددن چيخاندا زکريا آرتيق لال اولموشدو. خالق بئلدي کي، او، معبدده بئر رؤيا گؤروب، چونکي ائشاره​ ائله اونلارا آنلاديردي، لاکئن دانيشماغا قادئر ديئلدي.</verse>
        <verse osisID='Luke.1.23'>خئدمت گونلري تامام اولاندان سونرا، زکريا اِوئنه قاييتدي.</verse>
        <verse osisID='Luke.1.24'>او گونلردن سونرا آروادي الئزابت بويلو اولوب، بش آي اؤزونو گئزلتدي.</verse>
        <verse osisID='Luke.1.25'>و ديئردي: "رب منه مرحمت نظرئني ساليب و بو ائشي او منه ادئب کي، ذلئل​لئيئمي ائنسانلارين آراسيندان گؤتورسون." </verse>
        <verse osisID='Luke.1.26'>آلتينجي آيدا جبرايئل ملک، تاري طرفئندن، جلئل دئياريندا ناصئره شهرئنه گؤنده‌رئلدي.</verse>
        <verse osisID='Luke.1.27'>مريم آدلي بئر باکئره قيزين يانينا کي، يوسئف آدلي بئر کئشئنئن آداخليسي ائدي. يوسئف داوودون نسلئندن ائدي.</verse>
        <verse osisID='Luke.1.28'>ملک اونون يانينا گدئب ددي:  "سالام، اي مرحمت تاپميش! رب سَنئنله‌دئر."</verse>
        <verse osisID='Luke.1.29'>مريم مله‌يئن ددئيي سؤزلردن نئگاران اولوب، گئجَلمئشدي کي، بو نجه سالاملاشماقدير.</verse>
        <verse osisID='Luke.1.30'>آمّا ملک اونا ددي:  "اي مريم، قورخما. تاري يانيندا توفئق تاپيبسان.</verse>
        <verse osisID='Luke.1.31'>باخ، بويلو اولوب بئر اوغول دوغاجاقسان، و اونون آديني عئسا قوياجاقسان.</verse>
        <verse osisID='Luke.1.32'>او، بؤيوک اولاجاق و حاق-تاعالانين اوغلو چاغيريلاجاق. رب تاري اونا، آتاسي داوودون تختئني وره​جکدئر.</verse>
        <verse osisID='Luke.1.33'>و او، يعقوبون اِوي اوستونه ابده کئمي سلطنت اده​جک و اونون پادشاهليغينين آخيري اولماياجاق."</verse>
        <verse osisID='Luke.1.34'>مريم ملکدن سوروشدو:  "بو نجه اولا بئلر، منئم کي، حله اَرئم يوخدور؟"</verse>
        <verse osisID='Luke.1.35'>ملک جاواب ورئب ددي:  "موقدّس روح سنئن اوستونه نازئل اولاجاق و حاق-تاعالانين قودرتي سنه کؤلگه سالاجاق. اونون اوچون ده او موقدّس مؤولودا تارينين اوغلو ديئله​جک.</verse>
        <verse osisID='Luke.1.36'>باخ، سنئن قوحومون الئزابت ده بو قوجا زامانيندا بئر اوشاغا بويلودور. او کي، اونون حاقّيندا سونسوز ديئردئلر، ائندي آلتينجي آييني کچئردئر.</verse>
        <verse osisID='Luke.1.37'>چونکي تارينين يانيندا قيري‌مومکون بئر شي يوخدور."</verse>
        <verse osisID='Luke.1.38'>مريم ددي: </verse>
        <verse osisID='Luke.1.39'>او گونلرده مريم دوروب، تله‌سئک داغليق بؤلگه​سئنده اولان يهودئيه​نئن بئر شهرئنه گتدي.</verse>
        <verse osisID='Luke.1.40'>و زکريانين اِوئنه گئرئب، الئزابته سالام وردي.</verse>
        <verse osisID='Luke.1.41'>الئزابت مريمئن سالاميني اشئدن زامان، اوشاغي قارنيندا ترپَشدي و موقدّس روحلا دولدو،</verse>
        <verse osisID='Luke.1.42'>اوجا سَسله سَسله‌نئب ددي: "سن آروادلار آراسيندا موبارکسن، قارنيندا اولان اوشاق دا موبارکدئر!</verse>
        <verse osisID='Luke.1.43'>منه هارادان بله بئر عئزّت گلئب کي، ربّئمئن آناسي گؤروشويومه گلسئن!</verse>
        <verse osisID='Luke.1.44'>چونکي سنئن سالامينين سسي قولاغيما يتئشن واخت، اوشاق قارنيمدا شادليقدان ترپَشدي.</verse>
        <verse osisID='Luke.1.45'>خوش او آدامين حالينا کي، ائنانيب ربّئن طرفئندن ديئلمئش سؤز يرئنه يتئشه​جک!"</verse>
        <verse osisID='Luke.1.46'>و مريم ددي:"جانيم ربّي اوجالدير.</verse>
        <verse osisID='Luke.1.47'>و روحوم قورتاريجيم تاريدا شادليق ادئر.</verse>
        <verse osisID='Luke.1.48'>چونکي او، کنئزئنئن حقئر حالينا مرحمت نظري ساليب.بوندان سونرا هامي نسئللر منه بختور دئيه​جکلر.</verse>
        <verse osisID='Luke.1.49'>چونکي او قادئر اولان،منئم اوچون بؤيوک ائشلر اتدي.اونون آدي موقدّسدئر!</verse>
        <verse osisID='Luke.1.50'>او، اؤز رحمتئني،نسئل به نسئل، اوندان قورخانلارين اوستونه سالير،</verse>
        <verse osisID='Luke.1.51'>قولو ائله قودرتلي ائشلر گؤرسه‌دئب.اوره‌يئنده مغرور اولانلاري داغيديبدير</verse>
        <verse osisID='Luke.1.52'>پادشاهلاري تختلرئندن اِندئرئب،لاکئن باشي​آشاغي اولان آداملاري اوجالديب.</verse>
        <verse osisID='Luke.1.53'>آجلاري ياخشي شيلرله دويوروب،آمّا وارلي آداملاري الي-بوش قايتاريب.</verse>
        <verse osisID='Luke.1.54'>او، اؤز قولو ائسرايئله ائمداد ادئب،ياديندادير کي،</verse>
        <verse osisID='Luke.1.55'>ائبراهئم و اونون نسلئنه ابده کئمي رحمت گؤرسدسئن.نجه کي، آتالاريميزا دا دمئشدي."</verse>
        <verse osisID='Luke.1.56'>و مريم اوچ آيا قدر الئزابتئن يانيندا قالدي و سونرا اوئنه قاييتدي.</verse>
        <verse osisID='Luke.1.57'>الئزابتئن دوغوم واختي يتئشدي و او، بئر اوغلان دوغدو.</verse>
        <verse osisID='Luke.1.58'>اونون قونشولار و قوحوملاري اشئتدئلر کي، رب اونا بؤيوک بئر مرحمت گؤرسه‌دئب و اونونلا شادليق اتدئلر.</verse>
        <verse osisID='Luke.1.59'>سکّئزئنجي گون گلدئلر کي، اوشاغي ختنه اتسئنلر و ائسته‌يئردئلر اونون آديني، آتاسينين آدينا گؤره، زکريا قويسونلار.</verse>
        <verse osisID='Luke.1.60'>لاکئن آناسي جاواب ورئب ددي: "يوخ! اونون آدي يحيا اولاجاق!"</verse>
        <verse osisID='Luke.1.61'>اونا ددئلر:  "قوحوملارينين آراسيندا بو آدلا آدلانميش هچ کس يوخدور."</verse>
        <verse osisID='Luke.1.62'>سونراسي آتاسيندان ائشاره​ ائله سوروشدولار کي، اوغولون آديني نه قويماق ائسته‌يئر.</verse>
        <verse osisID='Luke.1.63'>زکريا بئر يازي تخته​سي ائسته‌دي و تخته​نئن اوستونده يازدي: "اونون آدي يحيادير." هامي مات قالدي.</verse>
        <verse osisID='Luke.1.64'>او آندا زکريانين دئلي آچيلدي و تارييا حمد ادئب دانيشماغا باشلادي.</verse>
        <verse osisID='Luke.1.65'>اونلارين اطرافيندا ياشايان هامي قونشولاري قورخو باسدي و يهودئيه​نئن هامي داغليق بؤلگه‌سئنده، هر کس بو واقئعه​دن دانيشيردي.</verse>
        <verse osisID='Luke.1.66'>و بونو اشئدنلر، اشئتدئکلرئنئن هاميسيني يادلاريندا ساخلاييب، حيران قالميشديلار و ديئردئلر: "بو اوشاق نه اولاجاق!" </verse>
        <verse osisID='Luke.1.67'>اوشاغين آتاسي زکريا، موقدّس روحلا دولدو و نبئلئک ادئب ددي:</verse>
        <verse osisID='Luke.1.68'>"ائسرايئلئن تاريسي رب، موبارک اولسون.چونکي گلئب و اؤز خالقيني خئلاص ادئب،</verse>
        <verse osisID='Luke.1.69'>و داوودون اِوئندن بئزئم اوچون قودرتلي بئر قورتاريجي ميدانا گؤنده‌رئب.</verse>
        <verse osisID='Luke.1.70'>نجه کي، چوخ زامانلاردان قاباقاؤز موقدّس پيغمبرلرئنئن آغيزي​ ائله دمئشدئر کي،</verse>
        <verse osisID='Luke.1.71'>دوشمنلرئمئزئن ​و ​بئزدن نئفرت​ادنلرئن هاميسينين الئندن بئزي قورتاراجاق.</verse>
        <verse osisID='Luke.1.72'>اونون اوچون کي، آتالاريميزا رحمت گؤرسدسئنو اؤز موقدّس عهدئني خاطيرلاسين.</verse>
        <verse osisID='Luke.1.73'>آتاميز ائبراهئمه ائچدئيي او آند کي،</verse>
        <verse osisID='Luke.1.74'>بئزي دوشمنلرئمئزئن الئندن نئجات ورسئنو قادئر اتسئن کي، قورخوسوز خئدمت ادک؛</verse>
        <verse osisID='Luke.1.75'>بوتون عؤمروموزو اونون حوضورونداقودسئيّت و صالحلئکله!</verse>
        <verse osisID='Luke.1.76'>و سن اي اوشاق،حاق-تاعالانين پيغمبري چاغيريلاجاقسان.چونکي ربّئن قاباغيندا گدئب،اونون يولونو حاضيرلاياجاقسان.</verse>
        <verse osisID='Luke.1.77'>اِله کي، اونون خالقينا نئجات معرئفتئني وره​سن کي، اونلارين گوناهلارينين باغيشلانماسيندادير.</verse>
        <verse osisID='Luke.1.78'>تاريميزين مرحمتئنه گؤره،طولوع ادن گونش گؤيدن بئزه گله​جک.</verse>
        <verse osisID='Luke.1.79'>اله کي، قارانليقداو اؤلوم کؤلگه سئنده اوتورانلارا ائشيق ورسئنو بئزئم قدملرئمئزي صولح يولونا هئدايت اتسئن."</verse>
        <verse osisID='Luke.1.80'>و اوشاق بؤيويوب، روحدا قووّتله‌نئردي و ائسرايئل خالقينين آراسيندا ظوهور اده‌نه قدر چؤللرده ياشاييردي.</verse>
      </chapter>
      <chapter osisID='Luke.2'>
        <verse osisID='Luke.2.1'>او گونلرده قيصر اوغوسطوسدان امر گلدي کي، ير اوزونده اولان نوفوسون ساييسي انجام اولوب دفترلره کچسئن.</verse>
        <verse osisID='Luke.2.2'>بو نوفوس ساييسي ائلک نوفوس ساييسي ائدي کي، کرئنئيوسون سورئيه اؤلکه​سئنده والي اولدوغو زامان باش وردي.</verse>
        <verse osisID='Luke.2.3'>و هر کس آديني دفتره کچئرتمک اوچون اؤز شهرئنه گدئردي.</verse>
        <verse osisID='Luke.2.4'>اونون اوچون يوسئف ده داوودون نسلئندن اولدوغونا گؤره، جلئلئن ناصئره شهرئندن چيخيب، يهودئيه وئلايتئنئن بِيت‌لِخِم چاغيريلان داوود شهرئنه گلدي کي،</verse>
        <verse osisID='Luke.2.5'>بويلو اولان آداخليسي مريمله آدلاريني دفتره کچئرتسئنلر.</verse>
        <verse osisID='Luke.2.6'>اورادا اولدوقلاري زامان مريمئن دوغما واختي يتئشدي.</verse>
        <verse osisID='Luke.2.7'>مريم ائلک اوغلونو دوغدو. اونو قونداغا سرئب آخوردا ياتيرتدي. چونکي اونلار اوچون مهمانخانادا ير يوخ ائدي.</verse>
        <verse osisID='Luke.2.8'>او اؤلکه​ده چوبانلار وار ائدئلر کي، چؤلده ياشاييب سورولرئني قوروماق اوچون گجه اونلارين کشئيئني چکئردئلر.</verse>
        <verse osisID='Luke.2.9'>ربّئن بئر مله‌يي اونلارين يانيندا ظاهئر اولدو و ربّئن جلالي اونلارين اطرافيني نورلا دولدوردو و اونلاري بؤيوک بئر دهشت بورودو.</verse>
        <verse osisID='Luke.2.10'>ملک اونلارا ددي:  "قورخمايين. باخين، من سئزه اله خوش خبر گتئرمئشم کي، هامي مئلّتلري چوخ سوئندئره​جک.</verse>
        <verse osisID='Luke.2.11'>چونکي بو گون داوود شهرئنده سئزئن اوچون بئر قورتاريجي دوغولدو کي، رب مسئحدئر.</verse>
        <verse osisID='Luke.2.12'>و سئزه علامت بودور؛ قونداغا سرئلمئش و آخوردا ياتميش بئر کؤرپه تاپاجاقسينيز."</verse>
        <verse osisID='Luke.2.13'>بئردن بئره ملکله گؤي لشکرئنئن فوجو گؤروندو. اونلار تارييا حمد اده‌رک ديئردئلر:</verse>
        <verse osisID='Luke.2.14'>"لاپ اوجالاردا اولان تارييا عئزّت، ير اوزونده اونون مرحمتي آلتيندا اولان ائنسانلار آراسيندا باريش اولسون."</verse>
        <verse osisID='Luke.2.15'>ملکلر چوبانلارين يانيندان گؤيه قالخاندان سونرا، اونلار بئربئرلرئنه ددئلر: "گلئن بِيت‌لِخِمه گدک و ربّئن بئزه بئلدئردئيي بو واقئعه​ني گؤرک."</verse>
        <verse osisID='Luke.2.16'>چوبانلار تله‌سئک بِيت‌لِخِمه گلدئلر و مريمي، يوسئفي و آخوردا ياتميش کؤرپه​ني تاپديلار.</verse>
        <verse osisID='Luke.2.17'>و گؤره‌ندن سونرا کؤرپه حاقّيندا اونلارا خبر ورئلن سؤزو يايديلار.</verse>
        <verse osisID='Luke.2.18'>چوبانلارين دانيشيقلاريني اشئدنلرئن هاميسي تعجّوبدن مات قالميشدي.</verse>
        <verse osisID='Luke.2.19'>آمّا مريم بو سؤزلرئن هاميسيني اوره‌يئنده ساخلاييب دوشونوردو.</verse>
        <verse osisID='Luke.2.20'>چوبانلار قاييتديلار و اشئتدئکلري و گؤردوکلري شيلر اوچون تارييا حمد و ثنا ادئردئلر.</verse>
        <verse osisID='Luke.2.21'>سکّئزئنجي گون تامام اولاندا، اوشاغي ختنه اتدئلر و آديني عئسا قويدولار، او آد کي، ملک اونا آناسينين بطنئنده قويولماميشدان ورمئشدي.</verse>
        <verse osisID='Luke.2.22'>موسانين شرئعتئنه گؤره، اونلارين طهارت گونلري تامام اولاندان سونرا، يوسئف و مريم اوشاغي اورشلئمه گتئردئلر کي، اونو ربّه تقدئم اتسئنلر.</verse>
        <verse osisID='Luke.2.23'>نجه کي، ربّئن شرئعتئنده ده يازيليب: "ائلک دوغولان هر اوغلان اوشاق گرک ربّه وقف اولونسون."</verse>
        <verse osisID='Luke.2.24'>و ربّئن شرئعتئنده ديئلدئيي کئمي، بئر جوت قومرونو و يا ائکي گؤيرچئن بالاسيني قوربان آديندا تقدئم اتسئنلر.</verse>
        <verse osisID='Luke.2.25'>او زامان اورشلئمده شمعون آديندا صالح و دئندار بئر آدام وار ائدي کي، ائسرايئلئن تسلّي تاپاجاغيني گؤزله‌يئردي؛ و موقدّس روح اونون اوستونده ائدي.</verse>
        <verse osisID='Luke.2.26'>موقدّس روح اونا قاباقدان بئلدئرمئشدي کي، ربّئن مسئحئني گؤرمه‌يئنجه اؤلوم اوزونو گؤرمه‌يه​جک.</verse>
        <verse osisID='Luke.2.27'>شمعون روح طرفئندن ائلهاملانيب، معبده گلدي. اوشاغين والئديني کؤرپه عئساني ائچه‌ري گتئردئلر کي، اونون حاقّيندا شرئعتئن ددئيي عادته عمل اتسئنلر.</verse>
        <verse osisID='Luke.2.28'>شمعون اوشاغي قوجاغينا آلدي و تارييا حمد ادئب ددي:</verse>
        <verse osisID='Luke.2.29'>"اي آغا، وردئيئن سؤزه گؤره،ائندي بو قولونو صولح ائچئنده مورخّص ات.</verse>
        <verse osisID='Luke.2.30'>چونکي گؤزلرئم سنئن نئجاتيني گؤروب،</verse>
        <verse osisID='Luke.2.31'>او نئجاتي کي، هامي مئلّتلرئن حوضوروندا حاضيرلاييبسان؛</verse>
        <verse osisID='Luke.2.32'>قيري‌يهودئلره آشکار ادن بئر نور،و سنئن مئلّتئن ائسرايئله بئر جلال."</verse>
        <verse osisID='Luke.2.33'>اوشاغين آتا و آناسي عئسانين حاقّيندا ديئلن سؤزلردن تعجّوب اتدئلر.</verse>
        <verse osisID='Luke.2.34'>شمعون اونلارا خيئر-دوعا ادئب، اوشاغين آناسي مريمه ددي: "باخ، بو کؤرپه ائسرايئلده بئر چوخ آداملارين ييخيليب قالخماسي اوچون تعيئن اولونوب؛ بئر علامت کي، اونون ضئدّئنه دانيشاجاقلار.</verse>
        <verse osisID='Luke.2.35'>سنئن ده جانيني بئر قيلينج پارچالاياجاق. بونلارين هاميسي اوندان اؤتري اولاجاق کي، چوخلارينين اوره‌يئنده​کي دوشونجه​لر آشکارا چيخسين."</verse>
        <verse osisID='Luke.2.36'>آشِر قبئله​سئندن نبئلئک ادن آنّا دا اورادا ائدي. آنّا فَنوعئلئن قيزي ائدي. آنّا چوخ قوجا ائدي. قيزليغيندان سونرا يدّي ائل اَري ائله ياشاميشدي و</verse>
        <verse osisID='Luke.2.37'>سونراسي دا بو هشتاد دؤرد ياشيناجاق دول قالميشدي. آنّا معبددن اصلا آيريلماييب، گجه-گوندوز دوعالار و اوروجلارلا اورادا عئبادت ادئردي.</verse>
        <verse osisID='Luke.2.38'>او دا اله او ساعات گلئب، تارييا شوکور اتدي و اوشاغين حاقّيندا اورشلئمئن خئلاصيني گؤزله‌ين هامي آداملارلا دانيشدي.</verse>
        <verse osisID='Luke.2.39'>يوسئف و مريم ربّئن شرئعتئنده امر ادئلن هامي شيلري تامام ادندن سونرا جلئله، اؤز شهرلري ناصئره​يه قاييتديلار.</verse>
        <verse osisID='Luke.2.40'>و اوشاق دا بؤيويوب قووّتله‌نئردي. حئکمتله دولوردو و تارينين فيضي اونون اوستونده ائدي. </verse>
        <verse osisID='Luke.2.41'>عئسانين والئديني هر ائل پاسخا بايراميندا اورشلئمه گدئردئلر.</verse>
        <verse osisID='Luke.2.42'>عئسانين اون‌ائکي ياشينا چاتديغي زامان، بايرام عادتئنه گؤره اورشلئمه گتدئلر.</verse>
        <verse osisID='Luke.2.43'>بايرام گونلري تامام اولوب اِولرئنه قاييداندا، اوغلان اوشاق عئسا اورشلئمده قالدي. لاکئن والئديني بوندان بئخبر ائدئلر.</verse>
        <verse osisID='Luke.2.44'>اله گومان ادئردئلر کي، او، يولداشلاري ائله گدئر. بئر گونلوک يول گدندن سونرا، اونو قوحوم و تانيشلار آراسيندا آختارماغا باشلاديلار.</verse>
        <verse osisID='Luke.2.45'>اونو تاپمايان زامان آختارا-آختارا اورشلئمه قاييتديلار.</verse>
        <verse osisID='Luke.2.46'>اوچ گوندن سونرا اونو معبدده تاپديلار. او، موعلّئملرئن آراسيندا اوتورموشدو و اونلارا قولاق آسيب، اونلاردان سوآل ادئردي.</verse>
        <verse osisID='Luke.2.47'>اونون ددئکلرئني اشئدن هامي آداملار اونون آنلاق و جاوابلاريندان تعجّوب ادئردئلر.</verse>
        <verse osisID='Luke.2.48'>والئديني اونو گؤرن زامان حيرت اتدئلر. عئسانين آناسي اونا ددي: "اوغلوم، نه اوچون بئزئمله بله رفتار اتدئن؟ آتان و من نئگاران اولوب سني آختاريرديق؟"</verse>
        <verse osisID='Luke.2.49'>عئسا اونلارا ددي: "مني نه اوچون آختاريردينيز؟ بئلمئردئنئز کي، من گرک آتامين اوئنده اولوم؟"</verse>
        <verse osisID='Luke.2.50'>لاکئن اونلار عئسانين ددئيي سؤزو باشا دوشمه‌دئلر.</verse>
        <verse osisID='Luke.2.51'>سونرا عئسا اونلارلا يولا دوشوب ناصئره​يه گتدي. و اونلاردان ائطاعت ادئردي. لاکئن آناسي بو شيلرئن هاميسيني اوره‌يئنده ساخلاييردي.</verse>
        <verse osisID='Luke.2.52'>عئسا حئکمت و قامتده بؤيويوردو. هم تاري، هم ده آداملار اوندان چوخ راضي ائدئلر.</verse>
      </chapter>
      <chapter osisID='Luke.3'>
        <verse osisID='Luke.3.1'>قيصر تئبرئيوسون حاکئمئيّتئنئن اون بشئنجي ائلئنده، او زامان کي، پونطئيوس پئلاط يهودئيه والئسي، هئرود جلئلئن تِترارخي، اونون قارداشي فئلئپوس ائتورايا و تئراخونئتئس وئلايتئنئن تِترارخي، لئسانئياس آبئلينئيا تَترارخي،</verse>
        <verse osisID='Luke.3.2'>حنّا ائله قيافا دا باش کاهئن ائدئلر، تارينين کلامي چؤلده زکريانين اوغلو يحيايا گلدي.</verse>
        <verse osisID='Luke.3.3'>او دا، اوردون چايينين اطرافينداکي هامي اؤلکه​ني گَزئب ائنسانلاري دعوت ادئردي کي، گوناهلارين باغيشلانماسي اوچون تؤوبه ادئب تعمئد آلسينلار.</verse>
        <verse osisID='Luke.3.4'>نجه کي، اشعيا پيغمبرئن سؤزلرئنئن کئتابيندا يازيليب:  "چؤلده بئرئنئن سسي نئدا ادئر؛ربّئن يولونو حاضيرلايين،اونون يولونو دوز ادئن.</verse>
        <verse osisID='Luke.3.5'>هر دره دولدورولسون،هر داغ و تپه آلچالسين،اَيرئلئکلر دوزه‌لسئن،کله-کؤتور يوللار هامار اولسون.</verse>
        <verse osisID='Luke.3.6'>و بوتون ائنسانلار تارينين نئجاتيني گؤره​جکلر."</verse>
        <verse osisID='Luke.3.7'>يحيا، تعمئد اوچون اونون يانينا گلن خالقا ديئردي: "اي افعئلر نسئلي! گله​جک قضبدن قاچماغي سئزه کئم گؤرستدي؟!</verse>
        <verse osisID='Luke.3.8'>تؤوبه​يه لايئق ثمره گتئرئن. اؤزونوزه «آتاميز ائبراهئمدئر» دمه‌يه جهد اتمه‌يئن. چونکي بونو سئزه ديئرم، تاري قادئردئر کي، بو داشلاردان ائبراهئمه اؤولاد ياراتسين.</verse>
        <verse osisID='Luke.3.9'>آرتيق بالتا دا آغاجلارين کؤکونه ياتير. بلجه ياخشي ثمره ورمه‌ين هر آغاج کسئلئر و اودا آتيلير."</verse>
        <verse osisID='Luke.3.10'>خالق اوندان سوروشدو: "بس بئز نه اِدَک؟"</verse>
        <verse osisID='Luke.3.11'>يحيا جاواب ورئب ددي: "ائکي کؤينه‌يي اولان، بئرئني او آداما ورسئن کي، کؤينه‌يي يوخودور. يمه‌يي اولان آدام دا بله اتسئن."</verse>
        <verse osisID='Luke.3.12'>باج ييغانلار دا تعمئد اولونماق اوچون اونون يانينا گلئب ددئلر: "اوستاد، بئز نه اِدَک؟"</verse>
        <verse osisID='Luke.3.13'>يحيا اونلارا ددي: "موعيّن اِدئلمئش مئقداردان آرتيق هچ شي طلب اتمه‌يئن."</verse>
        <verse osisID='Luke.3.14'>عسگرلر ده اوندان سوروشدولار: "بس بئز نه اتملي‌يئک؟"  اونلارا دا ددي: "زورلا هچ کئمدن پول آلمايين. بؤهتان آتمايين. آلديغينيز مواجئبه قناعت ادئن."</verse>
        <verse osisID='Luke.3.15'>خالقين گؤزو يولدا ائکن، هامي يحيانين حاقيندا اوره‌يئنده دوشونوردو: "گؤره​سن بو، مسئحدئر؟"</verse>
        <verse osisID='Luke.3.16'>يحيا هاميسينا جاواب ورئب ددي: "من سئزي سو ائله تعمئد ورئرم، لاکئن مندن قودرتلئسي گلئر کي، من اونون باشماغينين باغيني دا آچماغا بله لايئق ديئلم. او، سئزي موقدّس روح و اودلا تعمئد وره​جک.</verse>
        <verse osisID='Luke.3.17'>اونون شنه​سي الئنده‌دئر و اؤز خرمنئني دئقّتله سووروب، بوغداني آنبارينا ييغير. لاکئن ساماني سؤنمز اودلا يانديراجاق."</verse>
        <verse osisID='Luke.3.18'>بلجه يحيا، بئر چوخ آيري نصئحت ورئب خالقا خوش خبري وعظ ادئردي.</verse>
        <verse osisID='Luke.3.19'>آمّا هئرود تِترارخ کي، قارداشينين آروادي هئرودئياسلا اِولندئيي و اتدئيي اؤزگه پئسلئکلر اوچون يحيانين طرفئندن دانلاق آلتيندا ائدي،</verse>
        <verse osisID='Luke.3.20'>بونلارين هاميسينا بئرئني ده آرتيريب يحياني زئندانا سالدي. </verse>
        <verse osisID='Luke.3.21'>هامي خالق تعمئد اولونان زامان، عئسا دا تعمئد اولوندو. و دوعا ادن واخت گؤي آچيلدي و</verse>
        <verse osisID='Luke.3.22'>موقدّس روح جئسماني شکئلده گؤيرچئن کئمي اونون اوستونه اِندي و گؤيدن بئر سس گلئب ددي: "سن منئم سوگئلي اوغلومسان، سندن چوخ راضي‌يام."</verse>
        <verse osisID='Luke.3.23'>عئسا، اؤز خئدمتئنه باشلاديغي زامان اوتوز ياشلاريندا ائدي. او يوسئفئن اوغلو تانينيردي و يوسئف عئلي​نئن اوغلو ائدي.</verse>
        <verse osisID='Luke.3.24'>عئلي ده متّا اوغلو، او دا لاوي اوغلو، او دا مِلکي اوغلو، او دا يانّاي اوغلو، او دا يوسئف اوغلو</verse>
        <verse osisID='Luke.3.25'>او دا ماتاتئيا اوغلو، او دا عاموس اوغلو، او دا ناحوم اوغلو، او دا حسلي اوغلو، او دا ناقّاي اوغلو،</verse>
        <verse osisID='Luke.3.26'>او دا ماآت اوغلو، او دا ماتاتئياس اوغلو، او دا شئمعي اوغلو، او دا يوسئک اوغلو، او دا يهودا اوغلو</verse>
        <verse osisID='Luke.3.27'>او دا يوحنّا اوغلو، او دا رئسا اوغلو، او دا زِروبّابئل اوغلو، او دا سالتئيل اوغلو، او دا نِيري اوغلو،</verse>
        <verse osisID='Luke.3.28'>او دا مِلکي اوغلو، او دا آدّي اوغلو، او دا کوسام اوغلو، او دا اِلمادام اوغلو، او دا عئر اوغلو</verse>
        <verse osisID='Luke.3.29'>او دا يوسيا اوغلو، او دا الئعزر اوغلو، او دا يورئم اوغلو، او دا ماتّات اوغلو، او دا لاوي اوغلو،</verse>
        <verse osisID='Luke.3.30'>او دا شمعون اوغلو، او دا يهودا اوغلو، او دا يوسئف اوغلو، او دا يونام اوغلو، او دا اِلياقئم اوغلو،</verse>
        <verse osisID='Luke.3.31'>او دا مئلئيا اوغلو، او دا مئنّا اوغلو، او دا ماتّاتا اوغلو، او دا ناتان اوغلو، او دا داوود اوغلو</verse>
        <verse osisID='Luke.3.32'>او دا يسّه اوغلو، او دا عوبئد اوغلو، او دا بوعز اوغلو، او دا سلمون اوغلو، او دا نخشون اوغلو</verse>
        <verse osisID='Luke.3.33'>او دا عمئناداب اوغلو، او دا آدمئن اوغلو، او دا آرني اوغلو، او دا خِصرون اوغلو، او دا پِرِس اوغلو، او دا يهودا اوغلو،</verse>
        <verse osisID='Luke.3.34'>او دا يعقوب اوغلو، او دا ائسحاق اوغلو، او دا ائبراهئم اوغلو، او دا تِرَخ اوغلو، او دا ناخور اوغلو،</verse>
        <verse osisID='Luke.3.35'>او دا سروج اوغلو، او دا ريو اوغلو، او دا فالِک اوغلو، او دا عِبَر اوغلو، او دا سِلَع اوغلو،</verse>
        <verse osisID='Luke.3.36'>او دا کئنان اوغلو، او دا اَرفکشاد اوغلو، او دا سام اوغلو، او دا نوح اوغلو، او دا لِمِک اوغلو،</verse>
        <verse osisID='Luke.3.37'>او دا متوشِلَخ اوغلو، او دا خنوخ اوغلو، او دا يارِد اوغلو، او دا مَهَل‌له‌لِل اوغلو، او دا کئنان اوغلو،</verse>
        <verse osisID='Luke.3.38'>او دا انوش اوغلو، او دا سِت اوغلو، او دا آدم اوغلو، او دا تارينين اوغلو ائدي.</verse>
      </chapter>
      <chapter osisID='Luke.4'>
        <verse osisID='Luke.4.1'>عئسا موقدّس روحلا دولو اوردوندان قاييتدي و روح طرفئندن چؤله آپاريلدي.</verse>
        <verse osisID='Luke.4.2'>او، قيرخ گون ائبلئس طرفئندن ائمتاحان اولوندو و بو گونلرده هچ بئر شي يمه‌دي. و او گونلر کچدندن سونرا آخيردا آجيقدي.</verse>
        <verse osisID='Luke.4.3'>ائبلئس اونا ددي: "اگر سن تارينين اوغلوسان، امر ات کي، بو داش چؤره‌يه دؤنسون."</verse>
        <verse osisID='Luke.4.4'>عئسا اونون جاوابيندا ددي: "يازيليب کي، ائنسان آنجاق چؤرکله ياشاماز."</verse>
        <verse osisID='Luke.4.5'>ائبلئس اونو يوخاري آپاريب بئر آن ائچئنده دونيانين هامي مملکتلرئني اونا گؤرستدي</verse>
        <verse osisID='Luke.4.6'>و اونا ددي: "بو مملکتلرئن حاکئمئيّتئني و اونلارين هامي شان-شؤهرتئني سنه وره​رم؛ چونکي بو منه ورئلئب و من کئمه ائسته​سم، اونا وره​رم.</verse>
        <verse osisID='Luke.4.7'>اونا گؤره، اگر سن منه سجده اده​سن، بونلارين هاميسي سنئن اولاجاق."</verse>
        <verse osisID='Luke.4.8'>عئسا جاوابيندا اونا ددي: "يازيليب کي، رب تارينا سجده ات و آنجاق اونا قوللوق ات."</verse>
        <verse osisID='Luke.4.9'>ائبلئس اونو اورشلئمه آپاردي و معبدئن بورجو اوستونه قويوب ددي: "اگر سن تارينين اوغلوسان، اؤزونو بورادان آشاغي آت.</verse>
        <verse osisID='Luke.4.10'>چونکي يازيليب: "او، سنئن حاقّيندا ملکلرئنه امر اده​جک کي، سني حئفظ اتسئنلر.</verse>
        <verse osisID='Luke.4.11'>و سني اَللري اوستونده گؤتوره​جکلر کي، آياغين بئر داشا ائلئشمه‌سئن."</verse>
        <verse osisID='Luke.4.12'>عئسا جاوابيندا اونا ددي: "ديئلئب کي، رب تاريني ائمتاحان اتمه."</verse>
        <verse osisID='Luke.4.13'>ائبلئس بو ائمتاحانلارين هاميسيني قورتاراندان سونرا، بئر مودّت اونون يانيندان آيريلدي.</verse>
        <verse osisID='Luke.4.14'>عئسا موقدّس روحون قووّتي‌ ائله جلئله قاييتدي و اونون خبري اطراف وئلايتلرئن هاميسيندا ياييلدي.</verse>
        <verse osisID='Luke.4.15'>او، اونلارين کنئسه​لرئنده تعلئم ورئردي و هامي اونو تعرئفله‌يئردي.</verse>
        <verse osisID='Luke.4.16'>عئسا بؤيودويو ير ناصئره​يه گلدي و سبّت گونونده عادتئنه گؤره کنئسه​يه گئردي و اوخوماق اوچون آياغا قالخدي.</verse>
        <verse osisID='Luke.4.17'>اونا اشعيا پيغمبرئن کئتابي ورئلدي. کئتابي آليب بو سؤزلر يازيلميش يري آچدي:</verse>
        <verse osisID='Luke.4.18'>"ربّئن روحو اوستومده‌دئر؛او مني مسح اتدي کي،يوخسوللارا خوش خبري ورئم.مني گؤنده‌ردي کي، اسئرلره آزاد اولاجاقلاريني،کورلارا گؤزلرئنئن آچيلاجاغيني جار چکئم،اَزئلنلري خئلاص ادئم</verse>
        <verse osisID='Luke.4.19'>و ربّئن مقبول ائلئني اعلان ادئم."</verse>
        <verse osisID='Luke.4.20'>عئسا کئتابي باغلادي و خئدمتچئيه ورئب اوتوردو. کنئسه​ده اولانلارين هاميسينين گؤزو اونا دئکئلمئشدي.</verse>
        <verse osisID='Luke.4.21'>و اونلارا دمه‌يه باشلادي: "اشئتدئيئنئز بو يازي بو گون يرئنه يتئشدي."</verse>
        <verse osisID='Luke.4.22'>هامي اونون حاقّيندا ياخشي سؤزلر ديئب، اونون آغزيندان چيخان فيضلي سؤزلره حيران اولموشدولار و ديئردئلر: "آيا بو، يوسئفئن اوغلو ديئل؟!"</verse>
        <verse osisID='Luke.4.23'>عئسا اونلارا ددي: "البتّه سئز بو مثلي منه دئيه​جکسئنئز کي، «اي حکئم، اؤزونو ساغالت! اشئتدئيئمئز کفرناحومدا اتدئيئن ائشلري بورادا، اؤز وطنئنده ده ات!»"</verse>
        <verse osisID='Luke.4.24'>و ددي: "دوغروسونو سئزه ديئرم، هچ بئر پيغمبر اؤز وطنئنده مقبول اولماز.</verse>
        <verse osisID='Luke.4.25'>حقئقتي سئزه ديئرم، ائليانين گونلرئنده او واخت کي، گؤي اوچ ائل آلتي آي باغلانيب اؤلکه​نئن هاميسيندا بؤيوک بئر قحطي اولدو، ائسرايئلده بئر چوخ دول آرواد وار ائدي.</verse>
        <verse osisID='Luke.4.26'>لاکئن ائليا اونلارين هچ بئرئنئن يانينا گؤنده‌رئلمه‌دي، مگر صيدون وئلايتئنئن ضارِپتا شهرئنده اولان دول آروادين يانينا.</verse>
        <verse osisID='Luke.4.27'>اِلئشع پيغمبرئن گونلرئنده ده ائسرايئلده چوخ جوذاملي وار ائدي، لاکئن اونلاردان هچ بئري شفا تاپمادي، مگر سورئيه​لي نَعمان.»</verse>
        <verse osisID='Luke.4.28'>کنئسه​ده اولانلارين هاميسي بونلاري اشئدن واخت قضبلندئلر.</verse>
        <verse osisID='Luke.4.29'>و قالخيب اونو شهردن قوودولار. آشاغي آتماق اوچون اونو او داغين اوستونه آپارديلار کي، شهرلري اونون اوستونده بئنا اولموشدو.</verse>
        <verse osisID='Luke.4.30'>لاکئن عئسا اونلارين آراسيندان کچئب گتدي.</verse>
        <verse osisID='Luke.4.31'>عئسا جلئلئن کفرناحوم آدلي شهرئنه گلدي و سبّت گونلرئنده اونلارا تعلئم ورئردي.</verse>
        <verse osisID='Luke.4.32'>اونلار اونون تعلئمئندن تعجّوب ادئردئلر، چونکي اونون کلاميندا ائقتئدار وار ائدي.</verse>
        <verse osisID='Luke.4.33'>کنئسه​ده بئر آدام وار ائدي کي، ناپاک بئر ائبلئس روحو اونو اسئر اتمئشدي. او اوجا سسله باغيردي:</verse>
        <verse osisID='Luke.4.34'>"اَل چک بئزدن، اي ناصئره​لي عئسا! بئزئمله نه ائشئن وار؟! آيا بئزي هلاک اتمک اوچون گلئبسن؟ سنئن کئم اولدوغونو بئلئرم: سن تارينين موقدسي‌سن!"</verse>
        <verse osisID='Luke.4.35'>لاکئن عئسا اونا آجيقلانيب ددي: "ساکئت اول، او آدامدان چيخ!"  ائبلئس او آدامي اورتادا يره چيرپيب، هچ بئر ضرر ورمه‌دن اوندان اشئيه چيخدي.</verse>
        <verse osisID='Luke.4.36'>هاميني حيرت بورودو و بئربئرلرئنه ديئردئلر: "بو نه کلامدير؟! ناپاک روحلارا ائقتئدار و قووّتله امر ادئر و اونلار اشئيه چيخيرلار."</verse>
        <verse osisID='Luke.4.37'>اونون شؤهرتي اطرافدا اولان يرلرئن هاميسينا ياييليردي. </verse>
        <verse osisID='Luke.4.38'>عئسا کنئسه​دن چيخيب، شمعونون اوئنه گلدي. شمعونون قايناناسي شئدّتلي بئر قيزديرما ائچئنده ائدي. آروادين حاقّيندا عئسايا يالوارديلار.</verse>
        <verse osisID='Luke.4.39'>عئسا اونون باشي اوستونده دوروب، قيزديرمايا آجيقلاندي. آروادين قيزديرماسي کسئلدي و او آندا قالخيب اونلارا خئدمت اتدي.</verse>
        <verse osisID='Luke.4.40'>گون باتان واختدا، هامي، جوربه​جور ناخوشلوقلارا دوچار اولموش ناخوشلاريني اونون يانينا گتئردئلر. و او، اللرئني اونلارين هر بئرئنئن اوستونه قويوب، اونلارا شفا ورئردي.</verse>
        <verse osisID='Luke.4.41'>اونلارين چوخلاريندان ائبلئسلر ده اشئيه چيخيرديلار و باغيريب ديئردئلر: "سن تارينين اوغلوسان!" آمّا عئسا اونلارا آجيقلانيب دانيشماغا ائجازه ورمئردي. چونکي اونون مسئح اولدوغونو بئلئردئلر.</verse>
        <verse osisID='Luke.4.42'>سحر آچيلاندا عئسا چيخيب ساکئت بئر يره گتدي؛ خالق اونو آختاريردي. و او اولان يره گلدئکلري واخت، چاليشديلار کي، عئسايا اونلاري ترک اِتمَکدن مانع اولسونلار.</verse>
        <verse osisID='Luke.4.43'>آمّا عئسا اونلارا ددي: "تارينين پادشاهليغينين خوش خبرئني گرک اؤزگه شهرلره ده يتئرئم. چونکي من بونون اوچون گؤنده‌رئلمئشم."</verse>
        <verse osisID='Luke.4.44'>و يهودئيه​نئن کنئسه​لرئنده وعظ ادئردي.</verse>
      </chapter>
      <chapter osisID='Luke.5'>
        <verse osisID='Luke.5.1'>بئر گون عئسا جنئسارت گؤلونون قيراغيندا دورموشدو کي، خالق تارينين کلاميني اشئتمک اوچون اونون اطرافينا ييغيليب، اونو سيخيشديريرديلار.</verse>
        <verse osisID='Luke.5.2'>عئسا گؤلون قيراغيندا ائکي قاييغين دوردوغونو گؤردو؛ لاکئن باليقچيلار قاييقلاردان چيخيب تورلاريني يويوردولار.</verse>
        <verse osisID='Luke.5.3'>قاييقلارين بئرئنه مئندي. بو قاييق شمعونون ائدي. عئسا اوندان خاهئش اتدي کي، ساحئلدن بئر آز آرالانسين. و قاييقدا اوتوروب خالقا تعلئم ورئردي.</verse>
        <verse osisID='Luke.5.4'>سؤزونو قورتاراندان سونرا شمعونا ددي: "درئن يره سور و باليق توتماق اوچون تورلارينيزي سويا آتين."</verse>
        <verse osisID='Luke.5.5'>شمعون جاوابيندا اونا ددي: "اوستاد! بوتون گجه چاليشديق، هچ بئر شي توتا بئلمه‌دئک. آمّا سنئن سؤزونه گؤره تورلاري آتاجاغام."</verse>
        <verse osisID='Luke.5.6'>و بونو ادن زامان چوخلو باليق توتدولار؛ او قدر کي، تورلاري ييرتيليردي.</verse>
        <verse osisID='Luke.5.7'>او بئري قاييقدا اولان شرئکلرئنه ائشاره اتدئلر کي، گلئب اونلارا کؤمک اتسئنلر. اونلار دا گلئب هر ائکي قاييغي باليقلا دولدوردولار، بله کي، قاييقلار باتماغا باشلادي.</verse>
        <verse osisID='Luke.5.8'>شمعون پطروس بونو گؤرن زامان عئسانين آياقلارينا دوشوب ددي: "يارب، مندن اوزاقلاش، چونکي من گوناهکار بئر کئشئيم."</verse>
        <verse osisID='Luke.5.9'>اوندان اؤتري کي، توتدوقلاري باليقلارين چوخلوغوندان اونو و اونونلا اولانلارين هاميسيني حيرت بورودو.</verse>
        <verse osisID='Luke.5.10'>و بله ده زِبِدِيئن اوغوللاري يعقوب و يوحنّاني دا کي، شمعونون شرئکي ائدئلر. عئسا شمعونا ددي: "قورخما! بوندان سونرا ائنسانلاري توتاجاقسان."</verse>
        <verse osisID='Luke.5.11'>اونلار قاييقلاري ساحئله چکدئلر و هر شيي آتيب عئسانين دالينجا گتدئلر.</verse>
        <verse osisID='Luke.5.12'>عئسا شهرلرئن بئرئنده اولاندا، بئر آدامي اونون يانينا گتئردئلر کي، هر يانيني جوذام توتموشدو. آدام عئساني گؤرن واخت اوزو-اوسته يره دؤشه​نئب يالواردي: "يارب، اگر ائستيه​سن، مني طاهئر اده بئلرسن."</verse>
        <verse osisID='Luke.5.13'>عئسا الئني اوزاتدي و اونا توخونوب ددي: "ائسته‌يئرم، طاهئر اول." آدام آنَن جوذامدان قورتولدو.</verse>
        <verse osisID='Luke.5.14'>عئسا اونا تاپشيردي کي، هچ کئمه بئر سؤز دمه‌سئن، آنجاق گدئب اؤزونو کاهئنه گؤرسدسئن و طاهئر اولدوغو اوچون موسانين بويوردوغو کئمي قوربان تقدئم اتسئن کي، اونلارا شهادت اولسون.</verse>
        <verse osisID='Luke.5.15'>آمّا عئسانين حاقّيندا خبر داها دا چوخ ياييليردي؛ و چوخ آدام اونو اشئتمک و ناخوشلوقلاريندان صاغالماق اوچون اونون يانينا گلئردئلر.</verse>
        <verse osisID='Luke.5.16'>آمّا او اؤزو مورتّب ساکئت يرلره چکئلئب، دوعا ادئردي.</verse>
        <verse osisID='Luke.5.17'>تعلئم وردئيي گونلرئن بئرئنده جلئل، يهودئيه، و اورشلئمئن هامي کندلرئندن گلمئش فرئسئلر و دئن عالئملري اوتورموشدولار و عئسا، ربّئن قووّتي ائله ناخوشلارا شفا ورئردي.</verse>
        <verse osisID='Luke.5.18'>بو آرادا، بئر نچه نفر، ائفلئج بئر آدامي ياتاق اوستونده گتئردئلر و چاليشيرديلار کي، اونو ائچه‌ري گتئرئب عئسانين حوضوروندا يره قويسونلار.</verse>
        <verse osisID='Luke.5.19'>آداملارين چوخلوغونا گؤره ائچه‌ري گئره بئلمه‌دئکلري زامان، اِوئن دامينا چيخديلار و دامين سئفاللاري آراسيندان اونو ياتاغي ائله اورتايا، عئسانين قاباغينا اندئردئلر.</verse>
        <verse osisID='Luke.5.20'>عئسا اونلارين ائمانيني گؤرنده ددي: "آي کئشي، گوناهلارين باغيشلاندي."</verse>
        <verse osisID='Luke.5.21'>دئن عالئملري و فرئسئلر اؤزلرئنده بله دوشونوردولر: "بو آدام کئمدئر کي، بله کوفر دانيشير؟! واحئد تاريدان باشقا کئم گوناهلاري باغيشلايا بئلر؟!"</verse>
        <verse osisID='Luke.5.22'>لاکئن عئسا اونلارين نه فئکئر اتدئکلرئني بئلدي و اونلارا جاواب ورئب ددي: "اوره‌يئنئزده نه فئکئر ادئرسئنئز؟!</verse>
        <verse osisID='Luke.5.23'>هانسي داها آساندير؛ «گوناهلارين سنه باغيشلاندي» دمک، يوخسا «قالخ، يري!» دمک؟!</verse>
        <verse osisID='Luke.5.24'>آمّا اونون اوچون کي، بئله​سئنئز ائنسان اوغلونون ير اوزونده گوناهلاري باغيشلاماق ائقتئداري وار…" ائفلئج آداما ددي: "سنه ديئرم: دور، ياتاغيني گؤتور و اِوئنه گت!"</verse>
        <verse osisID='Luke.5.25'>او آندا ائفلئج آدام اونلارين گؤزونون قاباغيندا قالخيب ياتاغيني گؤتوردو و تارييا حمد اده-اده اوئنه گتدي.</verse>
        <verse osisID='Luke.5.26'>هاميني حيرت بورودو و تارييا حمد ادئردئلر و بؤيوک قورخو ائچئنده ديئردئلر: "بو گون قرئبه ائشلر گؤردوک!"</verse>
        <verse osisID='Luke.5.27'>بونلاردان سونرا، عئسا اشئيه چيخدي و لاوي آدلي باج ييغان بئر آدامي باجخانادا اوتورموش گؤردو. و اونا ددي: "داليمجا گل!"</verse>
        <verse osisID='Luke.5.28'>لاوي ده هر شيي بوراخيب آياغا قالخدي و اونون دالينجا گتدي.</verse>
        <verse osisID='Luke.5.29'>و اؤز اوئنده عئسا اوچون بؤيوک بئر قوناقليق وردي. اونلارلا سوفره باشيندا بئر چوخ باج ييغانلار و اؤزگه آداملار وار ائدي.</verse>
        <verse osisID='Luke.5.30'>دئن عالئملري و فرئسئلر ديئنئب عئسانين شاگئردلرئنه ددئلر: "نه اوچون باج ييغانلار و گوناهکار آداملارلاا ييئب-ائچئرسئنئز؟!"</verse>
        <verse osisID='Luke.5.31'>لاکئن عئسا جاواب ورئب اونلارا ددي: "صاغ آداملار يوخ، ناخوش آداملار طبئبه مؤحتاجديرلار.</verse>
        <verse osisID='Luke.5.32'>من گلمئشم کي، صالح آداملاري يوخ، گوناهکار آداملاري تؤوبه​يه چاغيريم."</verse>
        <verse osisID='Luke.5.33'>اونلار عئسايا ددئلر: "نه اوچون يحيانين شاگئردلري تز-تز اوروج توتوب، دوعا ادئرلر. فرئسئلرئن شاگئردلري ده بله ادئرلر. آمّا سنئن شاگئردلرئن ييئب-ائچئرلر؟"</verse>
        <verse osisID='Luke.5.34'>عئسا اونلارا ددي: "بَي اوغلان دوستلارينين يانيندا اولانا قدر، آيا اونلارا اوروج توتدورا بئلرسئنئز؟</verse>
        <verse osisID='Luke.5.35'>لاکئن او گونلر گله​جک کي، بَي اونلارين الئندن آلينسين. اونلار او زامان، او گونلرده اوروج توتاجاقلار."</verse>
        <verse osisID='Luke.5.36'>و اونلارا بئر مثل ده ددي: "هچ کس تزه پالتاردان بئر پارچا قوپارديب، کؤهنه پالتارا ياماق وورماز. بله اولسا، هم تزه پالتاري ييرتار، هم ده تزه پالتاردان آلينان پارچا کؤهنه پالتارا ياراشماز.</verse>
        <verse osisID='Luke.5.37'>هچ کس ده تزه شرابي کؤهنه تولوقلارا دولدورماز. بله اولسا، تزه شراب تولوقلاري پارتلادار؛ هم اؤزو تؤکولر، هم ده تولوقلار هدر اولار.</verse>
        <verse osisID='Luke.5.38'>تزه شراب تزه تولوقلارا دولدورولمالي‌دير.</verse>
        <verse osisID='Luke.5.39'>و هچ کئم کؤهنه شرابي ائچندن سونرا، تزه شرابي ائسته‌مز. چونکي دئير: «کؤهنه​سي ياخشي‌دير.»"</verse>
      </chapter>
      <chapter osisID='Luke.6'>
        <verse osisID='Luke.6.1'>بئر سبّت گونو عئسا اکئنلر آراسيندان کچئردي. شاگئردلري سونبول​لري درئردئلر و اوووجلاريندا اووب ييئردئلر.</verse>
        <verse osisID='Luke.6.2'>فرئسئلردن بعضئلري اونلارا ددئلر: "نه اوچون سبّت گونونده جائز اولمايان ائشي ادئرسئنئز؟"</verse>
        <verse osisID='Luke.6.3'>عئسا اونلارا جاواب ورئب ددي: "مگر اوخوماييبسينيز کي، داوود و اونونلا اولانلار آج قالان زامان نه اتدئلر؟</verse>
        <verse osisID='Luke.6.4'>نجه داوود تارينين اِوئنه گئردي و تارييا تقدئم ادئلمئش چؤرکلري گؤتوروب يدي و اؤزو ائله اولانلارا دا وردي؟! حال بو کي، بونلارين يمه‌يي کاهئنلردن باشقا هچ کسه جائز ديئل."</verse>
        <verse osisID='Luke.6.5'>و عئسا اونلارا ددي: "ائنسان اوغلو سبّت گونونون ده صاحئبي‌دئر.""</verse>
        <verse osisID='Luke.6.6'>آيري بئر سبّت گونو عئسا کنئسه​يه گئردي و تعلئم ورئردي. اورادا صاغ اَلي قوروموش بئر آدام وار ائدي.</verse>
        <verse osisID='Luke.6.7'>دئن عالئملري و فرئسئلر عئسايا بؤهتان آتماق اوچون سبب آختاريرديلار. اونون اوچون ده اونو گؤز آلتينا آلميشديلار کي، بلکه سبّت گونونده شفا ورسئن.</verse>
        <verse osisID='Luke.6.8'>آمّا عئسا اونلارين فئکئرلرئني بئلئب، اَلي قوروموش آداما ددي: "آياغا قالخ و اورتادا دور." او دا آياغا قالخيب دوردو.</verse>
        <verse osisID='Luke.6.9'>سونرا عئسا اونلارا ددي: "سئزدن سوروشورام: سبّت گونو نه اتمک جائزدئر، ياخشيليق اتمک، يوخسا يامانليق؟ جان قورتارماق، يوخسا اؤلدورمک؟"</verse>
        <verse osisID='Luke.6.10'>عئسا اطرافيندا اولان آداملارين هاميسينا باخيب، اَلي قوروموش آداما ددي: "اَلئني اوزات!" او دا اِله اتدي و الي صاغالدي.</verse>
        <verse osisID='Luke.6.11'>لاکئن اونلار داها چوخ قضبله‌نئب آرالاريندا دانيشيرديلار کي، عئسايا نه اتسئنلر.</verse>
        <verse osisID='Luke.6.12'>او گونلرئن بئرئنده عئسا دوعا اتمک اوچون داغا چيخدي. و بوتون گجه​ني تارييا دوعا اتمکله کچئرتدي.</verse>
        <verse osisID='Luke.6.13'>گوندوز اولاندا شاگئردلرئني يانينا چاغيردي. اونلاردان اون‌ائکي نفري سچئب اونلارا حواري آدي قويدو:</verse>
        <verse osisID='Luke.6.14'>شمعون کي، اونا پطروس آديني ورمئشدي، قارداشي آندرياس، يعقوب، يوحنّا، فئلئپوس، بارتولماي،</verse>
        <verse osisID='Luke.6.15'>متّا، توما، آلفاعوس اوغلو يعقوب، وطنپرست آدلانان شمعون،</verse>
        <verse osisID='Luke.6.16'>يعقوب اوغلو يهودا، و سونرالاردا اونا خيانت ادن يهودا ائسکاريوت.</verse>
        <verse osisID='Luke.6.17'>عئسا بونلارلا آشاغي اِنئب هامار بئر يرده دوردو. شاگئردلرئندن چوخلاري اورادا ائدئلر و يهودئيه​نئن هر يرئندن، اورشلئمدن، صور و صيدون ساحئل​لرئندن چوخ آداملار گلمئشدئلر کي،</verse>
        <verse osisID='Luke.6.18'>اونون سؤزلرئني اشئتسئنلر و مرضلرئندن شفا تاپسينلار. ناپاک روحلاردان عذاب چکن آداملار دا صاغاليرديلار.</verse>
        <verse osisID='Luke.6.19'>جاماعاتين هاميسي اونا توخونماغا چاليشيردي، چونکي اوندان قووّت چيخيب هاميسينا شفا ورئردي.</verse>
        <verse osisID='Luke.6.20'>عئسا شاگئردلرئنه نظر ساليب ددي: "خوش سئزئن حالينيزا کي، فاغيرسينيز، چونکي تارينين پادشاهليغي سئزئندئر.</verse>
        <verse osisID='Luke.6.21'>خوش سئزئن حالينيزا کي، ائندي آجسينيز، چونکي دويورولاجاقسينيز. خوش سئزئن حالينيزا کي، ائندي آغلاييرسينيز. چونکي گوله​جکسئنئز.</verse>
        <verse osisID='Luke.6.22'>خوش سئزئن حالينيزا او زامان کي، آداملار ائنسان اوغلونون خاطئرئنه گؤره سئزدن نئفرت ادئرلر، آرالاريندان قووالاييرلار، سئزي تحقئر ادئرلر و آدينيزي پئسله‌يئرلر.</verse>
        <verse osisID='Luke.6.23'>او گونده سوئنئن و شادليقدان آتيليب-دوشون. چونکي گؤيده اجرئنئز بؤيوکدور. اونلارين آتالاري دا پيغمبرلرله بله رفتار اتدئلر.</verse>
        <verse osisID='Luke.6.24'>لاکئن واي سئزه اي وارلي​لار! چونکي تسلّئنئزي اله ائندي آليبسينيز.</verse>
        <verse osisID='Luke.6.25'>واي سئزه اي توخ اولانلار! چونکي آج اولاجاقسينيز. واي سئزه اي گولَنلر، چونکي ياس توتوب آغلاياجاقسينيز.</verse>
        <verse osisID='Luke.6.26'>واي سئزه او زامان کي، آداملار سئزئن باره​ده ياخشي دانيشيرلار. چونکي اونلارين آتالاري يالانچي پيغمبرلرله ده بله رفتار اتدئلر.</verse>
        <verse osisID='Luke.6.27'>آمّا سئزه ديئرم اي اشئدنلر: دوشمنلرئنئزي سوئن، سئزدن نئفرت ادنلره ياخشيليق ادئن.</verse>
        <verse osisID='Luke.6.28'>سئزه لعنت ادنلره برکت ورئن و سئزي ائنجئدنلره دوعا ادئن.</verse>
        <verse osisID='Luke.6.29'>اوزونون بئر طرفئنه وورانا، او بئري طرفئني ده چوئر. رداني گؤتوره‌نه، کؤينه‌يئني ده آلماقدان مانع اولما.</verse>
        <verse osisID='Luke.6.30'>سندن بئر شي ائسته‌ين هرکسه ور و ماليني آپاراندان اونو گري ائستمه.</verse>
        <verse osisID='Luke.6.31'>ائنسانلارين سئزئنله نجه رفتار اتمه‌سئني ائسته‌يئرسئنئز، سئز ده اونلارلا اله رفتار ادئن.</verse>
        <verse osisID='Luke.6.32'>اگر سئزي سونلري سوه​سئنئز، نه فضئلتئنئز وار؟! چونکي گوناهکارلار دا اونلاري سونلري سوئرلر.</verse>
        <verse osisID='Luke.6.33'>اگر سئزه ياخشيليق ادنلره ياخشيليق اده​سئنئز، نه فضئلتئنئز وار؟! چونکي گوناهکارلار دا اله ادئرلر.</verse>
        <verse osisID='Luke.6.34'>اگر او آداملارا بورج وره​سئنئز کي، اونلاردان گري آلماغا اومئدئنئز وار، نه فضئلتئنئز وار؟! چونکي گوناهکارلار دا گوناهکارلارا بورج ورئرلر کي، همن او قدر گري آلسينلار.</verse>
        <verse osisID='Luke.6.35'>لاکئن دوشمنلرئنئزي سوئن. اونلارا ياخشيليق ادئن و عوضئني گؤزلمه‌دن بورج ورئن. اجرئنئز چوخ اولاجاق و حاق-تاعالانين اوغوللاري اولاجاقسينيز، چونکي او، ناشوکورلره و پئس آداملارا مهرئباندير.</verse>
        <verse osisID='Luke.6.36'>آتانيز نجه مرحمتلي‌دئر، سئز ده اله مرحمتلي اولون.</verse>
        <verse osisID='Luke.6.37'>حؤکم اتمه‌يئن، سئزه ده حؤکم اولونماز. محکوم اتمه‌يئن، سئز ده محکوم اولونمازسينيز. باغيشلايين، سئز ده باغيشلانارسينيز.</verse>
        <verse osisID='Luke.6.38'>ورئن، سئزه ده ورئلر؛ اؤلچولوب-بئچئلمئش، سئلکَله‌نئب-باسيلميش، دولوب-داشميش بول بئر اؤلچو ائله سئزئن اَته‌يئنئزه تؤکولر. چونکي هانسي اؤلچو ائله اؤلچه​سئنئز، او اؤلچو ائله ده سئزه اؤلچولر."</verse>
        <verse osisID='Luke.6.39'>و اونلارا بئر مثل ده ددي: "آيا کور، کورا بلدچئلئک اِده بئلر؟ مگر ائکئسي ده چوخورا دوشمز؟</verse>
        <verse osisID='Luke.6.40'>شاگئرد موعلّئمئندن بؤيوک ديئل، لاکئن تحصئلئني تکمئل ادندن سونرا، هر شاگئرد اؤز موعلّئمي کئمي اولار.</verse>
        <verse osisID='Luke.6.41'>نه اوچون قارداشينين گؤزونده‌کي چؤپو گؤرورسن، آمّا اؤز گؤزونده‌کي تئري سچمئرسن؟!</verse>
        <verse osisID='Luke.6.42'>اؤز گؤزونده اولان تئري گؤرمه‌دئيئن حالدا، نجه قارداشينا دئيه بئلرسن کي: «قارداشيم، قوي گؤزونده‌کي چؤپو چيخارديم؟!» اي رئياکار! اوّلجه تئري اؤز گؤزوندن چيخارت، او زامان آيدين گؤررسن کي، چؤپو قارداشينين گؤزوندن چيخارداسان.</verse>
        <verse osisID='Luke.6.43'>چونکي اله ياخشي آغاج يوخدور کي، پئس ميوه ورسئن و اله پئس آغاج دا يوخدور کي، ياخشي ميوه ورسئن.</verse>
        <verse osisID='Luke.6.44'>هر آغاج اؤز ميوه​سئندن تانينير: نه تئکانلاردان انجئر دررلر، نه ده گَوَندن اوزوم ييغارلار.</verse>
        <verse osisID='Luke.6.45'>ياخشي آدام اوره‌يئنئن ياخشيليق خزئنه​سئندن ياخشي شيلر چيخاردير؛ پئس آدام دا اوره‌يئنئن پئس خزئنه​سئندن پئس شيلر چيخاردير. چونکي اونون آغزي اوره‌يئندن کچنلري بيان ادئر.</verse>
        <verse osisID='Luke.6.46'>نه اوچون مني «يارب، يارب…» چاغيريرسينيز، آمّا سئزه ددئيئم شيلره عمل اتمئرسئنئز؟!</verse>
        <verse osisID='Luke.6.47'>منئم يانيما گلن، سؤزلرئمي اشئدن و اونلارا عمل ادن هر آدامين کئمه بنزه‌دئيئني سئزه گؤرسدئرم؛</verse>
        <verse osisID='Luke.6.48'>او، اِو تئکن بئر آداما بنزر کي، قازيب درئنه سالدي و اوئن بونؤوره​سئني داش اوستونده قوردو. سل گلن واخت، سو او اِوه هوجوم اتدي، لاکئن اونو ترپه‌ده بئلمه‌دي. چونکي اِو ياخشي تئکئلمئشدي.</verse>
        <verse osisID='Luke.6.49'>لاکئن اشئدئب عمل اتمه‌ين، او اِو تئکن آداما بنزر کي، بونؤوره قويماميش، اِوي تورپاق اوستونده بئنا اتدي؛ سل او اِوه هوجوم اتدي و اِو او آندا اوچدو. و او اِوئن اوچماسي بئر موصئبت اولدو."</verse>
      </chapter>
      <chapter osisID='Luke.7'>
        <verse osisID='Luke.7.1'>عئسا اونا قولاق آسان خالقا بو سؤزلرئن هاميسيني ديئب بئتئرندن سونرا، کفرناحوما گئردي.</verse>
        <verse osisID='Luke.7.2'>اورادا بئر يوز باشينين قولو کي، اونون يانيندا چوخ عزئز ائدي، ناخوشلاييب اؤلوم حالينا دوشموشدو.</verse>
        <verse osisID='Luke.7.3'>عئسانين خبرئني اشئدن زامان، او، يهودئلرئن بعضي آغساقّاللاريني اونون يانينا گؤنده‌ردي کي، اوندان گلئب قولونون صاغالتماسيني خاهئش اتسئنلر.</verse>
        <verse osisID='Luke.7.4'>اونلار دا عئسانين يانينا گلدئلر و تأکئدله يالواريب ددئلر: "بو آدام لايئقدئر کي، سن اونون اوچون بونو اده​سن.</verse>
        <verse osisID='Luke.7.5'>چونکي خالقيميزي سوئر و بئزه کنئسه تئکئب."</verse>
        <verse osisID='Luke.7.6'>عئسا اونلارلا گتدي. يوزباشينين اوئنه ياخينلاشديغي زامان، او، اؤز دوستلاريني اونون پئشوازينا گؤنده‌ردي کي، اونا دسئنلر: "يارب، زحمت چکمه؛ من لايئق ديئلم کي، منئم داميميم آلتينا گئره​سن.</verse>
        <verse osisID='Luke.7.7'>بو سببدن ده اؤزومو لايئق گؤرمه‌دئم کي، سنئن يانينا گلئم. آنجاق بئر کلمه دِه و قولوم صاغالسين.</verse>
        <verse osisID='Luke.7.8'>چونکي من ده حؤکم آلتيندا اولان بئر آدامام و الئمئن آلتيندا عسگرلر وار. بئرئنه «گت» دِسَم گدر، بئرئسئنه «گل» دِسَم گلر و قولوما «بونو ات» دِسَم، اِدَر."</verse>
        <verse osisID='Luke.7.9'>عئسا بونو اشئدن واخت تعجّوب اتدي و دؤنوب دالينجا گلن خالقا ددي: "سئزه ديئرم کي، ائسرايئلده بله بو قدر بؤيوک ائمانا راست گلمه‌دئم."</verse>
        <verse osisID='Luke.7.10'>گؤنده‌رئلمئش آداملار اوه قاييتديقلاري زامان، ناخوش قولو صاغالميش تاپديلار.</verse>
        <verse osisID='Luke.7.11'>بوندان سونرا عئسا نايئن ديئلن بئر شهره گتدي. شاگئردلرئنئن چوخو و بؤيوک بئر جاماعات اونونلا گدئردي.</verse>
        <verse osisID='Luke.7.12'>شهرئن دروازاسينا ياخينلاشان زامان، دول بئر آروادين بئري-بئردانه اوغلونون جنازه​سئني چيخارديرديلار. شهر اهلئندن چوخ آدام اونونلا گدئردي.</verse>
        <verse osisID='Luke.7.13'>رب او آناني گؤرن واخت، اونا يازيغي گلدي و ددي: "آغلاما."</verse>
        <verse osisID='Luke.7.14'>و ياخينلاشيب الئني اؤلونون اوزانديغي تابوتا قويدو. آپارانلار دايانديلار. و عئسا ددي: "اي جاوان، سنه ديئرم، دور!"</verse>
        <verse osisID='Luke.7.15'>اؤلو دوروب اوتوردو و دانيشماغا باشلادي. عئسا اونو آناسينا گري وردي.</verse>
        <verse osisID='Luke.7.16'>هاميني قورخو بورودو و تارييا حمد ادئب ديئردئلر: "آراميزدا بؤيوک بئر پيغمبر ظوهور ادئب" و "تاري خالقينين گؤروشويونه گلئب."</verse>
        <verse osisID='Luke.7.17'>اونون باره​سئنده بو خبر بوتون يهودئيه و اطرافدا اولان وئلايتلرئن هاميسينا ياييلدي.</verse>
        <verse osisID='Luke.7.18'>يحيانين شاگئردلري اونا بونلارين هاميسيني خبر وردئلر.</verse>
        <verse osisID='Luke.7.19'>يحيا شاگئردلرئندن ائکئسئني چاغيريب ربّئن يانينا گؤنده‌ردي کي، اوندان سوروشسونلار: "آيا گلمه‌لي اولان سن​سن، يوخسا آيري بئرئني گؤزله‌يک؟"</verse>
        <verse osisID='Luke.7.20'>يحيانين شاگئردلري عئسانين يانينا گلئب ددئلر: "تعمئد ورن يحيا بئزي سنئن يانينا گؤنده‌رئب کي، سوروشاق: «گلمه‌لي اولان سن‌سن، يوخسا آيري بئرئني گؤزله‌يک؟»"</verse>
        <verse osisID='Luke.7.21'>اله او واخت عئسا بئر چوخلاريني ناخوشلوقلاردان، آزارلاردان و ناپاک روح الئندن خئلاص اتدي؛ کور اولانلاردان بئر چوخونون گؤزلرئني آچدي.</verse>
        <verse osisID='Luke.7.22'>عئسا جاوابيندا اونلارا ددي: "گدئن نه گؤردويونوزو و نه اشئتدئيئنئزي يحيايا بئلدئرئن: کورلار گؤرورلر، چولاقلار يرئيئرلر، جوذاملي‌لار طاهئر اولورلار، کارلار اشئدئرلر، اؤلولر دئرئلئرلر، و فاغيرلارا خوش خبر موژده ورئلئر.</verse>
        <verse osisID='Luke.7.23'>خوش او آدامين حالينا کي، مندن اؤتري بودره​مه‌سئن."</verse>
        <verse osisID='Luke.7.24'>يحيانين اِلچئلري گدندن سونرا، عئسا يحيانين حاقّيندا خالقا دانيشماغا باشلادي: "چؤله نه گؤرمه‌يه گتدئنئز، يلئن ترپتدئيي قاميشي؟</verse>
        <verse osisID='Luke.7.25'>ديئن، نه گؤرمه‌يه چيخدينيز، ظرئف پالتارلار گيمئش بئر آدامي؟ آمّا ظرئف پالتار گيئنئب دبدبه ائله ياشايانلار، پادشاه سارايلارينداديرلار.</verse>
        <verse osisID='Luke.7.26'>بس نه گؤرمه‌يه گتدئنئز، بئر پيغمبر؟ بلي، سئزه ديئرم، پيغمبردن ده افضل اولاني.</verse>
        <verse osisID='Luke.7.27'>بو، او آدامدير کي، اونون حاقّيندا يازيليب:  او سندن قاباق سنئن يولونو حاضيرلاياجاق.»</verse>
        <verse osisID='Luke.7.28'>سئزه ديئرم: آرواددان دوغولانلار آراسيندا تعمئد ورن يحيادان بؤيوک، هچ بئر آدام يوخدور. لاکئن تارينين پادشاهليغيندا لاپ کئچئک اولان يحيادان بؤيوکدور."</verse>
        <verse osisID='Luke.7.29'>او زامان کي، بوتون خالق و باج ييغانلار بونو اشئتدئلر، تارينين عدالتئني تصدئق اتدئلر، چونکي يحيادان تعمئد آلميشديلار.</verse>
        <verse osisID='Luke.7.30'>آمّا فرئسئلر و قاضيلار تارينين اونلار حاقّيندا اولان هدفئني ردّ اتدئلر. چونکي يحيادان تعمئد آلماميشديلار.</verse>
        <verse osisID='Luke.7.31'>"بو نسلئن آداملاريني نه‌يه بنزه‌دئم و اونلار کئمه بنزه‌يئرلر؟</verse>
        <verse osisID='Luke.7.32'>اونلار ميدانلاردا اوتوران اوشاقلارا بنزه‌يئرلر کي، بئربئرئني چاغيريب ديئرلر: «بئز سئزه توتک چالديق، سئز اوينامادينيز. سئزه نوحه اوخودوق، آغلامادينيز.»</verse>
        <verse osisID='Luke.7.33'>چونکي تعمئد ورن يحيا، گلن واخت، نه چؤرک يئين، نه ده شراب ائچن ائدي و سئز ديئرسئنئز: «اوندا بئر ائبلئس وار.»</verse>
        <verse osisID='Luke.7.34'>ائنسان اوغلو، گلن واخت، ييئر و ائچئر و سئز ديئرسئنئز: «باخ، قارينقولو و شرابخار بئر آدامدير، باج ييغانلارين و گوناهکارلارين دوستو!»</verse>
        <verse osisID='Luke.7.35'>لاکئن حئکمت اؤز اؤولادلارينين هاميسي طرفئندن تصدئق اولونور." </verse>
        <verse osisID='Luke.7.36'>فرئسئلردن بئري عئسادان خاهئش اتدي کي، اونلارلا يمک يسئن. او دا فرئسئنئن اوئنه گئرئب، سوفره باشيندا اوتوردو.</verse>
        <verse osisID='Luke.7.37'>او شهرده ياشايان گوناهکار بئر آرواد عئسانين فرئسئنئن اِوئنده سوفره باشيندا اوتوردوغوندان خبردار اولوب، آغ مرمر بئر قابدا بئر عطئر گتئردي</verse>
        <verse osisID='Luke.7.38'>و آرخادا، اونون آياقلارينين يانيندا دوروب آغلايا-آغلايا عئسانين آياقلاريني گؤزياشلاري‌ ائله ائسلاديردي و ساچلاري ائله سئلئب، آياقلاريني اؤپوردو و عطئري اونون آياقلارينا سورتوردو.</verse>
        <verse osisID='Luke.7.39'>عئساني اِوئنه دعوت ادن فرئسي، بونو گؤرن واخت، اؤز-اؤزونه ددي: "بو آدام اگر پيغمبر اولسايدي، اونا توخونان آروادين کئم اولدوغونو و نه‌چي اولدوغونو بئلردي. چونکي بو، گوناهکار بئر آرواددير."</verse>
        <verse osisID='Luke.7.40'>او زامان عئسا اونا جاواب ورئب ددي: "شمعون! سنه دمه‌لي بئر سؤزوم وار."  او دا ددي: "بويور، اوستاد."</verse>
        <verse osisID='Luke.7.41'>عئسا ددي: "بئر طلبکارين ائکي بورجلوسو وار ائدي؛ بئري بش يوز دئنار و او بئري الّي دئنار بورجلو ائدي.</verse>
        <verse osisID='Luke.7.42'>بورجلاريني ورمه‌يه هچ بئر شيلري اولماديغينا گؤره، بورجو هر ائکئسئنه باغيشلادي. ائندي ده گؤروم اونلارين هانسي اونو چوخ سوه​جک؟"</verse>
        <verse osisID='Luke.7.43'>شمعون جاواب ورئب ددي: "گومان ادئرم او کي، اونا آرتيق باغيشلاندي."  عئسا ددي: "دوز حؤکم اتدئن."</verse>
        <verse osisID='Luke.7.44'>و آروادين طرفئنه دؤنوب شمعونا ددي: "بو آروادي گؤرورسن؟ سنئن اوئنه گئردئم، آياقلاريم اوچون سو گتئرمه‌دئن. لاکئن او، منئم آياقلاريمي گؤز ياشلاري​ ائله ائسلاتدي و ساچلاري ائله سئلدي.</verse>
        <verse osisID='Luke.7.45'>سن مني اؤپمه‌دئن. لاکئن او، من گلندن بري آياقلاريمي اؤپمکدن دورمور.</verse>
        <verse osisID='Luke.7.46'>سن باشيمي ياغلا ياغلامادين. لاکئن او، آياقلاريمي عطئرله ياغلادي.</verse>
        <verse osisID='Luke.7.47'>بونا گؤره ده سنه ديئرم: اونون چوخ اولان گوناهلاري باغيشلاندي، چونکي چوخ سوگي گؤرستدي. لاکئن کئمه آز باغيشلانسا، آز دا سِوَر."</verse>
        <verse osisID='Luke.7.48'>و آروادا ددي: "گوناهلارين باغيشلاندي."</verse>
        <verse osisID='Luke.7.49'>عئسا ائله سوفره باشيندا اوتورانلار، آرالاريندا ديئردئلر: "بو کئمدئر کي، گوناهلاري دا باغيشلايير؟!"</verse>
        <verse osisID='Luke.7.50'>عئسا آروادا ددي: "ائمانين سني خئلاص اتدي. سالامات گت." </verse>
      </chapter>
      <chapter osisID='Luke.8'>
        <verse osisID='Luke.8.1'>سونرا عئسا شهرلر و کندلري گزئب وعظ ادئردي و تارينين پادشاهليغينين خوش خبرئني ورئردي. اون‌ائکي شاگئرد ده اونونلا ائدئلر.</verse>
        <verse osisID='Luke.8.2'>ناپاک روحلاردان و ناخوشلوقلاردان صاغالميش بعضي آروادلار دا اونونلا گزئردئلر: ائچئندن يدّي ائبلئس چيخميش مجدللي ديئلن مريم،</verse>
        <verse osisID='Luke.8.3'>هئرودون ناظئري خوزانين آروادي يوآنّا، سوزانّا و بئر چوخ آيري آروادلار کي، اؤز وارلاري ائله اونلارا خئدمت ادئردئلر.</verse>
        <verse osisID='Luke.8.4'>او زامان کي، بؤيوک بئر جاماعات ييغيلدي و او آداملار دا کي، هر شهردن اونون يانينا گلئردئلر، عئسا اونلارا بئر مثل نقل اتدي:</verse>
        <verse osisID='Luke.8.5'>"بئر اَکئنچي توخوم سپمه‌يه چيخدي. توخومو سپن زامان اونلاردان بعضئسي يول قيراغينا دوشوب، آياق آلتيندا پايمال اولدو و گؤيون قوشلاري اونو يدئلر.</verse>
        <verse osisID='Luke.8.6'>بعضئسي داشليغا دوشدو و بئتن واختدا قورودو، چونکي روطوبتي يوخ ائدي.</verse>
        <verse osisID='Luke.8.7'>بعضئسي تئکانلار آراسينا دوشدو. تئکانلار اونلارلا برابر بؤيويوب اونلاري بوغدولار.</verse>
        <verse osisID='Luke.8.8'>لاکئن بعضئسي ياخشي تورپاغا دوشدو و بئتئب يوز قات آرتيق ثمره وردي." عئسا بونلاري ديئب بله نئدا اتدي: "اشئتمه‌يه قولاغي اولان اشئتسئن!"</verse>
        <verse osisID='Luke.8.9'>آمّا شاگئردلري اوندان سوروشدولار: "بو مثلئن معناسي نه‌دئر؟"</verse>
        <verse osisID='Luke.8.10'>عئسا ددي: "تارينين پادشاهليغينين سئرّلرئني بئلمک سئزه ورئلئب، لاکئن اؤزگه آداملارا مثللر​له‌دئر کي،گؤردوکلري حالدا گؤرمه‌سئنلرو اشئتدئکلري حالدا آنلاماسينلار.</verse>
        <verse osisID='Luke.8.11'>مثلئن معناسي بودور: توخوم تارينين کلامي‌دير.</verse>
        <verse osisID='Luke.8.12'>يول قيراغينا دوشنلر اونلارديرلار کي، کلامي اشئدئبلر؛ سونرا شرئر گلئر و کلامي اونلارين اوره‌يئندن گؤتورور، مبادا ائنانيب نئجات تاپسينلار.</verse>
        <verse osisID='Luke.8.13'>داشليغا دوشنلر اونلارديرلار کي، کلامي اشئدن واخت شادليقلا قبول ادئرلر، لاکئن کؤکلري اولماديغيندان بئر مودّت ائمان گتئرئرلر و ائمتاحان زاماني ائماندان دؤنورلر.</verse>
        <verse osisID='Luke.8.14'>تئکانلار آراسينا دوشنلر اونلارديرلار کي، کلامي اشئدئرلر، لاکئن گده-گده بو حياتين نئگارانليغي ائچئنده، ثروت و لذّتلري ائچئنده بوغولورلار و ثمره گتئرمئرلر.</verse>
        <verse osisID='Luke.8.15'>آمّا ياخشي تورپاق اوستونه دوشنلر اونلارديرلار کي، کلامي صادئق و ياخشي اورکله اشئدئب ساخلاييرلار و صبرله ثمره ورئرلر.</verse>
        <verse osisID='Luke.8.16'>هچ کس چيراق يانديريب اونو قابلا اؤرتمز و يا ياتاق آلتينا قويماز. چيراغي چيراقدانا قويار کي، ائچه‌ري گئرنلر ائشيغي گؤرسونلر.</verse>
        <verse osisID='Luke.8.17'>چونکي اِله گئزلئن بئر شي يوخدور کي، بلّي اولماسين؛ و اِله گئزلئن بئر شي يوخدور دا کي، بئلئنئب آشکارا چيخماسين.</verse>
        <verse osisID='Luke.8.18'>بونا گؤره ده، نجه اشئتدئيئنئزه دئقّت ادئن؛ چونکي کئمده وارسا، اونا داها چوخ ورئله​جک. لاکئن کئمده يوخسا، الئنده اولدوغونو گومان اتدئيي ده اوندان آليناجاق."</verse>
        <verse osisID='Luke.8.19'>عئسانين آنا و قارداشلاري اونون يانينا گلدئلر، لاکئن جاماعاتين چوخلوغوندان اونا ياخينلاشا بئلمه‌دئلر.</verse>
        <verse osisID='Luke.8.20'>عئسايا خبر ورئب ددئلر: "آنان و قارداشلارين اشئکده دوروب ائسته‌يئرلر کی، سني گؤرسونلر."</verse>
        <verse osisID='Luke.8.21'>عئسا جاواب ورئب اونلارا ددي: "منئم آنام و قارداشلاريم اونلارديرلار کي، تارينين کلاميني اشئدئب اونا عمل ادئرلر."</verse>
        <verse osisID='Luke.8.22'>گونلرئن بئرئنده عئسا اؤز شاگئردلري ائله بئر قاييغا مئنئب اونلارا ددي: "گؤلون او بئري تايينا کچک." بلجه يولا دوشدولر.</verse>
        <verse osisID='Luke.8.23'>قاييق سو اوزونده گدن واخت، عئسا يوخويا گتدي. گؤلده شئدّتلي بئر کولک باشلادي اله کي، قاييق سو ائله دولوردو. اونلار خطره دوشموشدولر.</verse>
        <verse osisID='Luke.8.24'>شاگئردلر عئسانين يانينا گلدئلر و اونو اوياديب ددئلر: "اوستاد! اوستاد! هلاک اولوروق!" عئسا دوروب کوله‌يه و سويون تلاطومونه آجيقلاندي. کولک ياتدي و آرامليق دوشدو.</verse>
        <verse osisID='Luke.8.25'>او زامان عئسا اونلارا ددي: "ائمانينيز هارادادير؟!" </verse>
        <verse osisID='Luke.8.26'>اونلار جلئلئن موقابئلئنده اولان جده‌رئلرئن وئلايتئنه گلدئلر.</verse>
        <verse osisID='Luke.8.27'>عئسا قاييقدان ساحئله چيخاندا، او شهر اهلئندن ائبلئس الئنه توتولموش بئر آداما راست گلدي. بو آدام اوزون زاماندان بري پالتار گيمئردي و اِوده يوخ، مقبره‌لرده ياشاييردي.</verse>
        <verse osisID='Luke.8.28'>او، عئساني گؤرن زامان، باغيريب اونون قاباغيندا يره دؤشندي و اوجا سسله ددي: "اي تاعالا تارينين اوغلو عئسا، مندن نه ائسته‌يئرسن؟ سنه يالواريرام، منه عذاب ورمه!"</verse>
        <verse osisID='Luke.8.29'>چونکي عئسا اونا امر اتمئشدي کي، بو آدامدان اشئيه چيخسين. ناپاک روح دفه​لر​له اونو توتموشدو و آدامي زنجئرلر و کونده​لر​له باغلاييب باشينا موحافئظ قويموشدولار. آمّا گئنه ده زنجئرلري قيريردي و ائبلئس طرفئندن چؤللره قوولوردو.</verse>
        <verse osisID='Luke.8.30'>عئسا اوندان سوروشدو: "آدين نه‌دئر؟"  جاواب وردي: "قوشون." اونا گؤره کي، اونا بئر چوخ ائبلئس گئرمئشدي.</verse>
        <verse osisID='Luke.8.31'>اونلار عئسايا يالوارديلار کي، اونلارا برزخه گتمه‌يه امر اتمه‌سئن.</verse>
        <verse osisID='Luke.8.32'>اورادا، داغدا بؤيوک بئر دونگوز سوروسو اوتلاييردي. اونا يالوارديلار کي، دونگوزلارين ائچئنه گئرمه‌يه اونلارا ائجازه ورسئن. عئسا دا ائجازه وردي.</verse>
        <verse osisID='Luke.8.33'>ائبلئسلر او آدامدان چيخيب دونگوزلارا گئردئلر. دونگوز سوروسو اوچوروما طرف قاچيب، اورادان گؤله آتيلدي و هاميسي بوغولدولار.</verse>
        <verse osisID='Luke.8.34'>چوبانلار بو حادئثه​ني گؤرن واخت قاچيب، بو خبري شهرده و کندده يايديلار.</verse>
        <verse osisID='Luke.8.35'>خالق اولوب-کچنلري گؤرمک اوچون چيخيب، عئسانين يانينا گلدي و ائچئندن ائبلئسلر چيخميش آدامي گؤردولر کي، عئسانين آياقلاري يانيندا پالتار گيئنمئش و عاغيل‌لاشميش اوتوروب. و دهشته دوشدولر.</verse>
        <verse osisID='Luke.8.36'>بو حادئثه​ني گؤرنلر ائبلئس الئنه توتولموش آدامين نجه صاغالديغيني اونلارا نقل اتدئلر.</verse>
        <verse osisID='Luke.8.37'>او زامان جَده‌ره وئلايتئنئن بوتون خالقي عئسادان خاهئش اتدئلر کي، اورادان گتسئن، چونکي اونلاري بؤيوک دهشت بوروموشدو. عئسا دا قاييغا مئنئب قاييتدي.</verse>
        <verse osisID='Luke.8.38'>اوندان ائبلئسلر چيخميش آدام عئسايا يالواردي کي، اونون يانيندا قالسين. آمّا عئسا اونو مورخّص ادئب ددي:</verse>
        <verse osisID='Luke.8.39'>"اِوئنه قاييت و تارينين سنه نه اتدئيئني نقل ات." او دا گدئب عئسانين اونا اتدئکلرئني بوتون شهرده يايدي. </verse>
        <verse osisID='Luke.8.40'>عئسا گري قاييدان زامان، خالق شادليقلا اونون پئشوازينا چيخدي، چونکي اونو گؤزله​يئردئلر.</verse>
        <verse osisID='Luke.8.41'>بو آرادا، يايروس آدلي بئر کنئسه ريئسي گلئب، عئسانين آياقلارينا دوشدو و اونا يالواردي کي، اونون اِوئنه گلسئن.</verse>
        <verse osisID='Luke.8.42'>چونکي اون‌ائکي ياشلاريندا اولان بئري‌​بئردانه قيزي اؤلوم حاليندا ائدي. اونون اوئنه گدنده، جاماعات عئساني هر طرفدن سيخيشديرديلار.</verse>
        <verse osisID='Luke.8.43'>اورادا بئر آرواد وار ائدي کي، اون‌ائکي ائلدن بري قان آخماسي کسئلمه​مئشدي و هچ کس اونا شفا وره بئلمه​مئشدي.</verse>
        <verse osisID='Luke.8.44'>آرواد عئسانين آرخاسيندان گلئب، پالتارينين اَته‌يئنه ال سورتدو و او آندا اونون قان آخماسي کسئلدي.</verse>
        <verse osisID='Luke.8.45'>عئسا سوروشدو: "منه کئم ال سورتدو؟"  هامي ائنکار اتدي. او زامان پطروس ددي: "اوستاد، جاماعات هر طرفدن هوجوم ادئب، سني سيخيشديرير."</verse>
        <verse osisID='Luke.8.46'>لاکئن عئسا ددي: "منه بئر نفر ال سورتدو، چونکي اؤزومدن قووّت چيخديغيني بئلدئم."</verse>
        <verse osisID='Luke.8.47'>او زامان آرواد، گئزلی قالا بئلمه‌دئيئني گؤرنده تئتره‌يه-تئتره‌يه گلئب، عئسانين آياقلارينا دوشدو و بوتون خالقين حوضوروندا نقل اتدي کي، نه سببدن اونا ال سورتوب و او آندا نجه شفا تاپيب.</verse>
        <verse osisID='Luke.8.48'>عئسا دا اونا ددي: "قيزيم، ائمانين سني خئلاص اتدي. سالامات گت."</verse>
        <verse osisID='Luke.8.49'>عئسا حله بو سؤزو ديئردي کي، کنئسه ريئسئنئن اوئندن بئر آدام گلئب ددي: "قيزين اؤلدو، آرتيق اوستادا زحمت ورمه."</verse>
        <verse osisID='Luke.8.50'>لاکئن عئسا بونو اشئدن زامان اونا ددي: "قورخما، آنجاق ائمان ات و او صاغالاجاق."</verse>
        <verse osisID='Luke.8.51'>اِوه گئردئکلري واخت عئسا، پطروس، يوحنّا، يعقوب، و قيزين آتا‌-آناسيندان باشقا هچ کئمه اِوه گئرمه‌يه ائجازه ورمه‌دي.</verse>
        <verse osisID='Luke.8.52'>بو آرادا، هامي قيز اوچون ياس توتوب آغلاييردي. آمّا عئسا ددي: "آغلامايين، او اؤلمه‌يئب، آنجاق ياتيب."</verse>
        <verse osisID='Luke.8.53'>اونلار قيزين اؤلدويونو بئلدئکلري اوزوندن عئسايا گولدولر.</verse>
        <verse osisID='Luke.8.54'>لاکئن عئسا قيزين الئندن توتوب ددي: "اوشاق، قالخ!"</verse>
        <verse osisID='Luke.8.55'>قيزين روحو گري قاييتدي. قيز او آندا آياغا قالخدي. عئسا امر اتدي کي، اونا يمک ورسئنلر.</verse>
        <verse osisID='Luke.8.56'>قيزين آتا‌-‌​آناسي تعجّوبدن مات قالميشديلار. آمّا عئسا اونلارا تاپشيردي کي، بو حادئثه​نئن حاقّيندا هچ کسه دانيشماسينلار.  </verse>
      </chapter>
      <chapter osisID='Luke.9'>
        <verse osisID='Luke.9.1'>عئسا اؤز اون‌ائکي شاگئردئني يانينا چاغيريب، هامي ائبلئسلري قووماق اوچون و ناخوشلوقلاري صاغالتماق اوچون اونلارا ائقتئدار و قووّت وردي.</verse>
        <verse osisID='Luke.9.2'>و اونلاري گؤنده‌ردي کي، تارينين پادشاهليغيني وعظ ادئب ناخوشلارا شفا ورسئنلر.</verse>
        <verse osisID='Luke.9.3'>و اونلارا ددي: "يول اوچون هچ بئر شي گؤتورمه‌يئن؛ نه عصا، نه توربا، نه چؤرک، نه پول، نه ده بئر کؤينکدن آرتيق.</verse>
        <verse osisID='Luke.9.4'>هانسي اِوه گئره​سئنئز، او شهردن چيخاناجاق اورادا قالين.</verse>
        <verse osisID='Luke.9.5'>و سئزي هارادا قبول اتمسه​لر، او شهردن چيخاندا آياقلارينيزين توزونو چيرپين کي، اونلارين ضئدّئنه شهادت اولسون."</verse>
        <verse osisID='Luke.9.6'>اونلار دا يولا دوشوب کندلري گزئردئلر و ائنجئلئن خوش خبرئني ياييب ناخوشلارا شفا ورئردئلر.</verse>
        <verse osisID='Luke.9.7'>تِترارخ هئرود عئسانين نه‌لَر اتدئيئنئن هاميسيني اشئتدي و گئج اولموشدو. چونکي بعضي آداملار ديئردئلر؛ "يحيا اؤلولردن دئرئلئب."،</verse>
        <verse osisID='Luke.9.8'>بعضي آداملار ديئردئلر؛ "ائليا ظوهور ادئب"، و قالاني دا ديئردي کي، "قدئم پيغمبرلردن بئري دئرئلئب."</verse>
        <verse osisID='Luke.9.9'>لاکئن هئرود ددي: "يحيانين باشيني من کسدئردئم، بس بو آدام کئمدئر کي، حاقّيندا بو شيلري اشئدئرم؟" و اونو گؤرمه‌يه جهد اتدي.</verse>
        <verse osisID='Luke.9.10'>حوارئلر قاييديب، گؤردوکلري ائشلرئن هاميسيني عئسايا نقل اتدئلر. او دا اونلاري اؤزو ائله گؤتوروب، بيت صيدا آدلي بئر شهره آپاردي.</verse>
        <verse osisID='Luke.9.11'>آمّا خالق بونو بئلئب اونون دالينجا گتدي. عئسا دا اونلاري قبول ادئب تارينين پادشاهليغي حاقّيندا اونلارلا دانيشدي و شفايا مؤحتاج اولانلاري صاغالتدي.</verse>
        <verse osisID='Luke.9.12'>گون باتماغا باشلاياندا اون‌ائکي شاگئرد گلئب اونا ددئلر: "جاماعاتي مورخّص ات کي، اطرافدا اولان کندلر و زمئلره گدئب اؤزلري اوچون يمک و ير تاپسينلار، چونکي بورا بوش چؤلدور."</verse>
        <verse osisID='Luke.9.13'>آمّا عئسا شاگئردلره ددي: "اونلارا سئز يمک ورئن."  اونلار جاواب وردئلر: "بئزئم بش چؤرک و ائکي باليقدان باشقا بئر شيئمئز يوخدور. مگر بئز گرک گدئب بو آداملار اوچون چؤرک آلاق؟!"</verse>
        <verse osisID='Luke.9.14'>چونکي اونلار بش مئن نفر کئشئيه ياخين ائدئلر. لاکئن عئسا شاگئردلرئنه ددي: "اونلاري الّي-الّي دسته​لر​له اوتوردون."</verse>
        <verse osisID='Luke.9.15'>اونلار دا بله ادئب، هاميني اوتورتدولار.</verse>
        <verse osisID='Luke.9.16'>عئسا بش چورکله ائکي باليغي گؤتوردو، گؤيه باخيب برکت وردي و بؤلوب شاگئردلرئنه وردي کي، جاماعاتين قاباغينا قويسونلار.</verse>
        <verse osisID='Luke.9.17'>هامي ييئب دويدو و آرتيق قالان تئکه​لر‌له اون‌ائکي سبد دولدورولدو.  </verse>
        <verse osisID='Luke.9.18'/>
        <verse osisID='Luke.9.19'/>
        <verse osisID='Luke.9.20'/>
        <verse osisID='Luke.9.21'>
          عئسا اونلارا جئدّي تاپشيريب، امر اتدي کي، بونو هچ کئمه دمه‌سئنلر.</verse>
        <verse osisID='Luke.9.22'>و ددي کي، "ائنسان اوغلو گرک چوخ عذاب چکسئن و آغساقّاللار، باش کاهئنلر و دئن عالئملري طرفئندن ردّ اولونوب، اؤلدورولسون و اوچونجو گون اؤلولردن دئرئلسئن."  </verse>
        <verse osisID='Luke.9.23'>
          سونرا عئسا اونلارين هاميسينا بله ددي: "کئم ائسته‌يئر داليمجا گلسئن، گرک اؤزونو ائنکار اتسئن و چارميخيني گؤتوروب هر گون منه پيرو اولسون.</verse>
        <verse osisID='Luke.9.24'>چونکي کئم جانيني خئلاص اتمک ائسته‌سه، اونو الدن وره​جک. لاکئن کئم جانيني منئم اوچون الدن ورسه، اونو قورتاراجاق.</verse>
        <verse osisID='Luke.9.25'>آداما نه فايدا وار کي، بوتون دونياني قازانسين، آمّا اؤزونو محو اتسئن و يا اؤزونه ضرر وورسون.</verse>
        <verse osisID='Luke.9.26'>اونا گؤره کي، کئم مندن و منئم سؤزلرئمدن اوتانسا، ائنسان اوغلو دا اؤزونون، آتاسينين، و موقدّس ملکلرئنئن شؤوکتئله گلن زامان او آدامدان اوتاناجاق.</verse>
        <verse osisID='Luke.9.27'>لاکئن حقئقتي سئزه ديئرم: بورادا دورانلاردان بعضئسي وار کي، تارينين پادشاهليغيني گؤرمه‌يئنجه اؤلومو دادماياجاقلار." </verse>
        <verse osisID='Luke.9.28'>بو سؤزلري دئيندن سکّئز گون سونرا، عئسا، پطروسو، يوحنّاني، و يعقوبو اؤزو ائله گؤتوروب دوعا اتمک اوچون داغا چيخدي.</verse>
        <verse osisID='Luke.9.29'>و دوعا ادن زامان اوزونون گؤرونوشو ديئشئلدي و پالتاري آغاريب پارلاق اولدو.</verse>
        <verse osisID='Luke.9.30'>باخ، ائکي نفر اونونلا صؤحبت ادئردي. بونلار موسا و ائليا ائدئلر.</verse>
        <verse osisID='Luke.9.31'>اونلار شؤوکتله ظاهئر اولوب عئسانين رحلتي حاقّيندا کي، اونو اورشلئمده تاماملاياجاق ائدي، دانيشيرديلار.</verse>
        <verse osisID='Luke.9.32'>پطروس و اونونلا اولانلار درئن بئر يوخويا گتمئشدئلر. لاکئن يوخودان اوياناندا عئسانين شؤوکتئني و اونونلا دوران او ائکي کئشئني گؤردولر.</verse>
        <verse osisID='Luke.9.33'>اونلار عئسادان آيريلاندان سونرا، پطروس عئسايا ددي: "اوستاد، بورادا اولماغيميز نه ياخشي اولدو! اوچ چادير قوراق؛ بئري سنه، بئري موسايا، بئري ده ائليايا." چونکي نه ددئيئني باشا دوشموردو.</verse>
        <verse osisID='Luke.9.34'>پطروس بو سؤزلري دئين زامان، بئر بولود گلدي و اونلارا کؤلگه سالدي. بولود اونلارين اطرافيني آلان واخت قورخدولار.</verse>
        <verse osisID='Luke.9.35'>و بولوددان بئر سس گلئب ددي: "بو منئم اوغلومدور، سچئلمئش اولان، اونا قولاق آسين."</verse>
        <verse osisID='Luke.9.36'>بو سسئن کسئلدئيي واخت، عئسانين تک باشينا اولدوغو گؤروندو. و اونلار سوکوت ادئب، او گونلرده گؤردوکلري باره​ده هچ کسه بئر سؤز دمه‌دئلر.</verse>
        <verse osisID='Luke.9.37'>او گونون صاباحي داغدان اِنَن زامان، بئر چوخ خالق عئسانين پئشوازينا چيخدي.</verse>
        <verse osisID='Luke.9.38'>بئردن جاماعات آراسيندان بئر آدام قيشقيريب ددي: "اوستاد، سنه يالواريرام، اوغلوما نظر سال، چونکي او، منئم بئرجه بالامدير.</verse>
        <verse osisID='Luke.9.39'>بئر روح اونو توتور، او دا بئردن بئره باغيرماغا باشلايير. روح اونو اِله تئتره​دئر کي، اوشاغين آغزي کؤپوکله‌نئر. و اونو قووّتدن سالاندان سونرا زورلا اوندان آيريلير.</verse>
        <verse osisID='Luke.9.40'>سنئن شاگئردلرئنه يالوارديم کي، روحو قووسونلار، لاکئن باجارا بئلمه‌دئلر."</verse>
        <verse osisID='Luke.9.41'>عئسا جاواب ورئب ددي: "اي ائمانسيز و ترسه نسئل! نه واختا قدر سئزئنله اولوب سئزه دؤزه​جه‌يم؟! اوغلونو بورايا گتئر."</verse>
        <verse osisID='Luke.9.42'>اوشاق عئسانين يانينا گلن واخت، ائبلئس اونو يره چيرپيب چوبالاتدي. آمّا عئسا اونا آجيقلاندي و اوشاغي صاغالديب آتاسينا وردي.</verse>
        <verse osisID='Luke.9.43'>هامي تارينين عظمتئنه مات قالميشدي. و هر کس عئسانين اتدئيي بوتون ائشلره حيرت ادنده، او، اؤز شاگئردلرئنه ددي:</verse>
        <verse osisID='Luke.9.44'>"بو سؤزلر قولاقلارينيزدا قالسين؛ چونکي ائنسان اوغلو ائنسانلارين الئنه تسلئم ادئله​جک."</verse>
        <verse osisID='Luke.9.45'>لاکئن اونلار بو سؤزو آنلاماديلار و سؤزون معناسي اونلار اوچون درک ادئلمه​مئش قالدي و بو باره​ده عئسادان سوروشماغا قورخوردولار.</verse>
        <verse osisID='Luke.9.46'>اونلارين آراسيندا بله بئر موباحئثه دوشدو کي، اونلاردان هانسي داها بؤيوکدور.</verse>
        <verse osisID='Luke.9.47'>عئسا اونلارين اورکلرئنده‌کي فئکئري بئلدي و کؤرپه بئر اوشاغي گؤتوروب يانينا چکدي</verse>
        <verse osisID='Luke.9.48'>و اونلارا ددي: "کئم بو اوشاغي منئم آديما قبول اتسه، مني قبول اتمئش اولور و کئم مني قبول ادئر، مني گؤنده‌ره‌ني قبول اتمئش اولور. آرانيزدا لاپ کئچئک کئم اولسا، اِله لاپ بؤيوک اودور."</verse>
        <verse osisID='Luke.9.49'>بو زامان يوحنّا سؤز آليب ددي: «اوستاد، بئر آدام گؤردوک کي، سنئن آدينلا​ ائبلئسلري قووور و اونا مانع اولدوق چونکي بئز​ئمله سنئن دالينجا گلمئر.»</verse>
        <verse osisID='Luke.9.50'>عئسا اونا ددي: "اونا مانع اولمايين. چونکي سئزه ضئدّ اولمايان سئزئن طرفدارينيزدير."</verse>
        <verse osisID='Luke.9.51'>عئسانين دونيادان گؤيه آليناجاغي گونلر ياخينلاشاندا، او، اورشلئمه گتمک قرارينا گلدي.</verse>
        <verse osisID='Luke.9.52'>اؤزوندن قاباق الچئلر گؤنده‌ردي. اونلار، عئسا اوچون تداروک گؤرمک قصدي ائله سامئره​لي‌لرئن بئر کندئنه گئردئلر.</verse>
        <verse osisID='Luke.9.53'>لاکئن اورانين اهلي اونو قبول اتمه‌دئلر، چونکي اونون قصدي اورشلئمه گتمک ائدي.</verse>
        <verse osisID='Luke.9.54'>عئسانين شاگئردلري يعقوب و يوحنّا بونو گؤرن زامان ددئلر: "يارب! ائسته‌يئرسن امر ادک کي، گؤيدن اود ياغسين و اونلاري محو اتسئن؟"</verse>
        <verse osisID='Luke.9.55'>لاکئن عئسا دؤنوب اونلارا آجيقلاندي. و ددي: "سئز هانسي روحدان اولدوغونوزو بئلمئرسئنئز.</verse>
        <verse osisID='Luke.9.56'>چونکي ائنسان اوغلو گلمه‌يئب کي، ائنسانلارين جانيني محو اتسئن. گلئب کي، اونلاري خئلاص اتسئن." و آيري بئر کنده گتدئلر.</verse>
        <verse osisID='Luke.9.57'>اونلار يولدا گدن واخت، بئر نفر عئسايا ددي: "يارب! هارايا گده​سن، سنئن دالينجا گله‌رم."</verse>
        <verse osisID='Luke.9.58'>عئسا اونا ددي: "تولکولرئن يوواسي، گؤي قوشلارينين دا يوواسي وار، لاکئن ائنسان اوغلونون باشيني داياماغا بئر يري يوخدور."</verse>
        <verse osisID='Luke.9.59'>و آيري بئر آداما ددي: "منئم داليمجا گل."  آمّا او ددي: "يارب منه ائجازه ور، اوّلجه گدئم آتامي دفن ادئم."</verse>
        <verse osisID='Luke.9.60'>عئسا اونا بله ددي: "قوي اؤلولر اؤز اؤلولرئني دفن اتسئنلر. آمّا سن گت تارينين پادشاهليغيني اعلان ات."</verse>
        <verse osisID='Luke.9.61'>آيري بئري ده ددي: "يارب! سنئن دالينجا گله​جه‌يم، آمّا ائجازه ور اوّلجه اِوئمده اولانلارلا وئداعلاشيم."</verse>
        <verse osisID='Luke.9.62'>لاکئن عئسا اونا ددي: "اَلئني جوت اوستونه قويوب آرخايا باخان آدام تارينين پادشاهليغينا ياراشماز." </verse>
      </chapter>
      <chapter osisID='Luke.10'>
        <verse osisID='Luke.10.1'>بوندان سونرا رب يتمئش نفر داها تعيئن اتدي و اونلاري ائکي‌‌-​ائکي، اؤزوندن قاباق، گده​جه‌يي هر شهر و هر يره گؤنده‌ردي.</verse>
        <verse osisID='Luke.10.2'>و اونلارا ددي: "محصول چوخ، لاکئن ائشچئلر آزدير. اونا گؤره ده محصولون صاحئبي اولان ربّه يالوارين کي، محصولونو ييغماق اوچون ائشچئلر گؤنده‌رسئن.</verse>
        <verse osisID='Luke.10.3'>گدئن! من سئزي قوردلار آراسينا قوزولار کئمي گؤنده‌رئرم.</verse>
        <verse osisID='Luke.10.4'>نه کئسه گؤتورون، نه توربا، نه ده آياق قابي. يولدا دا هچ کسله سالاملاشمايين.</verse>
        <verse osisID='Luke.10.5'>هانسي اِوه گئره​سئنئز، اوّلجه ديئن: «بو اِوده سالاماتليق اولسون.»</verse>
        <verse osisID='Luke.10.6'>اگر اورادا سالاماتليق سِوَن بئر آدام اولسا، سالامينيز اونون اوستونده قالاجاق. اولماسا، سالامينيز اؤزونوزه قاييداجاق.</verse>
        <verse osisID='Luke.10.7'>او اِوده قالين. اونلارين نه‌يي وارسا، ييئن و ائچئن، چونکي ائشچي اؤز موزدونه لايئقدئر. اِودن اِوه کچمه‌يئن.</verse>
        <verse osisID='Luke.10.8'>بئر شهره گئردئيئنئز زامان، اگر سئزي قبول اتسه​لر، قاباغينيزا نه قويولسا، ييئن.</verse>
        <verse osisID='Luke.10.9'>اورادا اولان ناخوشلارا شفا ورئن و اونلارا ديئن کي، «تارينين پادشاهليغي سئزه ياخينلاشيب.»</verse>
        <verse osisID='Luke.10.10'>آمّا گئردئيئنئز شهرلردن هانسيندا سئزي قبول اتمسه​لر، اونون کوچه​لرئنه چيخيب ديئن:</verse>
        <verse osisID='Luke.10.11'>«شهرئنئزدن آياقلاريميزا ياپيشان توزو دا سئزئن ضئدّئنئزه چيرپيريق. لاکئن گئنه ده بئلئن کي، تارينين پادشاهليغي سئزه ياخينلاشيب.»</verse>
        <verse osisID='Luke.10.12'>سئزه ديئرم، قئيامت گونو سودومون حالي او شهرئن حاليندان داها آسان اولاجاق.</verse>
        <verse osisID='Luke.10.13'>واي سنه، اي خورازئن! واي سنه، اي بيت صيدا! چونکي سئزده باش ورن مؤجوزه​لر صور و صيدادا باش وِرسَيدي، اونلار چوخدان چولا بورونوب، کول ائچئنده اوتوروب، تؤوبه ادردئلر.</verse>
        <verse osisID='Luke.10.14'>آمّا قئيامت گونو صور و صيدانين حالي سئزئنکئندن داها آسان اولاجاق.</verse>
        <verse osisID='Luke.10.15'>و سن، اي گؤيه قدر قالخان کفرناحوم! اؤلولر عالمئنه قدر اِندئرئله​جکسن.</verse>
        <verse osisID='Luke.10.16'>سئزه قولاق آسان منه قولاق آسير و سئزي ردّ ادن مني ردّ ادئر؛ و مني ردّ ادن مني گؤنده‌ره‌ني ردّ ادئر."</verse>
        <verse osisID='Luke.10.17'>يتمئش شاگئرد شادليقلا قاييتديلار و عئسايا ددئلر: "يارب! ائبلئسلر ده سنئن آديندا بئزدن ائطاعت ادئرلر."</verse>
        <verse osisID='Luke.10.18'>عئسا اونلارا ددي: "شيطاني گؤردوم کي، گؤيدن ائلديريم کئمي دوشدو.</verse>
        <verse osisID='Luke.10.19'>باخين، من سئزه ائقتئدار ورمئشم کي، ائلانلاري، عقربلري و دوشمنئن بوتون قووّتئني آياق آلتيندا اَزه​سئنئز و هچ بئر شي سئزه ضرر وورماياجاقدير.</verse>
        <verse osisID='Luke.10.20'>بوندان سوئنمه‌يئن کي، روحلار سئزدن ائطاعت ادئرلر. بوندان سوئنئن کي، آدلارينيز گؤيده يازيليب."</verse>
        <verse osisID='Luke.10.21'>عئسا او آندا روحن سوئنئب ددي: "اي آتا، گؤيون و يرئن ربّي! سنه شوکور ادئرم کي، بو شيلري بئلئجئلردن و آغيلّي‌لاردان گئزله‌دئب، کؤرپه​لره آچدين! بلي، آتا! چونکي سنئن ائسته‌دئيئن بله ائدي.</verse>
        <verse osisID='Luke.10.22'>هر شي آتام طرفئندن منه ورئلئب. اوغولون کئم اولدوغونو هچ کئم بئلمز، مگر آتا. و آتانين کئم اولدوغونو هچ کئم بئلمز، مگر اوغول و او آدام کي، اوغول اونا آچماق ائسته‌يئر."</verse>
        <verse osisID='Luke.10.23'>و شاگئردلره دؤنوب اونلارا آيريجا ددي: "خوش او گؤزلرئن حالينا کي، سئز گؤرن شيلري گؤرور.</verse>
        <verse osisID='Luke.10.24'>چونکي سئزه ديئرم؛ چوخ پيغمبرلر و پادشاهلار سئزئن گؤردويونوز شيلري گؤرمک آرزوسوندا اولدولار، لاکئن گؤرمه‌دئلر. سئزئن اشئتدئيئنئز شيلري اشئتمک آرزوسوندا اولدولار، لاکئن اشئتمه‌دئلر."</verse>
        <verse osisID='Luke.10.25'>بئر شرئعت عالئمي دوردو و عئساني ائمتاحان اتمک اوچون اونا ددي: "اوستاد! نه ادئم کي، ابدي حياتي مئراث آليم؟"</verse>
        <verse osisID='Luke.10.26'>عئسا اونا ددي: "شرئعتده نه يازيليب؟ نجه اوخويورسان؟"</verse>
        <verse osisID='Luke.10.27'>شرئعت عالئمي عئسانين جاوابيندا ددي: "رب تاريني بوتون اوره‌يئندن، بوتون جانيندان، بوتون قووّتئندن و بوتون فئکرئندن سِو و قونشونو اؤزون کئمي سِو."</verse>
        <verse osisID='Luke.10.28'>عئسا اونا ددي: "دوغرو جاواب وردئن. بونا عمل ات، ياشاياجاقسان."</verse>
        <verse osisID='Luke.10.29'>لاکئن او، اؤزونو حاقلي چيخارتماق ائسته‌يئب عئسايا ددي: "اوندا منئم قونشوم کئمدئر؟"</verse>
        <verse osisID='Luke.10.30'>عئسا جاواب ورئب ددي: "بئر نفر اورشلئمدن ارئحايا گدن واخت، حرامي‌لرئن اَلئنه دوشدو. حرامي‌لر اونو سويدولار و يارالاييب ياريجان حالدا قويوب گتدئلر.</verse>
        <verse osisID='Luke.10.31'>تصادوفن بئر کاهئن او يوللا گدئردي. آدامي گؤره‌نده يولون او تاييندان کچدي.</verse>
        <verse osisID='Luke.10.32'>بئر لاوئلي ده او يره چاتيب آدامي گؤرن واخت، يولون او تاييندان کچئب گتدي.</verse>
        <verse osisID='Luke.10.33'>آمّا او يولدا سفره چيخان بئر سامئره​لي اونون يانينا يتئشدي و اونو گؤرن واخت، اونا يازيغي گلدي.</verse>
        <verse osisID='Luke.10.34'>آداما ياخينلاشدي و اونون يارالارينا زيتون ياغي ائله شراب تؤکوب باغلادي. و اونو اؤز اششه‌يئنه مئندئرئب، بئر مهمانخانايا گتئردي و اونون قيدئنه قالدي.</verse>
        <verse osisID='Luke.10.35'>او گونون صاباحي ائکي دئنار چيخارديب، مهمانخاناچييا وردي و ددي: «اونا ياخشي يتئش و اگر آرتيق خرجئن چيخسا، قاييداندا سنه وره​رم.»</verse>
        <verse osisID='Luke.10.36'>ائندي سنئن نظرئنه گؤره بو اوچ نفردن هانسي ائثبات اتدي کي، حرامي‌لرئن اَلئنه دوشن آداما بئر قونشودور؟"</verse>
        <verse osisID='Luke.10.37'>او آدام ددي: "اونا مرحمت گؤرسه‌دن آدام." </verse>
        <verse osisID='Luke.10.38'>عئسا، شاگئردلري ائله بئرلئکده يولا داوام ورئب بئر کنده گئردي. بورادا مارتا آدلي بئر آرواد اونو اؤز اوئنه دعوت اتدي.</verse>
        <verse osisID='Luke.10.39'>اونون مريم آدلي بئر باجيسي وار ائدي. مريم عئسانين آياقلارينين يانيندا اوتوروب اونون سؤزلرئنه قولاق آسيردي.</verse>
        <verse osisID='Luke.10.40'>لاکئن مارتا ائشئن چوخلوغوندان تلاش ائچئنده ائدي. مارتا عئسانين يانينا گلئب اونا ددي: "يارب، باجيمين مني خئدمت ائچئنده تک بوراخماسي، مگر سني ناراحات اتمئر؟ اونا ده کي، منه کؤمک اتسئن."</verse>
        <verse osisID='Luke.10.41'>عئسا اونا جاواب ورئب ددي: "مارتا، مارتا، سن چوخ شيلر اوچون اوزولوب تلاش ادئرسن.</verse>
        <verse osisID='Luke.10.42'>آنجاق بئرجه شي وار. مريم ياخشي پايي سچئب و بو، اوندان آلينماياجاقدير."</verse>
      </chapter>
      <chapter osisID='Luke.11'>
        <verse osisID='Luke.11.1'>بئر دفه عئسا​ بئر ​يرده دوعا ​ادئردي. دوعاسيني بئتئردئيي زامان، شاگئردلرئندن بئري اونا ددي: "يارب! دوعا اتمه‌يي بئزه اؤيرت، نجه کي، يحيا دا شاگئردلرئنه اؤيرتدي."</verse>
        <verse osisID='Luke.11.2'>عئسا اونلارا ددي: "دوعا ادن واخت ديئن:آتا، آدين موقدّس اولسون.سلطنتئن گلسئن.</verse>
        <verse osisID='Luke.11.3'>گونده​لئک چؤره‌يئمئزي بئزه هر گون ور.</verse>
        <verse osisID='Luke.11.4'>گوناهلاريميزي باغيشلا،چونکي بئز ده بئزه بورجلو اولان هر آدامي باغيشلاييريق.بئزي ائمتئحانا چکمه."</verse>
        <verse osisID='Luke.11.5'>و اونلارا ددي: "فرض ادک کي، سئزلردن بئرئنئن بئر دوستو وار. گجه ياريسي اونون اوئنه گلئب ديئر: «دوستوم، منه اوچ چورک بورج ور.</verse>
        <verse osisID='Luke.11.6'>چونکي يولدان يانيما بئر دوستوم گلئب و قاباغينا قويماغا بئر شيئم يوخدور.»</verse>
        <verse osisID='Luke.11.7'>او دا ائچه‌رئدن جاواب ورئب ديئر: «منه زحمت ورمه، قاپي آرتيق باغلي‌دير و اوشاقلاريم منئمله ياتاقداديرلار. قالخيب سنه بئر شي وره بئلمه‌رم.»</verse>
        <verse osisID='Luke.11.8'>سئزه ديئرم کي، اگر او، دوستلوق سببئندن اؤتري قالخيب ورمه‌سه ده، اونون اوزلو اولدوغونا گؤره قالخيب نه قدر لازيم اولسا، وره​جکدئر.</verse>
        <verse osisID='Luke.11.9'>من سئزه ديئرم: ائسته‌يئن، سئزه ورئله​جک. آختارين، تاپاجاقسينيز. قاپيني دؤيون، سئزه آچيلاجاقدير.</verse>
        <verse osisID='Luke.11.10'>چونکي هر ائسته‌ين آلير، آختاران تاپير و قاپيني دؤينه، آچيلير.</verse>
        <verse osisID='Luke.11.11'>سئزدن هانسي آتا وار کي، اگر اوغلو اوندان چورک ائسته‌سه، داش ورسئن؟ و يا اگر باليق ائسته‌سه، اونا باليق عوضئنده ائلان ورسئن؟</verse>
        <verse osisID='Luke.11.12'>و يا يومورتا ائسته‌سه، اونا عقرب ورسئن؟</verse>
        <verse osisID='Luke.11.13'>ائندي اگر سئز کي، شرورسونوز، اؤولادلارينيزا ياخشي شيلري ورمه‌يي بئلئرسئنئز، نه قدر آرتيق سماوي آتانيز اوندان ائسته‌ينلره موقدّس روحو وره​جک."</verse>
        <verse osisID='Luke.11.14'>عئسا لال اولان بئر ائبلئسي قوووردو. ائبلئس آدامدان چيخاندان سونرا، لال دانيشماغا باشلادي و خالق تعجّوب اتدي.</verse>
        <verse osisID='Luke.11.15'>لاکئن اونلاردان بعضئلري ديئردئلر: "او، ائبلئسلرئن ريئسي بعلزبولون گوجو ائله ائبلئسلري قووور."</verse>
        <verse osisID='Luke.11.16'>و بعضئلري ده عئساني ائمتاحان اتمک اوچون اوندان ائسته‌يئردئلر کي، گؤيدن بئر علامت گؤرسدسئن.</verse>
        <verse osisID='Luke.11.17'>آمّا عئسا اونلارين فئکئرلرئني بئلدي و اونلارا ددي: "هر مملکت کي، اؤزو اؤز ائچئنده بؤلونسه، وئران قالار و اؤزو اؤز ائچئنده بؤلونموش اِو ييخيلار.</verse>
        <verse osisID='Luke.11.18'>و اگر شيطان دا اؤزو اؤز ائچئنده بؤلونسه، سلطنتي نجه داوام ادر؟! بونو اونا گؤره ديئرم کي، ديئرسئنئز من بعلزبولون گوجو ائله ائبلئسلري قوورام.</verse>
        <verse osisID='Luke.11.19'>ائندي اگر من بعلزبولون گوجو ائله قوورام، سئزئن اوغوللارينيز کئمئن گوجو ائله قوورلار؟ اونلار سئزه قاضي اولاجاقلار.</verse>
        <verse osisID='Luke.11.20'>لاکئن اگر من ائبلئسلري تارينين بارماغي ائله قوورام، دمه‌لي تارينين پادشاهليغي سئزه گلئبدئر.</verse>
        <verse osisID='Luke.11.21'>اگر قووّتلي بئر آدام، تپه​دن ديرناغاجاق سئلاحلانيب اؤز اِوئني قوروسا، اموالي سالامات قالار.</verse>
        <verse osisID='Luke.11.22'>آمّا اگر اوندان داها قووّتلي بئري هوجوم گتئرئب اونا قالئب گلسه، اونون بل باغلاديغي بوتون سئلاحلاري آلار و قنئمتي پايلار.</verse>
        <verse osisID='Luke.11.23'>منئمله اولمايان منئم ضئدّئمه‌دئر و منئمله ييغمايان داغيدير.</verse>
        <verse osisID='Luke.11.24'>ناپاک روح بئر آدامدان چيخاندان سونرا، سوسوز يرلرده دولانير و راحاتليق آختارير. لاکئن تاپماديغي زامان ديئر: «چيخديغيم اِوه قاييديم.»</verse>
        <verse osisID='Luke.11.25'>و گلدئيي واخت، اونو سوپورولموش و بزنمئش تاپير</verse>
        <verse osisID='Luke.11.26'>او زامان گدئر و اؤزوندن داها پئس اولان يدّي ناپاک روح گؤتوروب گتئرئر و اورايا گئرئب ياشاييرلار. و او آدامين آخيري، اوّلکئندن داها پئس اولور."</verse>
        <verse osisID='Luke.11.27'>عئسا بونو دئين واخت، بئر آرواد جاماعات ائچئندن سسئني اوجالديب اونا ددي: "خوش سني داشييان بطنئن و سني اَمئزدئرن دؤشلرئن حالينا!"</verse>
        <verse osisID='Luke.11.28'>لاکئن عئسا ددي: "عکسئنه، خوش او آداملارين حالينا کي، تارينين کلاميني اشئدئب اونا عمل ادئرلر."</verse>
        <verse osisID='Luke.11.29'>و خالق اونون اطرافينا ييغيلديغي زامان، عئسا دانيشماغا باشلادي: "بو نسئل پئس نسئلدئر. او، علامت آختارير، لاکئن اونا يونوس پيغمبرئن علامتئندن باشقا بئر علامت ورئلمه‌يه​جک.</verse>
        <verse osisID='Luke.11.30'>چونکي يونوس نينوا اهالئسئنه نجه علامت اولدو، ائنسان اوغلو دا بو نسئل اوچون اله علامت اولاجاق.</verse>
        <verse osisID='Luke.11.31'>جنوب ملکه​سي قئيامت گونونده بو نسلئن آداملاري ‌ائله قالخيب اونلاري محکوم اده​جک. چونکي او، سوليمانين حئکمتلي سؤزلرئني اشئتمک اوچون، دونيانين او باشيندان گلدي. و ائندي سوليماندان داها بؤيوکو بورادادير.</verse>
        <verse osisID='Luke.11.32'>نينوا اهالئسي قئيامت گونونده بو نسلئن آداملاري‌ ائله قالخيب اونلاري محکوم اده​جک. چونکي اونلار يونوسون وعظي ‌ائله تؤوبه اتدئلر. و ائندي يونوسدان داها بؤيوکو بورادادير.</verse>
        <verse osisID='Luke.11.33'>هچ کئم چيراغي يانديراندان سونرا، اونو گئزلي يره، يا دا قابين آلتينا قويماز. چيراق قابينا قويار کي، ائچه‌ري گئرنلر ائشيغي گؤرسونلر.</verse>
        <verse osisID='Luke.11.34'>بدنئن چيراغي گؤزدور؛ اگر گؤزون ياخشي اولسا، بوتون بدنئن ائشيقلي اولار. آمّا اگر گؤزون پئس اولسا، بوتون بدنئن ده قارانليق اولار.</verse>
        <verse osisID='Luke.11.35'>پس دئقّت ات کي، سنده​کي ائشيق قارانليق اولماسين.</verse>
        <verse osisID='Luke.11.36'>اگر سنئن بوتون بدنئن ائشيقلي‌دير، اله کي، بئر ذرّه ده اوندا قارانليق يوخدور، او زامان بوتون بدنئن ائشيقلي اولاجاق؛ بئر چيراق کئمي کي، اؤز نورو ائله سني ائشيقلانديرير."</verse>
        <verse osisID='Luke.11.37'>عئسا بونلاري دئينده، بئر فرئسي اونو اوئنه يمک يمه‌يه دعوت اتدي. او دا ائچه‌ري گئرئب سوفره باشيندا اوتوردو.</verse>
        <verse osisID='Luke.11.38'>لاکئن فرئسي عئسانين يمکدن قاباق اللرئني يوماديغيني گؤروب تعجّوب اتدي.</verse>
        <verse osisID='Luke.11.39'>رب اونا ددي: "ائندي، سئز فرئسئلر، فئنجان و بوشقابين چؤلونو تمئزله‌يئرسئنئز، آمّا ائچئنئز طاماح و پئسلئکله دولودور.</verse>
        <verse osisID='Luke.11.40'>آغيلسيزلار! مگر ظاهئري يارادان باطئني ده ياراتمير؟!</verse>
        <verse osisID='Luke.11.41'>قابلارينيزين ائچئنده​کئني صدقه ورئن، او زامان سئزئن اوچون هر شي تمئز اولاجاق.</verse>
        <verse osisID='Luke.11.42'>آمّا واي حالينيزا، فرئسئلر! چونکي نانَع، صدف​اوتو و هر جور گؤيرتئنئن اوندا-بئرئني ورئرسئنئز، لاکئن عدالت و تارينين سوگئسئنده اهمال ادئرسئنئز. بونلاري ورمک و اونلاردا اهمال اتمه​مک گرکدئر.</verse>
        <verse osisID='Luke.11.43'>واي حالينيزا، فرئسئلر! چونکي کنئسه​ده مجلئسئن باشيندا اوتورماغي و بازارلاردا سالام آلماغي سوئرسئنئز.</verse>
        <verse osisID='Luke.11.44'>واي حالينيزا، چونکي ائتمئش قبئرلر کئمي سئنئز کي، اونلارين اوستوندن کچنلرئن اونلاردان خبري يوخدور."</verse>
        <verse osisID='Luke.11.45'>او واخت شرئعت عالئملرئندن بئري جاوابيندا اونا ددي: "اوستاد، بو سؤزلري دمکله بئزي تحقئر ادئرسن."</verse>
        <verse osisID='Luke.11.46'>عئسا اونا ددي: "واي سئزئن ده حالينيزا، شرئعت عالئملري! چونکي سئز آداملارين بوينونا اِله يوکلر قويورسونوز کي، آپارماغي چوخ چتئندئر، لاکئن اؤزونوز بارماقلارينيزين بئري ائله ده بله، او يوکلره ديمئرسئنئز.</verse>
        <verse osisID='Luke.11.47'>واي حالينيزا! چونکي پيغمبرلره مقبره​لر تئکئرسئنئز، حال بو کي، اونلاري اؤلدورن آتالارينيزدير.</verse>
        <verse osisID='Luke.11.48'>بلجه آتالارينيزين ائشلرئنه شاهئدلئک اِدئب اونلاري تصدئق ادئرسئنئز؛ چونکي اونلار پيغمبرلري اؤلدوردولر، سئز ده اونلارا مقبره​لر تئکئرسئنئز.</verse>
        <verse osisID='Luke.11.49'>اونا گؤره تارينين حئکمتي ددي: من اونلارين يانينا پيغمبرلر و حوارئلر گؤنده‌ره​جه‌يم، بونلاردان بعضئلرئني اؤلدوره​جکلر و بعضئلرئنه ده عذاب وره​جکلر کي،</verse>
        <verse osisID='Luke.11.50'>دونيانين اساسي قويولاندان بري بوتون پيغمبرلرئن تؤکولموش قاني بو نسئلدن طلب اولونسون؛</verse>
        <verse osisID='Luke.11.51'>هابئلئن قانيندان توتموش زِکَريانين قانينا قدر کي، قوربانگاهلا معبدئن قودسو آراسيندا تؤکولدو. سئزه ديئرم کي، بوتون بو تؤکولن قانلار بو نسئلدن طلب اولوناجاق.</verse>
        <verse osisID='Luke.11.52'>واي حالينيزا، شرئعت عالئملري! چونکي معرئفت قاپيسينين آچاريني گؤتوروبسونوز. اؤزونوز گئرمه‌دئنئز، گئرمک ائسته‌ينلره ده مانع اولدونوز."</verse>
        <verse osisID='Luke.11.53'>عئسا اوراني ترک ادن واخت، دئن عالئملري و فرئسئلر اونو شئدّتله سيخيشديرديلار و بئر چوخ شيلره اوندان جاواب آلماق ائسته‌دئلر.</verse>
        <verse osisID='Luke.11.54'>و کمئن ادئب جهد ادئردئلر کي، اونون ددئکلرئندن بئر سؤز قاپيب اوندان شئکايت اتسئنلر.</verse>
      </chapter>
      <chapter osisID='Luke.12'>
        <verse osisID='Luke.12.1'>بو آرادا مئنلرجه​ آدام ​بئر يره اله ييغيلميشدي کي، بئربئرئني سيخيشديريرديلار. عئسا اوّلجه اؤز شاگئردلرئنه ددي: "فرئسئلرئن ماياسيندان کي، رئياکارليقدير، اؤزونوزو اوزاق ساخلايين.</verse>
        <verse osisID='Luke.12.2'>اله اؤرتولو بئر شي يوخدور کي، آچيغا چيخماسين و اله گئزلي بئر شي ده يوخدور کي، بئلئنمه‌سئن.</verse>
        <verse osisID='Luke.12.3'>بونا گؤره، قارانليقدا نه دانيشاسينيز، ائشيقدا اشئدئله​جک و ائچه‌ري اوتاقلاردا قولاغا پيچيلداديغينيز هر شي، داملاردان نئدا اولوناجاق.</verse>
        <verse osisID='Luke.12.4'>سئزه ديئرم دوستلاريم، اونلاردان قورخمايين کي، بدني اؤلدوروب اوندان باشقا هچ بئر شي اتمه‌يه قادئر ديئللر.</verse>
        <verse osisID='Luke.12.5'>آمّا کئمدن قورخمالي اولدوغونوزو سئزه گؤرسده​جه‌يم. اوندان قورخون کي، اؤلدوره‌ندن سونرا جهنّمه آتماغا قادئردئر. بلي، سئزه ديئرم کي، اوندان قورخون.</verse>
        <verse osisID='Luke.12.6'>مگر بش سرچه ائکي قارا پولا ساتيلمير؟ و تارينين يانيندا اونلاردان هچ بئرئسي ياددان چيخماييب.</verse>
        <verse osisID='Luke.12.7'>سئزئن باشينيزداکي توکلرئن هاميسي دا بله ساييليب. اودور کي، قورخمايين؛ سئز بئر چوخ سرچه​دن افضلسئنئز.</verse>
        <verse osisID='Luke.12.8'>سئزه ديئرم: کئم مني ائنسانلارين حوضوروندا ائقرار اتسه، ائنسان اوغلو دا اونو تارينين ملکلري حوضوروندا ائقرار اده​جک.</verse>
        <verse osisID='Luke.12.9'>لاکئن کئم مني ائنسان حوضوروندا ائنکار اتسه، تارينين ملکلري حوضوروندا ائنکار اولوناجاقدير.</verse>
        <verse osisID='Luke.12.10'>و کئم ائنسان اوغلونون ضئدّئنه بئر سؤز دسه، اونا باغيشلاناجاق؛ لاکئن کئم موقدّس روحا کوفر دسه، اونا باغيشلانماياجاقدير.</verse>
        <verse osisID='Luke.12.11'>او زامان کي، سئزي کنئسه​لره، ريئسلر و حاکئملرئن حوضورونا گتئرئرلر، نجه و نه جاواب وره​جيئنئز و يا نه دئيه​جيئنئز باره​ده نئگاران اولمايين.</verse>
        <verse osisID='Luke.12.12'>چونکي نه دمک لازيم اولدوغونو موقدّس روح او آندا سئزه اؤيرده​جکدئر."</verse>
        <verse osisID='Luke.12.13'>خالقين ائچئندن بئري اونا ددي: "اوستاد! قارداشيما ده کي، مئراثي منئمله بؤلسون."</verse>
        <verse osisID='Luke.12.14'>عئسا اونا ددي: "آي آدام، کئم مني سئزه حَکَم و يا مئراث بؤلن تعيئن اتدي؟!"</verse>
        <verse osisID='Luke.12.15'>سونرا اونلارا ددي: "دئقّتلي اولون! هر جور طاماحکارليقدان اؤزونوزو اوزاق ساخلايين، چونکي ائنسانين حياتي، اونون وار-دؤولتئنئن چوخلوغونا باغلي ديئل."</verse>
        <verse osisID='Luke.12.16'>و اونلارا بئر مثل ده چکئب ددي: "وارلي بئر آدامين زمئسي بول محصول وردي.</verse>
        <verse osisID='Luke.12.17'>او، اؤز ائچئنده دوشوندو: «نه اِدئم؟ محصولومو اوندا ييغماغا يرئم يوخدور.»</verse>
        <verse osisID='Luke.12.18'>و ددي: «بله اِده‌رم؛ آنبارلاريمي سؤکوب، داها بؤيوکلرئني تئکه‌رم و بوتون محصولومو و بوتون دؤولتئمي اورايا ييغارام.</verse>
        <verse osisID='Luke.12.19'>و جانيما دئيه‌رم: اي جانيم! اوزون ائللر اوچون ييغيلميش چوخلو دؤولتئن وار. راحات اول. يه، ائچ، کف اله!»</verse>
        <verse osisID='Luke.12.20'>آمّا تاري اونا ددي: «عاغيلسيز آدام! سنئن جانيني اله بو آخشام آلاجاقلار؛ حاضيرلاديغين بو شيلر بس کئمه قالاجاق؟!»</verse>
        <verse osisID='Luke.12.21'>بله‌دئر هر آدامين عاقئبتي کي، تارينين حوضوروندا وارلي اولماق عوضئنه، اؤزو اوچون مال-دؤولت ييغير."</verse>
        <verse osisID='Luke.12.22'>سونرا عئسا شاگئردلرئنه ددي: "بونون اوچون سئزه ديئرم؛ جانينيز اوچون نئگاران اولمايين کي، نه يئيه​جکسئنئز. و بدنئنئز اوچون ده فئکئرلي اولمايين کي، نه گِيه​جکسئنئز.</verse>
        <verse osisID='Luke.12.23'>جان يمکدن و بدن پالتاردان داها آرتيقدير.</verse>
        <verse osisID='Luke.12.24'>قارغالارا باخين: نه اَکئرلر، نه بئچئرلر، نه آنبارلاري، نه ده مخزنلري وار و تاري اونلاري يدئزدئرئر. سئز قوشلاردان نه‌قدر چوخ افضلسئنئز!</verse>
        <verse osisID='Luke.12.25'>سئزلردن کئم وار کي، نئگاران اولماقلا بئر ساعات عؤمرونه آرتيرا بئلسئن؟!</verse>
        <verse osisID='Luke.12.26'>بلجه، اگر لاپ کئچئک بئر شيي اِده بئلمئرسئنئز، نه اوچون قالان شيلرئن فئکرئنه قاليرسينيز؟!</verse>
        <verse osisID='Luke.12.27'>زانباقلارين نجه بؤيودوکلرئنه باخين؛ نه زَحمت چکئرلر، نه ده ائپلئک اَيئرئرلر. لاکئن سئزه ديئرم کي، سوليمان دا بله، بوتون شؤوکتئنده بونلاردان بئري کئمي گيئنمه​مئشدي.</verse>
        <verse osisID='Luke.12.28'>اگر تاري بو گون زمئده مؤوجود اولوب صاباح اوجاغا آتيلان اوتو بله گيئندئرئر، نه قدر آرتيق سئزي، اي آز ائمانلي‌لار!</verse>
        <verse osisID='Luke.12.29'>بلجه، سئز نه يئيه​جه‌يئنئزئن و نه ائچه​جه‌يئنئزئن قيدئنه قالمايين؛ اونلار اوچون نئگاران اولمايين.</verse>
        <verse osisID='Luke.12.30'>چونکي دونيانين خالقلاري بو شيلرئن دالينجا قاچيرلار؛ و سئزئن آتانيز بو شيلره مؤحتاج اولدوغونوزو بئلئر.</verse>
        <verse osisID='Luke.12.31'>آنجاق سئز تارينين پادشاهليغي قيدئنه قالين و بونلارين هاميسي سئزه علاوه ورئله​جک.</verse>
        <verse osisID='Luke.12.32'>قورخما اي کئچئک سورو! چونکي آتانيزين ريضاسي بودور کي، پادشاهليغي سئزه ورسئن.</verse>
        <verse osisID='Luke.12.33'>نه‌يئنئز وارسا، ساتين و صدقه ورئن. اؤزونوز اوچون گؤيلرده کؤهنَلمه‌ين کئسه​لر و اَسکئلمه‌ين خزئنه​لر حاضيرلايين. اورادا نه اوغرو اونا ياخينلاشار، نه ده گووه اونو يئير.</verse>
        <verse osisID='Luke.12.34'>چونکي خزئنه‌نئزهارادا اولسا، اوره‌يئنئز ده اورادا اولاجاق.</verse>
        <verse osisID='Luke.12.35'>بِلئنئز باغلانميش و چيراقلارينيز يانار اولسون.</verse>
        <verse osisID='Luke.12.36'>او آداملار کئمي اولون کي، آغالارينين تويدان قاييتماسيني گؤزله‌يئردئلر. اوندان اؤتري کي، گلئب قاپيني دؤيسه، اله او آندا اونا آچسينلار.</verse>
        <verse osisID='Luke.12.37'>بختور او قول‌لار کي، آغا گلنده اونلاري اوياق تاپير. دوغروسونو سئزه ديئرم؛ او، بِلئني باغلاييب اونلاري اوتورداجاق و يانلارينا گلئب اونلارا خئدمت اده​جک.</verse>
        <verse osisID='Luke.12.38'>و اگر ائکئنجي نؤوبتده، و يا اوچونجو نؤوبتده گلئب اونلاري بله تاپسا، خوش او قول‌لارين حالينا!</verse>
        <verse osisID='Luke.12.39'>آمّا بونو بئلئن کي، اگر اِو صاحئبي اوغرونون هانسي ساعاتدا گله​جه‌يئني بئلسه‌يدي، اِوئني اوغورلاماغا قويمازدي.</verse>
        <verse osisID='Luke.12.40'>اونون اوچون سئز ده حاضير اولون، چونکي ائنسان اوغلو سئزئن گومان آپارماديغينيز ساعاتدا گله​جک."</verse>
        <verse osisID='Luke.12.41'>پطروس اونا ددي: "يارب! بو مثلي فقط بئزه ديئرسن، يوخسا هامييا؟"</verse>
        <verse osisID='Luke.12.42'>رب جاواب وردي: "کئمدئر او صادئق و عاغيلّي نؤکرباشي کي، آغاسي اونو نؤکرلري اوستونه ائختئيار صاحئبي قويور. اوندان اؤتري کي، اونلارا واختلي-واختيندا يمک پايلاريني ورسئن.</verse>
        <verse osisID='Luke.12.43'>بختور او قول کي، آغاسي، گلدئيي زامان، اونو بو جور ائش گؤرمکده تاپسين.</verse>
        <verse osisID='Luke.12.44'>دوغروسونو سئزه ديئرم؛ آغاسي بوتون وار-يوخونو اونا تاپشيراجاق.</verse>
        <verse osisID='Luke.12.45'>لاکئن اگر همئن قول اوره‌يئنده دسه: «آغام گج گله​جک.» و باشلاييب کئشي و آرواد خئدمتچئلري دؤيسه، ييئب، ائچئب، کفلنسه،</verse>
        <verse osisID='Luke.12.46'>قولون آغاسي، اونون گؤزلمه‌دئيي بئر گونده و بئلمه‌دئيي بئر ساعاتدا گله​جک، اونو ائکي شقّه ادئب ائمانسيزلارلا بئر توتاجاق.</verse>
        <verse osisID='Luke.12.47'>او قول کي، آغاسينين ائسته‌يئني بئله-بئله حاضير اولمايا و اونون ائراده​سئنه عمل اتمه‌يه، چوخ دؤيوله​جک.</verse>
        <verse osisID='Luke.12.48'>لاکئن اگر بئلمه‌يئب، کؤته‌يه لايئق اولان ائشلر گؤرسه، آز دؤيوله​جک. کئمه چوخ ورئلئب، اوندان چوخ طلب اولوناجاق و کئمه چوخ امانت اِدئلئب، اوندان داها چوخ ائسته​نئله​جک.</verse>
        <verse osisID='Luke.12.49'>من دونيايا اود ياغديرماغا گلمئشم: و نجه ائستردئم کي، او، آرتيق آليشيب يانايدي!</verse>
        <verse osisID='Luke.12.50'>لاکئن منئم آلاجاغيم بئر تعمئد وار و بو تعمئد يرئنه يتئشنه کئمي نه قدر سيخينتي چکئرم!</verse>
        <verse osisID='Luke.12.51'>گومان ادئرسئنئز کي، من دونيايا صولح گتئرمه‌يه گلمئشم؟! يوخ، ديئرم سئزه، عکسئنه آيريليق گتئرمه‌يه گلمئشم.</verse>
        <verse osisID='Luke.12.52'>چونکي بوندان سونرا، بئر اِوده ياشايان بش نفردن، اوچو ائکئسئنه و ائکئسي اوچونه ضئدّ اولاجاق.</verse>
        <verse osisID='Luke.12.53'>آتا اوغلونا و اوغول آتاسينا، آنا قيزينا و قيز آناسينا، قاينانا گلئنه، و گلئن قاينانايا ضئدّ اولاجاق."</verse>
        <verse osisID='Luke.12.54'>و جاماعاتا ددي: "قربدن بئر بولودون قالخديغيني گؤرنده او آندا ديئرسئنئز؛ «ياغيش ياغاجاق!» و اِله ده اولور.</verse>
        <verse osisID='Luke.12.55'>و جنوب کوله‌يي اَسَنده، ديئرسئنئز کي، «يامان ائستي اولاجاق!» و اِله ده اولور.</verse>
        <verse osisID='Luke.12.56'>اي رئياکارلار! ير اوزونون، گؤي اوزونون گؤرونوشونو سچه بئلئرسئنئز، آمّا نجه اولور کي، ائندئکي زاماني سچه بئلمئرسئنئز؟!</verse>
        <verse osisID='Luke.12.57'>نه اوچون اؤز-اؤزونوزدن دوغرو اولاني آييرد اتمئرسئنئز؟!</verse>
        <verse osisID='Luke.12.58'>شئکايت ادن آداملا حاکئمئن يانينا گدن واخت، حله يولدا ائکن چاليش کي، اوندان ياخاني قورتاراسان. يوخسا سني حاکئمئن يانينا سوره​جک. حاکئم ده محکمه ائجراچيسينين اَلئنه وره​جک، و او دا سني زئندانا آتاجاق.</verse>
        <verse osisID='Luke.12.59'>سنه ديئرم کي، آخير قارا پولونو دا ورمه‌يئنجه اورادان چيخماياجاقسان!"</verse>
      </chapter>
      <chapter osisID='Luke.13'>
        <verse osisID='Luke.13.1'>بو زامان اورادا اولانلاردان بعضئسي گلدئلر و او جلئللي​لردن اونا خبر‌وردئلر ‌کي، پئلاط ‌اونلاري اؤلدوروب، قانلاريني، ​کسدئردئيي ​قوربانلارلا قاريشديرميشدي.</verse>
        <verse osisID='Luke.13.2'>عئسا جاواب ورئب ددي: "آيا اِله گومان ادئرسئنئز کي، بو جلئللي​لر، قالان جلئللي​لردن داها چوخ گوناهکار اولدوقلاري اوچون بو عاقئبته دوچار اولدولار؟!</verse>
        <verse osisID='Luke.13.3'>سئزه ديئرم؛ خير. آمّا، اگر تؤوبه اتمه‌يه​سئنئز، هامينيز اونلار کئمي هلاک اولاجاقسينيز.</verse>
        <verse osisID='Luke.13.4'>و يا او اون‌سکّئز نفر کي، سئلوآم بورجو اونلارين اوستونه دوشوب اؤلدوردو. آيا اِله گومان ادئرسئنئز کي، بونلار اورشلئمده ياشايان آيري اورشلئملي​لردن داها چوخ گوناهکار ائدئلر؟!</verse>
        <verse osisID='Luke.13.5'>سئزه ديئرم؛ خير. آمّا، اگر تؤوبه اتمه‌يه​سئنئز، هامينيز اونلار کئمي هلاک اولاجاقسينيز."</verse>
        <verse osisID='Luke.13.6'>و اونلارا بو مثلي ددي: "بئر نفرئن باغيندا اکئلمئش بئر انجئر آغاجي وار ائدي. او آدام گلئب آغاجدا ميوه آختاردي، لاکئن تاپمادي.</verse>
        <verse osisID='Luke.13.7'>و باغبانا ددي: «باخ، اوچ ائلدئر کي، بو انجئر آغاجين يانينا گلئب ميوه آختاريرام، آمّا تاپميرام. اونو کس. نئيه بوش يره تورپاغي توتسون؟!»</verse>
        <verse osisID='Luke.13.8'>آمّا باغبان اونا جاواب ورئب ددي: «آغا، اونو بو ائل ده قوي قالسين. من اونون اطرافيني بل‌له‌يئب پِيئن تؤکه‌رم.</verse>
        <verse osisID='Luke.13.9'>اگر گلن ائل ميوه گتئرسه، ياخشي. اگر گتئرمه‌سه، اونو کسرسن.»"</verse>
        <verse osisID='Luke.13.10'>عئسا سبّت گونو کنئسه​لرئن بئرئنده تعلئم ورئردي.</verse>
        <verse osisID='Luke.13.11'>اورادا بئر آرواد وار ائدي کي، اون‌سکّئز ائلدن بري ناخوشلوق اَلئنه دوچار اولموشدو کي، باعئثي بئر روح ائدي؛ بِلي بوکولموشدو و اصلا دوزه‌له بئلمئردي.</verse>
        <verse osisID='Luke.13.12'>عئسا اونو گؤرن واخت، يانينا چاغيريب اونا ددي: "آرواد، ناخوشلوغوندان آزاد اولوبسان."</verse>
        <verse osisID='Luke.13.13'>و اَللرئني اونون اوستونه قويدو. آرواد او آندا دئک دوردو و تارييا شوکور اتمه‌يه باشلادي.</verse>
        <verse osisID='Luke.13.14'>بو واخت، کنئسه​نئن ريئسي عئسانين سبّت گونونده شفا وردئيي اوچون قضبله‌نئب، خالقا ددي: "ائش گؤرمک اوچون آلتي گون وار. شفا تاپماق اوچون سبّت گونونده يوخ، او گونلرده گلئن!"</verse>
        <verse osisID='Luke.13.15'>رب اونا جاواب ورئب ددي: "اي رئياکار آدام! مگر سئزلردن هچ کئم سبّت گونونده اؤز اؤکوزونو و يا اِششه‌يئني آخوردان آچيب سووارماغا آپارمير؟</verse>
        <verse osisID='Luke.13.16'>بو آرواد کی، اون‌ سکّئز ائلدن بري شيطان طرفئندن باغلانيب، ائبراهئمئن بئر قيزي‌دير. آيا سبّت گونونده اونو بو اسئرلئکدن آزاد اتمک جائز ديئل؟!"</verse>
        <verse osisID='Luke.13.17'>عئسانين بو سؤزلري اونون ضئدّئنه قالخان آداملارين هاميسيني اوتانديردي و بوتون خالق اونون گؤردويو شؤوکتلي ائشلرئن هاميسينا سوئنئردئلر.</verse>
        <verse osisID='Luke.13.18'>سونرا عئسا ددي: "تارينين پادشاهليغي نه‌يه بنزه‌يئر و اونو نه‌يه بنزه‌دئم؟</verse>
        <verse osisID='Luke.13.19'>خاردال توخومونا بنزر کي، بئر آدام گؤتوروب اونو اؤز باغيندا اَکدي. توخوم بؤيودو، بؤيوک آغاج اولدو و گؤيون قوشلاري اونون بوداقلاريندا يووا تئکدئلر."</verse>
        <verse osisID='Luke.13.20'>و گئنه ددي: "تارينين پادشاهليغيني نه‌يه بنزه‌دئم؟</verse>
        <verse osisID='Luke.13.21'>او، خمئر ماياسينا بنزر کي، بئر آرواد گؤتوروب اونو اوچ اؤلچو اون ائچئنه قاتدي، اله کي، بوتون خمئر تورشودو."</verse>
        <verse osisID='Luke.13.22'>عئسا شهرلر و کندلري گزئب، اونلاردا تعلئم وره-وره اورشلئمه طرف گدئردي.</verse>
        <verse osisID='Luke.13.23'>او واخت بئر نفر اونا ددي: "يارب، آيا نئجات تاپانلار آزديرلار؟"  عئسا اونلارا ددي:</verse>
        <verse osisID='Luke.13.24'>"دار قاپيدان گئرمه‌يه چاليشين. سئزه ديئرم کي، چوخلاري گئرمک ائسته‌يه​جکلر، لاکئن قادئر اولماياجاقلار.</verse>
        <verse osisID='Luke.13.25'>اِو صاحئبي دوروب قاپيني باغلاياندان سونرا، سئز اشئگده دايانيب قاپيني دؤيمه‌يه باشلاياجاقسينيز و دئيه​جکسئنئز: «يارب، بئزه آچ.»  لاکئن او سئزه جاوابيندا دئيه​جک: «سئزي تانيميرام، هارادانسينيز؟»</verse>
        <verse osisID='Luke.13.26'>او زامان سئز بله دمه‌يه باشلاياجاقسينيز: «بئز سنئن حوضوروندا ييئب ائچئردئک و سن بئزئم کوچه​لرده تعلئم ورئردئن.،</verse>
        <verse osisID='Luke.13.27'>لاکئن او دئيه​جک: «سئزه ديئرم کي، سئزي تانيميرام، هارادانسينيز؟! مندن اوزاقلاشين، هامينيز حاقسيزليق ادنسئنئز.»</verse>
        <verse osisID='Luke.13.28'>او زامان کي، ائبراهئمي، ائسحاقي، يعقوبو، و بوتون پيغمبرلري تارينين پادشاهليغيندا و اؤزونوزو اورادان قوولموش گؤرورسونوز، اورادا آغلاشما و دئش قيجيرتماسي اولاجاق.</verse>
        <verse osisID='Luke.13.29'>شرقدن و قربدن، شئمالدان و جنوبدان گلئب تارينين پادشاهليغيندا سوفره​يه اوتوراجاقلار.</verse>
        <verse osisID='Luke.13.30'>باخ، اله آخيرکي‌لار وار کي، بئرئنجي اولاجاقلار و اله بئرئنجئلر وار کي، آخيرکي اولاجاقلار." </verse>
        <verse osisID='Luke.13.31'>اله او زامان فرئسئلردن بعضئلري گلئب، اونا ددئلر: "بورادان چيخ، گت. چونکي هئرود سني اؤلدورمک ائسته‌يئر."</verse>
        <verse osisID='Luke.13.32'>عئسا دا اونلارا ددي: «گدئن او تولکويه ديئن: «باخ، من بو گون و صاباح ناپاک روحلاري قووب آداملارا شفا وره​جه‌يم و اوچونجو گون مقصدئمه يتئشه​جه‌يم.</verse>
        <verse osisID='Luke.13.33'>لاکئن بو گون، صاباح، و اِرته‌سي گون گرک گَزئم. چونکي مومکون ديئل کي، بئر پيغمبر اورشلئمدن کناردا هلاک اولسون.»</verse>
        <verse osisID='Luke.13.34'>اي اورشلئم، اي اورشلئم، پيغمبرلري اؤلدورن و اونا گؤنده‌رئلنلري داشا باسان! تويوق اؤز جوجه​لرئني قانادلارينين آلتينا ييغان کئمي نچه دفه ائسته‌دئم کي، من ده سنئن اؤولادلاريني ييغيم. لاکئن سن ائسته‌مه‌دئن!</verse>
        <verse osisID='Luke.13.35'>باخ، اِوئنئز سئزه وئران بوراخيلير. سئزه ديئرم کي، سئز «ربّئن آدي ‌ائله گلن موبارک اولسون» دئينه قدر، مني گؤرمه‌يه​جکسئنئز."</verse>
      </chapter>
      <chapter osisID='Luke.14'>
        <verse osisID='Luke.14.1'>بئر سبّت گونو عئسا فرئسي ريئسلرئندن بئرئنئن اوئنه چؤرک يمه‌يه گتدي و اونلار اونو گودوردولر.</verse>
        <verse osisID='Luke.14.2'>اورادا اونون قاباغيندا بئر آدام وار ائدي کي، بدنئنده سو ييغيلميش ائدي.</verse>
        <verse osisID='Luke.14.3'>عئسا شرئعت عالئملري و فرئسئلره خئطاب ادئب ددي: "آيا سبّت گونو شفا ورمک جائزدئر؟"</verse>
        <verse osisID='Luke.14.4'>لاکئن اونلاردان هچ بئر سس چيخمادي. عئسا او آدامي توتوب صاغالتدي و اونو مورخّص اتدي.</verse>
        <verse osisID='Luke.14.5'>عئسا اونلارا ددي: "سئزلردن کئم وار کي، اگر اِششَک و يا اؤکوزو سبّت گونو قويويا دوشسه، تزلئکله اونو چيخارتماسين؟!"</verse>
        <verse osisID='Luke.14.6'>اونلار اونون بو سوآلينا جاواب وره بئلمه‌دئلر.</verse>
        <verse osisID='Luke.14.7'>عئسا يمه‌يه دعوت اولونانلارين نجه يوخاري باشي سچدئکلرئني گؤرنده، اونلارا بو مثلي ددي:</verse>
        <verse osisID='Luke.14.8'>"سني بئر نفر تويا دعوت اتسه، يوخاري باشدا اوتورما. اولماسين کي، سندن داها حؤرمتلئسئني دعوت اتمئش اولسون</verse>
        <verse osisID='Luke.14.9'>و مئزبان گلئب سنه دسئن: «بو آداما ير ور.» و او واخت اوتانيب، لاپ آشاغي باشدا اوتورمالي اولاسان.</verse>
        <verse osisID='Luke.14.10'>آمّا دعوت اولوندوغون زامان، گدئب لاپ آشاغي باشدا اوتور کي، مئزبان گلئب، سنه دسئن: «دوستوم، يوخاري باشا کچ.» او واخت مجلئسده اوتورانلارين حوضوروندا عئزّتلي اولارسان.</verse>
        <verse osisID='Luke.14.11'>چونکي اؤزونو اوجالدان هر کس آلچالاجاق، لاکئن اؤزونو آلچالدان آدام اوجالاجاق."</verse>
        <verse osisID='Luke.14.12'>و اونو دعوت اده‌نه ددي: "گون اورتا و يا شام قوناقليغي ورن واخت نه اؤز دوستلاريني، نه اؤز قارداشلاريني، نه اؤز قوحوملاريني، نه ده اؤز وارلي قونشولاريني دعوت ات کي، اونلار دا سني دعوت ادئب بلجه سنه عوضئني ورسئنلر.</verse>
        <verse osisID='Luke.14.13'>لاکئن قوناقليق ورن واخت، يوخسول‌لاري، علئل​لري، توپاللاري، و کورلاري دعوت ات کي،</verse>
        <verse osisID='Luke.14.14'>بختور اولارسان. چونکي اونلار سنه عوضئني وره بئلمئرلر و صالحلرئن دئرئلدئيي واخت سنه عوض ورئله​جک."</verse>
        <verse osisID='Luke.14.15'>عئسا ائله سوفره باشيندا اوتورانلاردان بئري بونو اشئدن واخت ددي: "خوش او آدامين حالينا کي، تارينين پادشاهليغيندا چؤرک يسئن!"</verse>
        <verse osisID='Luke.14.16'>لاکئن عئسا اونا ددي: "بئر آدام بؤيوک بئر شام قوناقليغي وردي و چوخلو قوناق دعوت اتدي.</verse>
        <verse osisID='Luke.14.17'>يمک واختي گلن واخت نؤکرئني دعوت اولونانلارين يانينا گؤنده‌ردي کي، اونلارا دسئن: «بويورون، چونکي آرتيق هر شي حاضيردير.»</verse>
        <verse osisID='Luke.14.18'>لاکئن قوناقلارين هاميسي بئردن عوذر ائسته‌ميه باشلاديلار. بئرئنجئسي اونا ددي: «بئر زمي ساتين آلميشام، گدئب اونا باخمالي‌يام. سندن خاهئش ادئرم مني معذور ساياسان.»</verse>
        <verse osisID='Luke.14.19'>او بئري ددي: «بش جوت اؤکوز ساتين آلميشام و اونلاري ائمتاحان اتمه‌يه گدئرم. سندن خاهئش ادئرم مني معذور ساياسان.»</verse>
        <verse osisID='Luke.14.20'>اوچونجوسو ددي: «من اِولنمئشم، بونا گؤره ده گله بئلمه‌رم.»</verse>
        <verse osisID='Luke.14.21'>نؤکر قاييديب بو شيلري اؤز آغاسينا چاتديردي. او واخت اِو صاحئبي قضبله‌نئب نؤکرئنه ددي: «تز گت، شهرئن کوچه​لر و دؤنگه‌لرئنده اولان يوخسوللاري، علئل​لري، توپاللاري، و کورلاري بورايا گتئر.»</verse>
        <verse osisID='Luke.14.22'>نؤکر ددي: «آغا! امرئن يرئنه يتئرئلدي، آمّا گئنه ير وار.»</verse>
        <verse osisID='Luke.14.23'>آغاسي نؤکره ددي: «گت، بوتون يوللاري و چپرلري آختار و آداملاري گلمه‌يه مجبور ات کي، اوئم دولسون.</verse>
        <verse osisID='Luke.14.24'>سئزه ديئرم کي، ائلک دعوت اولونان او آداملاردان هچ بئري منئم قوناقليغيمدان دادماياجاق.»"</verse>
        <verse osisID='Luke.14.25'>عئسا ائله چوخ آدام گدئردي. و دؤنوب اونلارا ددي:</verse>
        <verse osisID='Luke.14.26'>"کئم اؤز آتاسيندان، آناسيندان، آرواد و اوشاقلاريندان، قارداشلار و باجيلاريندان حتّا اؤز حياتيندان نئفرت اتمه‌يئب منئم يانيما گلسه، منئم شاگئردئم اولا بئلمز.</verse>
        <verse osisID='Luke.14.27'>و کئم اؤز چارميخيني گؤتورمه‌يئب داليمجا گلسه، منئم شاگئردئم اولا بئلمز.</verse>
        <verse osisID='Luke.14.28'>سئزلردن کئم وار کي، بئر بورج تئکمک ائسته‌ينده، اوتوروب اوّلجه خرجئني حساب اتمز کي، گؤرسون آيا اونو باشا يتئرمک اوچون پولو وار؟</verse>
        <verse osisID='Luke.14.29'>چونکي اگر بونؤوره​سئني قويوب ائشي باشا يتئره بئلمه‌سه، او زامان اونو گؤرن هر کس رئشخند اتمه‌يه باشلاييب،</verse>
        <verse osisID='Luke.14.30'>دئيه​جک: «بو آدام تئکمه‌يه باشلادي، لاکئن بئتئره بئلمه‌دي.»</verse>
        <verse osisID='Luke.14.31'>و يا هانسي پادشاه وار کي، اؤزگه بئر پادشاهلا موحارئبه​يه چيخاندا، اوّلجه اوتوروب مصلحتلشمز کي، گؤرسون آيا اون‌مئن نفر عسگر​له قادئردئر او پادشاهين قاباغينا چيخسين کي، ائيئرمي مئن عسگرله اوستونه گلئر؟</verse>
        <verse osisID='Luke.14.32'>يوخسا، او بئرئسي حله اوزاقدا ائکن، يانينا اِلچئلر گؤنده‌رئب، صولح اتمه‌يه چاليشار.</verse>
        <verse osisID='Luke.14.33'>بلجه ده، سئزلردن کئم بوتون وار-يوخوندان اَل چکمه‌سه، منئم شاگئردئم اولا بئلمز.</verse>
        <verse osisID='Luke.14.34'>دوز ياخشي شي‌دئر؛ آمّا اگر دوز دادسيز اولسا، اونا نه ائله داد ورئلر؟</verse>
        <verse osisID='Luke.14.35'>نه تورپاغا فايداسي وار، نه ده پِيئنه؛ اونو اشئيه آتارلار. اشئتمه‌يه قولاغي اولان اشئتسئن."</verse>
      </chapter>
      <chapter osisID='Luke.15'>
        <verse osisID='Luke.15.1'>بو زامان بوتون باج ييغانلار و گوناهکارلار عئسانين يانينا ياخينلاشيرديلار کي، اونون سؤزلرئني اشئتسئنلر.</verse>
        <verse osisID='Luke.15.2'>هم فرئسئلر هم ده دئن عالئملري ميريلدانماغا باشلاييب ديئردئلر: "بو آدام گوناهکارلاري قبول ادئر و اونلارلا يمک ييئر."</verse>
        <verse osisID='Luke.15.3'>عئسا دا اونلارا بو مثلي گتئرئب ددي:</verse>
        <verse osisID='Luke.15.4'>"سئزلردن کئم وار کي، يوز قويونو اولسون و اونلاردان بئرئني ائتئردئيي واخت، دوخسان دوقّوزونو چؤلده بوراخيب، ائتمئش اولاني تاپانا قدر دالينجا گتمه‌سئن؟!</verse>
        <verse osisID='Luke.15.5'>تاپاندا سوئنئب اونو چئيئنلرئنه قويار</verse>
        <verse osisID='Luke.15.6'>و اِوه گلدئيي زامان اؤز دوستلار و قونشولاريني چاغيريب دئير: «منئم شادليغيما شرئک اولون، چونکي ائتمئش قويونومو تاپميشام.»</verse>
        <verse osisID='Luke.15.7'>سئزه ديئرم کي، بلجه ده، گؤيده تؤوبه اِدَن بئر گوناهکار اوچون شادليق اولاجاق؛ او شادليقدان داها چوخ کي، دوخسان دوقّوز صالح و تؤوبه​يه مؤحتاج اولمايان آدامدان اؤتري اولار.</verse>
        <verse osisID='Luke.15.8'>و يا هانسي آرواد وار کي، اون دئرهمي اولسون و بئرئني ائتئرن واخت چيراق يانديريب، اِوي سوپوروب، اونو تاپانا قدر آختارماسين؟!</verse>
        <verse osisID='Luke.15.9'>تاپان زامان دوستلار و قونشولاريني ييغيب دئير: «منئم شادليغيما شرئک اولون، چونکي ائتئردئيئم دئرهمي تاپميشام.»</verse>
        <verse osisID='Luke.15.10'>سئزه ديئرم کي، بلجه ده، تؤوبه ادن بئر گوناهکار اوچون تارينين ملکلري آراسيندا شادليق اولاجاق."</verse>
        <verse osisID='Luke.15.11'>و ددي: "بئر نفرئن ائکي اوغلو وار ائدي.</verse>
        <verse osisID='Luke.15.12'>اونلاردان کئچئيي آتاسينا ددي: «آتا، ماليندان منه يتئشن حئصّه​ني منه ور!» آتا دا ماليني اونلارين آراسيندا بؤلدو.</verse>
        <verse osisID='Luke.15.13'>بئر نچه گون سونرا، کئچئک اوغول وار-يوخونو ييغيب، اوزاق بئر مملکته گتدي. و اورادا سفاهتله ياشاييب، بوتون ماليني تلف اتدي.</verse>
        <verse osisID='Luke.15.14'>هاميسيني خرجله‌يندن سونرا، او وئلايتده بؤيوک بئر آجليق اولدو و او مؤحتاج اولماغا باشلادي.</verse>
        <verse osisID='Luke.15.15'>اونا گؤره ده گدئب، او اؤلکه​نئن ساکئنلرئندن بئرئنئن خئدمتئنه گئردي. او دا اونو اؤز زمئسئنده دونوز اوتارماغا گؤنده‌ردي.</verse>
        <verse osisID='Luke.15.16'>اوغلان آرزو اِدَردي کي، دونگوزلارين يدئيي آشغال-قابيقلارلا قارنيني دويورسون، لاکئن هچ کس اونا بئر شي ورمئردي.</verse>
        <verse osisID='Luke.15.17'>اوغول اؤزونه گلئب ددي: «آتامين نه قدر موزد آلان ائشچئسي وار، هاميسينين دا بوللوقجا چؤره‌يي وار، لاکئن من بورادا آجليقدان اؤلورَم.</verse>
        <verse osisID='Luke.15.18'>دوروب آتامين يانينا گدئب دئيه‌رم: آتا، گؤيه و سنه گوناه اتمئشم،</verse>
        <verse osisID='Luke.15.19'>و آرتيق سنئن اوغلون آدلانماغا لايئق ديئلم. مني موزد آلان ائشچئلرئن بئرئسي کئمي آل.»</verse>
        <verse osisID='Luke.15.20'>اوغول دوروب، اؤز آتاسينين يانينا گتدي.  حله اوزاقدا ائکن آتاسي اونو گؤروب، اونا رحمي گلدي و قاچيب اونو قوجاقلادي و اؤپدو.</verse>
        <verse osisID='Luke.15.21'>اوغول اونا ددي: «آتا، گؤيه و سنه گوناه اِتمئشم و آرتيق سنئن اوغلون آدلانماغا لايئق ديئلم.»</verse>
        <verse osisID='Luke.15.22'>آمّا آتا اؤز قوللارينا ددي: «خلتلرئن لاپ گؤزَلئني گتئرئب اونا گيئندئرئن، بارماغينا اوزوک تاخين و آياقلارينا آياق قابي گتئرئن.</verse>
        <verse osisID='Luke.15.23'>کؤکه‌لدئلمئش داناني گتئرئن، کسئن؛ ييئب شادليق ادک!</verse>
        <verse osisID='Luke.15.24'>چونکي بو اوغلوم اؤلموشدو، دئرئلدي. ائتمئشدي، تاپيلدي.» و شادليق اتمه‌يه باشلاديلار.</verse>
        <verse osisID='Luke.15.25'>بؤيوک اوغول زمئده ائدي. قاييداندا، اوه ياخينلاشديغي زامان اوخوماق و اويناماق سسي اشئتدي.</verse>
        <verse osisID='Luke.15.26'>نؤکرلردن بئرئني چاغيريب سوروشدو: «بو نه‌دئر؟»</verse>
        <verse osisID='Luke.15.27'>نؤکر ده اونا ددي: «قارداشين قاييديب. آتان دا کؤکلدئلمئش داناني کسئب، چونکي اونو صاغ-سالامات تاپيب.»</verse>
        <verse osisID='Luke.15.28'>بؤيوک اوغول حئرصله‌نئب، ائستمه‌دي ائچه‌ري گئرسئن. او زامان آتاسي چيخيب اونا يالواردي.</verse>
        <verse osisID='Luke.15.29'>آمّا او، آتاسينا جاواب ورئب ددي: «باخ، نچه ائل‌لردئر کي، سنه خئدمت اِدئرم و هچ زامان سنئن امرئندن چيخماميشام. آمّا سن، بئر دفه ده اولسون، کئچئک بئر کچي بله، ورمه‌دئن کي، دوستلاريملا شادليق ادئم.</verse>
        <verse osisID='Luke.15.30'>لاکئن سنئن ماليني عئفّتسئز آروادلارلا تلف ادن بو اوغلون گلئب و سن اونون اوچون کؤکلدئلمئش داناني کسئبسن!»</verse>
        <verse osisID='Luke.15.31'>آتاسي اونا ددي: «سن همئشه منئمله‌سن و بوتون وار-يوخوم سنئندئر.</verse>
        <verse osisID='Luke.15.32'>لاکئن شادليق و شنلئک اتمک بئزه لازيمدير، چونکي سنئن بو قارداشين اؤلموشدو، دئرئلدي. ائتمئشدي، تاپيلدي.»"  </verse>
      </chapter>
      <chapter osisID='Luke.16'>
        <verse osisID='Luke.16.1'>عئسا شاگئردلرئنه بونلاري دا ددي: "وارلي بئر آدامين بئر ناظئري وار ائدي و اونا خبر گلدي کي، ناظئر اونون ماليني ائصراف ادئر.</verse>
        <verse osisID='Luke.16.2'>آغا ناظئري يانينا چاغيريب ددي: «سنئن حاقّيندا بو اشئتدئکلرئم نه‌دئر؟ ناظئرلئيئنئن حسابيني ور، چونکي داها ناظئر اولا بئلمزسن.»</verse>
        <verse osisID='Luke.16.3'>ناظئر اؤز-اؤزونه ددي: «نه ادئم؟ آغام اِوئن ائداره​سئني مندن آلير. تورپاق قازماغا گوجوم يتمز، يولچولوقدان دا کي، اوتانيرام.</verse>
        <verse osisID='Luke.16.4'>بئلئرم نه ادئم کي، ناظئرلئکدن قووولدوغوم زامان اؤزگه آداملار مني اِولرئنه قبول اتسئنلر.»</verse>
        <verse osisID='Luke.16.5'>او واخت آغاسينا بورجلو اولانلارين هاميسيني تک-تک يانينا چاغيردي. بئرئنجئسئنه ددي: «آغاما نه قدر بورجلوسان؟»</verse>
        <verse osisID='Luke.16.6'>او آدام ددي: «يوز اؤلچو زيتون ياغي.»  ناظئر اونا ددي: «اؤز قبضئني گؤتور، تز اوتور و ياز، الّي.»</verse>
        <verse osisID='Luke.16.7'>سونرا او بئرئسئنه ددي: «سن نه قدر بورجلوسان؟»  ناظئر اونا ددي: «اؤز قبضئني گؤتور و ياز، هشتاد.»</verse>
        <verse osisID='Luke.16.8'>آغاسي دوروست اولمايان ناظئري، فراستلي رفتار اتدئيئنه گؤره تعرئفله‌دي. چونکي بو دؤورانين اوغوللاري اؤزلرئنه بنزر آداملارلا اولان موناسئبتلرئنده، نور اوغوللاريندان داها فراستلئدئرلر.</verse>
        <verse osisID='Luke.16.9'>سئزه ديئرم: دونيانين يالان اولان ثروتي ائله اؤزونوزه دوستلار قازانين کي، ثروتئنئز يوخ اولان زامان، اونلار سئزي ابدي مسکنلره قبول اتسئنلر.</verse>
        <verse osisID='Luke.16.10'>بالاجا بئر ائشده صادئق اولان، بؤيوک ائشده ده صادئقدئر. لاکئن بالاجا بئر ائشده صادئق اولمايان، بؤيوک ائشده ده صادئق ديئل.</verse>
        <verse osisID='Luke.16.11'>بلجه، اگر دونيانين يالان اولان ثروتئنده صادئق اولماياسينيز، دوغرو اولاني کئم سئزه تاپشيرار؟</verse>
        <verse osisID='Luke.16.12'>و اگر اؤزگه بئر آدامين ماليندا صادئق اولماياسينيز، اؤز مالينيز اولاني سئزه کئم ورر؟</verse>
        <verse osisID='Luke.16.13'>هچ بئر نؤکر ائکي آغايا قوللوق اده بئلمز؛ چونکي يا بئرئندن نئفرت ادئب او بئرئسئني سوه​جک، يا دا بئرئنه باغلي قالاجاق، او بئرئسئنه حقئر باخاجاق. هم تارييا هم ده دونيانين ثروتئنه قوللوق اده بئلمزسئنئز."</verse>
        <verse osisID='Luke.16.14'>پول​پرست فرئسئلر عئسانين بوتون بو سؤزلرئني اشئدئب اونا رئشخند ادئردئلر.</verse>
        <verse osisID='Luke.16.15'>عئسا اونلارا ددي: "سئز او آداملارسينيز کي، ائنسانلارين قاباغيندا اؤزونوزو صالح گؤرسه‌دئرسئنئز، آمّا تارينين سئزئن اوره‌يئنئزدن خبري وار. چونکي ائنسانلار آراسيندا اَعلا ساييلان شي، تارينين يانيندا ائيرندئرن بئر شي‌دئر.</verse>
        <verse osisID='Luke.16.16'>شرئعت و پيغمبرلر يحيايا قدر ائدئلر. او زاماندان بو يانا تارينين پادشاهليغينين خوش خبري موژده ورئلئر و هر کس اورايا زورلا گئرمه‌يه چاليشير.</verse>
        <verse osisID='Luke.16.17'>لاکئن گؤي و يرئن محو اولماسي، شرئعتئن بئر نؤقطه​سئنئن دوشمه‌سئندن داها آساندير.</verse>
        <verse osisID='Luke.16.18'>آرواديني بوشاييب آيري آروادلا اِولنن هر کس زئنا ادئر. اَرئندن بوشانان آروادلا اولنن هر کس زئنا اتمئش اولور. </verse>
        <verse osisID='Luke.16.19'>وارلي بئر آدام وار ائدي کي، قيرميزي و نازئک کتاندان پالتار گِيَردي و هر گون طمطراقلا کف اِدَردي.</verse>
        <verse osisID='Luke.16.20'>ائلعازر آدلي بئر فاغير وار ائدي کي، بدنئني يارا بوروموشدو و وارلي آدامين قاپيسينين يانيندا اوزانميشدي.</verse>
        <verse osisID='Luke.16.21'>آرزو اِدَردي کي، وارلي آدامين سوفره​سئندن تؤکولن خيريم-خيردالارلا قارنيني دويورسون؛ حتّا ائتلر گلئب، اونون يارالاريني يالاييرديلار.</verse>
        <verse osisID='Luke.16.22'>بو فاغير اؤلدو و ملکلر طرفئندن ائبراهئمئن قوجاغينا آپاريلدي؛ وارلي آدام دا اؤلدو و باسديريلدي.</verse>
        <verse osisID='Luke.16.23'>اؤلولر دئياريندا عذاب چکدئيي زامان، گؤزلرئني قالديريب اوزاقدا ائبراهئمي و اونون قوجاغيندا ائلعازري گؤردو.</verse>
        <verse osisID='Luke.16.24'>وارلي آدام باغيريب ددي: «اي ائبراهئم آتا! منه رحمئن گلسئن. ائلعازري گؤنده‌ر، بارماغينين اوجونو سودا ائسلاتسين و منئم دئلئمي سرئنلَتسئن، چونکي بو آلوودا عذاب چکئرم.»</verse>
        <verse osisID='Luke.16.25'>لاکئن ائبراهئم ددي: «اوغول، يادينا سال کي، سن اؤز حياتيندا ياخشيليق پاييني آلدين. حال بو کي، ائلعازر پئسلئک پاييني آلدي. ائندي او تسلّي تاپير، آمّا سن عذاب چکئرسن.</verse>
        <verse osisID='Luke.16.26'>بوندان علاوه، سئزئنله بئزئم آراميزدا بؤيوک بئر اوچوروم قويولوب کي، بورادان سئزئن طرفه کچمک ائسته‌ينلر، کچه بئلمئرلر. اِله‌جه ده اورادان بئزئم يانيميزا کچه بئلمئرلر.»</verse>
        <verse osisID='Luke.16.27'>وارلي آدام ددي: «اگر بله‌دئر، يالواريرام اي آتا! اونو آتامين اوئنه گؤنده‌ره​سن.</verse>
        <verse osisID='Luke.16.28'>چونکي منئم بش قارداشيم وار، قوي اونلاري خبردار اتسئن کي، مبادا بو عذاب يرئنه گلسئنلر.»</verse>
        <verse osisID='Luke.16.29'>ائبراهئم اونا ددي: «اونلارين يانيندا موسا و پيغمبرلر وار، قوي اونلارا قولاق آسسينلار.»</verse>
        <verse osisID='Luke.16.30'>وارلي آدام ددي: «خير، ائبراهئم آتا! اگر اؤلموشلردن بئري اونلارين يانينا گتسه، تؤوبه ادرلر.»</verse>
        <verse osisID='Luke.16.31'>آمّا ائبراهئم اونا ددي: «اگر موسايا و پيغمبرلره قولاق آسميرلار، اؤلولردن بئري دئرئلسه بله، ائنانمازلار.»"</verse>
      </chapter>
      <chapter osisID='Luke.17'>
        <verse osisID='Luke.17.1'>عئسا شاگئردلرئنه ددي: "مومکون ديئل کي، ائنسانلاري بودره​دن شيلر گلمه‌سئن. آمّا واي او آدامين حالينا کي، بونلار اونون واسئطه‌سئله گلئر.</verse>
        <verse osisID='Luke.17.2'>بو کئچئکلردن بئرئني بودره​دن آدام اوچون داها ياخشي او اولاردي کي، بوينونا بئر ديئرمان داشي آسيليب، دهنزه آتيلسين.</verse>
        <verse osisID='Luke.17.3'>دئقّتلي اولون. اگر قارداشين سنئن حاقّيندا گوناه اتسه، اونو مزمّت ات و اگر تؤوبه اتسه، اونو باغيشلا.</verse>
        <verse osisID='Luke.17.4'>و اگر گونده يدّي دفه سنه گوناه اتسه و گونده يدّي دفه قاييديب سنه «تؤوبه ادئرم» دسه، اونو باغيشلامالي‌سان."</verse>
        <verse osisID='Luke.17.5'>حوارئلر ربّه ددئلر: "ائمانيميزي آرتير."</verse>
        <verse osisID='Luke.17.6'>رب ددي: "اگر سئزده بئر خاردال توخومو قدر ائمان اولسايدي، بو توت آغاجينا دئيردئنئز: «بورادان چيخ و دهنزده اکئل!» و او، سئزدن ائطاعت اِدَردي.</verse>
        <verse osisID='Luke.17.7'>سئزلردن کئم جوت سورن و يا چوبانليق ادن بئر قولونا، زمئدن قاييدان زامان دئير: «تز اول، گل سوفره باشيندا اوتور؟»</verse>
        <verse osisID='Luke.17.8'>مگر اونا دمز کي، «منه يمک حاضيرلا و بلئني باغلاييب منه خئدمت ات کي، ييئب ائچئم. و سونرا سن ييئب ائچرسن؟»</verse>
        <verse osisID='Luke.17.9'>اونون امرلرئني يرئنه يتئردئيي اوچون آيا او، قولدان تشکّور ادر؟ ائنانميرام.</verse>
        <verse osisID='Luke.17.10'>ائندي سئز ده، سئزه امر اولونان هر شيي يرئنه يتئرندن سونرا ديئن: «بئز دَيَرسئز قوللاريق، چونکي او ائشلري اتمئشئک کي، اتمکلري بئزه واجئبدئر.»"</verse>
        <verse osisID='Luke.17.11'>اورشلئمه گدنده عئسا سامئره ائله جلئلئن آراسينداکي سرحددن کچئردي.</verse>
        <verse osisID='Luke.17.12'>بئر کنده گئرن زامان اون‌نفر جوذاملي کئشي اونون قاباغينا چيخيب، اوزاقدا دوردولار.</verse>
        <verse osisID='Luke.17.13'>و اوجا سسله ددئلر: "عئسا، آغا! بئزه يازيغين گلسئن."</verse>
        <verse osisID='Luke.17.14'>عئسا اونلاري گؤره‌نده ددي: "گدئن، اؤزونوزو کاهئنلره گؤرسدئن." و يولدا ائکن جوذامدان تمئزلَندئلر.</verse>
        <verse osisID='Luke.17.15'>اونلاردان بئري صاغالديغيني گؤرنده اوجا سسله تارييا حمد اده-اده قاييتدي</verse>
        <verse osisID='Luke.17.16'>و اوزو-اوسته عئسانين آياقلارينا دوشوب، اوندان تشکّور اتدي؛ بو آدام سامئره​لي ائدي.</verse>
        <verse osisID='Luke.17.17'>عئسا بونو گؤروب سوروشدو: "مگر جوذامدان تمئز اولانلار اون‌نفر ديئلدئلر؟ بس قالان دوقّوز نفر هارادادير؟!</verse>
        <verse osisID='Luke.17.18'>آيا بو قرئبدن باشقا هچ بئري تاپيلمادي کي، قاييديب تارييا حمد اتسئن؟"</verse>
        <verse osisID='Luke.17.19'>و او آداما ددي: "دور گت؛ ائمانين سني خئلاص اتدي."</verse>
        <verse osisID='Luke.17.20'>او زامان کي، فرئسئلر تارينين پادشاهليغينين نه زامان گله​جه‌يي باره​ده سوروشدولار، عئسا اونلارا جاواب ورئب ددي: "تارينين پادشاهليغي اله بئر شکئلده گلمز کي، گؤزله گؤروله بئلسئن.</verse>
        <verse osisID='Luke.17.21'>و آداملار دا دمه‌يه​جکلر کي، «باخ، بورادادير» و يا «اورادادير.» چونکي تارينين پادشاهليغي سئزئن آرانيزدادير."</verse>
        <verse osisID='Luke.17.22'>و شاگئردلره ددي: "اله گونلر گله​جک کي، ائنسان اوغلونون گونلرئندن بئرئني گؤرمک ائستيه​جکسئنئز، آمّا گؤرمه‌يه​جکسئنئز.</verse>
        <verse osisID='Luke.17.23'>و سئزه دئيه​جکلر «باخ، بورادادير» و يا «اورادادير.» اونلارلا گتمه‌يئن و اونلارين داللارينا دا دوشمه‌يئن!</verse>
        <verse osisID='Luke.17.24'>چونکي شئمشک گؤيون بئر طرفئندن چاخيب او بئري طرفئنه قدر نجه شاخير، ائنسان اوغلو دا اؤز گونونده اله اولاجاق.</verse>
        <verse osisID='Luke.17.25'>آمّا اوّلجه گرکدئر کي، او، چوخ عذاب چکسئن و بو نسئل طرفئندن ردّ اولونسون.</verse>
        <verse osisID='Luke.17.26'>نوحون گونلرئنده نجه اولدو، ائنسان اوغلونون گونلرئنده ده اله اولاجاق.</verse>
        <verse osisID='Luke.17.27'>نوحون گمئيه گئردئيي گونه قدر، ائنسانلار ييئردئلر، ائچئردئلر، آرواد آليرديلار، اره گدئردئلر. سونرا او بؤيوک سل گلئب، هاميسيني محو اتدي.</verse>
        <verse osisID='Luke.17.28'>لوطون گونلرئنده ده بله اولدو؛ ائنسانلار ييئردئلر، ائچئردئلر، آليرديلار، ساتيرديلار، اَکئردئلر، تئکئردئلر.</verse>
        <verse osisID='Luke.17.29'>لاکئن لوطون سودومدان چيخديغي گون، گؤيدن اود و گوگورد ياغدي و هاميسيني محو اتدي.</verse>
        <verse osisID='Luke.17.30'>ائنسان اوغلونون ظوهور اده​جه‌يي گونده ده بله اولاجاق.</verse>
        <verse osisID='Luke.17.31'>او گونده، اؤزو دامدا، لاکئن اَشياسي اوئن ائچئنده اولان آدام اونلاري گؤتورمک اوچون آشاغي انمه‌سئن. اِلجه ده زمئده اولان گري دؤنمه‌سئن.</verse>
        <verse osisID='Luke.17.32'>لوطون آرواديني خاطيرلايين.</verse>
        <verse osisID='Luke.17.33'>هر کس جانيني حئفظ اتمه‌يه چاليشسا، اونو ائتئره​جک. و هر کئم جانيني ائتئرسه، اونو حئفظ اده​جک.</verse>
        <verse osisID='Luke.17.34'>سئزه ديئرم: او گجه بئر ياتاقدا ائکي نفر اولاجاق؛ بئري گؤتوروله​جک، و بئرئسي قالاجاق.</verse>
        <verse osisID='Luke.17.35'>اَل ديئرماني چکن ائکي آرواد اولاجاق؛ بئري گؤتوروله​جک و بئرئسي قالاجاق.</verse>
        <verse osisID='Luke.17.36'>زمئده ائکي نفر اولاجاق؛ بئري گؤتوروله​جک و بئرئسي قالاجاق."</verse>
        <verse osisID='Luke.17.37'>شاگئردلر عئسايا جاواب ورئب ددئلر: "هارادا اولاجاق، يارب؟" </verse>
      </chapter>
      <chapter osisID='Luke.18'>
        <verse osisID='Luke.18.1'>بئر ده عئسا اونلارا بئر مثل چکدي کي، گؤرسدسئن نجه هر زامان هچ يورولمادان دوعا اتملي‌دئرلر. و ددي:</verse>
        <verse osisID='Luke.18.2'>"بئر شهرده بئر حاکئم وار ائدي کي، نه تاريدان قورخاردي، نه ده آداملاردان اوتاناردي.</verse>
        <verse osisID='Luke.18.3'>اله همئن شهرده بئر دول آرواد دا وار ائدي کي، دائم اونون يانينا گلئب دئيردي: .داعواچي اولدوغوم آدامدان منئم حاقّيمي آل.»</verse>
        <verse osisID='Luke.18.4'>حاکئم بئر مودّت بو ائشي ائستمه‌دي. آمّا نهايت اؤز-اؤزونه ددي: «گرچي من نه تاريدان قورخورام نه ده آداملاردان اوتانيرام،</verse>
        <verse osisID='Luke.18.5'>بو آرواد منه چوخ زحمت ورئر. اونون حاقّيني آليم کي، بئر داها گلئب باشيمي آغريتماسين.»"</verse>
        <verse osisID='Luke.18.6'>و رب ددي: "عدالتسئز حاکئمئن نه ددئيئني اشئدئن.</verse>
        <verse osisID='Luke.18.7'>مگر تاري اؤز سچدئکلرئنئن، گجه گوندوز اونو ائمدادا چاغيرانلارين دادينا چاتماز؟ مگر اونلار اوچون چوخ يوبادار؟</verse>
        <verse osisID='Luke.18.8'>سئزه ديئرم کي، اونلارين دادينا تزلئکله چاتاجاق. لاکئن ائنسان اوغلو، گلدئيي زامان، آيا ير اوزونده ائمان تاپاجاقدير؟"</verse>
        <verse osisID='Luke.18.9'>عئسا اؤزلرئنئن صالح آداملار اولدوغونا بل باغلايان و آيري آداملارا حقارتله باخان بعضئلري اوچون ده بله بئر مثل چکدي:</verse>
        <verse osisID='Luke.18.10'>"ائکي نفر دوعا اتمک اوچون معبده گئردئلر؛ بئرئسي فرئسي و او بئرئسي باج ييغان ائدي.</verse>
        <verse osisID='Luke.18.11'>فرئسي آياق اوسته دوروب اؤز-اؤزونه بله دوعا ادئردي: «اي تاري! سنه شوکور ادئرم کي، اؤزگه آداملار کئمي تالان ادن، حاقسيز، زئناکار، يا دا بو باج ييغان آدام کئمي ديئلم.</verse>
        <verse osisID='Luke.18.12'>هفته​ده ائکي دفه اوروج توتورام و قازانديغيمين اوندا-بئرئني ورئرم.»</verse>
        <verse osisID='Luke.18.13'>آمّا باج ييغان آدام اوزاقدا دوروب گؤزلرئني گؤيه قالديرماغا بله جسارت اتمئردي. لاکئن سئنه​سئنه دؤيوب ديئردي: «اي تاري! من گوناهکارا رحم ات.»</verse>
        <verse osisID='Luke.18.14'>سئزه ديئرم کي، فرئسي يوخ، باج ييغان آدام تارينين گؤزونده تمئزه چيخيب اوئنه گتدي. چونکي اؤزونو اوجالدان هر کس آلچالاجاق، لاکئن اؤزونو آلچالدان آدام اوجاليلاجاقدير."</verse>
        <verse osisID='Luke.18.15'>کئچئک اوشاقلاري عئسانين يانينا گتئردئلر کي، او، اونلارا ال قويسون. آمّا شاگئردلر بونو گؤرن واخت اونلارا آجيقلانديلار.</verse>
        <verse osisID='Luke.18.16'>آمّا عئسا اونلاري يانينا چاغيريب ددي: "قويون اوشاقلار منئم يانيما گلسئنلر! اونلارا مانع اولمايين. چونکي تارينين پادشاهليغي بله‌لرئنکئدئر.</verse>
        <verse osisID='Luke.18.17'>دوغروسونو سئزه ديئرم؛ کئم تارينين پادشاهليغيني کؤرپه بئر اوشاق کئمي قبول اتمسه، اورايا اصلا گئره بئلمز."</verse>
        <verse osisID='Luke.18.18'>ريئسلردن بئري عئسادان سوروشوب ددي: "ياخشي اوستاد! نه ادئم کي، ابدي حياتي مئراث آليم؟"</verse>
        <verse osisID='Luke.18.19'>عئسا اونا ددي: "نه اوچون مني ياخشي چاغيريرسان؟ واحئد تاريدان باشقا هچ کس ياخشي ديئل.</verse>
        <verse osisID='Luke.18.20'>احکامي بئلئرسن؛ زئنا اتمه، قتل اتمه، اوغورلوق اتمه، يالاندان شهادت ورمه، آتا و آنانا حؤرمت ات."</verse>
        <verse osisID='Luke.18.21'>آدام ددي: "بونلارين هاميسينا اوشاقليغيمدان عمل ادئرم."</verse>
        <verse osisID='Luke.18.22'>عئسا، بونو اشئدن واخت اونا ددي: "داها بئر زادين اسکئکدئر؛ نه‌يئن وارسا، سات، مؤحتاج آداملارا ور و گؤيده خزئنن اولاجاق. سونرا منئم داليمجا گل."</verse>
        <verse osisID='Luke.18.23'>آدام بو سؤزلري اشئدن واخت قمگئن اولدو چونکي چوخ وارلي ائدي.</verse>
        <verse osisID='Luke.18.24'>عئسا اونون قمگئن اولدوغونو گؤره‌نده ددي: "وارلي اولانلار تارينين پادشاهليغينا نه چتئنلئکله گئرئرلر!</verse>
        <verse osisID='Luke.18.25'>چونکي دوه​نئن ائينه دِشئيئندن کچمه‌سي، وارلي آدامين تارينين پادشاهليغينا گئرمه‌سئندن داها آساندير."</verse>
        <verse osisID='Luke.18.26'>بو سؤزلري اشئدنلر ددئلر: "بس کئم نئجات تاپا بئلر؟"</verse>
        <verse osisID='Luke.18.27'>عئسا ددي: "ائنسانلار اوچون قيري‌​مومکون اولان ائشلر، تاري اوچون مومکوندور."</verse>
        <verse osisID='Luke.18.28'>او زامان پطروس ددي: "باخ، بئز هر شيي آتيب سنئن دالينجا گلمئشئک."</verse>
        <verse osisID='Luke.18.29'>عئسا اونلارا ددي: "دوغروسونو سئزه ديئرم؛ اله بئر آدام يوخدور کي، تارينين پادشاهليغي اوچون اِوئني يا دا آرواديني، قارداشلاريني يا دا آتا-آناسيني و يا اوشاقلاريني آتميش اولسون،</verse>
        <verse osisID='Luke.18.30'>و بو زاماندا داها آرتيق و گله​جک عصرده ده ابدي حياتي آلماسين."</verse>
        <verse osisID='Luke.18.31'>عئسا اون‌ائکي شاگئردئني يانينا چاغيريب اونلارا ددي: "باخين، بئز اورشلئمه چيخيريق و ائنسان اوغلو اوچون پيغمبرلر واسئطه​سئله نه‌لر يازيليب، هاميسي يرئنه يتئرئله‌جک.</verse>
        <verse osisID='Luke.18.32'>او، قيري‌يهودئلرئن الئنه تسلئم ادئله​جک. اونلار اونو ائستهزا اده​جکلر و اونو تحقئر ادئب اوزونه توپوره​جکلر.</verse>
        <verse osisID='Luke.18.33'>اونا شالّاق ووروب اؤلدوره​جکلر. لاکئن اوچونجو گون او، دئرئله​جک."</verse>
        <verse osisID='Luke.18.34'>شاگئردلر بو سؤزلردن هچ بئر شي باشا دوشمه‌دئلر؛ بو سؤزلر اونلار اوچون اؤرتولو ائدي و دِيئلَنلري آنلاماديلار.</verse>
        <verse osisID='Luke.18.35'>عئسا ارئحايا ياخينلاشديغي زامان، بئر کور يول قيراغيندا اوتوروب يولچولوق ادئردي.</verse>
        <verse osisID='Luke.18.36'>يانيندان چوخلو آدامين کچدئيئني اشئدنده سوروشدو: "بو نه‌دئر؟"</verse>
        <verse osisID='Luke.18.37'>اونا ددئلر کي، ناصئره​لي عئسا بورادان کچئر.</verse>
        <verse osisID='Luke.18.38'>او واخت کور آدام قيشقيردي: "داوود اوغلو عئسا، منه يازيغين گلسئن."</verse>
        <verse osisID='Luke.18.39'>قاباقدا گدنلر اونا آجيقلانيب ساکئت اتمه‌يه چاليشديلار، لاکئن او، داها برک قيشقيردي: "داوود اوغلو عئسا، منه يازيغين گلسئن."</verse>
        <verse osisID='Luke.18.40'>عئسا دايانيب امر اتدي کي، اونو يانينا گتئرسئنلر. کور آدام ياخينلاشاندا عئسا اوندان سوروشدو:</verse>
        <verse osisID='Luke.18.41'>"نه ائسته‌يئرسن کي، سنه ادئم؟"  کور آدام ددي: "يارب، گؤزلرئم گئنه گؤرسون."</verse>
        <verse osisID='Luke.18.42'>عئسا اونا ددي: "گؤزلرئن گؤرسون. ائمانين سني صاغالتدي."</verse>
        <verse osisID='Luke.18.43'>او آندا آدامين گؤزلري آچيلدي و او، تارييا شوکور اده-اده عئسانين دالينجا گتدي. و بونو گؤرن بوتون خالق تارييا حمد و ثنا اتدي. </verse>
      </chapter>
      <chapter osisID='Luke.19'>
        <verse osisID='Luke.19.1'>عئسا ارئحايا گئرئب اونون ائچئندن کچئردي.</verse>
        <verse osisID='Luke.19.2'>اورادا زکّا آدلي بئر کئشي وار ائدي. زکّا باج ييغانلارين ريئسي و وارلي بئر آدام ائدي.</verse>
        <verse osisID='Luke.19.3'>عئسانين کئم اولدوغونو گؤرمک ائسته‌يئردي؛ لاکئن بويو قيسا اولدوغو اوچون جاماعاتين چوخلوغوندان گؤره بئلمئردي.</verse>
        <verse osisID='Luke.19.4'>زکّا عئساني گؤرمک اوچون ائره​لئيه قاچيب بئر انجئر آغاجينا چيخدي، چونکي عئسا اورادان کچه​جک ائدي.</verse>
        <verse osisID='Luke.19.5'>عئسا او يره چاتاندا يوخاري باخيب اونو گؤردو و اونا ددي: "زکّا! تز آشاغي دوش، چونکي بو گون من سنئن اوئنده قالمالي‌يام."</verse>
        <verse osisID='Luke.19.6'>زکّا تز آشاغي دوشوب شادليقلا عئساني قبول اتدي.</verse>
        <verse osisID='Luke.19.7'>بونو گؤرنلرئن هاميسي ديئنئب ديئردئلر: "گدئب گوناهکار بئر آدامين اوئنده قوناق اولوب!"</verse>
        <verse osisID='Luke.19.8'>آمّا زکّا آياغا قالخيب ربّه ددي: "باخ، آغا! وار-دؤولتئمئن ياريسيني مؤحتاجلارا وره​رم و کئمدن حاقسيزليقلا آلميشام، اونا دؤرد قات قايتارارام."</verse>
        <verse osisID='Luke.19.9'>عئسا اونا ددي: "بو گون بو اِوه نئجات گلئب، اونا گؤره کي، بو آدام دا ائبراهئمئن اوغلودور.</verse>
        <verse osisID='Luke.19.10'>چونکي ائنسان اوغلو گلئب کي، ائتمئش اولانلاري آختاريب اونلارا نئجات ورسئن."</verse>
        <verse osisID='Luke.19.11'>اونلار بو شيلري اشئدن واخت، عئسا بئر مثل ده علاوه اتدي؛ او سببدن کي، اورشلئمه ياخين ائدي و اونلار اله دوشونوردولر کي، تارينين پادشاهليغي او ساعات ظاهئر اولاجاق.</verse>
        <verse osisID='Luke.19.12'>ددي: "اصئلزاده بئر آدام اوزاق مملکته گتدي کي، اؤزو اوچون پادشاهليق اله گتئرئب قاييتسين.</verse>
        <verse osisID='Luke.19.13'>بلجه قوللاريندان اون نفرئني چاغيردي و اونلارا اون چکي پول ورئب ددي: «من گلنه کئمي بونلاري ائشه سالين.»</verse>
        <verse osisID='Luke.19.14'>لاکئن اونون هموطنلري اوندان نئفرت ادئردئلر و اونون دالينجا الچئلر گؤنده‌رئب ددئلر: «ائسته‌مئرئک کي، بو آدام بئزه پادشاهليق اتسئن.»</verse>
        <verse osisID='Luke.19.15'>آدام، پادشاهليغي اله گتئرئب قاييداندان سونرا، پول وردئيي قوللاري يانينا چاغيرتدي کي، کئمئن نه قازانديغيني بئلسئن.</verse>
        <verse osisID='Luke.19.16'>بئرئنجئسي گلئب ددي: «آغا، سنئن چکئن داها اون چکي قازانيب.»</verse>
        <verse osisID='Luke.19.17'>آدام اونا ددي: «آفرئن، ياخشي قولوم! لاپ کئچئک بئر ائشده صادئق اولدوغون اوچون اون شهره حاکئم اول.»</verse>
        <verse osisID='Luke.19.18'>ائکئنجئسي گلئب ددي: «آغا! سنئن چکئن داها بش چکي گتئرئب.»</verse>
        <verse osisID='Luke.19.19'>بونا دا ددي: «سن ده بش شهره حاکئم اول.»</verse>
        <verse osisID='Luke.19.20'>و او بئري ده گلئب ددي: «آغا بو دا سنئن چکئن، اونو دسمالا بوکوب ساخلاديم،</verse>
        <verse osisID='Luke.19.21'>چونکي برک آدام اولدوغون اوچون سندن قورخوردوم؛ اؤزون قويماديغيني گؤتورنسن و اؤزون اکمه‌دئيئني بئچنسن.»</verse>
        <verse osisID='Luke.19.22'>آغاسي اونا ددي: «اي پئس قول! سني اؤز سؤزونله محکوم اده​جه‌يم. سن بئلئردئن کي، من برک آدامام، اؤزوم قويماديغيمي گؤتوره‌نم، اؤزوم اکمه‌دئيئمي بئچه‌نم</verse>
        <verse osisID='Luke.19.23'>بس نه اوچون منئم پولومو صرّافلارا ورمه‌دئن کي، قاييتديغيم زامان اونو منفعتله گري آليم؟!»</verse>
        <verse osisID='Luke.19.24'>و اورادا اولانلارا بويوردو: «چکئسئني اوندان آلين و اون چکئسي اولانا ورئن!»</verse>
        <verse osisID='Luke.19.25'>اونلار اونا ددئلر: «آغا! اونون آرتيق اون چکئسي وار!»</verse>
        <verse osisID='Luke.19.26'>«سئزه ديئرم کي، کئمده وارسا، اونا داها چوخ ورئله​جک، لاکئن کئمده يوخسا، الئنده اولان دا اوندان آليناجاقدير.</verse>
        <verse osisID='Luke.19.27'>منئم اوستلرئنده پادشاه اولماماغيمي ائسته‌ين دوشمنلرئمي گتئرئن و گؤزومون قاباغيندا قيلينجدان کچئردئن!»"</verse>
        <verse osisID='Luke.19.28'>عئسا، بونلاري دئيندن سونرا، قاباقدا يرئيئب اورشلئمه طرف گتدي.</verse>
        <verse osisID='Luke.19.29'>زيتون داغي آدلانان داغين اَته‌يئنده‌کي بيت فاجي و بيت عنيايا ياخينلاشاندا شاگئردلرئندن ائکئسئني گؤنده‌رئب،</verse>
        <verse osisID='Luke.19.30'>ددي: "قاباقدا اولان کنده گدئن. اورايا گئردئيئنئز زامان باغلانميش بئر سيپا تاپارسينيز کي، ائندئيه کئمي هچ کس اونا مئنمه‌يئب. اونو آچيب گتئرئن.</verse>
        <verse osisID='Luke.19.31'>اگر کئمسه سئزدن سوروشسا کي، «نه اوچون سيپاني آچيرسينيز؟»، اونا بله ديئن: «ربّئن بونا احتئياجي وار.»"</verse>
        <verse osisID='Luke.19.32'>گؤنده‌رئلن​لر گدئب هر شيي عئسانين ددئيي کئمي تاپديلار.</verse>
        <verse osisID='Luke.19.33'>سيپاني آچان واخت، اونون صاحئبلري اونلارا ددئلر: "سيپاني نه اوچون آچيرسينيز؟"</verse>
        <verse osisID='Luke.19.34'>شاگئردلر جاواب وردئلر: "بو سيپا ربّه لازيمدير."</verse>
        <verse osisID='Luke.19.35'>سيپاني عئسانين يانينا گتئردئلر و پالتارلاريني سيپانين بلئنه سرئب عئساني اونا مئندئردئلر.</verse>
        <verse osisID='Luke.19.36'>و عئسا يولدا گدنده، آداملار پالتارلاريني يولا سرئردئلر.</verse>
        <verse osisID='Luke.19.37'>زيتون داغينين اَته‌يئنه ياخينلاشاندا شاگئردلرئندن چوخلاري گؤردوکلري بوتون مؤجوزه​لر اوچون سوئنئب، گور سسله تارييا حمد و ثنا اتمه‌يه باشلاديلار.</verse>
        <verse osisID='Luke.19.38'>ديئردئلر: "ربّئن آديندا گلن پادشاه موبارک اولسون. گؤيلرده امئن-آمانليق و لاپ اوجالاردا عئزّت اولسون."</verse>
        <verse osisID='Luke.19.39'>فرئسئلردن بعضئسي خالقين ائچئندن اونا ددئلر: "اوستاد، شاگئردلرئنه بئر آجيقلان."</verse>
        <verse osisID='Luke.19.40'>عئسا جاوابيندا اونلارا ددي: "سئزه ديئرم کي، اگر اونلار ساکئت اولسالار، داشلار دئله گله​جکلر."</verse>
        <verse osisID='Luke.19.41'>شهره ياخينلاشديغي زامان عئسا اونا باخيب شهر اوچون آغلادي.</verse>
        <verse osisID='Luke.19.42'>و ددي: "آه، کاشکي سن بو گونونده امئن-آمانليغينا باعئث اولان شيلري بئلسه‌يدئن! آمّا بونلار حله​لئک سنئن گؤزلرئندن گئزلي‌دئر.</verse>
        <verse osisID='Luke.19.43'>چونکي سني اله گونلر گؤزله‌يئر کي، دوشمنلرئن سني سنگرلر​له احاطه ادئب، موحاصئره​يه آلاجاقلار و هر يردن سيخيشديراجاقلار.</verse>
        <verse osisID='Luke.19.44'>سني و ائچئنده‌کي اوشاقلاريني يرله بئر اده​جکلر، سنئن ائچئنده داشي داش اوسته قويماياجاقلار، چونکي تارينين سنئن کؤمه‌يئنه گلدئيي زاماني درک اتمه‌دئن."</verse>
        <verse osisID='Luke.19.45'>عئسا معبده گئرئب اورادا آليش-ورئش ادنلري قووماغا باشلادي.</verse>
        <verse osisID='Luke.19.46'>و اونلارا ددي: "يازيليب کي، منئم اوئم دوعا اِوئدئر. آمّا سئز اونو اوغرولار يوواسينا دؤنده‌رئبسئنئز."</verse>
        <verse osisID='Luke.19.47'>عئسا هر گون معبدده تعلئم ورئردي. باش کاهئنلر، دئن عالئملري، و خالقين اعيانلاري اونو هلاک اتمه‌يه فورصت آختاريرديلار.</verse>
        <verse osisID='Luke.19.48'>لاکئن نه اده​جکلرئني بئلمئردئلر. چونکي بوتون خالق ائشتئياقلا اونا قولاق آسيردي.</verse>
      </chapter>
      <chapter osisID='Luke.20'>
        <verse osisID='Luke.20.1'>عئسا، معبدده تعلئم ورئب ائنجئلئن خوش خبرئني وردئيي گونلرئن بئرئنده، باش کاهئنلر و دئن عالئملري، آغساقّاللارلا بئرلئکده ياخينلاشيب،</verse>
        <verse osisID='Luke.20.2'>اونا ددئلر: "بئزه ده گؤرک، سن بو ائشلري نه ائقتئدارلا ادئرسن؟ بو ائقتئداري سنه کئم وردي؟"</verse>
        <verse osisID='Luke.20.3'>عئسا جاوابيندا اونلارا ددي: "منئم ده سئزدن بئر سوآليم وار. منه ديئن؛</verse>
        <verse osisID='Luke.20.4'>يحيانين تعمئدي گؤيدن ائدي، يوخسا ائنسانلاردان؟"</verse>
        <verse osisID='Luke.20.5'>اونلار اؤز آرالاريندا فئکئرله‌شئب ديئردئلر: "اگر «گؤيدن» دسک، اوندا دئيه​جک؛ «نه اوچون اونا ائنانمادينيز؟»</verse>
        <verse osisID='Luke.20.6'>لاکئن اگر «ائنسانلاردان» دسک، بوتون خالق بئزي داشا باساجاق. چونکي خالق يحيانين پيغمبر اولدوغونا ائنانير."</verse>
        <verse osisID='Luke.20.7'>و جاواب وردئلر: "هارادان اولدوغونو بئلمئرئک؟"</verse>
        <verse osisID='Luke.20.8'>عئسا اونلارا ددي: "من ده سئزه دمئرم کي، بو ائشلري هانسي ائقتئدارلا گؤرورم."</verse>
        <verse osisID='Luke.20.9'>سونرا خالقا بله بئر مثلي نقل اتمه‌يه باشلادي: "بئر آدام اوزوم باغي اکدي و باغي باغبانلارا ائجاره​يه ورئب، اوزون بئر مودّت اوچون اؤزگه بئر مملکته گتدي.</verse>
        <verse osisID='Luke.20.10'>محصول زاماني باغبانلارين يانينا بئر قول گؤنده‌ردي کي، باغين محصولوندان اونون پاييني ورسئنلر. لاکئن باغبانلار قولو دؤيوب الي-بوش يوللاديلار.</verse>
        <verse osisID='Luke.20.11'>داها آيري بئر قول گؤنده‌ردي؛ آمّا اونلار بونو دا دؤيوب حؤرمتسئز اتدئلر و الي-بوش قايتارديلار.</verse>
        <verse osisID='Luke.20.12'>اوچونجو قولو دا گؤنده‌ردي؛ آمّا اونلار اونو دا يارالاييب قوودولار.</verse>
        <verse osisID='Luke.20.13'>او زامان اوزوم باغين صاحئبي ددي: «نه ادئم؟ قوي اؤز سوگئلي اوغلومو گؤنده‌رئم. بلکه اونو گؤرنده حؤرمت اِدَرلر.»</verse>
        <verse osisID='Luke.20.14'>لاکئن باغبانلار اونو گؤرن واخت، آرالاريندا بله ددئلر: «وارئث بودور! گلئن اونو اؤلدورَک کي، مئراث بئزه قالسين.»</verse>
        <verse osisID='Luke.20.15'>و اونو باغدان اشئيه آتيب اؤلدوردولر. ائندي اوزوم باغينين صاحئبي اونلارا نه اده​جک؟</verse>
        <verse osisID='Luke.20.16'>گله​جک، بو باغبانلاري هلاک ادئب، باغي اؤزگه باغبانلارا وره​جکدئر."  بونو اشئدن خالق ددي: "قوي بله اصلا باش ورمه‌سئن."</verse>
        <verse osisID='Luke.20.17'>عئسا اونلارا باخيب ددي: "بس بو يازي نه دمکدئر؟«بنّالارين ردّ اتدئکلري داش کونجون باشي اولدو.»</verse>
        <verse osisID='Luke.20.18'>بو داشين اوستونه ييخيلان هر کس پارچالاناجاق، لاکئن او، کئمئن اوستونه دوشسه، اونو ازه​جک."</verse>
        <verse osisID='Luke.20.19'>دئن عالئملري و باش کاهئنلر بئر يول آختارديلار کي، اله او آندا اونو توتسونلار. لاکئن خالقدان قورخدولار، چونکي باشا دوشدولر کي، بو مثلي اونلارين باره​سئنده ديئب. </verse>
        <verse osisID='Luke.20.20'>اونلار عئساني گودوب اؤزلرئني صالح آداملار کئمي گؤرسه‌دن بئر نچه جاسوس گؤنده‌ردئلر کي، اونو سؤز اوسته توتوب، بلجه والئنئن حؤکم و ائقتئدارينا تسلئم اتسئنلر.</verse>
        <verse osisID='Luke.20.21'>اونلار عئسادان سوروشدولار: "اوستاد! بئز بئلئرئک کي، سن دوغرو اولاني ديئب تعلئم ورئرسن و آداملارين آراسيندا فرق قويمورسان. آنجاق تارينين يولونو دوغرولوقلا اؤيره‌دئرسن.</verse>
        <verse osisID='Luke.20.22'>آيا قيصره باج ورمک بئزه جائزدئر يا يوخ؟"</verse>
        <verse osisID='Luke.20.23'>عئسا اونلارين حئيله​سئني باشا دوشوب ددي:</verse>
        <verse osisID='Luke.20.24'>"منه بئر دئنار گؤرسه‌دئن؛ اونون اوستونده اولان صورت و يازي کئمئندئر؟"  اونلار جاواب وردئلر: "قيصرئن."</verse>
        <verse osisID='Luke.20.25'>عئسا اونلارا ددي: "او زامان قيصرئنکئني قيصره، تارينينکيني تارييا ورئن."</verse>
        <verse osisID='Luke.20.26'>اونلار خالقين حوضوروندا عئساني سؤز اوسته توتا بئلمه‌دئلر و جاوابيندان تعجّوب ادئب سسلرئني کسدئلر. </verse>
        <verse osisID='Luke.20.27'>اؤلومدن سونرا دئرئلمه اولماديغيني دئين صادوقئلردن بعضئلري گلئب اوندان سوروشدولار:</verse>
        <verse osisID='Luke.20.28'>"اوستاد! موسا بئزئم اوچون يازيب کي، اگر بئر آدامين اِولي قارداشي اؤلسه و اونون اوشاغي اولماسا، صاغ قالان قارداش اونون دولونو آليب، اؤلن قارداشينا نسئل يتئشدئرسئن.</verse>
        <verse osisID='Luke.20.29'>يدّي قارداش وار ائدي؛ بئرئنجئسي بئر آرواد آلدي و اوشاقسيز اؤلدو.</verse>
        <verse osisID='Luke.20.30'>ائکئنجئسي او آروادي آلدي و او دا اوشاقسيز اؤلدو.</verse>
        <verse osisID='Luke.20.31'>اوچونجوسو ده اونو آلدي؛ و بلجه يدّئسي ده اوشاقلاري اولماييب اؤلدولر.</verse>
        <verse osisID='Luke.20.32'>هاميسيندان سونرا آرواد دا اؤلدو.</verse>
        <verse osisID='Luke.20.33'>بونا گؤره اؤلولر دئرئلنده آرواد اونلاردان هانسينين آروادي اولاجاق؟ چونکي او، يدّئسئنئن ده آروادي اولوب."</verse>
        <verse osisID='Luke.20.34'>عئسا جاوابيندا اونلارا ددي: "بو عالمئن ائنسانلاري آرواد آليرلار، اَره گدئرلر؛</verse>
        <verse osisID='Luke.20.35'>لاکئن گله​جک عالمه يتئشمه‌يه و اؤلولردن دئرئلمه‌يه لايئق ساييلانلار نه اِوله‌نَرلَر، نه ده اَره گِدَرلر.</verse>
        <verse osisID='Luke.20.36'>آرتيق اؤله ده بئلمزلر، چونکي ملکلر کئمي‌دئرلر و قئيامت اوغوللاري اولدوقلاريندان، اونلار تارينين اوغوللاري‌ديرلار.</verse>
        <verse osisID='Luke.20.37'>آمّا اؤلولرئن دئرئلدئيئني موسا دا آلوولانان بوتا حاقّينداکي روايتده گؤرسه‌دئر، او زامان کي، ربّي ائبراهئمئن تاريسي، ائسحاقين تاريسي، و يعقوبون تاريسي چاغيرير.</verse>
        <verse osisID='Luke.20.38'>تاري اؤلولرئن تاريسي يوخ، دئرئلرئن تاريسي‌دير. چونکي اونون يانيندا هامي دئری‌دئر."</verse>
        <verse osisID='Luke.20.39'>دئن عالئملرئنئن بعضئسي ددئلر: "اوستاد! گؤزل ددئن."</verse>
        <verse osisID='Luke.20.40'>و داها اوندان بئر شي سوروشماغا جورعت اتمه‌دئلر.</verse>
        <verse osisID='Luke.20.41'>لاکئن عئسا اونلارا ددي: "نجه ديئرلر کي، مسئح داوودون اوغلودور؟</verse>
        <verse osisID='Luke.20.42'>حال بو کي، داوود اؤزو، مزمورلار کئتابيندا بله ديئر:  رب منئم ربّئمه ددي:صاغيمدا اوتور،</verse>
        <verse osisID='Luke.20.43'>او زاماناجاق کي،من دوشمنلرئني آياقلارينين آلتينا قويوم.</verse>
        <verse osisID='Luke.20.44'>داوود اونو رب چاغيرديغينا گؤره، او، نجه داوودون اوغلو اولور؟!"</verse>
        <verse osisID='Luke.20.45'>بوتون خالق بو سؤزلره قولاق آسان واخت، عئسا اؤز شاگئردلرئنه ددي:</verse>
        <verse osisID='Luke.20.46'>"او دئن عالئملرئندن اؤزونوزو گؤزله‌يئن کي، اوزون پالتارلاردا گزمه‌يي، ميدانلاردا سالام آلماغي، کنئسه​لرده باش کورسولري و ضئيافتلرده يوخاري يرلرده اوتورماغي سوئرلر.</verse>
        <verse osisID='Luke.20.47'>اونلار دول آروادلارين اِولرئني اودورلار و رئياکارليقلا اوزون-اوزون دوعالار ادئرلر. بو آداملارين جزاسي داها دا آغير اولاجاق."</verse>
      </chapter>
      <chapter osisID='Luke.21'>
        <verse osisID='Luke.21.1'>عئسا يوخاري باخيب، وارلي آداملاري گؤردو کي، ائعانه قوتوسونا هدئيه​لرئني آتيرديلار.</verse>
        <verse osisID='Luke.21.2'>و کاسيب بئر دول آروادي دا گؤردو کي، اورايا ائکي قارا پول قويور.</verse>
        <verse osisID='Luke.21.3'>و ددي: "دوغروسونو سئزه ديئرم؛ بو يوخسول دول آرواد هاميدان چوخ پول آتدي.</verse>
        <verse osisID='Luke.21.4'>چونکي اونلارين هاميسي اؤز وارلارينين آرتيقليغيندان هدئيّه وردئلر، لاکئن بو آرواد کاسيبليغينا باخماييب، کچئنمک اوچون الئنده نه وار ائدي، وردي."</verse>
        <verse osisID='Luke.21.5'>بعضي آداملار معبدئن گؤزل داشلاريندان و هدئيّه​لر​له بزنمئش اولدوغوندان سؤز ادن واخت، عئسا ددي:</verse>
        <verse osisID='Luke.21.6'>"اِله گونلر گله​جک کي، بورادا گؤردويونوز شيلردن داش، داش اوسته قالماياجاق، هر شي محو اولاجاق."</verse>
        <verse osisID='Luke.21.7'>اونلار اوندان سوروشدولار: "اوستاد! بو ددئکلرئن نه زامان اولاجاق؟ و بو شيلرئن باش ورمه‌سي واختينين علامتي نه‌دئر؟"</verse>
        <verse osisID='Luke.21.8'>عئسا ددي: "دئقّتلي اولون کي، سئزي آلداتماسينلار. چونکي بئر چوخلاري منئم آديملا گلئب دئيه​جکلر «منم» و «واخت ياخيندير.» اونلارين دالينجا گتمه‌يئن.</verse>
        <verse osisID='Luke.21.9'>موحارئبه​لر و ائغتئشاش باره​ده اشئتدئيئنئز زامان اوره‌يئنئز اوزولمه‌سئن. چونکي بونلارين قاباقجا باش ورمه‌سي گرکدئر، آنجاق آخير تزلئکله گلمز."</verse>
        <verse osisID='Luke.21.10'>سونرا اونلارا ددي: "خالق خالقين، دؤولت دؤولتئن ضئدّئنه قالخاجاق؛</verse>
        <verse osisID='Luke.21.11'>گوجلو زلزله​لر، موختلئف يرلرده قيتليقلار و بلالار، دهشتلي حادئثه​لر و گؤيدن بؤيوک علامتلر اولاجاق.</verse>
        <verse osisID='Luke.21.12'>آمّا بونلارين هاميسيندان قاباق، منئم آديما گؤره سئزه ال آتاجاقلار، سئزي توتوب عذاب وره​جکلر، کنئسه​لره و زئندانلارا تسلئم اده‌جکلر، پادشاهلار و والئلر قاباغينا آپاراجاقلار.</verse>
        <verse osisID='Luke.21.13'>و بو، سئزه شهادت اوچون بئر فورصت اولاجاق.</verse>
        <verse osisID='Luke.21.14'>بونا گؤره اوره‌يئنئزده بونا قرار ورئن کي، نجه جاواب ورمه‌يئنئز اوچون قاباقجادان فئکئرلي اولماياسينيز.</verse>
        <verse osisID='Luke.21.15'>چونکي من اؤزوم سئزه اله بئر نئطق و حئکمت وره​جه‌يم کي، سئزه ضئدّ دورانلارين هچ بئري نه اونا ائراد توتا بئلسئنلر، نه ده اونا ضئدّ دورا بئلسئنلر.</verse>
        <verse osisID='Luke.21.16'>حتّا والئدينلرئنئز، قارداشلارينيز، قوحوملارينيز، و دوستلارينيز طرفئندن تسلئم اولوناجاقسينيز و سئزلردن بعضئسئني اؤلدورده​جکلر.</verse>
        <verse osisID='Luke.21.17'>و منئم آديما گؤره هامي سئزدن نئفرت اده​جک.</verse>
        <verse osisID='Luke.21.18'>لاکئن باشينيزدان بئر توک بله دوشميه​جک.</verse>
        <verse osisID='Luke.21.19'>دؤزوب دايانماقلا جانينيزي خئلاص اده​جکسئنئز.</verse>
        <verse osisID='Luke.21.20'>قوشونلارين اورشلئمي موحاصئره اتدئيئني گؤرن زامان بئلئن کي، اونون وئرانليغينين واختي ياخينلاشيبدير.</verse>
        <verse osisID='Luke.21.21'>او واخت، يهودئيه​ده اولانلار داغلارا قاچسينلار؛ شهرده اولانلار اورادان چيخسينلار و اطرافدا اولانلار اورايا گئرمه‌سئنلر.</verse>
        <verse osisID='Luke.21.22'>چونکي بو گونلر قئصاص گونلري‌دئر کي، بوتون يازيلار يرئنه يتئشسئن.</verse>
        <verse osisID='Luke.21.23'>واي او گونلرده بويلو اولانلارين و اوشاق اَمئزدئرن آروادلارين حالينا! چونکي بو اؤلکه​ده بؤيوک فلاکت و بو خالقين ضئدّئنه قضب اولاجاقدير.</verse>
        <verse osisID='Luke.21.24'>قيلينج آغزينا دوشه​جکلر، بوتون خالقلار آراسينا اسئر آپاريلاجاقلار و قيري‌يهودئلرئن واختي تامام اولانا کئمي، اورشلئم قيري‌يهودئلر طرفئندن پايمال اولاجاقدير.</verse>
        <verse osisID='Luke.21.25'>گونشده، آيدا، و اولدوزلاردا علامتلر اولاجاقدير، ير اوزونده مئلّتلر دهنزئن و شپه​لرئن گورولتوسوندن ائضطئراب ائچئنده اولاجاقلار.</verse>
        <verse osisID='Luke.21.26'>ائنسانلار قورخودان و دونيانين باشينا گلنلري گؤزلمکدن هوشدان گده​جکلر. چونکي گؤيلرئن قودرتي اسه​جک.</verse>
        <verse osisID='Luke.21.27'>او زامان اونلار ائنسان اوغلونون بولودلار ائچئنده قودرت و بؤيوک عئزّتله گلدئيئني گؤره​جکلر.</verse>
        <verse osisID='Luke.21.28'>بو ائشلر يرئنه يتئشمه‌يه باشلايان واخت، يوخاري باخين و باشينيزي قالديرين چونکي خئلاصينيز ياخيندير."</verse>
        <verse osisID='Luke.21.29'>و اونلارا بئر مثل چکدي: "انجئره و بوتون آغاجلارا باخين.</verse>
        <verse osisID='Luke.21.30'>يارپاق آچاندا بونو گؤرورسونوز و اؤزونوزدن بئلئرسئنئز کي، ياي آرتيق ياخيندير.</verse>
        <verse osisID='Luke.21.31'>الجه ده، سئز بو شيلرئن باش وردئيئني گؤرنده، بئلئن کي، تارينين پادشاهليغي ياخيندير.</verse>
        <verse osisID='Luke.21.32'>دوغروسونو سئزه ديئرم؛ بو شيلرئن هاميسي واقع اولمايينجا بو نسئل کچئب گتميه​جکدئر.</verse>
        <verse osisID='Luke.21.33'>گؤي و ير کچئب گده​جک، لاکئن منئم سؤزلرئم اصلا کچئب گتميه​جکدئر.</verse>
        <verse osisID='Luke.21.34'>دئقّتلي اولون کي، اوره‌يئنئز قارينقولولوق و کفلئلئکله، بو حياتين اوموراتي ائله آغيرلاشماسين و او گون، سئزه تله کئمي قفلتن گلمه‌سئن.</verse>
        <verse osisID='Luke.21.35'>چونکي او گون، ير اوزونده ياشايانلارين هاميسينين اوستونه گله​جکدئر.</verse>
        <verse osisID='Luke.21.36'>بونا گؤره ده همئشه آييق اولون و دوعا ادئن کي، بوتون باش وره​جک بو شيلردن خئلاص اولماغا و ائنسان اوغلونون حوضورونا چيخماغا قودرتئنئز اولسون."</verse>
        <verse osisID='Luke.21.37'>عئسا گوندوزلر معبدده تعلئم ورئردي، لاکئن گجه​لري اورادان چيخيب زيتون داغيندا کچئردئردي.</verse>
        <verse osisID='Luke.21.38'>و بوتون خالق سحر تزدن اونون سؤزلرئني اشئتمک اوچون اونون يانينا، معبده گلئردئلر.</verse>
      </chapter>
      <chapter osisID='Luke.22'>
        <verse osisID='Luke.22.1'>پاسخا ديئلن فطئر بايرامي ياخينلاشيردي.</verse>
        <verse osisID='Luke.22.2'>باش کاهئنلر و دئن عالئملري عئساني اؤلدورمک اوچون بئر يول آختاريرديلار، چونکي خالقدان قورخوردولار.</verse>
        <verse osisID='Luke.22.3'>او زامان شيطان ائسکاريوتلو آدلانان يهودانين اوره‌يئنه گئردي کي، او اون‌ائکئلردن بئري ائدي.</verse>
        <verse osisID='Luke.22.4'>و او گدئب باش کاهئنلر و معبدئن موحافئظلرئنئن ريئسي ائله دانيشدي کي، عئساني اونلارا نجه تسلئم اتسئن.</verse>
        <verse osisID='Luke.22.5'>اونلار سوئندئلر و اونا پول ورمه‌يه راضي اولدولار؛</verse>
        <verse osisID='Luke.22.6'>او دا سؤز وردي و بئر فورصت آختاريردي کي، جاماعات اولماديغي بئر يرده عئساني اونلارا تسلئم اتسئن.</verse>
        <verse osisID='Luke.22.7'>فطئر گونو گلدي کي، اوندا پاسخا قوزوسونو قوربان اتمک واجئب ائدي.</verse>
        <verse osisID='Luke.22.8'>عئسا، پطروس و يوحنّاني گؤنده‌رئب ددي: "گدئن، يمک اوچون بئزه پاسخا يمه‌يئني حاضيرلايين."</verse>
        <verse osisID='Luke.22.9'>اونلار اونا ددئلر: "هارادا ائسته‌يئرسن حاضيرليق گؤرک؟"</verse>
        <verse osisID='Luke.22.10'>عئسا اونلارا ددي: "باخين، شهره گئردئيئنئز زامان سهنگله سو داشييان بئر کئشي سئزه راست گله​جک. اونون دالينجا گدئن و او گئرن اِوه گئرئن.</verse>
        <verse osisID='Luke.22.11'>و او اِوئن صاحئبئنه ديئن: «اوستاد سندن سوروشور: قوناق اوتاغي هارادادير کي، شاگئردلرئمله بئر يرده پاسخا يمه‌يئني ييئم؟»</verse>
        <verse osisID='Luke.22.12'>او سئزه بالاخانادا دؤشَنمئش بؤيوک بئر اوتاق گؤرسده​جک. اورادا حاضيرليق گؤرون."</verse>
        <verse osisID='Luke.22.13'>شاگئردلر گدئب هر شيي عئسانين اونلارا ددئيي کئمي تاپديلار و پاسخاني حاضيرلاديلار.</verse>
        <verse osisID='Luke.22.14'>واخت يتئشنده عئسا اون‌ائکي حوارئسي ائله بئر يرده سوفره​يه اوتوردو.</verse>
        <verse osisID='Luke.22.15'>و اونلارا ددي: "چوخ آرزولاميشديم کي، عذاب چکمه​دن قاباق بو پاسخا يمه‌يئني سئزئنله بئرلئکده ييئم.</verse>
        <verse osisID='Luke.22.16'>چونکي سئزه ديئرم؛ تارينين پادشاهليغيندا پاسخا تکمئلئنه يتئشمه‌يئنجه، من بئر داها اونو يميه​جه‌يم."</verse>
        <verse osisID='Luke.22.17'>سونرا بئر پئياله گؤتوروب شوکور اتدي و ددي: "بونو گؤتورون و آرانيزدا بؤلوشدورون.</verse>
        <verse osisID='Luke.22.18'>چونکي سئزه ديئرم؛ تارينين پادشاهليغي گلمه‌يئنجه، اوزومون محصولوندان ائچميه​جه‌يم."</verse>
        <verse osisID='Luke.22.19'>سونرا چؤره‌يي گؤتوردو و شوکور ادئب پارچالادي و اونلارا ورئب ددي: "بو منئم بدنئمدئر کي، سئزئن اوچون فدا اولور. مني خاطيرلاماق اوچون بونو يرئنه يتئرئن."</verse>
        <verse osisID='Luke.22.20'>اله‌جه ده، آخشام يمه‌يئندن سونرا، پئياله​ني گؤتوروب ددي: "بو پئياله قانيمدا اولان جدئد عهددئر کي، سئزدن اؤتري تؤکولور.</verse>
        <verse osisID='Luke.22.21'>آمّا باخين، منه خيانت اده‌نئن اَلي منئم اَلئمله بئرلئکده سوفره​ده​دئر.</verse>
        <verse osisID='Luke.22.22'>ائنسان اوغلو دوغرودان دا قاباقجادان موعيّن اولموش يولدان گدئر. لاکئن واي او آدامين حالينا کي، ائنسان اوغلو اونون واسئطه‌سئله تسلئم اولونور."</verse>
        <verse osisID='Luke.22.23'>شاگئردلر بئربئرئندن سوروشماغا باشلاديلار کي، اونلاردان کئم بو ائشي گؤره بئلر.</verse>
        <verse osisID='Luke.22.24'>اونلارين آراسيندا بئر موباحئثه دوشدو کي، اونلاردان کئم لاپ بؤيوک ساييلمالي‌دير.</verse>
        <verse osisID='Luke.22.25'>لاکئن عئسا اونلارا ددي: "مئلّتلرئن پادشاهلاري اونلارين اوستونه حؤکم سورورلر و بو حؤکمدارليق ادنلره نعمت صاحئبي ديئلئر.</verse>
        <verse osisID='Luke.22.26'>آمّا سئز گرک بله اولماياسينيز. آرانيزدا لاپ بؤيوک اولان، لاپ کئچئک کئمي اولسون و ريئسلئک ادن، خئدمتکار کئمي اولسون.</verse>
        <verse osisID='Luke.22.27'>کئم داها بؤيوکدور: سوفره​ده اوتوران، يوخسا خئدمت ادن؟ مگر سوفره​ده اوتوران ديئل؟! لاکئن من سئزئن آرانيزدا خئدمتکار کئمي‌يَم.</verse>
        <verse osisID='Luke.22.28'>و سئز او آداملارسينيز کي، کچئرتدئيئم ائمتاحانلاردا منئمله داياندينيز.</verse>
        <verse osisID='Luke.22.29'>نجه کي، آتام منه بئر پادشاهليق ورئب، من ده سئزه بئر پادشاهليق ورئرم.</verse>
        <verse osisID='Luke.22.30'>اِله کي، منئم پادشاهليغيمدا سوفرمده ييئب ‌​ائچه​سئنئز و تختلرده اوتوروب، ائسرايئلئن اون‌ائکي قبئله​سئنه حؤکم اِده​سئنئز.</verse>
        <verse osisID='Luke.22.31'>شمعون، شمعون! شيطان طلب اتمئشدي کي، بوغدا کئمي سئزي خَلبئرله‌سئن.</verse>
        <verse osisID='Luke.22.32'>آمّا من سنئن اوچون دوعا اِتمئشم کي، ائمانين آزالماسين؛ تکرار دؤندويون زامان، سن ده اؤز قارداشلارينا قووّت ور."</verse>
        <verse osisID='Luke.22.33'>شمعون عئسايا ددي: "يارب! سنئنله زئندانا دا، اؤلومه ده گتمه‌يه حاضيرام."</verse>
        <verse osisID='Luke.22.34'>لاکئن عئسا اونا ددي: "پطروس، سنه ديئرم کي، بو گون خوروز بانلاماميش، سن مني تانيديغيني اوچ دفه ائنکار اده​جکسن."</verse>
        <verse osisID='Luke.22.35'>و اونلارا ددي: "او زامان کي، سئزي کئسه​سئز، تورباسيز، و آياق قابيسيز گؤنده‌ردئم، آيا بئر اَسکئيئنئز اولدو؟"  شاگئردلر جاواب وردئلر: "هچ بئر شيئمئز."</verse>
        <verse osisID='Luke.22.36'>او زامان عئسا اونلارا ددي: "آمّا ائندي کئسه​سي اولان اونو گؤتورسون، توربا دا گؤتورسون. قيلينجي اولمايان دا پالتاريني ساتيب قيلينج آلسين.</verse>
        <verse osisID='Luke.22.37'>چونکي سئزه ديئرم: بو يازيلميش اولان سؤز کي، ديئر «او، گوناهکارلارلا بئر ساييلدي»، گَرَک منئم طرفئمدن ائجرا اولسون. چونکي منئم بارَمده ديئلن سؤز عنقرئب يرئنه يتئشه​جک."</verse>
        <verse osisID='Luke.22.38'>اونلار ددئلر: "يارب! باخ، بورادا ائکي قيلينج وار." </verse>
        <verse osisID='Luke.22.39'>عئسا چيخيب عادتئنه گؤره زيتون داغينا گتدي و شاگئردلري ده اونون دالينجا گتدئلر.</verse>
        <verse osisID='Luke.22.40'>او يره چاتان زامان، عئسا اونلارا ددي: "دوعا ادئن کي، ائمتاحانا دوشميه​سئنئز."</verse>
        <verse osisID='Luke.22.41'>و اؤزو بئر داش آتيمي قدر اوزاقلاشدي و دئز چؤکوب دوعا اتدي:</verse>
        <verse osisID='Luke.22.42'>"اي آتا، اگر راضيسان، بو پئياله​ني مندن اوزاقلاشدير، آمّا گئنه ده منئم ائسته‌دئيئم يوخ، سنئن ائسته‌دئيئن اولسون."</verse>
        <verse osisID='Luke.22.43'>گؤيدن بئر ملک عئسايا گؤرونوب، اونا قووّت وردي.</verse>
        <verse osisID='Luke.22.44'>شئدّتلي ائضطئراب ائچئنده عئسا داها چوخ دوعا اتدي، اِله کي، تري قان دامجيلاري کئمي يره تؤکولوردو.</verse>
        <verse osisID='Luke.22.45'>دوعادان قالخيب شاگئردلرئن يانينا گلدي، و اونلاري قوصّه​دن ياتميش تاپدي.</verse>
        <verse osisID='Luke.22.46'>و اونلارا ددي: "نه اوچون ياتيرسينيز؟ قالخين و دوعا ادئن کي، ائمتاحانا دوشميه​سئنئز."</verse>
        <verse osisID='Luke.22.47'>عئسا حله دانيشيردي کي، بئر جاماعات گلدي. اونلارين قاباغيندا اون‌ائکئلردن يهودا آدلانان بئري گلئردي. يهودا، عئساني اؤپمک اوچون ياخينلاشدي.</verse>
        <verse osisID='Luke.22.48'>عئسا اونا ددي: "يهودا، ائنسان اوغلونو اؤپوشله تسلئم ادئرسن؟!"</verse>
        <verse osisID='Luke.22.49'>عئسانين يانينداکي‌لار نه اولاجاغي آنلايان زامان اونا ددئلر: "يارب، قيلينجلا ووراق؟"</verse>
        <verse osisID='Luke.22.50'>و اونلاردان بئري باش کاهئنئن قولونو ووروب، صاغ قولاغيني کسدي.</verse>
        <verse osisID='Luke.22.51'>لاکئن عئسا ددي: "بوراخين، بسدئر." و قولون قولاغينا ال قويوب، اونو صاغالتدي.</verse>
        <verse osisID='Luke.22.52'>سونرا طرفئنه گلن باش کاهئنلره، معبدئن موحافئظلرئنئن ريئسئنه، و آغساقّاللارا ددي: "قولدور اوستونه چيخان کئمي قيلينجلار و دينکلرله اوستومه گلئبسئنئز؟</verse>
        <verse osisID='Luke.22.53'>هر گون معبدده سئزئنله بئر يرده ائدئم، منه ال اوزاتمادينيز. لاکئن ائندي سئزئن واختينيزدير، و ظولمتئن ائقتئدارينين زاماني‌دير."</verse>
        <verse osisID='Luke.22.54'>عئساني توتوب آپارديلار و باش کاهئنئن اِوئنه گتئردئلر. پطروس اوزاقدان اونلارين دالينجا گدئردي.</verse>
        <verse osisID='Luke.22.55'>اونلار حيطئن اورتاسيندا اود يانديريب يانيندا بئرلئکده اوتوران زامان، پطروس دا اونلارين آراسيندا اوتوردو.</verse>
        <verse osisID='Luke.22.56'>کنئزلردن بئري اونو اود ائشيغيندا اوتورموش گؤردو. دئقّتله اونا باخيب ددي: "بو آدام دا عئسا ائله ائدي."</verse>
        <verse osisID='Luke.22.57'>لاکئن پطروس ائنکار ادئب ددي: "من اونو تانيميرام، آي آرواد."</verse>
        <verse osisID='Luke.22.58'>بئر آز سونرا اؤزگه بئري اونو گؤروب ددي: "سن ده اونلاردانسان."  آمّا پطروس ددي: "ديئلم، آي کئشي."</verse>
        <verse osisID='Luke.22.59'>تقرئبن بئر ساعات کچمئشدي کي، اؤزگه بئرئسي تأکئدله ددي: "دوغرودان بو آدام دا اونونلا ائدي. چونکي او دا جلئل اهلئدئر."</verse>
        <verse osisID='Luke.22.60'>لاکئن پطروس ددي: "آي کئشي، نه ددئيئني آنلاميرام." و اله او آندا، او حله دانيشيردي کي، خوروز بانلادي.</verse>
        <verse osisID='Luke.22.61'>رب دؤنوب پطروسا باخدي و پطروس ربّئن اونا ددئيي سؤزو خاطيرلادي کي، "بو گون خوروز بانلاماميش، سن اوچ دفه مني ائنکار اده​جکسن."</verse>
        <verse osisID='Luke.22.62'>و اورادان چيخيب آجي-آجي آغلادي.</verse>
        <verse osisID='Luke.22.63'>عئساني توتوب ساخلايان آداملار اونا رئشخند ادئب اونو دؤيوردولر.</verse>
        <verse osisID='Luke.22.64'>اونون گؤزلرئني باغلاديلار و اوندان سوروشوردولار: "نبئلئک ات، ده گؤرک سني کئم ووردو؟"</verse>
        <verse osisID='Luke.22.65'>و اونون ضئدّئنه بئر چوخ کوفرلر ده دانيشيرديلار. </verse>
        <verse osisID='Luke.22.66'>سحر آچيلاندا خالقين آغساقّاللاري، باش کاهئنلر و دئن عالئملري بئر يره ييغيليب، مجلئس قوردولار و عئساني اونلارين حوضورونا آپارديلار.</verse>
        <verse osisID='Luke.22.67'>اونلار ددئلر: "اگر مسئحسن، بئزه ده."  عئسا جاواب وردي: "اگر سئزه دسم، ائنانماياجاقسينيز.</verse>
        <verse osisID='Luke.22.68'>و اگر سئزدن سوروشام، منه جاواب ورمه‌يه​جکسئنئز.</verse>
        <verse osisID='Luke.22.69'>لاکئن بوندان سونرا ائنسان اوغلو قادئر تارينين صاغيندا اوتوراجاق."</verse>
        <verse osisID='Luke.22.70'>او زامان اونلارين هاميسي ددئلر: "دمه‌لي، سن تارينين اوغلوسان؟"  عئسا اونلارا جاواب وردي: "بلي، منم."</verse>
        <verse osisID='Luke.22.71'>و اونلار ددئلر: "داها شهادته نه احتئياجيميز وار؟ چونکي اؤزوموز اونون آغزيندان اشئتدئک." </verse>
      </chapter>
      <chapter osisID='Luke.23'>
        <verse osisID='Luke.23.1'>شورانين هاميسي آياغا دوروب عئساني پئلاطين يانينا آپارديلار.</verse>
        <verse osisID='Luke.23.2'>و اوندان شئکايت اتمه‌يه باشلاييب ددئلر: "بئز بو آدامي خالقي يولدان آزديرماقدا تقصئرلي تاپديق. قيصره باج ورمه‌يه مانع اولور و ديئر کي، او اؤزو ده پادشاه اولان مسئحدئر."</verse>
        <verse osisID='Luke.23.3'>پئلاط عئسادان سوروشدو: "آيا سن يهودئلرئن پادشاهي‌سان؟"  عئسا جاوابيندا اونا ددي: "ددئيئن کئمي​دئر."</verse>
        <verse osisID='Luke.23.4'>او زامان پئلاط باش کاهئنلر و جاماعاتا ددي: "من بو آدامدا هچ تقصئر تاپميرام."</verse>
        <verse osisID='Luke.23.5'>لاکئن اونلار تأکئدله ددئلر: "بو آدام جلئلدن توتموش بو يره قدر، بوتون يهودئيه​ده تعلئم ورئب خالقي تحرئک ادئر."</verse>
        <verse osisID='Luke.23.6'>پئلاط جلئل آديني اشئدنده سوروشدو: "مگر بو آدام جلئللي​دئر؟!"</verse>
        <verse osisID='Luke.23.7'>و اونون هئرودون حؤکمرانليق اتدئيي يردن اولدوغونو بئلن واخت، عئساني هئرودون يانينا گؤنده‌ردي. چونکي او گونلرده هئرود دا اورشلئمده ائدي.</verse>
        <verse osisID='Luke.23.8'>هئرود عئساني گؤرن زامان چوخ سوئندي. اونون اوچون کي، چوخدان اونو گؤرمک ائسته‌يئردي؛ اونون حاقّيندا چوخ شيلر اشئتمئشدي و اوندان بئر مؤجوزه گؤرمک آرزوسوندا ائدي.</verse>
        <verse osisID='Luke.23.9'>هئرود عئسادان چوخ سوآللار سوروشدو، لاکئن عئسا اونا هچ بئر جاواب ورمه‌دي.</verse>
        <verse osisID='Luke.23.10'>آمّا باش کاهئنلر و دئن عالئملري دوروب اوندان شئدّتله شئکايت اتدئلر.</verse>
        <verse osisID='Luke.23.11'>سونرا هئرود و عسگرلري عئساني اله ساليب تحقئر اتدئلر. اَينئنه گؤزل بئر شئنل گيدئرئب، پئلاطين يانينا گري گؤنده‌ردئلر.</verse>
        <verse osisID='Luke.23.12'>پئلاطلا هئرود او گون بئربئرلري ائله دوست اولدولار. بوندان قاباق آرالاريندا دوشمنچئلئک وار ائدي. </verse>
        <verse osisID='Luke.23.13'>او زامان پئلاط، باش کاهئنلري، ريئسلري و جاماعاتي بئر يره چاغيريب،</verse>
        <verse osisID='Luke.23.14'>اونلارا ددي: "سئز بو آدامي يانيما گتئردئنئز کي، خالقي يولدان آزديرير. باخين، سئزئن حوضورونوزدا تفتئش اتدئم و بو آدامي شئکايت اتدئيئنئز مطلبلرئن هچ بئرئنده تقصئرلي تاپماديم.</verse>
        <verse osisID='Luke.23.15'>هئرود دا بئر شي تاپمادي؛ چونکي بئزه گري گؤنده‌رئب. نجه کي، گؤرورسونوز، او، اؤلومه لايئق هچ بئر شي اتمه‌يئب.</verse>
        <verse osisID='Luke.23.16'>بونا گؤره ده من اونو جزالانديريب آزاد اده​جه‌يم."</verse>
        <verse osisID='Luke.23.17'>پئلاط بايرام آدينا اونلار اوچون بئر زئنداني آزاد اتمه‌لي ائدي.</verse>
        <verse osisID='Luke.23.18'>لاکئن اونلارين هاميسي بئرلئکده چيغيريب ددئلر: "محو ات بو آدامي! بئزه باراباسي آزاد ات."</verse>
        <verse osisID='Luke.23.19'>باراباس شهرده باش ورن بئر عوصيان اوچون و قتل اوسته زئندانا آتيلميشدي.</verse>
        <verse osisID='Luke.23.20'>پئلاط عئساني آزاد اتمک نئيّتئله گئنه اونلارا دانيشدي.</verse>
        <verse osisID='Luke.23.21'>آمّا اونلار چيغيريب ددئلر: "اونو چارميخا چک. چارميخا چک."</verse>
        <verse osisID='Luke.23.22'>پئلاط اوچونجو دفه اونلارا ددي: "نئيه، نه پئسلئک ادئب؟ من اوندا اؤلومه لايئق بئر شي تاپماديم؛ بونا گؤره ده اونو جزالانديريب آزاد اده‌جه‌يم."</verse>
        <verse osisID='Luke.23.23'>آمّا اونلار ائصرار ادئب اوجا سَسله طلب اتدئلر کي، عئسا چارميخا چکئلسئن؛ آخيردا اونلارين سَسي قالئب گلدي.</verse>
        <verse osisID='Luke.23.24'>و پئلاط حؤکم اتدي کي، اونلارين ائسته‌دئکلرئني يرئنه يتئرسئنلر.</verse>
        <verse osisID='Luke.23.25'>و او آدامي کي، عوصيان قالديريب قتل اتدئيي اوچون زئندانا سالينميشدي، اونلارين ائسته‌دئکلرئنه گؤره آزاد اتدي. لاکئن عئساني اونلارين ائختئيارينا تسلئم اتدي.</verse>
        <verse osisID='Luke.23.26'>عسگرلر عئساني آپاراندا، زمئدن قاييدان کرِنِيلي شمعونو توتوب چارميخي اونون چئيئنئنه يوکله‌دئلر کي، عئسانين دالينجا آپارسين.</verse>
        <verse osisID='Luke.23.27'>اونون آرخاسيندا بؤيوک بئر جاماعات گدئردي و بئر چوخلو آرواد دالينجا گدئب عئسا اوچون آغلاييب شئون ادئردئلر.</verse>
        <verse osisID='Luke.23.28'>عئسا دؤنوب اونلارا ددي: "اي اورشلئم قيزلاري، منئم اوچون آغلامايين، آنجاق اؤزونوز و اوشاقلارينيز اوچون آغلايين.</verse>
        <verse osisID='Luke.23.29'>چونکي باخين، اله گونلر گلئر کي، او زامان دئيه​جکلر: «سونسوزلارين، دوغماميش بطنلرئن، و اَمئزدئرمه​مئش دؤشلرئن خوش حالينا!»</verse>
        <verse osisID='Luke.23.30'>او زامان داغلارا دئيه​جکلر: «اوستوموزه ييخيلين.» و تپه​لره دئيه​جکلر: «بئزي اؤرتون.»</verse>
        <verse osisID='Luke.23.31'>اونا گؤره کي، اگر ياش آغاجا بونلاري ادئرلر، بس قورو آغاجا نه اولاجاق؟!»</verse>
        <verse osisID='Luke.23.32'>عئسا ائله ائکي جئنايتکار دا اعدام اوچون آپاريلدي.</verse>
        <verse osisID='Luke.23.33'>"کلّه" ديئلن يره گلدئکلري زامان، اورادا اونو و جئنايتکارلاري چارميخا چکدئلر؛ بئرئني صاغ طرفئنده و او بئرئني ده سول طرفئنده.</verse>
        <verse osisID='Luke.23.34'>عئسا ددي: "آتا! اونلاري باغيشلا، چونکي نه اتدئکلرئني بئلمئرلر." و اونون پالتارلارينا پوشک آتيب، آرالاريندا پايلاديلار.</verse>
        <verse osisID='Luke.23.35'>خالق دوروب باخيردي. اونلارلا ريئسلر ده عئساني اله ساليب ديئردئلر: "اؤزگه آداملاري خئلاص اتدي. اگر او، تارينين سچدئيي مسئحدئر، قوي اؤزونو ده خئلاص اتسئن."</verse>
        <verse osisID='Luke.23.36'>عسگرلر ده ياخينلاشيب اونو اَله ساليرديلار. اونا تورش شراب تقدئم ادئب ديئردئلر:</verse>
        <verse osisID='Luke.23.37'>"اگر سن يهودئلرئن پادشاهي​سان، اؤزونو خئلاص ات."</verse>
        <verse osisID='Luke.23.38'>و اونون باشي اوستونده يوناني، لاتين، و عئبراني دئلئنده بئر يازي دا وار ائدي: "بو آدام يهودئلرئن پادشاهي​دير."</verse>
        <verse osisID='Luke.23.39'>آسيلميش اولان جئنايتکارلاردان بئري عئساني سؤيوب ددي: "اگر سن مسئحسن، هم اؤزونو هم ده بئزي خئلاص ات."</verse>
        <verse osisID='Luke.23.40'>لاکئن او بئرئسي اونا آجيقلانيب ددي: "مگر تاريدان قورخمورسان، اؤزون ده او جزا آلتينداسان.</verse>
        <verse osisID='Luke.23.41'>بئز اؤز عمللرئمئزه لايئق اولان جزاني آلميشيق؛ لاکئن او، هچ بئر گوناه اتمه‌يئب."</verse>
        <verse osisID='Luke.23.42'>و عئسايا ددي: "عئسا، پادشاهليغينا گلن زامان مني يادا سال."</verse>
        <verse osisID='Luke.23.43'>عئسا اونا جاواب وردي: "دوغروسونو سنه ديئرم؛ بو گون منئمله جنّتده اولاجاقسان."</verse>
        <verse osisID='Luke.23.44'>ائندي گوندوز آلتينجي ساعاتا ياخين ائدي. و دوقّوزونجو ساعاتا قدر بوتون اؤلکه​يه قارانليق دوشدو</verse>
        <verse osisID='Luke.23.45'>گونش قارالدي. معبدئن پرده​سي باشدان-باشا آرادان بؤلوندو.</verse>
        <verse osisID='Luke.23.46'>عئسا اوجا سسله چاغيردي: "اي آتا! روحومو سنئن اللرئنه ورئرم." و بونو ديئب آخير نفسئني چکدي.</verse>
        <verse osisID='Luke.23.47'>يوزباشي بو حادئثه​ني گؤردو و تارييا حمد​ و ​ثنا ادئب ددي: "دوغرودان دا بو آدام صالح ائدي."</verse>
        <verse osisID='Luke.23.48'>تاماشايا ييغيلان بوتون خالق باش ورن حادئثه​ني گؤرن واخت سئنه​لرئنه دؤيوب گري دؤندولر.</verse>
        <verse osisID='Luke.23.49'>لاکئن اونو تاني‌يانلارين هاميسي و اونونلا جلئلدن گلن آروادلار اوزاقدا دوروب بو شيلره باخيرديلار.</verse>
        <verse osisID='Luke.23.50'>يوسئف آدلي خيئرخاه و صالح بئر آدام وار ائدي کي، سَنهِدرئنئن عوضوو ائدي.</verse>
        <verse osisID='Luke.23.51'>او، سَنهِدرئنئن قرار و عمللرئنه راضي اولماميشدي. يهودئيه​نئن آرئماتايا شهرئندن ائدي و تارينين پادشاهليغيني گؤزله‌يئردي.</verse>
        <verse osisID='Luke.23.52'>بو آدام پئلاطين يانينا گدئب عئسانين جسدئني ائسته‌دي.</verse>
        <verse osisID='Luke.23.53'>سونرا جسدي اِندئرئب کتان پارچايا بوکدو و اونو قايادا قازيلميش بئر مقبره​يه قويدو. هچ کئم او زامانا کئمي بو مقبره​يه قويولماميشدي.</verse>
        <verse osisID='Luke.23.54'>او گون پاسخا اوچون حاضيرلاشماق گونو ائدي و سبّت گدئردي کي، باشلانسين.</verse>
        <verse osisID='Luke.23.55'>عئسا ائله جلئلدن گلمئش آروادلار دا يوسئفئن دالينجا گدئب مقبره​نئن و اونون جسدئنئن نجه قويولدوغونو گؤردولر.</verse>
        <verse osisID='Luke.23.56'>و قاييديب باحارات و عطئرلي ياغلار حاضيرلاديلار. لاکئن سبّت گونو تارينين امرئنه گؤره ائستئراحت اتدئلر.</verse>
      </chapter>
      <chapter osisID='Luke.24'>
        <verse osisID='Luke.24.1'>آروادلار اله هفته​نئن ائلک گونو سحر چوخ ارکن، حاضيرلاديقلاري عطئرلري گؤتوروب مقبره​نئن يانينا گلدئلر.</verse>
        <verse osisID='Luke.24.2'>مقبره​نئن آغزيني اؤرتن داشي دئيئرلَنمئش گؤردولر،</verse>
        <verse osisID='Luke.24.3'>آمّا ائچه‌ري گئرن واخت، رب عئسانين جسدئني تاپماديلار</verse>
        <verse osisID='Luke.24.4'>آروادلار بونا حيرتده ائکن، پارلاق پالتار گيئنمئش ائکي کئشي قفلتن اونلارين يانيندا داياندي.</verse>
        <verse osisID='Luke.24.5'>آروادلار قورخو ائچئنده اوزلرئني يره توتاندا کئشئلر ددئلر: "نه اوچون سئز دئرئني اؤلولر آراسيندا آختاريرسينيز؟</verse>
        <verse osisID='Luke.24.6'>او، بورادا ديئل؛ او دئرئلئب. داها جلئلده ائکن سئزه نه ددئيئني يادينيزا سالين.</verse>
        <verse osisID='Luke.24.7'>دمئشدي کي، ائنسان اوغلو گرک گوناهکار ائنسانلارين اَلئنه ورئلئب چارميخا چکئلسئن و اوچونجو گون دئرئلسئن."</verse>
        <verse osisID='Luke.24.8'>او زامان آروادلار عئسانين سؤزونو خاطيرلاديلار.</verse>
        <verse osisID='Luke.24.9'>مقبره​دن قاييديب بوتون بونلاري "اون‌بئري​لره" و قالانلارين هاميسينا خبر وردئلر.</verse>
        <verse osisID='Luke.24.10'>حوارئلره بو زادلاري خبر ورن آروادلار بونلارديلار: مجدللي مريم، يوحانا، يعقوبون آناسي مريم، و اونلارلا اولان اؤزگه آروادلار.</verse>
        <verse osisID='Luke.24.11'>لاکئن آروادلارين سؤزلري حوارئلره افسانه کئمي گؤروندو و اونلارا ائنانماديلار.</verse>
        <verse osisID='Luke.24.12'>او زامان پطروس دوروب مقبره​يه طرف قاچدي و اَيئلئب باخدي: آنجاق کتان پارچا اورادا ائدي. و اؤز-اؤزونده بو حادئثه​دن تعجّوب ادئب اوئنه گتدي.</verse>
        <verse osisID='Luke.24.13'>اِله او گونده اونلاردان ائکئسي اِماعوس آدلي بئر کنده گدئردئلر. اماعوس اورشلئمدن ائکي آغاج اوزاق ائدي.</verse>
        <verse osisID='Luke.24.14'>اونلار آرالاريندا باش ورمئش بوتون بو حادئثه​لر باره​سئنده صؤحبت ادئردئلر.</verse>
        <verse osisID='Luke.24.15'>صؤحبت اِدئب آرالاريندا موباحئثه ادرکن، عئسا اؤزو اونلارين يانينا گلدي و اونلارلا يرئمه‌يه باشلادي.</verse>
        <verse osisID='Luke.24.16'>آمّا اونلارين گؤزلري توتولموشدو، اِله کي، اونو تانيماديلار.</verse>
        <verse osisID='Luke.24.17'>عئسا اونلارا ددي: «يول گده-گده بئربئرئنئزله نه باره​ده موباحئثه ادئرسئنئز و نه اوچون بله قملئسئنئز؟»  اونلار دايانديلار و قملي گؤرونوردولر.</verse>
        <verse osisID='Luke.24.18'>اونلارين بئري کي، آدي کِلوپا ائدي، عئسايا جاواب ورئب ددي: "آيا اورشلئمده بئرجه قرئب سنسن کي، بو گونلرده اورادا باش ورن شيلردن بئخبرسن؟"</verse>
        <verse osisID='Luke.24.19'>عئسا اونلارا ددي: "هانسي شيلردن؟"  اونا ددئلر: "ناصئره​لي عئسانين باشينا گلن شيلردن. او، تاري و بوتون خالقين حوضوروندا هم عملده و هم سؤزده قودرتلي بئر پيغمبر ائدي.</verse>
        <verse osisID='Luke.24.20'>و نجه باش کاهئنلر و ريئسلرئمئز اؤلوم جزاسينا محکوم اولماق اوچون اونو تسلئم ادئب چارميخا چکدئلر.</verse>
        <verse osisID='Luke.24.21'>لاکئن بئز اومئد ادئردئک کي، ائسرايئلي خئلاص ادن آدام بو اولاجاق. بوندان علاوه، بو شيلرئن باش وردئيي واختدان آرتيق اوچ گون کچئب.</verse>
        <verse osisID='Luke.24.22'>اوسته​لئک، بئزئم آروادلاردان بعضئسي ده بئزي حيرته سالدي؛ اونلار سحر ارکن مقبره​نئن يانينا گتدئلر و</verse>
        <verse osisID='Luke.24.23'>اونون جسدئني اورادا تاپا بئلمه‌دئکلري زامان، گلئب خبر وردئلر کي، اونون دئري اولدوغونو بيان ادن ملکلري ده گؤروبلر.</verse>
        <verse osisID='Luke.24.24'>و بئزلردن بعضئلري مقبره​يه گدئب آروادلارين ددئکلري کئمي تاپيبلار، آمّا اونو گؤرمه‌يئبلر."</verse>
        <verse osisID='Luke.24.25'>عئسا اونلارا ددي: "اي عاغيلسيزلار! پيغمبرلرئن بوتون ددئکلرئنه ائنانماقدا آغير اولانلار!</verse>
        <verse osisID='Luke.24.26'>مگر گرک ديئلدي کی، مسئح بو عذابلاري چکئب اؤز شؤوکتئنه گئرسئن؟"</verse>
        <verse osisID='Luke.24.27'>و موسانين و بوتون پيغمبرلرئن يازيلاريندان باشلاييب موقدّس يازيلاردا اؤزو حاقيندا اولان هامي مطلبلري اونلارا تشرئح اتدي.</verse>
        <verse osisID='Luke.24.28'>گتدئکلري کنده ياخينلاشديقلاري زامان عئسا اؤزونو اِله گؤرستدي کي، گويا داها اوزاق يره گتمک ائسته‌يئر.</verse>
        <verse osisID='Luke.24.29'>لاکئن اونلار ائصرارلا عئسادان خاهئش ادئب ددئلر: "بئزئمله قال، چونکي آخشام دوشور و گون باتماقدادير." و عئسا ائچه‌ري گئرئب اونلارلا قالدي.</verse>
        <verse osisID='Luke.24.30'>اونلارلا سوفره باشيندا اوتوراندا چؤره‌يي گؤتوروب شوکور اتدي و پارچالاييب اونلارا وردي.</verse>
        <verse osisID='Luke.24.31'>او زامان اونلارين گؤزلري آچيلدي و اونو تانيديلار؛ آمّا او، اونلارين گؤزوندن قيب اولدو.</verse>
        <verse osisID='Luke.24.32'>اونلار بئربئرلرئنه ددئلر: "او، يولدا بئزئمله دانيشان واخت و موقدّس يازيلاري بئزه تشرئح ادن واخت مگر اوره‌يئمئز آليشيب يانميردي؟!"</verse>
        <verse osisID='Luke.24.33'>و اله او ساعات دوروب اورشلئمه قاييتديلار و اون‌بئر حوارئني و اونلارلا اولانلاري بئر يرده تاپديلار کي،</verse>
        <verse osisID='Luke.24.34'>ديئردئلر: "رب حقئقتن دئرئلئب و شمعونا گؤرونوب."</verse>
        <verse osisID='Luke.24.35'>بونلار دا يولدا باش ورنلري و چؤره‌يي پارچالايان زامان اونو نجه تانيديقلاريني نقل اتدئلر. </verse>
        <verse osisID='Luke.24.36'>اونلار حله بو باره​ده دانيشيرديلار کي، عئسا اؤزو اونلارين آراسيندا داياندي و اونلارا ددي: "سئزه سالام اولسون."</verse>
        <verse osisID='Luke.24.37'>آمّا اونلار قورخوب وحشت اِتدئلر و اِله گومان آپارديلار کي، روح گؤرورلر.</verse>
        <verse osisID='Luke.24.38'>لاکئن عئسا اونلارا ددي: "نه اوچون وحشت ادئرسئنئز؟ نه اوچون اورکلرئنئزه بله شکلر دوشور؟</verse>
        <verse osisID='Luke.24.39'>اللرئمي و آياقلاريمي گؤرون؛ بو، من اؤزومم. مني لمس ادئب گؤرون؛ روحون، منده اولدوغونو گؤردويونوز کئمي، اتي و سومويو اولماز."</verse>
        <verse osisID='Luke.24.40'>و بونو ديئب اونلارا اللرئني و آياقلاريني گؤرستدي.</verse>
        <verse osisID='Luke.24.41'>اونلار حله شادليقدان ائنانماييب حيرتده اولان واخت عئسا اونلارا ددي: "آيا بورادا يمه‌لي بئر شيئنئز وار؟"</verse>
        <verse osisID='Luke.24.42'>اونا بئر تئکه پئشمئش باليق وردئلر.</verse>
        <verse osisID='Luke.24.43'>او دا گؤتوروب اونلارين قاباغيندا يدي.</verse>
        <verse osisID='Luke.24.44'>عئسا اونلارا ددي: "سئزئنله اولان زامان سئزه بو شيلري دمئشدئم؛ موسانين شرئعتئنده، پيغمبرلرئن يازيلاريندا، و مزمورلاردا منئم حاقّيمدا يازيلميش بوتون شيلرئن هاميسي گرک يرئنه يتئشسئن."</verse>
        <verse osisID='Luke.24.45'>او زامان اونلارين ذهئنلرئني آچدي کي، موقدّس يازيلاري درک اتسئنلر.</verse>
        <verse osisID='Luke.24.46'>و اونلارا ددي: "بله يازيليب کي، مسئح گرک بو جور عذاب چکسئن و اوچونجو گون اؤلولردن دئرئلسئن.</verse>
        <verse osisID='Luke.24.47'>و اورشلئمدن باشلاييب گوناهلارين باغيشلانماسي اوچون اونون آديندا تؤوبه بوتون مئلّتلره وعظ اولونسون.</verse>
        <verse osisID='Luke.24.48'>و سئز بو شيلرئن شاهئدئسئنئز.</verse>
        <verse osisID='Luke.24.49'>باخين، آتامين وعده وردئيئني سئزه گؤنده‌رئرم. آمّا سئز گؤيدن گلن قووّتله دولونجايا قدر اورشلئم شهرئنده قالين."</verse>
        <verse osisID='Luke.24.50'>عئسا اونلاري شهردن چيخارديب بيت‌عنيايا کئمي آپاردي و اللرئني قالديريب اونلارا برکت وردي.</verse>
        <verse osisID='Luke.24.51'>اونلارا برکت ورنده اونلاردان آيريليب گؤيه قالخماغا باشلادي.</verse>
        <verse osisID='Luke.24.52'>اونلار دا اونا سجده اتدئلر و بؤيوک بئر شادليقلا اورشلئمه قاييتديلار.</verse>
        <verse osisID='Luke.24.53'>و دائم تارييا حمد و شوکور ادئب واختلاريني معبدده کچئردئردئلر.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance'>
  <osisText osisRefWork='Bible' osisIDWork='greek1894' xml:lang='XX'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='greek1894'>
        <title>Greek NT 1894</title>
        <contributor>Scrivener</contributor>
        <creator/>
        <creator role='encoder'>ZefToOsis 1.0.0</creator>
        <subject>Biblical Languages New Testament Greek</subject>
        <date>2009-01-20</date>
        <description> Scrivener's 1894 edition, an attempt to reconstruct the Greek Vorlage for the KJV NT, insofar as this can be found in Greek MSS, without retranslating Vulgate readings back into unattested Greek.</description>
        <publisher>FREE BIBLE SOFTWARE GROUP</publisher>
        <type type='OSIS'>Bible</type>
        <identifier type='OSIS'>greek1894</identifier>
        <source>ftp://unboundftp.biola.edu/pub/greekNT_1894_utf8.zip</source>
        <language type='IETF'>XX</language>
        <relation/>
        <coverage>provide the Bible to the nations of the world</coverage>
        <rights>We believe that this Bible is found in the Public Domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div osisID='Heb' type='book'>
      <chapter osisID='Heb.1'>
        <verse osisID='Heb.1.1'>πολυμερως και πολυτροπως παλαι ο θεος λαλησας τοις πατρασιν εν τοις προφηταις επ εσχατων των ημερων τουτων ελαλησεν ημιν εν υιω</verse>
        <verse osisID='Heb.1.2'>ον εθηκεν κληρονομον παντων δι ου και τους αιωνας εποιησεν</verse>
        <verse osisID='Heb.1.3'>ος ων απαυγασμα της δοξης και χαρακτηρ της υποστασεως αυτου φερων τε τα παντα τω ρηματι της δυναμεως αυτου δι εαυτου καθαρισμον ποιησαμενος των αμαρτιων ημων εκαθισεν εν δεξια της μεγαλωσυνης εν υψηλοις</verse>
        <verse osisID='Heb.1.4'>τοσουτω κρειττων γενομενος των αγγελων οσω διαφορωτερον παρ αυτους κεκληρονομηκεν ονομα</verse>
        <verse osisID='Heb.1.5'>τινι γαρ ειπεν ποτε των αγγελων υιος μου ει συ εγω σημερον γεγεννηκα σε και παλιν εγω εσομαι αυτω εις πατερα και αυτος εσται μοι εις υιον</verse>
        <verse osisID='Heb.1.6'>οταν δε παλιν εισαγαγη τον πρωτοτοκον εις την οικουμενην λεγει και προσκυνησατωσαν αυτω παντες αγγελοι θεου</verse>
        <verse osisID='Heb.1.7'>και προς μεν τους αγγελους λεγει ο ποιων τους αγγελους αυτου πνευματα και τους λειτουργους αυτου πυρος φλογα</verse>
        <verse osisID='Heb.1.8'>προς δε τον υιον ο θρονος σου ο θεος εις τον αιωνα του αιωνος ραβδος ευθυτητος η ραβδος της βασιλειας σου</verse>
        <verse osisID='Heb.1.9'>ηγαπησας δικαιοσυνην και εμισησας ανομιαν δια τουτο εχρισεν σε ο θεος ο θεος σου ελαιον αγαλλιασεως παρα τους μετοχους σου</verse>
        <verse osisID='Heb.1.10'>και συ κατ αρχας κυριε την γην εθεμελιωσας και εργα των χειρων σου εισιν οι ουρανοι</verse>
        <verse osisID='Heb.1.11'>αυτοι απολουνται συ δε διαμενεις και παντες ως ιματιον παλαιωθησονται</verse>
        <verse osisID='Heb.1.12'>και ωσει περιβολαιον ελιξεις αυτους και αλλαγησονται συ δε ο αυτος ει και τα ετη σου ουκ εκλειψουσιν</verse>
        <verse osisID='Heb.1.13'>προς τινα δε των αγγελων ειρηκεν ποτε καθου εκ δεξιων μου εως αν θω τους εχθρους σου υποποδιον των ποδων σου</verse>
        <verse osisID='Heb.1.14'>ουχι παντες εισιν λειτουργικα πνευματα εις διακονιαν αποστελλομενα δια τους μελλοντας κληρονομειν σωτηριαν</verse>
      </chapter>
      <chapter osisID='Heb.2'>
        <verse osisID='Heb.2.1'>δια τουτο δει περισσοτερως ημας προσεχειν τοις ακουσθεισιν μηποτε παραρρυωμεν</verse>
        <verse osisID='Heb.2.2'>ει γαρ ο δι αγγελων λαληθεις λογος εγενετο βεβαιος και πασα παραβασις και παρακοη ελαβεν ενδικον μισθαποδοσιαν</verse>
        <verse osisID='Heb.2.3'>πως ημεις εκφευξομεθα τηλικαυτης αμελησαντες σωτηριας ητις αρχην λαβουσα λαλεισθαι δια του κυριου υπο των ακουσαντων εις ημας εβεβαιωθη</verse>
        <verse osisID='Heb.2.4'>συνεπιμαρτυρουντος του θεου σημειοις τε και τερασιν και ποικιλαις δυναμεσιν και πνευματος αγιου μερισμοις κατα την αυτου θελησιν</verse>
        <verse osisID='Heb.2.5'>ου γαρ αγγελοις υπεταξεν την οικουμενην την μελλουσαν περι ης λαλουμεν</verse>
        <verse osisID='Heb.2.6'>διεμαρτυρατο δε που τις λεγων τι εστιν ανθρωπος οτι μιμνησκη αυτου η υιος ανθρωπου οτι επισκεπτη αυτον</verse>
        <verse osisID='Heb.2.7'>ηλαττωσας αυτον βραχυ τι παρ αγγελους δοξη και τιμη εστεφανωσας αυτον και κατεστησας αυτον επι τα εργα των χειρων σου</verse>
        <verse osisID='Heb.2.8'>παντα υπεταξας υποκατω των ποδων αυτου εν γαρ τω υποταξαι αυτω τα παντα ουδεν αφηκεν αυτω ανυποτακτον νυν δε ουπω ορωμεν αυτω τα παντα υποτεταγμενα</verse>
        <verse osisID='Heb.2.9'>τον δε βραχυ τι παρ αγγελους ηλαττωμενον βλεπομεν ιησουν δια το παθημα του θανατου δοξη και τιμη εστεφανωμενον οπως χαριτι θεου υπερ παντος γευσηται θανατου</verse>
        <verse osisID='Heb.2.10'>επρεπεν γαρ αυτω δι ον τα παντα και δι ου τα παντα πολλους υιους εις δοξαν αγαγοντα τον αρχηγον της σωτηριας αυτων δια παθηματων τελειωσαι</verse>
        <verse osisID='Heb.2.11'>ο τε γαρ αγιαζων και οι αγιαζομενοι εξ ενος παντες δι ην αιτιαν ουκ επαισχυνεται αδελφους αυτους καλειν</verse>
        <verse osisID='Heb.2.12'>λεγων απαγγελω το ονομα σου τοις αδελφοις μου εν μεσω εκκλησιας υμνησω σε</verse>
        <verse osisID='Heb.2.13'>και παλιν εγω εσομαι πεποιθως επ αυτω και παλιν ιδου εγω και τα παιδια α μοι εδωκεν ο θεος</verse>
        <verse osisID='Heb.2.14'>επει ουν τα παιδια κεκοινωνηκεν σαρκος και αιματος και αυτος παραπλησιως μετεσχεν των αυτων ινα δια του θανατου καταργηση τον το κρατος εχοντα του θανατου τουτεστιν τον διαβολον</verse>
        <verse osisID='Heb.2.15'>και απαλλαξη τουτους οσοι φοβω θανατου δια παντος του ζην ενοχοι ησαν δουλειας</verse>
        <verse osisID='Heb.2.16'>ου γαρ δηπου αγγελων επιλαμβανεται αλλα σπερματος αβρααμ επιλαμβανεται</verse>
        <verse osisID='Heb.2.17'>οθεν ωφειλεν κατα παντα τοις αδελφοις ομοιωθηναι ινα ελεημων γενηται και πιστος αρχιερευς τα προς τον θεον εις το ιλασκεσθαι τας αμαρτιας του λαου</verse>
        <verse osisID='Heb.2.18'>εν ω γαρ πεπονθεν αυτος πειρασθεις δυναται τοις πειραζομενοις βοηθησαι</verse>
      </chapter>
      <chapter osisID='Heb.3'>
        <verse osisID='Heb.3.1'>οθεν αδελφοι αγιοι κλησεως επουρανιου μετοχοι κατανοησατε τον αποστολον και αρχιερεα της ομολογιας ημων χριστον ιησουν</verse>
        <verse osisID='Heb.3.2'>πιστον οντα τω ποιησαντι αυτον ως και μωσης εν ολω τω οικω αυτου</verse>
        <verse osisID='Heb.3.3'>πλειονος γαρ δοξης ουτος παρα μωσην ηξιωται καθ οσον πλειονα τιμην εχει του οικου ο κατασκευασας αυτον</verse>
        <verse osisID='Heb.3.4'>πας γαρ οικος κατασκευαζεται υπο τινος ο δε τα παντα κατασκευασας θεος</verse>
        <verse osisID='Heb.3.5'>και μωσης μεν πιστος εν ολω τω οικω αυτου ως θεραπων εις μαρτυριον των λαληθησομενων</verse>
        <verse osisID='Heb.3.6'>χριστος δε ως υιος επι τον οικον αυτου ου οικος εσμεν ημεις εανπερ την παρρησιαν και το καυχημα της ελπιδος μεχρι τελους βεβαιαν κατασχωμεν</verse>
        <verse osisID='Heb.3.7'>διο καθως λεγει το πνευμα το αγιον σημερον εαν της φωνης αυτου ακουσητε</verse>
        <verse osisID='Heb.3.8'>μη σκληρυνητε τας καρδιας υμων ως εν τω παραπικρασμω κατα την ημεραν του πειρασμου εν τη ερημω</verse>
        <verse osisID='Heb.3.9'>ου επειρασαν με οι πατερες υμων εδοκιμασαν με και ειδον τα εργα μου τεσσαρακοντα ετη</verse>
        <verse osisID='Heb.3.10'>διο προσωχθισα τη γενεα εκεινη και ειπον αει πλανωνται τη καρδια αυτοι δε ουκ εγνωσαν τας οδους μου</verse>
        <verse osisID='Heb.3.11'>ως ωμοσα εν τη οργη μου ει εισελευσονται εις την καταπαυσιν μου</verse>
        <verse osisID='Heb.3.12'>βλεπετε αδελφοι μηποτε εσται εν τινι υμων καρδια πονηρα απιστιας εν τω αποστηναι απο θεου ζωντος</verse>
        <verse osisID='Heb.3.13'>αλλα παρακαλειτε εαυτους καθ εκαστην ημεραν αχρις ου το σημερον καλειται ινα μη σκληρυνθη τις εξ υμων απατη της αμαρτιας</verse>
        <verse osisID='Heb.3.14'>μετοχοι γαρ γεγοναμεν του χριστου εανπερ την αρχην της υποστασεως μεχρι τελους βεβαιαν κατασχωμεν</verse>
        <verse osisID='Heb.3.15'>εν τω λεγεσθαι σημερον εαν της φωνης αυτου ακουσητε μη σκληρυνητε τας καρδιας υμων ως εν τω παραπικρασμω</verse>
        <verse osisID='Heb.3.16'>τινες γαρ ακουσαντες παρεπικραναν αλλ ου παντες οι εξελθοντες εξ αιγυπτου δια μωσεως</verse>
        <verse osisID='Heb.3.17'>τισιν δε προσωχθισεν τεσσαρακοντα ετη ουχι τοις αμαρτησασιν ων τα κωλα επεσεν εν τη ερημω</verse>
        <verse osisID='Heb.3.18'>τισιν δε ωμοσεν μη εισελευσεσθαι εις την καταπαυσιν αυτου ει μη τοις απειθησασιν</verse>
        <verse osisID='Heb.3.19'>και βλεπομεν οτι ουκ ηδυνηθησαν εισελθειν δι απιστιαν</verse>
      </chapter>
      <chapter osisID='Heb.4'>
        <verse osisID='Heb.4.1'>φοβηθωμεν ουν μηποτε καταλειπομενης επαγγελιας εισελθειν εις την καταπαυσιν αυτου δοκη τις εξ υμων υστερηκεναι</verse>
        <verse osisID='Heb.4.2'>και γαρ εσμεν ευηγγελισμενοι καθαπερ κακεινοι αλλ ουκ ωφελησεν ο λογος της ακοης εκεινους μη συγκεκραμενος τη πιστει τοις ακουσασιν</verse>
        <verse osisID='Heb.4.3'>εισερχομεθα γαρ εις την καταπαυσιν οι πιστευσαντες καθως ειρηκεν ως ωμοσα εν τη οργη μου ει εισελευσονται εις την καταπαυσιν μου καιτοι των εργων απο καταβολης κοσμου γενηθεντων</verse>
        <verse osisID='Heb.4.4'>ειρηκεν γαρ που περι της εβδομης ουτως και κατεπαυσεν ο θεος εν τη ημερα τη εβδομη απο παντων των εργων αυτου</verse>
        <verse osisID='Heb.4.5'>και εν τουτω παλιν ει εισελευσονται εις την καταπαυσιν μου</verse>
        <verse osisID='Heb.4.6'>επει ουν απολειπεται τινας εισελθειν εις αυτην και οι προτερον ευαγγελισθεντες ουκ εισηλθον δι απειθειαν</verse>
        <verse osisID='Heb.4.7'>παλιν τινα οριζει ημεραν σημερον εν δαβιδ λεγων μετα τοσουτον χρονον καθως ειρηται σημερον εαν της φωνης αυτου ακουσητε μη σκληρυνητε τας καρδιας υμων</verse>
        <verse osisID='Heb.4.8'>ει γαρ αυτους ιησους κατεπαυσεν ουκ αν περι αλλης ελαλει μετα ταυτα ημερας</verse>
        <verse osisID='Heb.4.9'>αρα απολειπεται σαββατισμος τω λαω του θεου</verse>
        <verse osisID='Heb.4.10'>ο γαρ εισελθων εις την καταπαυσιν αυτου και αυτος κατεπαυσεν απο των εργων αυτου ωσπερ απο των ιδιων ο θεος</verse>
        <verse osisID='Heb.4.11'>σπουδασωμεν ουν εισελθειν εις εκεινην την καταπαυσιν ινα μη εν τω αυτω τις υποδειγματι πεση της απειθειας</verse>
        <verse osisID='Heb.4.12'>ζων γαρ ο λογος του θεου και ενεργης και τομωτερος υπερ πασαν μαχαιραν διστομον και διικνουμενος αχρι μερισμου ψυχης τε και πνευματος αρμων τε και μυελων και κριτικος ενθυμησεων και εννοιων καρδιας</verse>
        <verse osisID='Heb.4.13'>και ουκ εστιν κτισις αφανης ενωπιον αυτου παντα δε γυμνα και τετραχηλισμενα τοις οφθαλμοις αυτου προς ον ημιν ο λογος</verse>
        <verse osisID='Heb.4.14'>εχοντες ουν αρχιερεα μεγαν διεληλυθοτα τους ουρανους ιησουν τον υιον του θεου κρατωμεν της ομολογιας</verse>
        <verse osisID='Heb.4.15'>ου γαρ εχομεν αρχιερεα μη δυναμενον συμπαθησαι ταις ασθενειαις ημων πεπειρασμενον δε κατα παντα καθ ομοιοτητα χωρις αμαρτιας</verse>
        <verse osisID='Heb.4.16'>προσερχωμεθα ουν μετα παρρησιας τω θρονω της χαριτος ινα λαβωμεν ελεον και χαριν ευρωμεν εις ευκαιρον βοηθειαν</verse>
      </chapter>
      <chapter osisID='Heb.5'>
        <verse osisID='Heb.5.1'>πας γαρ αρχιερευς εξ ανθρωπων λαμβανομενος υπερ ανθρωπων καθισταται τα προς τον θεον ινα προσφερη δωρα τε και θυσιας υπερ αμαρτιων</verse>
        <verse osisID='Heb.5.2'>μετριοπαθειν δυναμενος τοις αγνοουσιν και πλανωμενοις επει και αυτος περικειται ασθενειαν</verse>
        <verse osisID='Heb.5.3'>και δια ταυτην οφειλει καθως περι του λαου ουτως και περι εαυτου προσφερειν υπερ αμαρτιων</verse>
        <verse osisID='Heb.5.4'>και ουχ εαυτω τις λαμβανει την τιμην αλλα ο καλουμενος υπο του θεου καθαπερ και ο ααρων</verse>
        <verse osisID='Heb.5.5'>ουτως και ο χριστος ουχ εαυτον εδοξασεν γενηθηναι αρχιερεα αλλ ο λαλησας προς αυτον υιος μου ει συ εγω σημερον γεγεννηκα σε</verse>
        <verse osisID='Heb.5.6'>καθως και εν ετερω λεγει συ ιερευς εις τον αιωνα κατα την ταξιν μελχισεδεκ</verse>
        <verse osisID='Heb.5.7'>ος εν ταις ημεραις της σαρκος αυτου δεησεις τε και ικετηριας προς τον δυναμενον σωζειν αυτον εκ θανατου μετα κραυγης ισχυρας και δακρυων προσενεγκας και εισακουσθεις απο της ευλαβειας</verse>
        <verse osisID='Heb.5.8'>καιπερ ων υιος εμαθεν αφ ων επαθεν την υπακοην</verse>
        <verse osisID='Heb.5.9'>και τελειωθεις εγενετο τοις υπακουουσιν αυτω πασιν αιτιος σωτηριας αιωνιου</verse>
        <verse osisID='Heb.5.10'>προσαγορευθεις υπο του θεου αρχιερευς κατα την ταξιν μελχισεδεκ</verse>
        <verse osisID='Heb.5.11'>περι ου πολυς ημιν ο λογος και δυσερμηνευτος λεγειν επει νωθροι γεγονατε ταις ακοαις</verse>
        <verse osisID='Heb.5.12'>και γαρ οφειλοντες ειναι διδασκαλοι δια τον χρονον παλιν χρειαν εχετε του διδασκειν υμας τινα τα στοιχεια της αρχης των λογιων του θεου και γεγονατε χρειαν εχοντες γαλακτος και ου στερεας τροφης</verse>
        <verse osisID='Heb.5.13'>πας γαρ ο μετεχων γαλακτος απειρος λογου δικαιοσυνης νηπιος γαρ εστιν</verse>
        <verse osisID='Heb.5.14'>τελειων δε εστιν η στερεα τροφη των δια την εξιν τα αισθητηρια γεγυμνασμενα εχοντων προς διακρισιν καλου τε και κακου</verse>
      </chapter>
      <chapter osisID='Heb.6'>
        <verse osisID='Heb.6.1'>διο αφεντες τον της αρχης του χριστου λογον επι την τελειοτητα φερωμεθα μη παλιν θεμελιον καταβαλλομενοι μετανοιας απο νεκρων εργων και πιστεως επι θεον</verse>
        <verse osisID='Heb.6.2'>βαπτισμων διδαχης επιθεσεως τε χειρων αναστασεως τε νεκρων και κριματος αιωνιου</verse>
        <verse osisID='Heb.6.3'>και τουτο ποιησομεν εανπερ επιτρεπη ο θεος</verse>
        <verse osisID='Heb.6.4'>αδυνατον γαρ τους απαξ φωτισθεντας γευσαμενους τε της δωρεας της επουρανιου και μετοχους γενηθεντας πνευματος αγιου</verse>
        <verse osisID='Heb.6.5'>και καλον γευσαμενους θεου ρημα δυναμεις τε μελλοντος αιωνος</verse>
        <verse osisID='Heb.6.6'>και παραπεσοντας παλιν ανακαινιζειν εις μετανοιαν ανασταυρουντας εαυτοις τον υιον του θεου και παραδειγματιζοντας</verse>
        <verse osisID='Heb.6.7'>γη γαρ η πιουσα τον επ αυτης πολλακις ερχομενον υετον και τικτουσα βοτανην ευθετον εκεινοις δι ους και γεωργειται μεταλαμβανει ευλογιας απο του θεου</verse>
        <verse osisID='Heb.6.8'>εκφερουσα δε ακανθας και τριβολους αδοκιμος και καταρας εγγυς ης το τελος εις καυσιν</verse>
        <verse osisID='Heb.6.9'>πεπεισμεθα δε περι υμων αγαπητοι τα κρειττονα και εχομενα σωτηριας ει και ουτως λαλουμεν</verse>
        <verse osisID='Heb.6.10'>ου γαρ αδικος ο θεος επιλαθεσθαι του εργου υμων και του κοπου της αγαπης ης ενδειξασθε εις το ονομα αυτου διακονησαντες τοις αγιοις και διακονουντες</verse>
        <verse osisID='Heb.6.11'>επιθυμουμεν δε εκαστον υμων την αυτην ενδεικνυσθαι σπουδην προς την πληροφοριαν της ελπιδος αχρι τελους</verse>
        <verse osisID='Heb.6.12'>ινα μη νωθροι γενησθε μιμηται δε των δια πιστεως και μακροθυμιας κληρονομουντων τας επαγγελιας</verse>
        <verse osisID='Heb.6.13'>τω γαρ αβρααμ επαγγειλαμενος ο θεος επει κατ ουδενος ειχεν μειζονος ομοσαι ωμοσεν καθ εαυτου</verse>
        <verse osisID='Heb.6.14'>λεγων η μην ευλογων ευλογησω σε και πληθυνων πληθυνω σε</verse>
        <verse osisID='Heb.6.15'>και ουτως μακροθυμησας επετυχεν της επαγγελιας</verse>
        <verse osisID='Heb.6.16'>ανθρωποι μεν γαρ κατα του μειζονος ομνυουσιν και πασης αυτοις αντιλογιας περας εις βεβαιωσιν ο ορκος</verse>
        <verse osisID='Heb.6.17'>εν ω περισσοτερον βουλομενος ο θεος επιδειξαι τοις κληρονομοις της επαγγελιας το αμεταθετον της βουλης αυτου εμεσιτευσεν ορκω</verse>
        <verse osisID='Heb.6.18'>ινα δια δυο πραγματων αμεταθετων εν οις αδυνατον ψευσασθαι θεον ισχυραν παρακλησιν εχωμεν οι καταφυγοντες κρατησαι της προκειμενης ελπιδος</verse>
        <verse osisID='Heb.6.19'>ην ως αγκυραν εχομεν της ψυχης ασφαλη τε και βεβαιαν και εισερχομενην εις το εσωτερον του καταπετασματος</verse>
        <verse osisID='Heb.6.20'>οπου προδρομος υπερ ημων εισηλθεν ιησους κατα την ταξιν μελχισεδεκ αρχιερευς γενομενος εις τον αιωνα</verse>
      </chapter>
      <chapter osisID='Heb.7'>
        <verse osisID='Heb.7.1'>ουτος γαρ ο μελχισεδεκ βασιλευς σαλημ ιερευς του θεου του υψιστου ο συναντησας αβρααμ υποστρεφοντι απο της κοπης των βασιλεων και ευλογησας αυτον</verse>
        <verse osisID='Heb.7.2'>ω και δεκατην απο παντων εμερισεν αβρααμ πρωτον μεν ερμηνευομενος βασιλευς δικαιοσυνης επειτα δε και βασιλευς σαλημ ο εστιν βασιλευς ειρηνης</verse>
        <verse osisID='Heb.7.3'>απατωρ αμητωρ αγενεαλογητος μητε αρχην ημερων μητε ζωης τελος εχων αφωμοιωμενος δε τω υιω του θεου μενει ιερευς εις το διηνεκες</verse>
        <verse osisID='Heb.7.4'>θεωρειτε δε πηλικος ουτος ω και δεκατην αβρααμ εδωκεν εκ των ακροθινιων ο πατριαρχης</verse>
        <verse osisID='Heb.7.5'>και οι μεν εκ των υιων λευι την ιερατειαν λαμβανοντες εντολην εχουσιν αποδεκατουν τον λαον κατα τον νομον τουτεστιν τους αδελφους αυτων καιπερ εξεληλυθοτας εκ της οσφυος αβρααμ</verse>
        <verse osisID='Heb.7.6'>ο δε μη γενεαλογουμενος εξ αυτων δεδεκατωκεν τον αβρααμ και τον εχοντα τας επαγγελιας ευλογηκεν</verse>
        <verse osisID='Heb.7.7'>χωρις δε πασης αντιλογιας το ελαττον υπο του κρειττονος ευλογειται</verse>
        <verse osisID='Heb.7.8'>και ωδε μεν δεκατας αποθνησκοντες ανθρωποι λαμβανουσιν εκει δε μαρτυρουμενος οτι ζη</verse>
        <verse osisID='Heb.7.9'>και ως επος ειπειν δια αβρααμ και λευι ο δεκατας λαμβανων δεδεκατωται</verse>
        <verse osisID='Heb.7.10'>ετι γαρ εν τη οσφυι του πατρος ην οτε συνηντησεν αυτω ο μελχισεδεκ</verse>
        <verse osisID='Heb.7.11'>ει μεν ουν τελειωσις δια της λευιτικης ιερωσυνης ην ο λαος γαρ επ αυτη νενομοθετητο τις ετι χρεια κατα την ταξιν μελχισεδεκ ετερον ανιστασθαι ιερεα και ου κατα την ταξιν ααρων λεγεσθαι</verse>
        <verse osisID='Heb.7.12'>μετατιθεμενης γαρ της ιερωσυνης εξ αναγκης και νομου μεταθεσις γινεται</verse>
        <verse osisID='Heb.7.13'>εφ ον γαρ λεγεται ταυτα φυλης ετερας μετεσχηκεν αφ ης ουδεις προσεσχηκεν τω θυσιαστηριω</verse>
        <verse osisID='Heb.7.14'>προδηλον γαρ οτι εξ ιουδα ανατεταλκεν ο κυριος ημων εις ην φυλην ουδεν περι ιερωσυνης μωσης ελαλησεν</verse>
        <verse osisID='Heb.7.15'>και περισσοτερον ετι καταδηλον εστιν ει κατα την ομοιοτητα μελχισεδεκ ανισταται ιερευς ετερος</verse>
        <verse osisID='Heb.7.16'>ος ου κατα νομον εντολης σαρκικης γεγονεν αλλα κατα δυναμιν ζωης ακαταλυτου</verse>
        <verse osisID='Heb.7.17'>μαρτυρει γαρ οτι συ ιερευς εις τον αιωνα κατα την ταξιν μελχισεδεκ</verse>
        <verse osisID='Heb.7.18'>αθετησις μεν γαρ γινεται προαγουσης εντολης δια το αυτης ασθενες και ανωφελες</verse>
        <verse osisID='Heb.7.19'>ουδεν γαρ ετελειωσεν ο νομος επεισαγωγη δε κρειττονος ελπιδος δι ης εγγιζομεν τω θεω</verse>
        <verse osisID='Heb.7.20'>και καθ οσον ου χωρις ορκωμοσιας οι μεν γαρ χωρις ορκωμοσιας εισιν ιερεις γεγονοτες</verse>
        <verse osisID='Heb.7.21'>ο δε μετα ορκωμοσιας δια του λεγοντος προς αυτον ωμοσεν κυριος και ου μεταμεληθησεται συ ιερευς εις τον αιωνα κατα την ταξιν μελχισεδεκ</verse>
        <verse osisID='Heb.7.22'>κατα τοσουτον κρειττονος διαθηκης γεγονεν εγγυος ιησους</verse>
        <verse osisID='Heb.7.23'>και οι μεν πλειονες εισιν γεγονοτες ιερεις δια το θανατω κωλυεσθαι παραμενειν</verse>
        <verse osisID='Heb.7.24'>ο δε δια το μενειν αυτον εις τον αιωνα απαραβατον εχει την ιερωσυνην</verse>
        <verse osisID='Heb.7.25'>οθεν και σωζειν εις το παντελες δυναται τους προσερχομενους δι αυτου τω θεω παντοτε ζων εις το εντυγχανειν υπερ αυτων</verse>
        <verse osisID='Heb.7.26'>τοιουτος γαρ ημιν επρεπεν αρχιερευς οσιος ακακος αμιαντος κεχωρισμενος απο των αμαρτωλων και υψηλοτερος των ουρανων γενομενος</verse>
        <verse osisID='Heb.7.27'>ος ουκ εχει καθ ημεραν αναγκην ωσπερ οι αρχιερεις προτερον υπερ των ιδιων αμαρτιων θυσιας αναφερειν επειτα των του λαου τουτο γαρ εποιησεν εφαπαξ εαυτον ανενεγκας</verse>
        <verse osisID='Heb.7.28'>ο νομος γαρ ανθρωπους καθιστησιν αρχιερεις εχοντας ασθενειαν ο λογος δε της ορκωμοσιας της μετα τον νομον υιον εις τον αιωνα τετελειωμενον</verse>
      </chapter>
      <chapter osisID='Heb.8'>
        <verse osisID='Heb.8.1'>κεφαλαιον δε επι τοις λεγομενοις τοιουτον εχομεν αρχιερεα ος εκαθισεν εν δεξια του θρονου της μεγαλωσυνης εν τοις ουρανοις</verse>
        <verse osisID='Heb.8.2'>των αγιων λειτουργος και της σκηνης της αληθινης ην επηξεν ο κυριος και ουκ ανθρωπος</verse>
        <verse osisID='Heb.8.3'>πας γαρ αρχιερευς εις το προσφερειν δωρα τε και θυσιας καθισταται οθεν αναγκαιον εχειν τι και τουτον ο προσενεγκη</verse>
        <verse osisID='Heb.8.4'>ει μεν γαρ ην επι γης ουδ αν ην ιερευς οντων των ιερεων των προσφεροντων κατα τον νομον τα δωρα</verse>
        <verse osisID='Heb.8.5'>οιτινες υποδειγματι και σκια λατρευουσιν των επουρανιων καθως κεχρηματισται μωσης μελλων επιτελειν την σκηνην ορα γαρ φησιν ποιησης παντα κατα τον τυπον τον δειχθεντα σοι εν τω ορει</verse>
        <verse osisID='Heb.8.6'>νυνι δε διαφορωτερας τετευχεν λειτουργιας οσω και κρειττονος εστιν διαθηκης μεσιτης ητις επι κρειττοσιν επαγγελιαις νενομοθετηται</verse>
        <verse osisID='Heb.8.7'>ει γαρ η πρωτη εκεινη ην αμεμπτος ουκ αν δευτερας εζητειτο τοπος</verse>
        <verse osisID='Heb.8.8'>μεμφομενος γαρ αυτοις λεγει ιδου ημεραι ερχονται λεγει κυριος και συντελεσω επι τον οικον ισραηλ και επι τον οικον ιουδα διαθηκην καινην</verse>
        <verse osisID='Heb.8.9'>ου κατα την διαθηκην ην εποιησα τοις πατρασιν αυτων εν ημερα επιλαβομενου μου της χειρος αυτων εξαγαγειν αυτους εκ γης αιγυπτου οτι αυτοι ουκ ενεμειναν εν τη διαθηκη μου καγω ημελησα αυτων λεγει κυριος</verse>
        <verse osisID='Heb.8.10'>οτι αυτη η διαθηκη ην διαθησομαι τω οικω ισραηλ μετα τας ημερας εκεινας λεγει κυριος διδους νομους μου εις την διανοιαν αυτων και επι καρδιας αυτων επιγραψω αυτους και εσομαι αυτοις εις θεον και αυτοι εσονται μοι εις λαον</verse>
        <verse osisID='Heb.8.11'>και ου μη διδαξωσιν εκαστος τον πλησιον αυτου και εκαστος τον αδελφον αυτου λεγων γνωθι τον κυριον οτι παντες ειδησουσιν με απο μικρου αυτων εως μεγαλου αυτων</verse>
        <verse osisID='Heb.8.12'>οτι ιλεως εσομαι ταις αδικιαις αυτων και των αμαρτιων αυτων και των ανομιων αυτων ου μη μνησθω ετι</verse>
        <verse osisID='Heb.8.13'>εν τω λεγειν καινην πεπαλαιωκεν την πρωτην το δε παλαιουμενον και γηρασκον εγγυς αφανισμου</verse>
      </chapter>
      <chapter osisID='Heb.9'>
        <verse osisID='Heb.9.1'>ειχεν μεν ουν και η πρωτη δικαιωματα λατρειας το τε αγιον κοσμικον</verse>
        <verse osisID='Heb.9.2'>σκηνη γαρ κατεσκευασθη η πρωτη εν η η τε λυχνια και η τραπεζα και η προθεσις των αρτων ητις λεγεται αγια</verse>
        <verse osisID='Heb.9.3'>μετα δε το δευτερον καταπετασμα σκηνη η λεγομενη αγια αγιων</verse>
        <verse osisID='Heb.9.4'>χρυσουν εχουσα θυμιατηριον και την κιβωτον της διαθηκης περικεκαλυμμενην παντοθεν χρυσιω εν η σταμνος χρυση εχουσα το μαννα και η ραβδος ααρων η βλαστησασα και αι πλακες της διαθηκης</verse>
        <verse osisID='Heb.9.5'>υπερανω δε αυτης χερουβιμ δοξης κατασκιαζοντα το ιλαστηριον περι ων ουκ εστιν νυν λεγειν κατα μερος</verse>
        <verse osisID='Heb.9.6'>τουτων δε ουτως κατεσκευασμενων εις μεν την πρωτην σκηνην διαπαντος εισιασιν οι ιερεις τας λατρειας επιτελουντες</verse>
        <verse osisID='Heb.9.7'>εις δε την δευτεραν απαξ του ενιαυτου μονος ο αρχιερευς ου χωρις αιματος ο προσφερει υπερ εαυτου και των του λαου αγνοηματων</verse>
        <verse osisID='Heb.9.8'>τουτο δηλουντος του πνευματος του αγιου μηπω πεφανερωσθαι την των αγιων οδον ετι της πρωτης σκηνης εχουσης στασιν</verse>
        <verse osisID='Heb.9.9'>ητις παραβολη εις τον καιρον τον ενεστηκοτα καθ ον δωρα τε και θυσιαι προσφερονται μη δυναμεναι κατα συνειδησιν τελειωσαι τον λατρευοντα</verse>
        <verse osisID='Heb.9.10'>μονον επι βρωμασιν και πομασιν και διαφοροις βαπτισμοις και δικαιωμασιν σαρκος μεχρι καιρου διορθωσεως επικειμενα</verse>
        <verse osisID='Heb.9.11'>χριστος δε παραγενομενος αρχιερευς των μελλοντων αγαθων δια της μειζονος και τελειοτερας σκηνης ου χειροποιητου τουτεστιν ου ταυτης της κτισεως</verse>
        <verse osisID='Heb.9.12'>ουδε δι αιματος τραγων και μοσχων δια δε του ιδιου αιματος εισηλθεν εφαπαξ εις τα αγια αιωνιαν λυτρωσιν ευραμενος</verse>
        <verse osisID='Heb.9.13'>ει γαρ το αιμα ταυρων και τραγων και σποδος δαμαλεως ραντιζουσα τους κεκοινωμενους αγιαζει προς την της σαρκος καθαροτητα</verse>
        <verse osisID='Heb.9.14'>ποσω μαλλον το αιμα του χριστου ος δια πνευματος αιωνιου εαυτον προσηνεγκεν αμωμον τω θεω καθαριει την συνειδησιν υμων απο νεκρων εργων εις το λατρευειν θεω ζωντι</verse>
        <verse osisID='Heb.9.15'>και δια τουτο διαθηκης καινης μεσιτης εστιν οπως θανατου γενομενου εις απολυτρωσιν των επι τη πρωτη διαθηκη παραβασεων την επαγγελιαν λαβωσιν οι κεκλημενοι της αιωνιου κληρονομιας</verse>
        <verse osisID='Heb.9.16'>οπου γαρ διαθηκη θανατον αναγκη φερεσθαι του διαθεμενου</verse>
        <verse osisID='Heb.9.17'>διαθηκη γαρ επι νεκροις βεβαια επει μηποτε ισχυει οτε ζη ο διαθεμενος</verse>
        <verse osisID='Heb.9.18'>οθεν ουδ η πρωτη χωρις αιματος εγκεκαινισται</verse>
        <verse osisID='Heb.9.19'>λαληθεισης γαρ πασης εντολης κατα νομον υπο μωυσεως παντι τω λαω λαβων το αιμα των μοσχων και τραγων μετα υδατος και εριου κοκκινου και υσσωπου αυτο τε το βιβλιον και παντα τον λαον ερραντισεν</verse>
        <verse osisID='Heb.9.20'>λεγων τουτο το αιμα της διαθηκης ης ενετειλατο προς υμας ο θεος</verse>
        <verse osisID='Heb.9.21'>και την σκηνην δε και παντα τα σκευη της λειτουργιας τω αιματι ομοιως ερραντισεν</verse>
        <verse osisID='Heb.9.22'>και σχεδον εν αιματι παντα καθαριζεται κατα τον νομον και χωρις αιματεκχυσιας ου γινεται αφεσις</verse>
        <verse osisID='Heb.9.23'>αναγκη ουν τα μεν υποδειγματα των εν τοις ουρανοις τουτοις καθαριζεσθαι αυτα δε τα επουρανια κρειττοσιν θυσιαις παρα ταυτας</verse>
        <verse osisID='Heb.9.24'>ου γαρ εις χειροποιητα αγια εισηλθεν ο χριστος αντιτυπα των αληθινων αλλ εις αυτον τον ουρανον νυν εμφανισθηναι τω προσωπω του θεου υπερ ημων</verse>
        <verse osisID='Heb.9.25'>ουδ ινα πολλακις προσφερη εαυτον ωσπερ ο αρχιερευς εισερχεται εις τα αγια κατ ενιαυτον εν αιματι αλλοτριω</verse>
        <verse osisID='Heb.9.26'>επει εδει αυτον πολλακις παθειν απο καταβολης κοσμου νυν δε απαξ επι συντελεια των αιωνων εις αθετησιν αμαρτιας δια της θυσιας αυτου πεφανερωται</verse>
        <verse osisID='Heb.9.27'>και καθ οσον αποκειται τοις ανθρωποις απαξ αποθανειν μετα δε τουτο κρισις</verse>
        <verse osisID='Heb.9.28'>ουτως ο χριστος απαξ προσενεχθεις εις το πολλων ανενεγκειν αμαρτιας εκ δευτερου χωρις αμαρτιας οφθησεται τοις αυτον απεκδεχομενοις εις σωτηριαν</verse>
      </chapter>
      <chapter osisID='Heb.10'>
        <verse osisID='Heb.10.1'>σκιαν γαρ εχων ο νομος των μελλοντων αγαθων ουκ αυτην την εικονα των πραγματων κατ ενιαυτον ταις αυταις θυσιαις ας προσφερουσιν εις το διηνεκες ουδεποτε δυναται τους προσερχομενους τελειωσαι</verse>
        <verse osisID='Heb.10.2'>επει ουκ αν επαυσαντο προσφερομεναι δια το μηδεμιαν εχειν ετι συνειδησιν αμαρτιων τους λατρευοντας απαξ κεκαθαρμενους</verse>
        <verse osisID='Heb.10.3'>αλλ εν αυταις αναμνησις αμαρτιων κατ ενιαυτον</verse>
        <verse osisID='Heb.10.4'>αδυνατον γαρ αιμα ταυρων και τραγων αφαιρειν αμαρτιας</verse>
        <verse osisID='Heb.10.5'>διο εισερχομενος εις τον κοσμον λεγει θυσιαν και προσφοραν ουκ ηθελησας σωμα δε κατηρτισω μοι</verse>
        <verse osisID='Heb.10.6'>ολοκαυτωματα και περι αμαρτιας ουκ ευδοκησας</verse>
        <verse osisID='Heb.10.7'>τοτε ειπον ιδου ηκω εν κεφαλιδι βιβλιου γεγραπται περι εμου του ποιησαι ο θεος το θελημα σου</verse>
        <verse osisID='Heb.10.8'>ανωτερον λεγων οτι θυσιαν και προσφοραν και ολοκαυτωματα και περι αμαρτιας ουκ ηθελησας ουδε ευδοκησας αιτινες κατα τον νομον προσφερονται</verse>
        <verse osisID='Heb.10.9'>τοτε ειρηκεν ιδου ηκω του ποιησαι ο θεος το θελημα σου αναιρει το πρωτον ινα το δευτερον στηση</verse>
        <verse osisID='Heb.10.10'>εν ω θεληματι ηγιασμενοι εσμεν δια της προσφορας του σωματος του ιησου χριστου εφαπαξ</verse>
        <verse osisID='Heb.10.11'>και πας μεν ιερευς εστηκεν καθ ημεραν λειτουργων και τας αυτας πολλακις προσφερων θυσιας αιτινες ουδεποτε δυνανται περιελειν αμαρτιας</verse>
        <verse osisID='Heb.10.12'>αυτος δε μιαν υπερ αμαρτιων προσενεγκας θυσιαν εις το διηνεκες εκαθισεν εν δεξια του θεου</verse>
        <verse osisID='Heb.10.13'>το λοιπον εκδεχομενος εως τεθωσιν οι εχθροι αυτου υποποδιον των ποδων αυτου</verse>
        <verse osisID='Heb.10.14'>μια γαρ προσφορα τετελειωκεν εις το διηνεκες τους αγιαζομενους</verse>
        <verse osisID='Heb.10.15'>μαρτυρει δε ημιν και το πνευμα το αγιον μετα γαρ το προειρηκεναι</verse>
        <verse osisID='Heb.10.16'>αυτη η διαθηκη ην διαθησομαι προς αυτους μετα τας ημερας εκεινας λεγει κυριος διδους νομους μου επι καρδιας αυτων και επι των διανοιων αυτων επιγραψω αυτους</verse>
        <verse osisID='Heb.10.17'>και των αμαρτιων αυτων και των ανομιων αυτων ου μη μνησθω ετι</verse>
        <verse osisID='Heb.10.18'>οπου δε αφεσις τουτων ουκετι προσφορα περι αμαρτιας</verse>
        <verse osisID='Heb.10.19'>εχοντες ουν αδελφοι παρρησιαν εις την εισοδον των αγιων εν τω αιματι ιησου</verse>
        <verse osisID='Heb.10.20'>ην ενεκαινισεν ημιν οδον προσφατον και ζωσαν δια του καταπετασματος τουτεστιν της σαρκος αυτου</verse>
        <verse osisID='Heb.10.21'>και ιερεα μεγαν επι τον οικον του θεου</verse>
        <verse osisID='Heb.10.22'>προσερχωμεθα μετα αληθινης καρδιας εν πληροφορια πιστεως ερραντισμενοι τας καρδιας απο συνειδησεως πονηρας και λελουμενοι το σωμα υδατι καθαρω</verse>
        <verse osisID='Heb.10.23'>κατεχωμεν την ομολογιαν της ελπιδος ακλινη πιστος γαρ ο επαγγειλαμενος</verse>
        <verse osisID='Heb.10.24'>και κατανοωμεν αλληλους εις παροξυσμον αγαπης και καλων εργων</verse>
        <verse osisID='Heb.10.25'>μη εγκαταλειποντες την επισυναγωγην εαυτων καθως εθος τισιν αλλα παρακαλουντες και τοσουτω μαλλον οσω βλεπετε εγγιζουσαν την ημεραν</verse>
        <verse osisID='Heb.10.26'>εκουσιως γαρ αμαρτανοντων ημων μετα το λαβειν την επιγνωσιν της αληθειας ουκετι περι αμαρτιων απολειπεται θυσια</verse>
        <verse osisID='Heb.10.27'>φοβερα δε τις εκδοχη κρισεως και πυρος ζηλος εσθιειν μελλοντος τους υπεναντιους</verse>
        <verse osisID='Heb.10.28'>αθετησας τις νομον μωσεως χωρις οικτιρμων επι δυσιν η τρισιν μαρτυσιν αποθνησκει</verse>
        <verse osisID='Heb.10.29'>ποσω δοκειτε χειρονος αξιωθησεται τιμωριας ο τον υιον του θεου καταπατησας και το αιμα της διαθηκης κοινον ηγησαμενος εν ω ηγιασθη και το πνευμα της χαριτος ενυβρισας</verse>
        <verse osisID='Heb.10.30'>οιδαμεν γαρ τον ειποντα εμοι εκδικησις εγω ανταποδωσω λεγει κυριος και παλιν κυριος κρινει τον λαον αυτου</verse>
        <verse osisID='Heb.10.31'>φοβερον το εμπεσειν εις χειρας θεου ζωντος</verse>
        <verse osisID='Heb.10.32'>αναμιμνησκεσθε δε τας προτερον ημερας εν αις φωτισθεντες πολλην αθλησιν υπεμεινατε παθηματων</verse>
        <verse osisID='Heb.10.33'>τουτο μεν ονειδισμοις τε και θλιψεσιν θεατριζομενοι τουτο δε κοινωνοι των ουτως αναστρεφομενων γενηθεντες</verse>
        <verse osisID='Heb.10.34'>και γαρ τοις δεσμοις μου συνεπαθησατε και την αρπαγην των υπαρχοντων υμων μετα χαρας προσεδεξασθε γινωσκοντες εχειν εν εαυτοις κρειττονα υπαρξιν εν ουρανοις και μενουσαν</verse>
        <verse osisID='Heb.10.35'>μη αποβαλητε ουν την παρρησιαν υμων ητις εχει μισθαποδοσιαν μεγαλην</verse>
        <verse osisID='Heb.10.36'>υπομονης γαρ εχετε χρειαν ινα το θελημα του θεου ποιησαντες κομισησθε την επαγγελιαν</verse>
        <verse osisID='Heb.10.37'>ετι γαρ μικρον οσον οσον ο ερχομενος ηξει και ου χρονιει</verse>
        <verse osisID='Heb.10.38'>ο δε δικαιος εκ πιστεως ζησεται και εαν υποστειληται ουκ ευδοκει η ψυχη μου εν αυτω</verse>
        <verse osisID='Heb.10.39'>ημεις δε ουκ εσμεν υποστολης εις απωλειαν αλλα πιστεως εις περιποιησιν ψυχης</verse>
      </chapter>
      <chapter osisID='Heb.11'>
        <verse osisID='Heb.11.1'>εστιν δε πιστις ελπιζομενων υποστασις πραγματων ελεγχος ου βλεπομενων</verse>
        <verse osisID='Heb.11.2'>εν ταυτη γαρ εμαρτυρηθησαν οι πρεσβυτεροι</verse>
        <verse osisID='Heb.11.3'>πιστει νοουμεν κατηρτισθαι τους αιωνας ρηματι θεου εις το μη εκ φαινομενων τα βλεπομενα γεγονεναι</verse>
        <verse osisID='Heb.11.4'>πιστει πλειονα θυσιαν αβελ παρα καιν προσηνεγκεν τω θεω δι ης εμαρτυρηθη ειναι δικαιος μαρτυρουντος επι τοις δωροις αυτου του θεου και δι αυτης αποθανων ετι λαλει</verse>
        <verse osisID='Heb.11.5'>πιστει ενωχ μετετεθη του μη ιδειν θανατον και ουχ ευρισκετο διοτι μετεθηκεν αυτον ο θεος προ γαρ της μεταθεσεως αυτου μεμαρτυρηται ευηρεστηκεναι τω θεω</verse>
        <verse osisID='Heb.11.6'>χωρις δε πιστεως αδυνατον ευαρεστησαι πιστευσαι γαρ δει τον προσερχομενον τω θεω οτι εστιν και τοις εκζητουσιν αυτον μισθαποδοτης γινεται</verse>
        <verse osisID='Heb.11.7'>πιστει χρηματισθεις νωε περι των μηδεπω βλεπομενων ευλαβηθεις κατεσκευασεν κιβωτον εις σωτηριαν του οικου αυτου δι ης κατεκρινεν τον κοσμον και της κατα πιστιν δικαιοσυνης εγενετο κληρονομος</verse>
        <verse osisID='Heb.11.8'>πιστει καλουμενος αβρααμ υπηκουσεν εξελθειν εις τον τοπον ον ημελλεν λαμβανειν εις κληρονομιαν και εξηλθεν μη επισταμενος που ερχεται</verse>
        <verse osisID='Heb.11.9'>πιστει παρωκησεν εις την γην της επαγγελιας ως αλλοτριαν εν σκηναις κατοικησας μετα ισαακ και ιακωβ των συγκληρονομων της επαγγελιας της αυτης</verse>
        <verse osisID='Heb.11.10'>εξεδεχετο γαρ την τους θεμελιους εχουσαν πολιν ης τεχνιτης και δημιουργος ο θεος</verse>
        <verse osisID='Heb.11.11'>πιστει και αυτη σαρρα δυναμιν εις καταβολην σπερματος ελαβεν και παρα καιρον ηλικιας ετεκεν επει πιστον ηγησατο τον επαγγειλαμενον</verse>
        <verse osisID='Heb.11.12'>διο και αφ ενος εγεννηθησαν και ταυτα νενεκρωμενου καθως τα αστρα του ουρανου τω πληθει και ωσει αμμος η παρα το χειλος της θαλασσης η αναριθμητος</verse>
        <verse osisID='Heb.11.13'>κατα πιστιν απεθανον ουτοι παντες μη λαβοντες τας επαγγελιας αλλα πορρωθεν αυτας ιδοντες και πεισθεντες και ασπασαμενοι και ομολογησαντες οτι ξενοι και παρεπιδημοι εισιν επι της γης</verse>
        <verse osisID='Heb.11.14'>οι γαρ τοιαυτα λεγοντες εμφανιζουσιν οτι πατριδα επιζητουσιν</verse>
        <verse osisID='Heb.11.15'>και ει μεν εκεινης εμνημονευον αφ ης εξηλθον ειχον αν καιρον ανακαμψαι</verse>
        <verse osisID='Heb.11.16'>νυνι δε κρειττονος ορεγονται τουτεστιν επουρανιου διο ουκ επαισχυνεται αυτους ο θεος θεος επικαλεισθαι αυτων ητοιμασεν γαρ αυτοις πολιν</verse>
        <verse osisID='Heb.11.17'>πιστει προσενηνοχεν αβρααμ τον ισαακ πειραζομενος και τον μονογενη προσεφερεν ο τας επαγγελιας αναδεξαμενος</verse>
        <verse osisID='Heb.11.18'>προς ον ελαληθη οτι εν ισαακ κληθησεται σοι σπερμα</verse>
        <verse osisID='Heb.11.19'>λογισαμενος οτι και εκ νεκρων εγειρειν δυνατος ο θεος οθεν αυτον και εν παραβολη εκομισατο</verse>
        <verse osisID='Heb.11.20'>πιστει περι μελλοντων ευλογησεν ισαακ τον ιακωβ και τον ησαυ</verse>
        <verse osisID='Heb.11.21'>πιστει ιακωβ αποθνησκων εκαστον των υιων ιωσηφ ευλογησεν και προσεκυνησεν επι το ακρον της ραβδου αυτου</verse>
        <verse osisID='Heb.11.22'>πιστει ιωσηφ τελευτων περι της εξοδου των υιων ισραηλ εμνημονευσεν και περι των οστεων αυτου ενετειλατο</verse>
        <verse osisID='Heb.11.23'>πιστει μωσης γεννηθεις εκρυβη τριμηνον υπο των πατερων αυτου διοτι ειδον αστειον το παιδιον και ουκ εφοβηθησαν το διαταγμα του βασιλεως</verse>
        <verse osisID='Heb.11.24'>πιστει μωσης μεγας γενομενος ηρνησατο λεγεσθαι υιος θυγατρος φαραω</verse>
        <verse osisID='Heb.11.25'>μαλλον ελομενος συγκακουχεισθαι τω λαω του θεου η προσκαιρον εχειν αμαρτιας απολαυσιν</verse>
        <verse osisID='Heb.11.26'>μειζονα πλουτον ηγησαμενος των εν αιγυπτω θησαυρων τον ονειδισμον του χριστου απεβλεπεν γαρ εις την μισθαποδοσιαν</verse>
        <verse osisID='Heb.11.27'>πιστει κατελιπεν αιγυπτον μη φοβηθεις τον θυμον του βασιλεως τον γαρ αορατον ως ορων εκαρτερησεν</verse>
        <verse osisID='Heb.11.28'>πιστει πεποιηκεν το πασχα και την προσχυσιν του αιματος ινα μη ο ολοθρευων τα πρωτοτοκα θιγη αυτων</verse>
        <verse osisID='Heb.11.29'>πιστει διεβησαν την ερυθραν θαλασσαν ως δια ξηρας ης πειραν λαβοντες οι αιγυπτιοι κατεποθησαν</verse>
        <verse osisID='Heb.11.30'>πιστει τα τειχη ιεριχω επεσεν κυκλωθεντα επι επτα ημερας</verse>
        <verse osisID='Heb.11.31'>πιστει ρααβ η πορνη ου συναπωλετο τοις απειθησασιν δεξαμενη τους κατασκοπους μετ ειρηνης</verse>
        <verse osisID='Heb.11.32'>και τι ετι λεγω επιλειψει γαρ με διηγουμενον ο χρονος περι γεδεων βαρακ τε και σαμψων και ιεφθαε δαβιδ τε και σαμουηλ και των προφητων</verse>
        <verse osisID='Heb.11.33'>οι δια πιστεως κατηγωνισαντο βασιλειας ειργασαντο δικαιοσυνην επετυχον επαγγελιων εφραξαν στοματα λεοντων</verse>
        <verse osisID='Heb.11.34'>εσβεσαν δυναμιν πυρος εφυγον στοματα μαχαιρας ενεδυναμωθησαν απο ασθενειας εγενηθησαν ισχυροι εν πολεμω παρεμβολας εκλιναν αλλοτριων</verse>
        <verse osisID='Heb.11.35'>ελαβον γυναικες εξ αναστασεως τους νεκρους αυτων αλλοι δε ετυμπανισθησαν ου προσδεξαμενοι την απολυτρωσιν ινα κρειττονος αναστασεως τυχωσιν</verse>
        <verse osisID='Heb.11.36'>ετεροι δε εμπαιγμων και μαστιγων πειραν ελαβον ετι δε δεσμων και φυλακης</verse>
        <verse osisID='Heb.11.37'>ελιθασθησαν επρισθησαν επειρασθησαν εν φονω μαχαιρας απεθανον περιηλθον εν μηλωταις εν αιγειοις δερμασιν υστερουμενοι θλιβομενοι κακουχουμενοι</verse>
        <verse osisID='Heb.11.38'>ων ουκ ην αξιος ο κοσμος εν ερημιαις πλανωμενοι και ορεσιν και σπηλαιοις και ταις οπαις της γης</verse>
        <verse osisID='Heb.11.39'>και ουτοι παντες μαρτυρηθεντες δια της πιστεως ουκ εκομισαντο την επαγγελιαν</verse>
        <verse osisID='Heb.11.40'>του θεου περι ημων κρειττον τι προβλεψαμενου ινα μη χωρις ημων τελειωθωσιν</verse>
      </chapter>
      <chapter osisID='Heb.12'>
        <verse osisID='Heb.12.1'>τοιγαρουν και ημεις τοσουτον εχοντες περικειμενον ημιν νεφος μαρτυρων ογκον αποθεμενοι παντα και την ευπεριστατον αμαρτιαν δι υπομονης τρεχωμεν τον προκειμενον ημιν αγωνα</verse>
        <verse osisID='Heb.12.2'>αφορωντες εις τον της πιστεως αρχηγον και τελειωτην ιησουν ος αντι της προκειμενης αυτω χαρας υπεμεινεν σταυρον αισχυνης καταφρονησας εν δεξια τε του θρονου του θεου εκαθισεν</verse>
        <verse osisID='Heb.12.3'>αναλογισασθε γαρ τον τοιαυτην υπομεμενηκοτα υπο των αμαρτωλων εις αυτον αντιλογιαν ινα μη καμητε ταις ψυχαις υμων εκλυομενοι</verse>
        <verse osisID='Heb.12.4'>ουπω μεχρις αιματος αντικατεστητε προς την αμαρτιαν ανταγωνιζομενοι</verse>
        <verse osisID='Heb.12.5'>και εκλελησθε της παρακλησεως ητις υμιν ως υιοις διαλεγεται υιε μου μη ολιγωρει παιδειας κυριου μηδε εκλυου υπ αυτου ελεγχομενος</verse>
        <verse osisID='Heb.12.6'>ον γαρ αγαπα κυριος παιδευει μαστιγοι δε παντα υιον ον παραδεχεται</verse>
        <verse osisID='Heb.12.7'>ει παιδειαν υπομενετε ως υιοις υμιν προσφερεται ο θεος τις γαρ εστιν υιος ον ου παιδευει πατηρ</verse>
        <verse osisID='Heb.12.8'>ει δε χωρις εστε παιδειας ης μετοχοι γεγονασιν παντες αρα νοθοι εστε και ουχ υιοι</verse>
        <verse osisID='Heb.12.9'>ειτα τους μεν της σαρκος ημων πατερας ειχομεν παιδευτας και ενετρεπομεθα ου πολλω μαλλον υποταγησομεθα τω πατρι των πνευματων και ζησομεν</verse>
        <verse osisID='Heb.12.10'>οι μεν γαρ προς ολιγας ημερας κατα το δοκουν αυτοις επαιδευον ο δε επι το συμφερον εις το μεταλαβειν της αγιοτητος αυτου</verse>
        <verse osisID='Heb.12.11'>πασα δε παιδεια προς μεν το παρον ου δοκει χαρας ειναι αλλα λυπης υστερον δε καρπον ειρηνικον τοις δι αυτης γεγυμνασμενοις αποδιδωσιν δικαιοσυνης</verse>
        <verse osisID='Heb.12.12'>διο τας παρειμενας χειρας και τα παραλελυμενα γονατα ανορθωσατε</verse>
        <verse osisID='Heb.12.13'>και τροχιας ορθας ποιησατε τοις ποσιν υμων ινα μη το χωλον εκτραπη ιαθη δε μαλλον</verse>
        <verse osisID='Heb.12.14'>ειρηνην διωκετε μετα παντων και τον αγιασμον ου χωρις ουδεις οψεται τον κυριον</verse>
        <verse osisID='Heb.12.15'>επισκοπουντες μη τις υστερων απο της χαριτος του θεου μη τις ριζα πικριας ανω φυουσα ενοχλη και δια ταυτης μιανθωσιν πολλοι</verse>
        <verse osisID='Heb.12.16'>μη τις πορνος η βεβηλος ως ησαυ ος αντι βρωσεως μιας απεδοτο τα πρωτοτοκια αυτου</verse>
        <verse osisID='Heb.12.17'>ιστε γαρ οτι και μετεπειτα θελων κληρονομησαι την ευλογιαν απεδοκιμασθη μετανοιας γαρ τοπον ουχ ευρεν καιπερ μετα δακρυων εκζητησας αυτην</verse>
        <verse osisID='Heb.12.18'>ου γαρ προσεληλυθατε ψηλαφωμενω ορει και κεκαυμενω πυρι και γνοφω και σκοτω και θυελλη</verse>
        <verse osisID='Heb.12.19'>και σαλπιγγος ηχω και φωνη ρηματων ης οι ακουσαντες παρητησαντο μη προστεθηναι αυτοις λογον</verse>
        <verse osisID='Heb.12.20'>ουκ εφερον γαρ το διαστελλομενον καν θηριον θιγη του ορους λιθοβοληθησεται η βολιδι κατατοξευθησεται</verse>
        <verse osisID='Heb.12.21'>και ουτως φοβερον ην το φανταζομενον μωσης ειπεν εκφοβος ειμι και εντρομος</verse>
        <verse osisID='Heb.12.22'>αλλα προσεληλυθατε σιων ορει και πολει θεου ζωντος ιερουσαλημ επουρανιω και μυριασιν αγγελων</verse>
        <verse osisID='Heb.12.23'>πανηγυρει και εκκλησια πρωτοτοκων εν ουρανοις απογεγραμμενων και κριτη θεω παντων και πνευμασιν δικαιων τετελειωμενων</verse>
        <verse osisID='Heb.12.24'>και διαθηκης νεας μεσιτη ιησου και αιματι ραντισμου κρειττονα λαλουντι παρα το αβελ</verse>
        <verse osisID='Heb.12.25'>βλεπετε μη παραιτησησθε τον λαλουντα ει γαρ εκεινοι ουκ εφυγον τον επι της γης παραιτησαμενοι χρηματιζοντα πολλω μαλλον ημεις οι τον απ ουρανων αποστρεφομενοι</verse>
        <verse osisID='Heb.12.26'>ου η φωνη την γην εσαλευσεν τοτε νυν δε επηγγελται λεγων ετι απαξ εγω σειω ου μονον την γην αλλα και τον ουρανον</verse>
        <verse osisID='Heb.12.27'>το δε ετι απαξ δηλοι των σαλευομενων την μεταθεσιν ως πεποιημενων ινα μεινη τα μη σαλευομενα</verse>
        <verse osisID='Heb.12.28'>διο βασιλειαν ασαλευτον παραλαμβανοντες εχωμεν χαριν δι ης λατρευωμεν ευαρεστως τω θεω μετα αιδους και ευλαβειας</verse>
        <verse osisID='Heb.12.29'>και γαρ ο θεος ημων πυρ καταναλισκον</verse>
      </chapter>
      <chapter osisID='Heb.13'>
        <verse osisID='Heb.13.1'>η φιλαδελφια μενετω</verse>
        <verse osisID='Heb.13.2'>της φιλοξενιας μη επιλανθανεσθε δια ταυτης γαρ ελαθον τινες ξενισαντες αγγελους</verse>
        <verse osisID='Heb.13.3'>μιμνησκεσθε των δεσμιων ως συνδεδεμενοι των κακουχουμενων ως και αυτοι οντες εν σωματι</verse>
        <verse osisID='Heb.13.4'>τιμιος ο γαμος εν πασιν και η κοιτη αμιαντος πορνους δε και μοιχους κρινει ο θεος</verse>
        <verse osisID='Heb.13.5'>αφιλαργυρος ο τροπος αρκουμενοι τοις παρουσιν αυτος γαρ ειρηκεν ου μη σε ανω ουδ ου μη σε εγκαταλιπω</verse>
        <verse osisID='Heb.13.6'>ωστε θαρρουντας ημας λεγειν κυριος εμοι βοηθος και ου φοβηθησομαι τι ποιησει μοι ανθρωπος</verse>
        <verse osisID='Heb.13.7'>μνημονευετε των ηγουμενων υμων οιτινες ελαλησαν υμιν τον λογον του θεου ων αναθεωρουντες την εκβασιν της αναστροφης μιμεισθε την πιστιν</verse>
        <verse osisID='Heb.13.8'>ιησους χριστος χθες και σημερον ο αυτος και εις τους αιωνας</verse>
        <verse osisID='Heb.13.9'>διδαχαις ποικιλαις και ξεναις μη περιφερεσθε καλον γαρ χαριτι βεβαιουσθαι την καρδιαν ου βρωμασιν εν οις ουκ ωφεληθησαν οι περιπατησαντες</verse>
        <verse osisID='Heb.13.10'>εχομεν θυσιαστηριον εξ ου φαγειν ουκ εχουσιν εξουσιαν οι τη σκηνη λατρευοντες</verse>
        <verse osisID='Heb.13.11'>ων γαρ εισφερεται ζωων το αιμα περι αμαρτιας εις τα αγια δια του αρχιερεως τουτων τα σωματα κατακαιεται εξω της παρεμβολης</verse>
        <verse osisID='Heb.13.12'>διο και ιησους ινα αγιαση δια του ιδιου αιματος τον λαον εξω της πυλης επαθεν</verse>
        <verse osisID='Heb.13.13'>τοινυν εξερχωμεθα προς αυτον εξω της παρεμβολης τον ονειδισμον αυτου φεροντες</verse>
        <verse osisID='Heb.13.14'>ου γαρ εχομεν ωδε μενουσαν πολιν αλλα την μελλουσαν επιζητουμεν</verse>
        <verse osisID='Heb.13.15'>δι αυτου ουν αναφερωμεν θυσιαν αινεσεως διαπαντος τω θεω τουτεστιν καρπον χειλεων ομολογουντων τω ονοματι αυτου</verse>
        <verse osisID='Heb.13.16'>της δε ευποιιας και κοινωνιας μη επιλανθανεσθε τοιαυταις γαρ θυσιαις ευαρεστειται ο θεος</verse>
        <verse osisID='Heb.13.17'>πειθεσθε τοις ηγουμενοις υμων και υπεικετε αυτοι γαρ αγρυπνουσιν υπερ των ψυχων υμων ως λογον αποδωσοντες ινα μετα χαρας τουτο ποιωσιν και μη στεναζοντες αλυσιτελες γαρ υμιν τουτο</verse>
        <verse osisID='Heb.13.18'>προσευχεσθε περι ημων πεποιθαμεν γαρ οτι καλην συνειδησιν εχομεν εν πασιν καλως θελοντες αναστρεφεσθαι</verse>
        <verse osisID='Heb.13.19'>περισσοτερως δε παρακαλω τουτο ποιησαι ινα ταχιον αποκατασταθω υμιν</verse>
        <verse osisID='Heb.13.20'>ο δε θεος της ειρηνης ο αναγαγων εκ νεκρων τον ποιμενα των προβατων τον μεγαν εν αιματι διαθηκης αιωνιου τον κυριον ημων ιησουν</verse>
        <verse osisID='Heb.13.21'>καταρτισαι υμας εν παντι εργω αγαθω εις το ποιησαι το θελημα αυτου ποιων εν υμιν το ευαρεστον ενωπιον αυτου δια ιησου χριστου ω η δοξα εις τους αιωνας των αιωνων αμην</verse>
        <verse osisID='Heb.13.22'>παρακαλω δε υμας αδελφοι ανεχεσθε του λογου της παρακλησεως και γαρ δια βραχεων επεστειλα υμιν</verse>
        <verse osisID='Heb.13.23'>γινωσκετε τον αδελφον τιμοθεον απολελυμενον μεθ ου εαν ταχιον ερχηται οψομαι υμας</verse>
        <verse osisID='Heb.13.24'>ασπασασθε παντας τους ηγουμενους υμων και παντας τους αγιους ασπαζονται υμας οι απο της ιταλιας</verse>
        <verse osisID='Heb.13.25'>η χαρις μετα παντων υμων αμην</verse>
      </chapter>
    </div></osisText>
</osis>
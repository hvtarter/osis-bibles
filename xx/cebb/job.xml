<?xml version='1.0' encoding='UTF-8'?>
<osis xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd' xmlns:xsi='http://www.w3.org/2001/XMLSchema-instance' xmlns='http://www.bibletechnologies.net/2003/OSIS/namespace'>
  <osisText osisRefWork='Bible' osisIDWork='CEBB' xml:lang='XX'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEBB'>
        <title>Cebuano Ang Biblia (Bugna Version)</title>
        <contributor>Philippine Bible Society</contributor>
        <creator>Christian Wagner (http//www.lightinasia.org)</creator>
        <creator role='encoder'>ZefToOsis 1.0.0</creator>
        <subject>Holy Bible</subject>
        <date>2009-01-20</date>
        <description>Cebuano is the second most widely spoken native language of the Philippines. The complete Cebuano Bible was first published in 1917. This Bible is published today as the Ang Biblia, Cebuano by the Philippine Bible Society. Two separate versions are available: The 'Pinadayag' version contains a completely revised New Testament, the 'Bugna' version contains the original New Testament from 1917. Both versions share the same Old Testament text. The 'Bugna' designation is derived from the Cebuano name given to the book of Revelation. The New Testament text generally follows the same Greek Received Text, which was used as a basis for the King James Version. Because of its similarity with the KJV it is also called the Cebuano King James Version. [This file was created by combining the OT Text from the Cebuano Online Bible and the NT Text from the Cebuano AddBible. Comparison was made with the printed edition, resulting in some minor corrections. - Version 1.0.8]</description>
        <publisher>LIA</publisher>
        <type type='OSIS'>Bible</type>
        <identifier type='OSIS'>CEBB</identifier>
        <source>OT Text from the Cebuano Online Bible (http://www.online-bible.com/winonlinebible.html) and the NT Text from the Cebuano AddBible (http://www.addbible.com)</source>
        <language type='IETF'>XX</language>
        <relation/>
        <coverage>provide the Bible to the world</coverage>
        <rights>We believe that this Bible is found in the Public Domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Job'>
      <chapter osisID='Job.1'>
        <verse osisID='Job.1.1'>¶ Dinhay usa ka tawo sa yuta sa Hus, kinsang ngalan mao si Job; ug kadtong tawohana hingpit ug matarung, ug usa nga mahadlokon sa Dios, ug nagapahilayo sa dautan.</verse>
        <verse osisID='Job.1.2'>Ug kaniya may natawo nga pito ka anak nga lalake ug totolo ka anak nga babaye.</verse>
        <verse osisID='Job.1.3'>Ug ang iyang katigayonan usab, pito ka libo nga carnero ug totolo ka libo nga camello, ug lima ka gatus nga pares nga vaca, ug lima ka gatus nga asnong baye, ug daku uyamut nga panimalay; mao nga kining tawohana maoy labing bantugan sa tanang mga anak sa sidlakan.</verse>
        <verse osisID='Job.1.4'>¶ Ug ang iyang mga anak nanglakaw ug naghimo ug usa ka combira sa balay sa tagsatagsa sa iyang adlawng natawohan; ug nagsugo sila sa pagpadapit sa totolo nila ka igsoong babaye aron sa pagpangaon ug sa pag-inum uban kanila.</verse>
        <verse osisID='Job.1.5'>Ug mao kadto sa nangagi na ang mga adlaw sa ilang mga pagcombira, nga si Job nagpasugo ug nagbalaan kanila, ug misayo pagmata sa pagkabuntag, ug naghalad ug mga halad-nga-sinunog, sumala sa gidaghanon nilang tanan, kay miingon si Job: Tingali nakasala ang akong mga anak nga lalake, ug nagpasipala sa Dios diha sa ilang mga kasingkasing. Kini mao ang gihimo ni Job sa kanunay.</verse>
        <verse osisID='Job.1.6'>¶ Karon nahitabo sa diha nga ang mga anak sa Dios nanuol sa pagpakita sa atubangan ni Jehova, si Satanas miduol usab sa taliwala nila.</verse>
        <verse osisID='Job.1.7'>Ug si Jehova miingon kang Satanas: Diin ka gikan? Unya si Satanas mitubag kang Jehova, ug miingon: Gikan sa akong pagsuroysuroy didto sa yuta, ug gikan sa akong pagsaka ug pagkanaug niini.</verse>
        <verse osisID='Job.1.8'>Ug si Jehova miingon kang Satanas; Gipalandong mo ba si Job nga akong alagad? Kay walay sama kaniya diha sa yuta, hingpit ug matarung nga tawo, usa nga mahadlokon sa Dios, ug nagapahilayo sa dautan.</verse>
        <verse osisID='Job.1.9'>Unya mitubag si Satanas kang Jehova, ug miingon: Mahadlok ba lamang si Job sa Dios sa walay hinungdan?</verse>
        <verse osisID='Job.1.10'>Wala ba ikaw mag-alad kaniya, ug libut sa iyang balay, ug libut sa tanan niyang butang, sa tanang kiliran? gipanalanginan mo ang buhat sa iyang mga kamot, ug ang iyang mga katigayonan nagadugang sa ibabaw sa yuta.</verse>
        <verse osisID='Job.1.11'>Apan bakyawa karon ang imong kamot, ug tanduga ang tanan nga anaa kaniya, ug siya magapasipala kanimo bisan sa atubangan sa imong nawong.</verse>
        <verse osisID='Job.1.12'>Ug si Jehova miingon kang Satanas: Ania karon, ang tanan nga anaa kaniya anaa sa imong kamot; ugaling ayaw lamang pagtanduga siya sa iyang kaugalingon. Busa milakaw si Satanas gikan sa atubangan ni Jehova.</verse>
        <verse osisID='Job.1.13'>¶ Ug nahitabo sa adlaw nga ang mga anak nga lalake ug babaye nangaon ug nanginum sa vino didto sa balay sa ilang kamagulangan nga lalake,</verse>
        <verse osisID='Job.1.14'>Nga miabut ang usa ka sinugo ngadto kang Job, ug miingon: Ang mga vaca gipanagdaro, ug ang mga asno nanagsibsib duol kanila;</verse>
        <verse osisID='Job.1.15'>Ug ang mga Sabeohanon mingdasmag kanila , ug kini gikuha: oo, ilang gipamatay ang mga sulogoon sa sulab sa pinuti; ug ako lamang usara ang nakakalagiw sa pagsugilon kanimo.</verse>
        <verse osisID='Job.1.16'>Sa diha nga nagsulti pa siya, may lain usab nga miabut, ug miingon: Ang kalayo sa Dios nahulog gikan sa langit, ug nasunog ang mga carnero ug ang mga sulogoon, ug giut-ut sila; ug ako lamang usara ang nakakalagiw sa pagsugilon kanimo.</verse>
        <verse osisID='Job.1.17'>Sa diha nga nagasulti pa siya, may lain usab nga miabut, ug miingon: Ang mga Caldeahanon nagbahin sa totolo ka pundok, ug mingdasmag sa camello, ug gidala kini: oo, ug ilang gipamatay ang mga sulogoon sa sulab sa pinuti; ako lamang usara ang nakakalagiw sa pagsugilon kanimo.</verse>
        <verse osisID='Job.1.18'>Sa diha nga nagsulti pa siya, may lain usab nga miabut, ug miingon: Ang imong mga anak nga lalake ug ang imong mga anak nga babaye nangaon ug nanginum ug vino sa balay sa ilang magulang nga lalake;</verse>
        <verse osisID='Job.1.19'>Ug, ania karon, dihay usa ka dakung hangin nga miabut gikan sa kamingawan, ug gilapdusan ang upat ka ngilit sa balay, ug ang mga batan-on natumbahan niini, ug sila nangamatay; ug ako lamang usara ang nakakalagiw sa pagsugilon kanimo.</verse>
        <verse osisID='Job.1.20'>¶ Unya si Job mitindog, ug gigisi ang iyang bisti, ug gialutan ang iyang ulo, ug mihapa sa yuta, ug misimba;</verse>
        <verse osisID='Job.1.21'>Ug miingon siya: Ako hubo nga migula sa tiyan sa akong inahan, ug hubo usab ako nga mopauli didto. Si Jehova mihatag, ug si Jehova mikuha; bulahan ang ngalan ni Jehova.</verse>
        <verse osisID='Job.1.22'>Niining tanan si Job wala makasala, wala usab niya butangbutangi si Jehova sa binuang.</verse>
      </chapter>
      <chapter osisID='Job.2'>
        <verse osisID='Job.2.1'>¶ Ug nahitabo na usab sa adlaw nga ang mga anak sa Dios nanuol sa pagpakita sa ilang kaugalingon sa atubangan ni Jehova, nga si Satanas miduol usab uban kanila, aron sa pagpakita sa iyang kaugalingon sa atubangan ni Jehova.</verse>
        <verse osisID='Job.2.2'>Ug si Jehova miingon kang Satanas: Diin ka ba gikan? Ug si Satanas mitubag kang Jehova, ug miingon: Gikan sa akong pagsuroysuroy sa yuta, ug gikan sa pagsaka ug sa pagkanaug niini.</verse>
        <verse osisID='Job.2.3'>Ug si Jehova miingon kang Satanas: Gipalandong mo ba ang akong sulogoon nga si Job? kay walay sama kaniya diha sa yuta, usa ka tawong hingpit ug matarung mahadlokon siya sa Dios, ug nagpahilayo sa dautan; ug siya nagapadayon gihapon sa iyang katul-id, bisan ako giagda mo batok kaniya, aron sa paglaglag kaniya sa walay hinungdan.</verse>
        <verse osisID='Job.2.4'>Ug si Satanas mitubag kang Jehova, ug miingon: Ang panit tungod sa panit, oo, ang tanan nga iya sa usa ka tawo iyang ihatag tungod sa iyang kinabuhi.</verse>
        <verse osisID='Job.2.5'>Apan bakyawa karon ang imong kamot, ug tanduga ang iyong bukog ug ang iyang unod ug siya mopasipala kanimo sa atubangan sa imong nawong.</verse>
        <verse osisID='Job.2.6'>Ug si Jehova miingon kang Satanas: Ania karon, anaa siya sa imong kamot; ipagawas lamang ang iyang kinabuhi.</verse>
        <verse osisID='Job.2.7'>¶ Busa milakaw si Satanas gikan sa atubangan ni Jehova, ug gihampak si Job ug mga hubag nga mahapdos gikan sa lapalapa sa iyang tiil hangtud sa alimpulo.</verse>
        <verse osisID='Job.2.8'>Ug siya mikuha ug usa ka bika aron maoy iyang ikalot: ug mipungko siya sa taliwala sa mga abo.</verse>
        <verse osisID='Job.2.9'>Unya miingon ang iyang asawa kaniya: Mopadayon ka ba gihapon sa imong pagkamatarung? tungloha ang Dios, ug magpakamatay ka.</verse>
        <verse osisID='Job.2.10'>Apan siya miingon kaniya: Ikaw nagasulti ingon sa usa sa mga babayeng buang nga nagasulti. Unsa? modawat ba kita sa maayo gikan sa kamot sa Dios, ug dili kita modawat sa dautan? Niining tanan si Job wala makasala pinaagi sa iyang mga ngabil.</verse>
        <verse osisID='Job.2.11'>¶ Sa pagkadungog karon sa totolo ka higala ni Job niining mga kadautan nga mingdangat kaniya, ming-adto sila nga tagsatagsa gikan sa iyang kaugalingong dapit; si Eliphaz ang Temanitanhon, si Bildad ang Shitanhon, ug si Sophar ang Naamithitanhon; ug sila nanagsabut nga modu-aw aron sa pagduyog sa iyang kasakit ug paglipay kaniya.</verse>
        <verse osisID='Job.2.12'>Ug sa pagyahat nila sa ilang mga mata sa halayo, ug wala makaila kaniya, naninggit sila, ug nanghilak; ug sila nanggisi, ang tagsatagsa kanila sa iyang bisti, ug mingsaliyab ug abug sa langit sa ibabaw sa ilang mga ulo.</verse>
        <verse osisID='Job.2.13'>Busa nanglingkod sila sa yuta uban kaniya pito ka adlaw ug pito ka gabii, ug walay mausa nga misulti ug usa ka pulong kaniya: kay nakita man nila nga ang iyang kaguol daku uyamut.</verse>
      </chapter>
      <chapter osisID='Job.3'>
        <verse osisID='Job.3.1'>¶ Sa tapus niini mibungat si Job sa iyang baba, ug gipanghimaraut ang iyang adlaw.</verse>
        <verse osisID='Job.3.2'>Ug si Job mitubag ug miingon:</verse>
        <verse osisID='Job.3.3'>Wagtanga ang adlaw nga akong gikatawohan, Ug ang gabii nga miingon: Adunay usa ka bata nga lalake nga gipanamkon.</verse>
        <verse osisID='Job.3.4'>Ngitngita kanang adlawa; Ayaw ipapangita kana sa Dios ka kahitas-an, Ni pagpasidlakon ang kahayag sa ibabaw niana.</verse>
        <verse osisID='Job.3.5'>Pasagdi ang kangitngit ug ang landong sa kamatayon sa pag-angkon niana nga ilang kaugalingon; Ang panganod papuy-a sa ibabaw niana; Kadtong tanan nga nagahimog itum sa adlaw pahadloka niana.</verse>
        <verse osisID='Job.3.6'>Mahitungod nianang gabhiona, ipasakup kana sa mabaga nga kangitngit: Ayaw kana pagpalipaya uban sa mga adlaw sa tuig; ayaw kana pag-ilakip pag-isip uban sa mga bulan.</verse>
        <verse osisID='Job.3.7'>Ah, himoang awa-aw kanang gabhiona; Ayaw pagpasudla dinha ang tingog nga malipayon.</verse>
        <verse osisID='Job.3.8'>Ipatunglo sila nga tigtunglo sa adlaw, Nga andam sa pagpalihok sa leviathan?</verse>
        <verse osisID='Job.3.9'>Pangitngita ang mga bitoon sa pagkasalumsom: Papangitaa kana sa kahayag, apan ayaw pagtunghai; Ni pagpatan-awon kana sa banag-banag sa kabuntagon:</verse>
        <verse osisID='Job.3.10'>Tungod kay wala man tak-umi niana ang mga ganghaan sa tagoangkan sa akong inahan , Ni pagtagoan ang kasamok gikan sa akong mata.</verse>
        <verse osisID='Job.3.11'>¶ Ngano nga ako wala mamatay sa tagoangkan? Ngano nga sa pag-anak kanako sa akong inahan wala mabugto ang akong gininhawa?</verse>
        <verse osisID='Job.3.12'>Ngano nga ang mga tuhod mingdawat kanako? Kun sa unsa ang mga dughan nga akong pagasus-an?</verse>
        <verse osisID='Job.3.13'>Kay karon nakahigda na unta ako ug nahilum; Ako nakatulog na unta; nan ako nakapahulay na unta,</verse>
        <verse osisID='Job.3.14'>Uban sa mga hari ug mga makinaadmanon sa kalibutan, Nga nanagtukod alang sa ilang kaugalingong mga dapit nga kamingawan;</verse>
        <verse osisID='Job.3.15'>Kun uban sa mga principe nga may mga bulawan, Nga gipuno sa salapi ang ilang kabalayan:</verse>
        <verse osisID='Job.3.16'>Kun ngano nga wala ako katagoi ingon sa natawo sa dili panahon, Sama sa mga magagmayng bata nga wala gayud makakitag kahayag.</verse>
        <verse osisID='Job.3.17'>Didto ang dautan dili na makasamok; Ug didto ang mga gikapuyan nagapahulay,</verse>
        <verse osisID='Job.3.18'>Didto ang mga binilanggo magapahulay ug tingub; Kanila dili mabati ang tingog sa magsusukot sa buhis.</verse>
        <verse osisID='Job.3.19'>Ang mga ubos ug ang mga bantugan atua didto: Ug ang mga binatonan gawas sa iyang agalon.</verse>
        <verse osisID='Job.3.20'>¶ Busa ang kahayag gihatag kaniya nga anaa sa kaalaut, Ug ang kinabuhi ngadto sa mga mapait ug kalag;</verse>
        <verse osisID='Job.3.21'>Nga nangandoy sa kamatayon, apan kini wala moabut, Ug nagapangita niini labi pa kay sa mga bahanding tinagoan;</verse>
        <verse osisID='Job.3.22'>Nga nagakalipay ug daku uyamut, Ug mahimayaon, kong ang lubnganan ilang hikaplagan?</verse>
        <verse osisID='Job.3.23'>Ngano nga ang kahayag gihatag sa tawo kinsang dalan tinagoan, Ug nga sa Dios ginakutan?</verse>
        <verse osisID='Job.3.24'>Kay ang akong pagpanghupaw magauna sa akong pagkaon, Ug ang akong pag-agulo ginabubo sama sa tubig.</verse>
        <verse osisID='Job.3.25'>Kay ang butang nga akong gikahadlokan midangat kanako, Ug ang akong gikalisangan miabut kanako.</verse>
        <verse osisID='Job.3.26'>Wala na kanako ang kalinaw, ni ania kanako ang kahilum, ni ania kanako ang pahulay; Apan ang kasamok moabut man.</verse>
      </chapter>
      <chapter osisID='Job.4'>
        <verse osisID='Job.4.1'>¶ Unya mitubag si Eliphaz ang Temanitanhon, ug miingon:</verse>
        <verse osisID='Job.4.2'>Kong may mosulay sa pagpakigsulti kanimo, maguol ba ikaw? Apan kinsa ang makapugong sa iyang kaugalingon sa pagsulti?</verse>
        <verse osisID='Job.4.3'>Ania karon, daghan ang imong natudloan, Ug ikaw nakalig-on sa mga mahuyang ug kamot.</verse>
        <verse osisID='Job.4.4'>Ang imong mga pulong nakaagak niadtong nagakapukan, Ug imong gibaskog ang mga mahuyang ug tuhod</verse>
        <verse osisID='Job.4.5'>Apan karon midangat na kini kanimo, ug ikaw naluya; Kini nagtandug kanimo ug ikaw nasamukan.</verse>
        <verse osisID='Job.4.6'>Dili ba ang imong kahadlok sa Dios maoy imong saliganan, Ug ang pagkatul-id sa imong mga dalan maoy imong ginalauman?</verse>
        <verse osisID='Job.4.7'>¶ Hinumdumi, ipakilooy ko kanimo, kinsa ba ang nawagtang nga walay sala? Kun hain ba ang matul-id nga ginalaglag?</verse>
        <verse osisID='Job.4.8'>Sumala sa akong nakita kadtong magadaro ug kasal-anan, Ug magapugas ug kasamok, magaani sa mao usab.</verse>
        <verse osisID='Job.4.9'>Pinaagi sa gininhawa sa Dios nalaglag sila, Ug pinaagi sa unos sa kasuko niya nangaut-ut sila.</verse>
        <verse osisID='Job.4.10'>Ang pagngulob sa leon, ug ang tingog sa mabangis nga leon, Ug ang tango sa mga gagmayng leon, nangahingo.</verse>
        <verse osisID='Job.4.11'>Ang tigulang nga leon mamatay tungod sa kakulang sa tukbonon, Ug ang mga anak sa leon nga baye nagakatibulaag sa halayo.</verse>
        <verse osisID='Job.4.12'>¶ Karon usa ka butang gitaho kanako sa tago, Ug ang akong igdulungog nakadawat sa usa ka hungihong niini.</verse>
        <verse osisID='Job.4.13'>Sa mga panumduman nga gikan sa panan-awon sa kagabhion, Sa diha nga ang mga katawohan anaa sa dakung paghinanok,</verse>
        <verse osisID='Job.4.14'>Ming-abut kanako ang kakulba ug pagkurog, Nga nakauyog sa tanan ko nga kabukogan.</verse>
        <verse osisID='Job.4.15'>Unya sa akong atubangan milabay ang usa ka espiritu; Ang balhibo sa akong lawas mitindog.</verse>
        <verse osisID='Job.4.16'>Kini mihunong, apan wala ako makakita sa dagway niini; Sa atubangan sa akong mga mata dihay usa ka anino: Dihay dakung kahilum, ug nabati ko ang usa ka tingog, nga nagaingon :</verse>
        <verse osisID='Job.4.17'>Ang tawo nga may kamatayon molabaw ba sa pagkamatarung sa Dios? Molabaw ba ang tawo sa kaputli sa iyang Magbubuhat?</verse>
        <verse osisID='Job.4.18'>Ania karon, siya wala magbaton ug pagsalig sa iyang mga alagad; Ug sa iyang mga manolonda siya nakatimaan ug kahungog:</verse>
        <verse osisID='Job.4.19'>Labi na gayud kadtong nagapuyo sa mga balay nga lapok, Kang kinsang patukoranan anaa sa abug, Nga ginadugmok una pa sa mga anunogba!</verse>
        <verse osisID='Job.4.20'>Sila ginalaglag sukad sa kabuntagon hangtud sa kagabhion: Mangawagtang sila sa walay katapusan ug walay tawo nga makatimaan niini.</verse>
        <verse osisID='Job.4.21'>Dili ba makuha ang ilang kabantug nga anaa kanila? Sila mangamatay, ug kana walay kaalam.</verse>
      </chapter>
      <chapter osisID='Job.5'>
        <verse osisID='Job.5.1'>¶ Sumangpit ka karon; anaa ba ing bisan kinsa nga motubag kanimo? Ug kinsa sa mga balaan ang imong kapasingadtoan?</verse>
        <verse osisID='Job.5.2'>Kay ang kalibog mopatay sa tawong buang-buang, Ug ang kasina molaglag sa tawong pahong.</verse>
        <verse osisID='Job.5.3'>Nakita ko ang buang nga nakagamot: Apan sa gilayon gihimaraut ko ang iyang puloy-anan.</verse>
        <verse osisID='Job.5.4'>Ang iyang mga anak halayo sa kaluwasan, Ug sa ganghaan sila nangadugmok, Sila walay bisan kinsa nga magaluwas kanila:</verse>
        <verse osisID='Job.5.5'>Ang iyang alanihon sa mga gigutom pagakan-on, Ug kana, bisan sa katunokan pagakuhaon; Ug ang giuhaw sa bahandi motulon.</verse>
        <verse osisID='Job.5.6'>¶ Kay ang kasakit dili magagikan sa abug, Ni ang kasamok magagula gikan sa yuta:</verse>
        <verse osisID='Job.5.7'>Apan ang tawo ngadto sa kasakit natawo, Ingon nga ang aligato sa itaas mopaingon.</verse>
        <verse osisID='Job.5.8'>Apan sa akong bahin, ang Dios maoy akong pangitaon, Ug sa Dios ang akong tuyo adto ko igatugyan;</verse>
        <verse osisID='Job.5.9'>Nga nagabuhat sa mga dagkung butang ug dili matukib, Mga butang katingalahan nga dili maihap;</verse>
        <verse osisID='Job.5.10'>Nga sa kalibutan nagahatag ug ulan, Ug sa kabaulan nagpadala ug tubig;</verse>
        <verse osisID='Job.5.11'>Sa pagkaagi nga kadtong mga atua sa ubos ngadto sa itaas iyang gipahamutang, Ug kadtong nanagbakho ngadto sa kaluwasan ginabayaw.</verse>
        <verse osisID='Job.5.12'>Siya magasumpo sa mga hunahuna sa malimbungon, Sa pagkaagi nga ang ilang mga kamot dili makahimo sa ilang mga bulohaton.</verse>
        <verse osisID='Job.5.13'>Siya magadakup sa mga maalam diha sa ilang kaugalingong kabatid: Ug ang sabutsabut sa mga guatsinanggo mahimong pakyas.</verse>
        <verse osisID='Job.5.14'>Ang kadulom maoy ilang ihibalag sa maadlaw, Ug sa udto magasukarap sila ingon sa magabii.</verse>
        <verse osisID='Job.5.15'>Apan siya nagaluwas gikan sa espada sa ilang baba, Bisan ang mga kabus gikan sa kamot sa mga makagagahum.</verse>
        <verse osisID='Job.5.16'>Busa ang kabus may palaabuton, Ug ang kasal-anan magatak-om sa baba niya.</verse>
        <verse osisID='Job.5.17'>¶ Ania karon, bulahan ang tawo nga pagabadlongon sa Dios: Busa ayaw pagbiaybiay sa mga castigo sa Makagagahum.</verse>
        <verse osisID='Job.5.18'>Kay siya magahatag sa sakit ug pagabugkosan; Siya magasamad ug ang iyang mga kamot maoy magaayo.</verse>
        <verse osisID='Job.5.19'>Siya magaluwas kanimo sa unom ka kasamok; Oo, bisan sa pipito ang kadaut dili makadapat kanimo.</verse>
        <verse osisID='Job.5.20'>Sa tinggutom magaluwas siya kanimo gikan sa kamatayon; Ug sa gubat gikan sa kagahum sa espada.</verse>
        <verse osisID='Job.5.21'>Ikaw pagatagoan gikan sa hampak sa dila; Ni malisang ikaw sa pagkalaglag sa modangat kini.</verse>
        <verse osisID='Job.5.22'>Ang pagkalaglag ug tinggutom imong pagakataw-an; Ni malisang ikaw sa mga mananap sa yuta.</verse>
        <verse osisID='Job.5.23'>Kay ikaw magpakig-uyon sa mga bato sa kapatagan; Ug ang mga mananap sa kapatagan makigdait kanimo.</verse>
        <verse osisID='Job.5.24'>Ug ikaw masayud nga ang imong balong-balong anaa sa pakigdait; Ug ikaw modu-aw sa imong pinuy-anan ug kanimo walay mawala.</verse>
        <verse osisID='Job.5.25'>Ikaw masayud usab nga ang imong kaliwat mahimong daku, Ug ang imong anak sama sa kabalilihan sa yuta.</verse>
        <verse osisID='Job.5.26'>Ikaw moadto sa imong lubnganan sa hingkud nga panuigon, Sama sa usa ka tapok sa trigo nga maani sa iyang panahon.</verse>
        <verse osisID='Job.5.27'>Ania karon, kana atong gisusi, busa mao man kana; Patalinghugi kana, ug kana tulotimbanga alang sa imong kaayohan.</verse>
      </chapter>
      <chapter osisID='Job.6'>
        <verse osisID='Job.6.1'>¶ Unya si Job mitubag ug miingon:</verse>
        <verse osisID='Job.6.2'>Ah, kong gitimbang pa lamang unta ang akong pag-agulo, Ug gipahaluna sa timbangan ang tanan ko nga kagul-anan!</verse>
        <verse osisID='Job.6.3'>Kay karon kini mabug-at labi pa kay sa balas sa mga dagat: Busa, nahinanali ang akong mga pulong.</verse>
        <verse osisID='Job.6.4'>Kay ang pana sa Makagagahum kanako mingtaroy, Ug sa hilo niana ang akong kalag nagainum: Ug ang mga kalisang sa Dios nakiggubat batok kanako.</verse>
        <verse osisID='Job.6.5'>Magabihihi ba ang asnong ihalas kong siya may balili? Kun magainga ba ang vaca sa ibabaw sa iyang kompay?</verse>
        <verse osisID='Job.6.6'>Ang butang nga walay lami makaon ba kong walay asin? Kun ang puti sa itlog aduna bay lami?</verse>
        <verse osisID='Job.6.7'>Ang akong kalag magadumili sa paghikap kanila ; Sila sama sa mga kalan-on nga maluod kanako.</verse>
        <verse osisID='Job.6.8'>¶ Oh nga itugot unta kanako ang akong ginapangayo; Ug ang Dios magahatag kanako sa butang nga akong ginapangandoy!</verse>
        <verse osisID='Job.6.9'>Bisan kini kong makapahimuot sa Dios sa pagdugmok kanako; Nga buhian unta niya ang iyang kamot, ug putlon ako!</verse>
        <verse osisID='Job.6.10'>Ug mao kana unta ang akong kalipay, Oo, pakasadyaa ako sa kasakit nga dili mopagawas, Nga ako wala maglimod sa mga pulong sa Balaan.</verse>
        <verse osisID='Job.6.11'>Unsa ba ang akong kusog, nga ako magapaabut man? Ug unsa ang akong katapusan nga ako magapailob?</verse>
        <verse osisID='Job.6.12'>Ang akong kusog, kusog ba sa mga bato? Kun ang akong unod tumbaga ba?</verse>
        <verse osisID='Job.6.13'>Dili ba mao man nga ako walay katabang gikan sa akong kaugalingon, Ug nga ang kaalam gipapahawa na gikan kanako?</verse>
        <verse osisID='Job.6.14'>¶ Kaniya nga hapit na mautas, kinahanglan nga ang usa ka higala magpadayag sa kalolot; Bisan niadtong magabiya sa kahadlok sa Makagagahum.</verse>
        <verse osisID='Job.6.15'>Ang akong kaigsoonan nagpaila kanako nga mga malimbongon sama sa usa ka sapa, Sama sa tubig sa kasapaan nga mangagi sa madali;</verse>
        <verse osisID='Job.6.16'>Nga maitum tungod sa yelo, Ug diin ang nieve magatago.</verse>
        <verse osisID='Job.6.17'>Sa panahon nga sila mainit-init, sila mangawala, Sa mating-init, mangawagtang sila sa ilang dapit.</verse>
        <verse osisID='Job.6.18'>Ang mga magbabaklay nga nangagi sa ilang dalan managlikay; Sila mangadto sa kausikan, ug mangawagtang.</verse>
        <verse osisID='Job.6.19'>Ang mga panon sa mga magbabaklay sa Teman mingtan-aw, Ang mga kapundokan sa Saba minghulat kanila.</verse>
        <verse osisID='Job.6.20'>Sila gipakaulawan kay sila minglaum; Sila nanganhi ug nangalibug.</verse>
        <verse osisID='Job.6.21'>Kay karon kamo wala nay hinungdan; Nakatan-aw kamo ug usa ka kalisang, ug nangahadlok kamo.</verse>
        <verse osisID='Job.6.22'>¶ Nag-ingon ba ako: Ihatag kanako? Kun, Hatagi ako ug gasa gikan sa inyong bahandi?</verse>
        <verse osisID='Job.6.23'>Kun, Luwasa ako gikan sa kamot sa kaaway? Kun, Bawia ako gikan sa kamot sa mga malupigon?</verse>
        <verse osisID='Job.6.24'>Tudloi ako ug ako mohilum; Ug pasabta ako kong hain ako masayup.</verse>
        <verse osisID='Job.6.25'>Daw unsa ka ugdang ang mga pulong sa katul-id! Apan ang inyong pagbadlong, unsay gibadlong niana?</verse>
        <verse osisID='Job.6.26'>Naghunahuna ba kamo sa pagbadlong sa mga pulong, Kay nakita ang mga pakigpulong sa usa nawad-an sa paglaum sama sa hangin?</verse>
        <verse osisID='Job.6.27'>Oo, kamo morifa tungod sa mga ilo, Ug igabaligya ang inyong mga higala.</verse>
        <verse osisID='Job.6.28'>Busa karon ikahimuot ninyo ang pagsud-ong kanako; Kay sa pagkamatuod ako dili magbakak sa inyong atubangan.</verse>
        <verse osisID='Job.6.29'>Bumalik, ipakilooy ko kaninyo, isalikway ang pagkadili-matarung; Oo, bumalik pag-usab, ang akong tinguha matarung.</verse>
        <verse osisID='Job.6.30'>Anaa bay dili matarung sa akong dila? Dili ba ang akong igtitilaw makaila sa mga butang nga malaw-ay?</verse>
      </chapter>
      <chapter osisID='Job.7'>
        <verse osisID='Job.7.1'>¶ Ang tawo wala bay panahon sa pag-alagad diha ibabaw sa yuta? Dili ba ang iyang mga adlaw sama sa mga adlaw sa usa ka sinuholan?</verse>
        <verse osisID='Job.7.2'>Ingon sa usa ka sulogoon nga nagatinguha ug daku uyamut sa anino, Ug ingon sa usa ka sinuholan nga nagapangita sa iyang suhol:</verse>
        <verse osisID='Job.7.3'>Ingon man ako gihimo aron mahiagum sa mga bulan sa kaalaut, Ug mga gabii nga makapuol gitudlo kanako.</verse>
        <verse osisID='Job.7.4'>Sa magahigda ako, magaingon, Anus-a pa ako mobangon, ug ang gabii moagi? Ug kanunay ra akong nagalisoliso hangtud sa pagbanagbanag sa adlaw.</verse>
        <verse osisID='Job.7.5'>Ang akong unod naputos sa mga ulod ug sa mga abug nga tibukol; Ang akong panit namuto ug makaluod.</verse>
        <verse osisID='Job.7.6'>Ang akong mga adlaw labing matulin kay sa lansadera sa maghahabol, Ug natapus nga walay paglaum.</verse>
        <verse osisID='Job.7.7'>¶ Oh hinumdumi nga ang akong kinabuhi usa lamang ka gininhawa: Ang akong mata dili na makakita sa maayo.</verse>
        <verse osisID='Job.7.8'>Ang mata niya nga nagatan-aw kanako, dili na makakita kanako; Ang imong mga mata, ilantaw mo kanako, apan ako mawala na.</verse>
        <verse osisID='Job.7.9'>Sama sa panganod nga mahurot ug mapapas, Mao man usab ang manaug ngadto sa Sheol, dili na mobalik sa ibabaw.</verse>
        <verse osisID='Job.7.10'>Dili na siya mobalik sa iyang balay, Ni makaila pa kaniya ang iyang pinuy-anan.</verse>
        <verse osisID='Job.7.11'>Busa dili ako mopugong sa akong baba; Ako mosulti sa kaguil sa akong espiritu, Ako mag-agulo sa kapait sa akong kalag.</verse>
        <verse osisID='Job.7.12'>Dagat ba ako, kun mananap ba sa dagat, Nga ikaw magbutang ug usa ka magbalantay kanako?</verse>
        <verse osisID='Job.7.13'>Kong ako magaingon: Ang akong higdaanan kanako molipay, Ang akong banig molipay sa akong inagulo;</verse>
        <verse osisID='Job.7.14'>Unya imo akong pagahadlokon sa mga damgo, Ug pinaagi sa mga panan-awon imo akong pagalisangon:</verse>
        <verse osisID='Job.7.15'>Mao nga palabihon sa akong kalag nga siya malumsan, Ug ang kamatayon labi kay niining akong kabukogan.</verse>
        <verse osisID='Job.7.16'>Giluod ako niining akong kinabuhi; dili ako buot nga mabuhi sa kanunay: Pasagdi ako nga mag-inusara; kay ang akong mga adlaw kakawangan man.</verse>
        <verse osisID='Job.7.17'>¶ Unsa ba ang tawo nga ikaw kaniya magapadaku, Ug nga siya imong pagatagdon,</verse>
        <verse osisID='Job.7.18'>Ug nga ikaw sa tanang buntag kaniya magadu-aw, Ug sa tagsatagsa ka gutlo kaniya magasulay?</verse>
        <verse osisID='Job.7.19'>Hangtud anus-a pa ba ikaw mohunong sa pagsud-ong kanako, Kun ako pasagdan mo hangtud nga matulon ko ang akong laway?</verse>
        <verse osisID='Job.7.20'>Kong ako nakasala, unsa ang arang nga mabuhat alang kanimo, Oh, ikaw nga magbalantay sa katawohan? Nganong imo akong gitudlo nga usa ka tiniman-an batok kanimo, Nga ako nahimong palas-anon sa akong kaugalingon?</verse>
        <verse osisID='Job.7.21'>Ug ngano nga dili mo ako pasayloon sa akong kalapasan, ug kuhaon ang akong kasal-anan? Kay karon sa abug ako mohigda; Ug kanako ikaw magasingkamot sa pagpangita, apan ako mawala na.</verse>
      </chapter>
      <chapter osisID='Job.8'>
        <verse osisID='Job.8.1'>¶ Unya mitubag si Bildad ang Suhitanhon, ug miingon:</verse>
        <verse osisID='Job.8.2'>Hangtud anus-a ba mosulti ikaw niining mga butanga? Ug hangtud anus-a ang mga pulong sa imong baba mahisama sa usa ka hangin nga makusog?</verse>
        <verse osisID='Job.8.3'>Balit-aron ba sa Dios ang justicia? Kun balit-aron ba sa Makagagahum ang pagkamatarung?</verse>
        <verse osisID='Job.8.4'>Kong ang imong mga anak nakasala batok kaniya, Ug siya mitugyan kanila ngadto sa kamot sa ilang paglapas;</verse>
        <verse osisID='Job.8.5'>Kong ikaw sa Dios mosingkamot sa pagpangita, Ug maghimo ka sa imong pangamuyo sa Makagagahum;</verse>
        <verse osisID='Job.8.6'>Kong ikaw maputli ug matul-id pa unta, Sa pagkamatuod nahigmata unta siya tungod kanimo, Ug magahimong mauswagon sa puloy-anan sa imong pagkamatarung.</verse>
        <verse osisID='Job.8.7'>Ug bisan diyutay ra ang imong sinugdan, Apan magauswag kaayo ang imong kaulahian.</verse>
        <verse osisID='Job.8.8'>¶ Kay susiha, ipangamuyo ko kanimo, ang panahon nga ming-agi, Ug magpahimulos ka sa imong kaugalingon niadtong ginapangita sa ilang mga amahan.</verse>
        <verse osisID='Job.8.9'>(Kay kita ingon lamang sa kagahapon, ug walay hibangkaagan, Kay anino lamang ang atong mga adlaw sa ibabaw sa yuta):</verse>
        <verse osisID='Job.8.10'>Dili ba sila motudlo kanimo, ug kanimo mosugilon, Ug magasulti sa mga pulong nga gikan sa ilang kasingkasing?</verse>
        <verse osisID='Job.8.11'>Makatubo ba ang nipa kong walay lapok? Makatubo ba ang tangbo kong walay tubig?</verse>
        <verse osisID='Job.8.12'>Sa diha nga lunhaw pa kini ug dili pinutol, Kini malaya una sa ubang kabunglayonan.</verse>
        <verse osisID='Job.8.13'>Mao man ang kadalanan sa tanan nga mahikalimot sa Dios; Ug ang paglaum sa tawo nga walay Dios mawagtang:</verse>
        <verse osisID='Job.8.14'>Ang iyang pagsalig pagaputlon, Ug ang iyang kalig-onan maoy usa ka balay sa lawa-lawa.</verse>
        <verse osisID='Job.8.15'>Siya mosandig sa iyang balay, apan kana mahuyang; Mopuyo siya dinha, apan kana dili molungtad.</verse>
        <verse osisID='Job.8.16'>Siya malunhaw sa atubangan sa adlaw, Ug ang iyang mga salingsing molabaw sa iyang tanaman.</verse>
        <verse osisID='Job.8.17'>Ang iyang mga gamut mangapot duol sa tapok nga bato, Iyang makita ang dapit sa mga kabatoan.</verse>
        <verse osisID='Job.8.18'>Kong siya pagapukanon gikan sa iyang dapit, Nan kini molimod kaniya, nga magaingon : Wala ako makakita kanimo.</verse>
        <verse osisID='Job.8.19'>Ania karon, kini mao ang kalipay sa iyang dalan; Ug gikan sa yuta ang uban manggula.</verse>
        <verse osisID='Job.8.20'>¶ Ania karon, ang Dios dili mosalikway sa usa ka tawong hingpit. Ni motabang siya sa mga mamumuhat sa dautan.</verse>
        <verse osisID='Job.8.21'>Ang imong baba pagapun-on niya sa katawa, Ug kasadya sa imong mga ngabil.</verse>
        <verse osisID='Job.8.22'>Kadtong managdumot kanimo pagasul-oban sa kaulaw; Ug ang balong-balong niadtong mga dautan mangawagtang.</verse>
      </chapter>
      <chapter osisID='Job.9'>
        <verse osisID='Job.9.1'>¶ Unya si Job mitubag ug miingon:</verse>
        <verse osisID='Job.9.2'>Sa pagkamatuod ako nasayud nga kini mao man: Apan unsaon sa tawo aron mamatarung sa atubangan sa Dios?</verse>
        <verse osisID='Job.9.3'>Kong siya buot magpakiglalis kaniya, Siya dili makatubag kaniya bisan makausa sa usa ka libo.</verse>
        <verse osisID='Job.9.4'>Siya manggialamon sa kasingkasing ug makagagahum sa kusog: Kinsa ang nagpagahi sa iyang kasingkasing batok kaniya, ug nga nagmauswagon?</verse>
        <verse osisID='Job.9.5'>Kaniya nga magabalhin sa mga kabukiran, ug sila wala managpanghibalo niana, Sa diha nga sa iyang kapungot siya magalungkab kanila;</verse>
        <verse osisID='Job.9.6'>Nga magauyog sa kalibutan gikan sa iyang himutangan, Ug ang mga haligi niana magakurog;</verse>
        <verse osisID='Job.9.7'>Nga magasugo sa adlaw, ug kini dili mosilang, Ug magatak-om sa mga kabitoonan;</verse>
        <verse osisID='Job.9.8'>Nga mao lamang ang magabuklad sa kalangitan, Ug magatamak sa ibabaw sa kabaluran sa dagat;</verse>
        <verse osisID='Job.9.9'>Nga maoy nagbuhat sa Oso, ug sa Orion, ug sa mga Pleyadas, Ug sa mga tagoanan sa habagatan;</verse>
        <verse osisID='Job.9.10'>Nga nagabuhat sa mga butang nga dili matukib, Oo, mga butang katingalahan nga dili maisip.</verse>
        <verse osisID='Job.9.11'>Ania karon, siya milabay kanako, ug wala ko siya makita: Siya mipadayon usab, apan wala ko himatngoni.</verse>
        <verse osisID='Job.9.12'>Ania karon, siya nagasakmit sa tulokbonon , kinsa ang makapugong kaniya? Kinsa ang moingon kaniya: Unsa ang imong gibuhat?</verse>
        <verse osisID='Job.9.13'>Dili kuhaon sa Dios ang iyang kasuko, Ang magatabang kang Rahab nanagyukbo sa ilalum niya.</verse>
        <verse osisID='Job.9.14'>¶ Daw unsa ka diyutay ang akong igatubag kaniya, Ug pagpili sa akong mga igsusulti aron sa pakigpulong uban kaniya?</verse>
        <verse osisID='Job.9.15'>Nga kaniya, bisan ako matarung pa unta, apan dili ako motubag; Adto ako magpakilooy sa akong maghuhukom.</verse>
        <verse osisID='Job.9.16'>Kong ako nagtawag pa unta, ug kanako siya mitubag, Apan dili pa gayud ako motoo nga siya sa akong tingog nagpatalinghug.</verse>
        <verse osisID='Job.9.17'>Kay gipukan ako niya sa usa ka unos, Ug sa walay hinungdan ang mga samad gidaghan.</verse>
        <verse osisID='Job.9.18'>Dili ako niya tugotan sa pagginhawa, Apan gipuno niya ako sa kapaitan.</verse>
        <verse osisID='Job.9.19'>Kong kita magasulti bahin sa kusog, ania karon, siya makagagahum! Kong sa katarungan: Kinsa, ang magapatawag kanako?</verse>
        <verse osisID='Job.9.20'>Bisan kong ako matarung pa, ang akong kaugalingong baba magahukom kanako: Bisan kong ako hingpit pa, kana magapadayag nga ako dautan.</verse>
        <verse osisID='Job.9.21'>Ako hingpit; ako wala magtagad sa akong kaugalingon; Gibiay-biay ko ang akong kinabuhi</verse>
        <verse osisID='Job.9.22'>¶ Natingub ang tanan; busa ako nagaingon: Siya naglaglag sa maayo ug sa dautan.</verse>
        <verse osisID='Job.9.23'>Kong ang hampak magalaglag sa kalit, Siya mobiay-biay sa paghusay sa mga walay sala.</verse>
        <verse osisID='Job.9.24'>Ang kalibutan gitugyan ngadto sa kamot sa mga dautan; Siya nagatabon sa mga nawong sa mga maghuhukom niini: Kong ugaling dili mao siya, kinsa man diay kana?</verse>
        <verse osisID='Job.9.25'>¶ Ang akong mga adlaw karon labi pang matulin kay sa usa ka sinugo nga nagadala sa mga sulat: Sila nagadalagan, walay kaayohan nga ilang makita.</verse>
        <verse osisID='Job.9.26'>Sila nangagi ingon sa mga sakayang matulin; Ingon sa agila nga magasakdap sa dalagiton.</verse>
        <verse osisID='Job.9.27'>Kong moingon ako: Kuhaon ko sa akong panumduman ang akong kaguol, Ang masulob-on ko nga panagway ako nga isalikway, ug magsadya;</verse>
        <verse osisID='Job.9.28'>Ako nahadlok sa tanan ko nga mga kasub-anan, Ako nasayud nga dili mo ako pagailhong walay sala.</verse>
        <verse osisID='Job.9.29'>Ako pagahukman; Ngano man diay nga ako manlimbasog sa walay kapuslanan?</verse>
        <verse osisID='Job.9.30'>Kong ako sa akong kaugalingon magahugas sa tubig sa nieve, Ug ayohon gayud paghinlo ang akong mga kamot;</verse>
        <verse osisID='Job.9.31'>Apan ikaw magaunlod kanako sa kalapukan, Ug ang akong kaugalingon nga mga bisti makapaluod kanako.</verse>
        <verse osisID='Job.9.32'>Kay siya dili tawo ingon kanako, aron ako motubag kaniya, Aron nga kanako siya mokuyog sa hukmanan.</verse>
        <verse osisID='Job.9.33'>Walay maghuhusay sa taliwala namo, Nga arang makapahamutang sa iyang kamot sa ibabaw namong duha.</verse>
        <verse osisID='Job.9.34'>Ipakuha gikan kanako ang iyang baras, Ug ayaw ako pahadloka sa iyang pagkamakalilisang:</verse>
        <verse osisID='Job.9.35'>Unya ako mosulti, ug kaniya dili mahadlok: Kay dili ako ingon niana sa akong kaugalingon.</verse>
      </chapter>
      <chapter osisID='Job.10'>
        <verse osisID='Job.10.1'>¶ Ang akong kalag gikapuyan na sa akong kinabuhi; Ipagula ko ang akong kaguol; ako mosulti sa kapait sa akong kalag.</verse>
        <verse osisID='Job.10.2'>Akong ingnon ang Dios: Ayaw ako pagsiloti; Itudlo kanako kong unsay hinungdan sa imong pagpakiglalis kanako.</verse>
        <verse osisID='Job.10.3'>Maayo ba alang kanimo nga ikaw magalupig, Nga ikaw magabiay-biay sa buhat sa imong kamot, Ug magadan-ag sa ibabaw sa ginatambag sa mga dautan?</verse>
        <verse osisID='Job.10.4'>Aduna ba ikaw ing mga mata nga unod? Kun ang imong pagtan-aw, sama ba sa tinan-awan sa tawo?</verse>
        <verse osisID='Job.10.5'>Ang imong mga adlaw sama ba sa mga adlaw sa tawo, Kun ang imong katuigan ingon ba sa mga adlaw sa tawo,</verse>
        <verse osisID='Job.10.6'>Nga ikaw nagapangita man sa akong kadautan, Ug nagasusi sa akong sala,</verse>
        <verse osisID='Job.10.7'>Bisan ikaw nahibalo nga ako dili man dautan, Ug walay bisan kinsa nga arang makakuha gikan sa imong kamot?</verse>
        <verse osisID='Job.10.8'>¶ Ang imong mga kamot nagbuhat kanako ug nag-umol kanako, Sa tingub sa nagalibut; apan ikaw magapukan man kanako.</verse>
        <verse osisID='Job.10.9'>Hinumdumi, ipakilooy ko kanimo, nga ingon sa lapok imo akong giumol; Ug imo ba akong dad-on pag-usab sa abug?</verse>
        <verse osisID='Job.10.10'>Wala ba ako ibubo nimo ingon sa gatas, Ug gipagahi sama sa queso?</verse>
        <verse osisID='Job.10.11'>Imo akong gibistihan sa panit ug unod, Ug imo akong gitagik sa mga bukog ug mga ugat.</verse>
        <verse osisID='Job.10.12'>Ikaw naghatag kanako sa kinabuhi ug mahigugmaong-kalolot, Ug ang imong pagmatoto nakagbantay sa akong espiritu.</verse>
        <verse osisID='Job.10.13'>Apan kining mga butanga imong gitipigan sa imong kasingkasing; Ako nahibalo nga kini anaa ra kanimo:</verse>
        <verse osisID='Job.10.14'>¶ Kong ako makasala, nan ikaw magatimaan kanako, Ug ikaw dili kanako magpagawas sa akong kasal-anan.</verse>
        <verse osisID='Job.10.15'>Kong ako dautan man, alaut ako; Kong ako matarung, dili lamang ako mopaitaas sa akong ulo, Kay puno man sa kaulawan, Ug nagatan-aw sa akong kagul-anan.</verse>
        <verse osisID='Job.10.16'>Kong ang akong ulo magapataas sa iyang kaugalingon, ikaw, ingon sa usa ka leon magapangita kanako; Ug ikaw nagapadayag na usab kanako, sa imong kaugalingon, ingon nga kahibulongan.</verse>
        <verse osisID='Job.10.17'>Imong ginabag-o ang imong mga pagpamatuod batok kanako, Ug ginadugangan mo ang imong kasuko batok kanako: Ang mga kausaban ug kagubatan ania uban kanako.</verse>
        <verse osisID='Job.10.18'>Busa ngano man nga imo akong gipagula gikan sa tiyan? Patay na unta ako, ug walay mata unta nga nakakita kanako.</verse>
        <verse osisID='Job.10.19'>Ako maingon unta, ingon sa wala ako matawo; Gihatud na unta ako gikan sa tago-angkan ngadto sa lubnganan.</verse>
        <verse osisID='Job.10.20'>Dili ba diyutay da ang akong mga adlaw? nan humonong ka, Ug pasagdi ako aron nga makabaton ako ug diyutayng kalipay,</verse>
        <verse osisID='Job.10.21'>Sa dili pa ako mogikan nga gikan didto dili na mobalik, Ngadto sa yuta sa kangitngitan ug sa landong sa kamatayon;</verse>
        <verse osisID='Job.10.22'>Ang yuta mangitngit ingon sa tungang gabii, Sa yuta sa landong sa kamatayon, ug walay kahusay, Ug diin ang suga ingon sa tungang gabii.</verse>
      </chapter>
      <chapter osisID='Job.11'>
        <verse osisID='Job.11.1'>¶ Unya mitubag si Sophar nga Naamathitanhon, ug miingon:</verse>
        <verse osisID='Job.11.2'>Dili ba kinahanglan tubagon ang daghang mga pulong? Ug pakamatarungon ba ang tawo nga hinulti?</verse>
        <verse osisID='Job.11.3'>Makapahilum ba sa mga katawohan ang imong mga pagpangandak? Ug sa magayubit ikaw wala bay tawo nga arang makapakaulaw kanimo?</verse>
        <verse osisID='Job.11.4'>Kay ikaw nagaingon: Ang akong pagtolon-an ulay man, Ug ako mahinlo sa atubangan sa imong mga mata.</verse>
        <verse osisID='Job.11.5'>Apan oh, nga mosulti pa lamang unta ang Dios, Ug magabuka sa iyang mga ngabil batok kanimo,</verse>
        <verse osisID='Job.11.6'>Ug nga tudloan ka niya sa mga tinago sa kaalam! Kay kaniya sa pagkamasinabuton walay makatupong. Busa hibaloi nga ang Dios nagapaningil sa labing diyutay kay sa silot nga angay sa imong kasal-anan.</verse>
        <verse osisID='Job.11.7'>¶ Makakaplag ka ba sa Dios pinaagi sa pagpangita? Makakab-ut ka ba sa pagkahingpit sa Makagagahum?</verse>
        <verse osisID='Job.11.8'>Sama sa gitas-on sa kalangitan; unsa ang arang mong mahimo? Labing halalum kay sa Sheol; unsa ang arang mong kahibaloan?</verse>
        <verse osisID='Job.11.9'>Ang iyang gidak-on labing daku kay sa kalibutan, Ug labing halapad kay sa kadagatan.</verse>
        <verse osisID='Job.11.10'>Kong siya molabang, ug kong iyang pagatak-umon, Ug kong iyang tigumon ngadto sa paghukom, nan kinsa ang arang makasalanta kaniya?</verse>
        <verse osisID='Job.11.11'>Kay siya nasayud sa mga tawong malimbongon: Siya makakita usab sa kasal-anan, bisan tuod dili siya magatagad niana.</verse>
        <verse osisID='Job.11.12'>Ang tawong hungog walay salabutan, Oo, ang tawo ipanganak ingon sa anak sa usa ka asnong ihalas.</verse>
        <verse osisID='Job.11.13'>¶ Kong ikaw magtarung sa imong kasingkasing, Ug ituy-od mo kaniya ang imong kamot:</verse>
        <verse osisID='Job.11.14'>Kong ang kasal-anan anaa sa imong kamot, ipahilayo kana kanimo , Ug ang pagkadili-matarung ayaw papuy-a sa imong mga balong-balong.</verse>
        <verse osisID='Job.11.15'>Sa walay duhaduha makayahat ka unya sa imong nawong nga walay buling; Oo, ikaw mahimong lig-on ug dili magakahadlok:</verse>
        <verse osisID='Job.11.16'>Kay ikaw mahakalimot sa imong kaalaut; Ikaw mahinumdum niana ingon sa mga tubig nga manglabay.</verse>
        <verse osisID='Job.11.17'>Ug ang imong kinabuhi modan-ag labi pa kay sa udto; Maingon kana sa kabuntagon bisan pa anaay kangitngit.</verse>
        <verse osisID='Job.11.18'>Ug ikaw magmalig-on kay anaa may paglaum; Oo, ikaw magapangita sa libut nimo , ug sa lig-on ikaw mopahulay.</verse>
        <verse osisID='Job.11.19'>Ikaw magahigda usab, ug walay bisan kinsa nga makapahadlok kanimo; Oo, daghanan ang mohangyo kanimo.</verse>
        <verse osisID='Job.11.20'>Apan ang mga mata sa mga malinapason makawang, Ug sila walay dalangpanan nga ilang pagakalagiwan; Ug ang ilang paglaum mao ang pagpanugyan sa espiritu.</verse>
      </chapter>
      <chapter osisID='Job.12'>
        <verse osisID='Job.12.1'>¶ Unya mitubag si Job ug miingon:</verse>
        <verse osisID='Job.12.2'>Sa walay duhaduha kamo mao ang katawohan, Ug ang kaalam mamatay uban kaninyo.</verse>
        <verse osisID='Job.12.3'>Apan ako may salabutan nga maingon kaninyo; Ako dili ubos kaninyo: Oo, kinsa ang wala mangasayud sa mga butang nga sama niini?</verse>
        <verse osisID='Job.12.4'>Ako ingon sa usa ka tawo nga gihimong kataw-anan sa iyang silingan, Ako nga nagtawag sa Dios, ug siya mitubag: Ang matarung, ang tawong hingpit maoy gihimong kataw-anan.</verse>
        <verse osisID='Job.12.5'>Kaniya nga anaa sa kasayon anaa sa iyang hunahuna ang pagyubit sa palad nga dautan; Kana andam kanila kansang mga tiil mahidalin-as.</verse>
        <verse osisID='Job.12.6'>¶ Ang mga balong-balong sa mga kawatan magamauswagon, Ug kadtong managpasuko sa Dios may kalig-on; Sa ilang mga kamot ang Dios nagadugang sa kadagaya :</verse>
        <verse osisID='Job.12.7'>Apan pangutan-a karon ang mga mananap ug sila motudlo kanimo, Ug ang mga langgam sa kalangitan, ug kanimo sila motudlo:</verse>
        <verse osisID='Job.12.8'>Kun magsulti ka sa yuta, ug kana motudlo kanimo; Ug ang isda sa kadagatan mopahayag kanimo.</verse>
        <verse osisID='Job.12.9'>Kinsa ang wala mahibalo mahatungod niining tanan, Nga ang kamot ni Jehova maoy nagbuhat niini,</verse>
        <verse osisID='Job.12.10'>Sa iyang kamot anaa ang kalag sa tanang butang nga may kinabuhi, Ug ang gininhawa sa tanang katawohan?</verse>
        <verse osisID='Job.12.11'>Dili ba ang igdulungog magaila sa mga pulong, Ingon nga ang lingag-ngag magatilaw sa iyang kalan-on?</verse>
        <verse osisID='Job.12.12'>¶ Ang kaalam anaa sa mga tawong tigulang, Ug ang kataas sa mga adlaw anaa sa maayong pagsabut.</verse>
        <verse osisID='Job.12.13'>Sa Dios anaa ang kaalam ug ang kagahum; Ang tambag ug ang pagsabut anaa kaniya.</verse>
        <verse osisID='Job.12.14'>Ania karon, siya nagalumpag, ug kana dili na ikapatindog pag-usab; Ang usa ka tawo iyang tak-uman ug wala ing arang kaagian.</verse>
        <verse osisID='Job.12.15'>Ania karon, siya magapugong sa katubigan, ug sila mamala; Ipagula na usab niya, ug ang kalibutan matuali tungod kanila.</verse>
        <verse osisID='Job.12.16'>Kaniya anaa ang kusog ug kaalam; Iya man ang malimbongon ug ang linimbongan.</verse>
        <verse osisID='Job.12.17'>Siya nagapalakaw sa mga mananambag nga hinuboan sa igtatambag , Ug ang mga maghuhukom iyang himoong mga buang.</verse>
        <verse osisID='Job.12.18'>Siya magabadbad sa talikala sa mga hari, Ug magahigot sa ilang mga hawak ug igbubugkos.</verse>
        <verse osisID='Job.12.19'>Siya magpalakaw sa mga sacerdote nga mga hinuboan, Ug gidaug niya ang mga makagagahum.</verse>
        <verse osisID='Job.12.20'>Siya magapugong sa dila sa matinumanon, Ug ang tigulang iyang pagakuhaan sa salabutan.</verse>
        <verse osisID='Job.12.21'>Ang mga principe iyang pagabuboan ug pagtamay, Ug sa kusganon iyang pagabadbaron ang bakus.</verse>
        <verse osisID='Job.12.22'>Siya magapadayag gikan sa kangitngitan sa mga butang dili matukib, Ug iyang dad-on sa kahayag ang landong sa kamatayon.</verse>
        <verse osisID='Job.12.23'>Siya sa kanasuran magapadaghan, ug kanila siya magalaglag: Sa mga kanasuran siya magapadaku, ug kanila magapabihag siya.</verse>
        <verse osisID='Job.12.24'>Siya magakuha sa salabutan sa mga pangulo sa mga katawohan sa yuta, Ug magapalakaw kanila sa kamingawan nga walay dalan.</verse>
        <verse osisID='Job.12.25'>Sila manghisukarap sa mangitngit nga walay kahayag; Ug sila pasulosapindayon niya sama sa usa ka hubog.</verse>
      </chapter>
      <chapter osisID='Job.13'>
        <verse osisID='Job.13.1'>¶ Ania karon, ang akong mata nakakita niining tanan, Ang igdulungog nako nakadungog ug nakasabut niini.</verse>
        <verse osisID='Job.13.2'>Ang inyong nahibaloan, mao ang akong nahibaloan usab: Ako dili ubos kaninyo.</verse>
        <verse osisID='Job.13.3'>Mosulti gayud ako sa Makagagahum, Ug gitinguha ko ang pagpakigsulti sa Dios.</verse>
        <verse osisID='Job.13.4'>Apan kamo mga magmumugna sa bakak; Kamong tanan mga mananambal nga walay bili.</verse>
        <verse osisID='Job.13.5'>Oh maayo pa unta kong kamo managhilum na lamang! Ug kana mahimo nga inyong kaalam.</verse>
        <verse osisID='Job.13.6'>Pamatia karon ang akong pangatarungan, Ug patalinghugi ang katarungan nga sa akong mga ngabil igasaysay.</verse>
        <verse osisID='Job.13.7'>Manulti ba kamog dili matarung tungod sa paglaban sa Dios, Ug igapamulong mo ba nga malimbongon tungod kaniya?</verse>
        <verse osisID='Job.13.8'>Magapakita ba kamo sa inyong pagpasulabi kaniya? Molaban ba kamo alang sa Dios?</verse>
        <verse osisID='Job.13.9'>Maayo ba nga siya magasusi kaninyo? Kun ingon sa usa nga nagalimbong sa tawo, limbongan ba ninyo siya?</verse>
        <verse osisID='Job.13.10'>Sa walay duhaduha siya magabadlong kaninyo, Kong kamo sa tago may pagpasulabi.</verse>
        <verse osisID='Job.13.11'>Dili ba makapahadlok kaninyo ang iyang kahalangdon, Ug ang iyang kalisang kaninyo modangat?</verse>
        <verse osisID='Job.13.12'>Ang inyong mga halandumong pulong maoy sanglitanan nga abo, Ang inyong salipdanan, mga salipdanan nga yanang.</verse>
        <verse osisID='Job.13.13'>¶ Managhilum kamo, pasagdi ako, aron sa akong pagsulti: Ug kanako ipadangat ang tanan nga modangat.</verse>
        <verse osisID='Job.13.14'>Ngano man nga kuhaon ko ang akong unod sa mga ngipon nako, Ug ibutang ko ang akong kinabuhi sa kamot nako?</verse>
        <verse osisID='Job.13.15'>Ania karon, iyang pagalaglagon ako: ako walay paglaum: Bisan pa niini, sa iyang atubangan ako magalaban sa akong mga alagianan.</verse>
        <verse osisID='Job.13.16'>Kini usab mao ang akong kaluwasan, Nga ang tawong walay Dios sa iyang atubangan dili gayud makaduol.</verse>
        <verse osisID='Job.13.17'>Patalinghugi pag-ayo ang akong gipamulong, Ug sa imong igdulungog ipahaluna ang akong gipahayag.</verse>
        <verse osisID='Job.13.18'>Ania karon, gipahamutang ko na pag-ayo ang akong katarungan; Ako nasayud nga ako matarung.</verse>
        <verse osisID='Job.13.19'>Kinsa ba ang buot makigbisog kanako? Kay unya mohilum ako ug ipabugto ko ang akong kinabuhi.</verse>
        <verse osisID='Job.13.20'>Duruha lamang ka butang ayaw pagbuhata kanako; Nan ako dili motago gikan sa atubangan sa imong nawong.</verse>
        <verse osisID='Job.13.21'>Kuhaa halayo kanako ang imong kamot, Ug ayaw ako pagpahadloka sa imong kalisang.</verse>
        <verse osisID='Job.13.22'>Unya tumawag ka, ug ako motubag; Kun pasultiha ako, ug tubagon mo ako.</verse>
        <verse osisID='Job.13.23'>¶ Unsa ba ang gidaghanon sa akong kadautan ug kasal-anan? Ipadayag kanako ang akong kalapasan ug ang akong sala.</verse>
        <verse osisID='Job.13.24'>Ngano man nga gitago mo ang imong nawong kanako, Ug ginaisip mo ako nga imong kaaway?</verse>
        <verse osisID='Job.13.25'>Mopaguol pa ba ikaw sa usa ka dahon nga sinalibay? Ug mogukod pa ba ikaw sa tuud nga laya?</verse>
        <verse osisID='Job.13.26'>Kay ikaw nagasulat man ug mga butang nga mapait batok kanako, Ug nagapaani kanako sa kadautan sa akong pagkabatan-on:</verse>
        <verse osisID='Job.13.27'>Imo usab nga gibutang sa sepohan ang akong mga tiil, Ug gitiman-an ang tanan ko nga alagianan; Imong gibadlisan ang utlanan sa lapalapa sa akong mga tiil:</verse>
        <verse osisID='Job.13.28'>Bisan ingon ako sa usa ka butang nga dunot nga mapapas, Ingon sa usa ka bisti nga ginakutkot sa tangkob.</verse>
      </chapter>
      <chapter osisID='Job.14'>
        <verse osisID='Job.14.1'>¶ Ang tawo, nga natawo sa usa ka babaye, Hamubo ra sa panuigon, ug tugob sa kasamok.</verse>
        <verse osisID='Job.14.2'>Siya mobuswak sama sa usa ka bulak, ug pagaputlon: Siya nagadalagan usab ingon sa usa ka anino, ug dili magadayon.</verse>
        <verse osisID='Job.14.3'>Nan magabuka ba ikaw sa mga mata sa pagsud-ong kaniya, Ug magadala kanako sa hukmanan uban kanimo?</verse>
        <verse osisID='Job.14.4'>Kinsa ang makakuha ug usa ka butang nga mahinlo gikan sa mahugaw? walay mausa.</verse>
        <verse osisID='Job.14.5'>Sanglit ang iyang mga adlaw tinagalan, Ang gidaghanon sa iyang mga bulan anaa kanimo, Ug ikaw nagbutang ug mga utlanan kaniya nga dili niya malabang.</verse>
        <verse osisID='Job.14.6'>Ayaw na siya pagsud-onga, aron siya makapahulay, Hangtud nga, ingon sa usa ka sulogoon, matapus niya ang adlaw.</verse>
        <verse osisID='Job.14.7'>¶ Kay adunay kalauman sa usa ka kahoy, Kong kana pagaputlon aron nga manalingsing pag-usab, Ug nga ang diyutayng sanga niana dili mohunong.</verse>
        <verse osisID='Job.14.8'>Bisan pa magakagulang ang gamot niana diha sa yuta, Ug ang tuud niana madunot sa yuta;</verse>
        <verse osisID='Job.14.9'>Apan tungod sa baho sa tubig kana mangudlot, Ug mananga ingon sa usa ka tanum.</verse>
        <verse osisID='Job.14.10'>Apan ang tawo mamatay, ug igalubong: Oo, ang gininhawa sa tawo mabugto, ug hain na man siya?</verse>
        <verse osisID='Job.14.11'>Ingon nga ang katubigan maitus sa dagat, Ug ang suba magakakunhod ug momala;</verse>
        <verse osisID='Job.14.12'>Mao usab ang tawo mamatay ug dili na mobalik: Hangtud nga mawala ang kalangitan, sila dili na manghigmata, Dili usab sila mapukaw sa ilang pagkatulog.</verse>
        <verse osisID='Job.14.13'>Oh nga sa Sheol unta tagoan mo ako, Nga imo unta akong ibutang sa tago, hangtud nga mahupay ang imong kaligutgut, Nga imo unta akong tagalan ug panahon, ug mahinumdum ka kanako!</verse>
        <verse osisID='Job.14.14'>Kong ang tawo mamatay, mabuhi ba siya pag-usab ? Paabuton unta nako ang tanang adlaw sa akong pagpakigbisog, Hangtud ang akong pagkabalhin modangat.</verse>
        <verse osisID='Job.14.15'>Ikaw motawag unta, ug kanimo ako motubag: Ikaw mokinahanglan sa buhat sa imong mga kamot.</verse>
        <verse osisID='Job.14.16'>¶ Apan karon imong ginaihap ang akong mga lakang? Dili ba ikaw magtimaan sa akong sala?</verse>
        <verse osisID='Job.14.17'>Ang akong kalapasan gibaliktosan sulod sa usa ka puntil, Ug imong gitak-uman ang akong kadautan.</verse>
        <verse osisID='Job.14.18'>Apan ang bukid nga nagakatumpag, mawagtang: Ug ang bato mahasalikway gikan sa iyang nahamutangan;</verse>
        <verse osisID='Job.14.19'>Ang katubigan magahilis sa mga bato; Ang mga pag-awas niana magabugwas sa abug sa yuta: Maingon man niana ginalaglag mo ang paglaum sa tawo.</verse>
        <verse osisID='Job.14.20'>Ikaw sa walay katapusan makadaug kaniya, ug siya molabay: Ikaw magausab sa iyang nawong, ug kaniya magapalakaw.</verse>
        <verse osisID='Job.14.21'>Ang iyang mga anak mahimong dungganon, ug siya dili mahibalo niana; Ug sila ginahimong ubos apan siya dili makatimaan niana kanila.</verse>
        <verse osisID='Job.14.22'>Apan kaniya may kasakit ang iyang unod, Ug sa sulod niya nagabangotan ang iyang kalag.</verse>
      </chapter>
      <chapter osisID='Job.15'>
        <verse osisID='Job.15.1'>¶ Unya mitubag si Eliphaz nga Temanitahon, ug miingon:</verse>
        <verse osisID='Job.15.2'>Angay ba nga ang usa ka tawo nga maalam motubag pinasikad sa kaalam nga walay hinungdan, Ug pun-on niya ang iyang kaugalingon sa hangin nga timog?</verse>
        <verse osisID='Job.15.3'>Angay ba siya nga molantugi sa sulti nga walay kapuslanan, Kun sa mga pakigpulong nga wala siyay kahinguhaan?</verse>
        <verse osisID='Job.15.4'>Oo, ikaw nagasalikway sa kahadlok, Ug nagakunhod sa imong pag-ampo sa Dios.</verse>
        <verse osisID='Job.15.5'>Kay ang imong kadautan nagatudlo sa imong baba, Ug imong gipili ang dila sa malimbongon.</verse>
        <verse osisID='Job.15.6'>Ang imong kaugalingong baba nagahukom kanimo, ug dili ako; Oo, ang imong kaugalingong mga ngabil nagpamatuod batok kanimo.</verse>
        <verse osisID='Job.15.7'>Ikaw ba ang unang tawo nga gipanganak? Kun una ba ikaw nga gibuhat nganhi kay sa mga kabungtoran?</verse>
        <verse osisID='Job.15.8'>Nakadungog ka ba sa tinago nga kaalam sa Dios? Sa imong kaugalingon ba lamang gituga ang kaalam?</verse>
        <verse osisID='Job.15.9'>Unsay hibaloan nimo nga wala namo hibaloi? Unsay imong hingsayran nga wala diri kanamo?</verse>
        <verse osisID='Job.15.10'>Kanamo ania ang mga tawo nga ubanon ug mga gulang kaayo, Labi pang magulang kay sa imong amahan.</verse>
        <verse osisID='Job.15.11'>Ang mga paglipay sa Dios diyutay ra ba kaayo alang kanimo, Bisan ang pulong nga malomo alang kanimo?</verse>
        <verse osisID='Job.15.12'>Ngano nga nakapabugnaw kanimo ang imong kasingkasing, Ug ngano nga nagasiga ang imong mata,</verse>
        <verse osisID='Job.15.13'>Nga ang imong espiritu imong ipangatubang batok sa Dios, Ug magapagula sa mga pulong gikan sa imong baba?</verse>
        <verse osisID='Job.15.14'>Kinsa ba ang tawo nga siya pagahinloan? Ug siya nga gipanganak sa babaye aron siya magamatarung?</verse>
        <verse osisID='Job.15.15'>Ania karon, siya dili mosalig sa iyang mga balaan. Oo, ang kalangitan dili mahinlo sa iyang mga mata:</verse>
        <verse osisID='Job.15.16'>Labi pang dili ang tawo nga dulumtanan ug mahugaw, Ang usa ka tawo nga nagainum sa kadautan ingon sa tubig!</verse>
        <verse osisID='Job.15.17'>¶ Ipakita ko kanimo, patalinghugi ako; Ug ang butang nga akong nakita akong ipahayag kanimo.</verse>
        <verse osisID='Job.15.18'>(Nga gisugid sa mga tawong maalam Gikan pa sa ilang mga amahan, ug wala magtago niini;</verse>
        <verse osisID='Job.15.19'>Nga kanila lamang ang yuta gihatag, Ug walay dumuloong nga sa ilang kinataliwad-an nakaagi):</verse>
        <verse osisID='Job.15.20'>Ang tawong dautan magaantus sa kasakit sa tanan niyang mga adlaw, Bisan pa ang gidaghanon sa katuigan nga giandam alang sa madaugdaugon.</verse>
        <verse osisID='Job.15.21'>Anaa sa iyang mga igdulungog ang lanog sa mga butang kahadlokan; Sa kaadunahan ang manlalaglag modangat kaniya.</verse>
        <verse osisID='Job.15.22'>Siya dili motoo nga gikan sa kangitngitan siya magabalik, Ug ang espada kaniya giandam.</verse>
        <verse osisID='Job.15.23'>Siya nagasuroysuroy sa laing dapit sa pagpangitag tinapay, sa pag-ingon : Hain ba? Siya nasayud nga ang adlaw sa kangitngit anaa giandam kaniya.</verse>
        <verse osisID='Job.15.24'>Ang kasamok ug kaguol makapahadlok kaniya; Siya makadaug kaniya, sama sa usa ka hari nga magapadulong sa panggubatan.</verse>
        <verse osisID='Job.15.25'>Kay iyang gituy-od ang iyang kamot batok sa Dios, Ug sa Makagagahum siya nagpasipala;</verse>
        <verse osisID='Job.15.26'>Sa liog nga pinatikig siya nagaasdang kaniya, Sa kinabag-an nga bukobuko sa iyang kalasag;</verse>
        <verse osisID='Job.15.27'>Kay iyang gilukop ang iyang nawong sa iyang tambok, Ug nagtigum ug tambok sa iyang hawak;</verse>
        <verse osisID='Job.15.28'>Ug siya nagpuyo sa mga lungsod nga biniyaan, Sa mga balay nga walay tawo nga nagpuyo, Nga dili na madugay mangagun-ob;</verse>
        <verse osisID='Job.15.29'>Siya dili gayud madato, dili usab magapadayon ang iyang bahandi, Ang ilang mga abut dili usab modagsang sa ibabaw sa yuta.</verse>
        <verse osisID='Job.15.30'>Siya dili mogula gikan sa kangitngitan; Ang siga sa kalayo magalaya sa iyang mga sanga, Ug ang hinuyop sa baba sa Dios maoy magpapahawa kaniya.</verse>
        <verse osisID='Job.15.31'>Ayaw siya pagpasaliga sa kakawangan sa paglimbong sa iyang kaugalingon; Kay kakawangan usab ang balus kaniya.</verse>
        <verse osisID='Job.15.32'>Kana matapus sa dili pa modangat ang iyang panahon, Ug ang iyang sanga dili modangat sa kalunhaw.</verse>
        <verse osisID='Job.15.33'>Siya ingon sa usa ka balagon magauyog sa iyang bunga nga linghod, Ug ingon sa kahoyng oliva magapulak siya sa iyang bulak.</verse>
        <verse osisID='Job.15.34'>Kay ang katilingban niadtong walay Dios dili makabunga, Ug ang kalayo magasunog sa mga balong-balong sa paghiphip.</verse>
        <verse osisID='Job.15.35'>Manamkon sila ug kalapasan ug manganak ug kasal-anan, Ug ang ilang kasingkasing magaandam ug iglilimbong.</verse>
      </chapter>
      <chapter osisID='Job.16'>
        <verse osisID='Job.16.1'>¶ Unya mitubag si Job ug miingon:</verse>
        <verse osisID='Job.16.2'>Nakadungog ako ug daghang mga butang nga ingon niana: Kamong tanan mga makapuol nga mga maglilipay.</verse>
        <verse osisID='Job.16.3'>May katapusan ba ang mga pulong nga walay hinungdan? Kun unsay nakapahagit kanimo nga ikaw mitubag man?</verse>
        <verse osisID='Job.16.4'>Ako nakahimo usab pagsulti sama kaninyo; Kong ang inyong kalag nahapuli pa sa akong kalag, Ako makahimog bagay sa mga pulong batok kaninyo, Ug kaninyo ang akong ulo makalingolingo?</verse>
        <verse osisID='Job.16.5'>Apan ako buot molig-on kaninyo sa akong baba, Ug ang paglipay sa akong mga ngabil makahupay sa inyong kasakit .</verse>
        <verse osisID='Job.16.6'>¶ Bisan ako nagasulti, ang akong kasakit wala mahupay; Bisan akong gipasagdan, unsa may nakapalinaw kanako?</verse>
        <verse osisID='Job.16.7'>Apan karon ako giguol niya: Imong gihimong alaut ang akong tanan nga katilingban.</verse>
        <verse osisID='Job.16.8'>Ug gigunitan mo ako, nga maoy usa ka pagpamatuod batok kanako : Ug ang akong kaniwang nagapasundayag batok kanako, Kini nagapamatuod sa akong atubangan.</verse>
        <verse osisID='Job.16.9'>Ako gilaksi niya sa iyang kapungot, ug ginalutos ako; Batok kanako gipakagot niya ang iyang mga ngipon: Ang akong kabatok nagatutuk sa iyang mga mata kanako.</verse>
        <verse osisID='Job.16.10'>Gibanganga nila ang ilang mga baba kanako; Ang akong aping ilang gisagpa uban ang pagbadlong: Sila sa ilang kaugalingon nagtigum batok kanako.</verse>
        <verse osisID='Job.16.11'>Ang Dios nagatugyan kanako ngadto sa mga walay Dios, Ug nagatugyan kanako ngadto sa mga kamot sa mga tawong dautan.</verse>
        <verse osisID='Job.16.12'>Diha ako sa akong kalipayan, ug iyang gipikas ako; Oo, siya migunit kanako sa akong liog, ug iya akong gilambos; Iya usab akong gihimo nga iyang ilig-on.</verse>
        <verse osisID='Job.16.13'>Ang iyang mga magpapana naglibut kanako; Ang akong mga amimislon iyang gipikas, ug siya dili mopasaylo; Ang akong apdo iyang gibubo sa ibabaw sa yuta.</verse>
        <verse osisID='Job.16.14'>Iyang gidaut ako sa kasakitan nga nagsunodsunod; Siya midasmag kanako nga ingon sa usa ka higante.</verse>
        <verse osisID='Job.16.15'>Gitahi ko ang sako sa akong panit, Ug gibutang ko ang akong sungay sa abug.</verse>
        <verse osisID='Job.16.16'>Ang akong nawong napula na lamang sa hinilak, Ug sa akong mga tabontabon ania ang landong sa kamatayon; q1</verse>
        <verse osisID='Job.16.17'>¶ Bisan wala sa akong mga kamot ang panglupig, Ug mahinlo ang akong pag-ampo.</verse>
        <verse osisID='Job.16.18'>Oh kalibutan, ayaw pagtaboni ang akong dugo, Ug ayaw paghatagi ug pahulayanan ang akong mga pagbakho.</verse>
        <verse osisID='Job.16.19'>Bisan ngani karon tan-awa, ang akong saksi atua sa langit, Ug ang nagapamatuod kanako atua sa kinahitas-an.</verse>
        <verse osisID='Job.16.20'>Ang akong mga abyan nagayubit kanako: Apan ang akong mata nagapaagay ug mga luha ngadto sa Dios,</verse>
        <verse osisID='Job.16.21'>Aron siya modapig sa katungod sa tawo uban sa Dios, Ug usa ka anak sa tawo uban sa iyang isigkatawo!</verse>
        <verse osisID='Job.16.22'>Kay sa modangat na ang pipili ka tuig, Ako mopanaw ngadto sa dapit nga akong pagaadtoan sa wala nay pagbalik.</verse>
      </chapter>
      <chapter osisID='Job.17'>
        <verse osisID='Job.17.1'>¶ Ang akong espiritu maluya na, nahurot na ang akong mga adlaw, Ang lubnganan andam na alang kanako.</verse>
        <verse osisID='Job.17.2'>Sa pagkamatuod adunay nga yubitan uban kanako, Ug ang akong mata nagasud-ong sa ilang mga hagit.</verse>
        <verse osisID='Job.17.3'>Ibutang karon ang pagsalig, ug pangakohon mo ako uban kanimo; Kinsa karon ang buot makigsangka kanako?</verse>
        <verse osisID='Job.17.4'>Kay gitagoan mo ang ilang mga kasingkasing gikan sa salabutan: Busa ikaw dili motuboy kanila sa itaas.</verse>
        <verse osisID='Job.17.5'>Ang tawo nga nagadumili sa iyang mga higala mahitungod sa ilang bahin, Bisan ang mga mata sa iyang mga anak mangalubog.</verse>
        <verse osisID='Job.17.6'>Apan ako gihimo niya nga pagya sa mga tawo; Ug ilang ginalud-an ang akong nawong.</verse>
        <verse osisID='Job.17.7'>Ang akong mata usab malubog tungod sa kasubo, Ug ang akong mga panumduman ang tanan ingon sa usa ka landong.</verse>
        <verse osisID='Job.17.8'>Ang mga tawong matarung nahitingala niini, Ug ang walay sala moasdang batok sa mga walay Dios.</verse>
        <verse osisID='Job.17.9'>Apan ang mga matarung magapadayon sa iyang ginalaktan, Ug ang mahinlo ug mga kamot magatubo sa kalig-on.</verse>
        <verse osisID='Job.17.10'>¶ Apan mahitungod kaninyong tanan, dumuol kamo karon pag-usab; Kay wala pa ing mausa ka maalam nga akong hingkit-an.</verse>
        <verse osisID='Job.17.11'>Ang akong mga adlaw nangagi na, ang akong mga tuyo nangakawang, Bisan ang mga hunahuna sa akong kasingkasing.</verse>
        <verse osisID='Job.17.12'>Ang gabii ilang gihimong adlaw; Ang kahayag, matud pa nila , haduol sa kangitngitan.</verse>
        <verse osisID='Job.17.13'>Kong sa Sheol ako magapangita ingon nga akong pinuy-anan; Kong sa kangitngitan anaa ko ibuklad ang akong higdaanan;</verse>
        <verse osisID='Job.17.14'>Kong sa kadunotan ako nagaingon: Ikaw maoy akong amahan; Sa sulod: Ikaw ang akong inahan, ug ang akong igsoong babaye;</verse>
        <verse osisID='Job.17.15'>Nan, hain man ang akong kalauman? Ug mahitungod sa akong paglaum, kinsa ang makakita niana?</verse>
        <verse osisID='Job.17.16'>Kini mopadulong ngadto sa mga trangka sa Sheol, Kay didto lamang sa abug adunay pahulay.</verse>
      </chapter>
      <chapter osisID='Job.18'>
        <verse osisID='Job.18.1'>¶ Unya si Bildad ang Suhitanhon, mitubag ug miingon:</verse>
        <verse osisID='Job.18.2'>Hangtud anus-a ang pangayam ninyo sa mga pulong? Palandunga, ug sa human magasulti kita.</verse>
        <verse osisID='Job.18.3'>Ngano bang imong giisip kami nga mga mananap, Ug nahimong mahugaw sa imong mga mata?</verse>
        <verse osisID='Job.18.4'>Ikaw nga tungod sa imong kapungot nagabitas sa imong kaugalingon, Pagabiyaan ba ang kalibutan tungod kanimo? Kun pagabalhinon ba ang bato gikan sa iyang nahamutangan?</verse>
        <verse osisID='Job.18.5'>¶ Oo, ang suga sa mga dautan pagapalungon, Ug ang aligato sa iyang kalayo dili modan-ag.</verse>
        <verse osisID='Job.18.6'>Ang kahayag mongitngit sa sulod sa iyang balong-balong, Ug ang lamparahan sa ibabaw niya pagapalongon.</verse>
        <verse osisID='Job.18.7'>Ang mga lakang sa iyang pagkamakusganon pagatul-iron, Ug ang iyang kaugalingong salabutan magahulog kaniya.</verse>
        <verse osisID='Job.18.8'>Kay pinaagi sa iyang kaugalingong mga tiil nahulog siya sa pukot, Ug siya naglakaw sa mga mata sa pukot.</verse>
        <verse osisID='Job.18.9'>Usa ka bitik magasakmit kaniya sa iyang tikod, Ug usa ka laang magagapus kaniya.</verse>
        <verse osisID='Job.18.10'>Anaay usa ka balatik nga gitago diha sa yuta alang kaniya, Ug usa ka balag-ong giandam kaniya sa iyang agianan.</verse>
        <verse osisID='Job.18.11'>¶ May kahadlok makapalisang kaniya sa luyo ug luyo, Ug magagukod kaniya sa iyang mga tikod.</verse>
        <verse osisID='Job.18.12'>Ang iyang kusog mahuyang sa kagutom, Ang kadaut ginaandam sa iyang luyo.</verse>
        <verse osisID='Job.18.13'>Ang mga bahin sa iyang lawas pagatunlon, Oo , ang iyang mga bahin igatulon sa anak nga panganay sa kamatayon.</verse>
        <verse osisID='Job.18.14'>Pagalangkaton siya gikan sa balong-balong diin atua ang iyang pagsalig: Ug siya pagadad-on ngadto sa hari sa mga kahadlok.</verse>
        <verse osisID='Job.18.15'>Ang butang nga dili iya mahamutang sa iyang balong-balong; Sa iyang pinuy-anan igasabulak ang azufre.</verse>
        <verse osisID='Job.18.16'>Ang iyang mga gamut sa ilalum magamala, Ug sa ibabaw ang iyang mga sanga mangalaya.</verse>
        <verse osisID='Job.18.17'>Ang iyang handumanan mapala sa ibabaw sa yuta, Ug sa dalan ang iyang ngalan dili mahamutang.</verse>
        <verse osisID='Job.18.18'>Siya papahawaon gikan sa kahayag ngadto sa kangitngitan, Ug siya igasalikway gikan sa kalibutan.</verse>
        <verse osisID='Job.18.19'>Dili siya makabaton ug mga anak, ni mga anak sa iyang mga anak sa taliwala sa iyang katawohan, Ni makabaton usab siya ug kabilin sa iyang ginapuy-an.</verse>
        <verse osisID='Job.18.20'>Kadtong tanan nga magasunod kaniya manghitingala sa iyang adlaw, Ingon nga kadtong tanan nga nanghiuna nangalisang.</verse>
        <verse osisID='Job.18.21'>Sa pagkamatuod mao kana ang mga pinuy-anan sa mga dili matarung, Ug kini mao ang himutangan niadtong dili moila sa Dios.</verse>
      </chapter>
      <chapter osisID='Job.19'>
        <verse osisID='Job.19.1'>¶ Unya mitubag si Job ug miingon:</verse>
        <verse osisID='Job.19.2'>Hangtud anus-a ang inyong pagsamok sa akong kalag, Ug sa pagdugmok kanako sa mga pulong?</verse>
        <verse osisID='Job.19.3'>Ikapulo na kining pagpakaulaw ninyo kanako: Kamo walay kaulaw sa inyong dautan nga pakigharong kanako.</verse>
        <verse osisID='Job.19.4'>Ug bisan pa gayud nga kono ako nasayup, Ang kasayup ko magapabilin ra sa akong kaugalingon.</verse>
        <verse osisID='Job.19.5'>Kong kamo magapaburot gayud sa inyong kaugalingon batok kanako, Ug maoy inyong ipasikad batok kanako ang akong pagkasalawayon;</verse>
        <verse osisID='Job.19.6'>Hibaloi ninyo karon nga ang Dios nagpiit kanako, Ug naglukob kanako sa iyang pukot.</verse>
        <verse osisID='Job.19.7'>Ania karon, ako nagatu-aw tungod sa pagtampalas, apan ako wala tagda: Ako nagtawag ug pakitabang, apan walay justicia.</verse>
        <verse osisID='Job.19.8'>¶ Iyang giparilan ang akong dalan aron ako walay kaagian, Ug ang akong pagalaktan iyang gihimong kangitngitan.</verse>
        <verse osisID='Job.19.9'>Gihuboan ako niya sa akong himaya, Ug gikuha ang purongpurong gikan sa akong ulo.</verse>
        <verse osisID='Job.19.10'>Iya akong gilumpag sa luyo ug luyo, ug ako tiwas na; Ug ang akong kalauman ingon sa usa ka kahoy nga iyang giluka.</verse>
        <verse osisID='Job.19.11'>Iya usab nga gipasiga ang iyang kapungot batok kanako, Ug sa iyang atubangan siya nag-isip kanako nga usa iyang mga kabatok.</verse>
        <verse osisID='Job.19.12'>Ang iyang kasundalohan nanagtigum, Ug ilang gitukod ang ilang agianan batok kanako, Ug ilang gilukban ang akong balong-balong.</verse>
        <verse osisID='Job.19.13'>Iyang gibutang ang akong mga kaigsoonan sa halayo kanako, Ug ang akong mga kaila gipabulag niya kanako.</verse>
        <verse osisID='Job.19.14'>Ang akong mga kabanayan nanaglikay, Ug ang mga higala ko nga sandurot nahakalimot kanako.</verse>
        <verse osisID='Job.19.15'>Ang tanan nga nagapuyo sa akong balay, ug ang akong sulogoong babaye, nag-isip kanako nga dumuloong: Dumuloong ako sa ilang mga mata.</verse>
        <verse osisID='Job.19.16'>Motawag ako sa akong sulogoon, ug siya dili motubag kanako, Bisan ako mopakilooy sa akong kaugalingong baba.</verse>
        <verse osisID='Job.19.17'>Ang akong asawa mahibulong sa akong gininhawa, Ug sa akong paghangyo sa mga anak sa akong kaugalingong inahan.</verse>
        <verse osisID='Job.19.18'>Bisan ang mga gagmayng kabataan managyubit kanako; Kong ako motindog, sila magsulti batok kanako.</verse>
        <verse osisID='Job.19.19'>Ang tanan ko nga mga higala nga sandurot ginaluud kanako, Ug kadtong tanan nga akong gihigugma nanagbatok kanako.</verse>
        <verse osisID='Job.19.20'>Ang akong bukog nanagtaput sa akong panit ug sa akong unod, Ug naluwas lamang ako tungod sa mga panit sa akong mga ngipon.</verse>
        <verse osisID='Job.19.21'>Kaloy-i ako ninyo, kaloy-i ako ninyo, Oh kamo mga higala ko; Kay ang kamot sa Dios nagtapion kanako.</verse>
        <verse osisID='Job.19.22'>Ngano man nga naglutos kamo kanako ingon sa Dios, Ug wala manghimuot sa akong unod?</verse>
        <verse osisID='Job.19.23'>¶ Oh nga gisulat unta karon ang akong mga pulong? Oh nga nahamutang unta sila sa usa ka basahon!</verse>
        <verse osisID='Job.19.24'>Nga sa tinalinsan nga puthaw ug tingga Magapatik kanila sa ibabaw sa usa ka bato nga walay katapusan!</verse>
        <verse osisID='Job.19.25'>Apan alang kanako nasayud ako nga ang akong Manluluwas buhi man, Ug sa kaulahian nga adlaw siya motindog sa ibabaw sa yuta:</verse>
        <verse osisID='Job.19.26'>Ug sa tapus ang akong panit, kining lawas ko gayud malaglag, Unya sa wala ang akong unod makita ko ang Dios;</verse>
        <verse osisID='Job.19.27'>Kang kinsa ako, ako gayud, motan-aw dinhi sa akong kilid, Ug ang akong mga mata makasud-ong, nga dili ingon sa dumuloong. Naut-ut ang akong kasingkasing sa sulod kanako.</verse>
        <verse osisID='Job.19.28'>Kong kamo magaingon: Ngano nga pagalutoson nato siya! Sanglit ang gamut sa maong butang igakita sa sulod kanako;</verse>
        <verse osisID='Job.19.29'>Kahadloki ninyo ang espada: Kay ang kaligutgut magadala sa mga silot sa espada, Aron nga kamo mahibalo nga adunay paghukom.</verse>
      </chapter>
      <chapter osisID='Job.20'>
        <verse osisID='Job.20.1'>¶ Unya mitubag si Sophar ang Naamathitanhon, ug miingon:</verse>
        <verse osisID='Job.20.2'>Busa ang akong hunahuna nagatubag kanako, Bisan tungod niini ania kanako ang pagdalidali.</verse>
        <verse osisID='Job.20.3'>Nadungog ko ang pagbadlong nga nakahatag kanako ug kaulaw; Ug ang espirutu sa akong salabutan nagapatubag kanako.</verse>
        <verse osisID='Job.20.4'>Wala ba ikaw mahibalo niini sa karaan pang panahon, Sukad sa pagbutang sa tawo sa ibabaw sa yuta,</verse>
        <verse osisID='Job.20.5'>Nga ang paghimaya sa tawong dautan hamubo ra, Ug ang kalipay sa walay Dios ingon ra sa usa ka pagpilok?</verse>
        <verse osisID='Job.20.6'>Bisan ang gitas-on niya motupong sa kalangitan, Ug ang iyang ulo mosangko sa kapanganoran;</verse>
        <verse osisID='Job.20.7'>Apan siya mawagtang sa walay katapusan ingon sa iyang kaugalingong kinalibang: Kadtong mga nanagpakakita kaniya magaingon: Hain ba siya?</verse>
        <verse osisID='Job.20.8'>Ingon sa usa ka damgo siya molupad, ug dili na gayud ihibalag: Oo, pagaagpason siya ingon sa usa ka panan-awon sa gabii.</verse>
        <verse osisID='Job.20.9'>Ang mata nga nakakita kaniya dili na makasud-ong pag-usab; Ang inyong pinuy-anan dili na usab makalantaw kaniya.</verse>
        <verse osisID='Job.20.10'>¶ Ang kabus magapalabilabi sa iyang mga anak, Ug ang mga kamot magauli sa iyang bahandi.</verse>
        <verse osisID='Job.20.11'>Ang iyang kabukogan napuno sa iyang kabatan-on, Apan kini mounong kaniya ngadto sa abug.</verse>
        <verse osisID='Job.20.12'>Bisan ang kahilayan matam-is sa iyang baba, Bisan iya kanang tagoan sa ilalum sa iyang dila,</verse>
        <verse osisID='Job.20.13'>Bisan iya kanang pagapugngan, ug dili ipagula, Kondili tipigan lamang sa sulod sa iyang baba;</verse>
        <verse osisID='Job.20.14'>Apan ang iyang kinaon mabalhin sa sulod sa iyang ginhawaan, Apdo sa mga halas nga malala ang anaa sa sulod sa ginhawaan.</verse>
        <verse osisID='Job.20.15'>Gilamoy niya ang mga bahandi, apan iyang igasuka sila pag-usab; Ang Dios magasalibay kanila gikan sa iyang tiyan.</verse>
        <verse osisID='Job.20.16'>Siya magasupsup sa hilo sa mga halas nga malala; Ang dila sa halas nga malala maoy mopatay kaniya.</verse>
        <verse osisID='Job.20.17'>Siya dili gayud makatan-aw sa mga suba, Ang mga kasapaan nga nanag-agay sa dugos ug mantequilla.</verse>
        <verse osisID='Job.20.18'>Kadtong iyang gihagoan igauli niya, ug siya dili makatulon niana; Sumala sa bahandi nga iyang inangkon, dili ikalipay niya.</verse>
        <verse osisID='Job.20.19'>Kay ang kabus iyang gilupigan ug gipasagdan Kay ang usa ka balay iyang gikuha sa pinugsanay, balay nga wala tukora niya.</verse>
        <verse osisID='Job.20.20'>Tungod kay wala moagi ug kalinaw sa sulod niya, Dili siya magtipig sa butang nga iyang kaibgon.</verse>
        <verse osisID='Job.20.21'>Walay bisan unsa nga nahibilin, nga wala niya tunla; Busa dili molungtad ang iyang pagkaadunahan.</verse>
        <verse osisID='Job.20.22'>Sa pagkabusog sa iyang pagkaadunahan siya magalisud: Ang kamot sa tanan nga anaa sa kaalaut kaniya mokapyot.</verse>
        <verse osisID='Job.20.23'>¶ Sa diha nga iya nang daskon ang iyang tiyan, ang Dios magapadala nganha kaniya sa kabangis sa iyang kapungot, Ug magapaulan niana sa ibabaw niya samtang siya magakaon pa.</verse>
        <verse osisID='Job.20.24'>Siya molikay sa puthaw nga hinagiban, Ug ang pana nga tumbaga molagbas kaniya.</verse>
        <verse osisID='Job.20.25'>Kini iyang pagaibton, ug kini mogula sa iyang lawas; Oo, ang tumoy nga magapangidlap mogula gikan sa iyang apdo; Kaniya anaa ang mga kalisangan.</verse>
        <verse osisID='Job.20.26'>Ang tanang kangitngitan gipahamutang alang sa iyang bahandi: Usa ka kalayo nga dili hinuyop sa tawo magalamoy kaniya; Kini magaut-ut sa tanan nga mahibilin sa iyang balong-balong.</verse>
        <verse osisID='Job.20.27'>Ang mga langit magapadayag sa iyang kasal-anan, Ug ang yuta mobangon batok kaniya.</verse>
        <verse osisID='Job.20.28'>Ang abut sa iyang balay mawagtang; Ang iyang mga bahandi mobaha sa halayo sa adlaw sa iyang kasuko.</verse>
        <verse osisID='Job.20.29'>Kini mao ang bahin nga igahatag sa Dios sa tawong dautan. Ug ang panulondon nga gitudlo sa Dios nganha kaniya.</verse>
      </chapter>
      <chapter osisID='Job.21'>
        <verse osisID='Job.21.1'>¶ Unya si Job mitubag ug miingon.</verse>
        <verse osisID='Job.21.2'>Patalinghugi pag-ayo ang akong pakigpulong; Ug himoa kini nga inyong mga kalipayan.</verse>
        <verse osisID='Job.21.3'>Tugoti ako, ug ako mosulti usab; Ug sa tapus sa akong pagsulti, padayona ang imong pagtamay.</verse>
        <verse osisID='Job.21.4'>Mahitungod kanako, ngadto ba sa tawo ang akong pag-agulo? Ug ngano nga ako dili man magkaguol?</verse>
        <verse osisID='Job.21.5'>Matngoni ako, ug kahibulongi, Ug sa inyong baba ibutang ang inyong kamot.</verse>
        <verse osisID='Job.21.6'>Bisan kong ako mahanumdum gisamok ako, Ug ang kalisang nagakapyot sa akong unod.</verse>
        <verse osisID='Job.21.7'>¶ Ngano man nga ang mga dautan nagapadayon sa kinabuhi, Moabut sa kagulangon, oo, magatubo sa dakung kagahum?</verse>
        <verse osisID='Job.21.8'>Ang ilang kaliwatan ginatukod uban nila sa ilang panan-aw, Ug ang ilang mga anak sa atubangan sa ilang mga mata.</verse>
        <verse osisID='Job.21.9'>Ang ilang mga balay halayo sa mga kalisangan, Ni ang latus sa Dios gipahamtang kanila.</verse>
        <verse osisID='Job.21.10'>Ang ilang lake nga vaca magaliwat, ug dili mapoo; Ang ilang baye nga vaca magapanganak ug dili mahulog ang iyang nati.</verse>
        <verse osisID='Job.21.11'>Ang ilang mga gagmay ilang pagapagulaon ingon sa panon, Ug ang ilang mga anak managsayaw.</verse>
        <verse osisID='Job.21.12'>Sa atubangan sa magagmayng tambor ug alpa sila manag-awit, Ug sa tingog sa flauta sila managkasadya.</verse>
        <verse osisID='Job.21.13'>Ang ilang mga adlaw ilang pagagawion sa pagkaadunahan, Ug sa usa ka pagpilok, sila mangadto sa Sheol.</verse>
        <verse osisID='Job.21.14'>Ug sila magaingon sa Dios: Bumulag ka kanamo; Kay kami wala magkinahanglan sa kahibalo sa imong mga dalan.</verse>
        <verse osisID='Job.21.15'>Unsa man ang Makagagahum, nga kaniya kita manag-alagad? Ug unsa man ang atong ganancia kong kita manag-ampo kaniya?</verse>
        <verse osisID='Job.21.16'>Ania karon, ang ilang pagkaadunahan wala sa ilang kamot: Ang tambag sa mga dautan halayo kanako.</verse>
        <verse osisID='Job.21.17'>¶ Makapila ba palunga ang lamparahan sa mga dautan? Nga ang ilang kasakitan nagadangat kanila? Nga ang Dios sa iyang kasubo nagahatag kanila ug mga kagul-anan.</verse>
        <verse osisID='Job.21.18'>Nga sila ingon sa uhot sa atubangan sa hangin, Ug sama sa tahop nga mapalid sa bagyo?</verse>
        <verse osisID='Job.21.19'>Kamo magaingon : Ang Dios nagatagana sa iyang igdadaut alang sa iyang mga anak. Pasagdi siya nga magahatag kaniya sa iyang balus, aron siya masayud niana:</verse>
        <verse osisID='Job.21.20'>Ipatan-aw sa iyang kaugalingong mga mata ang iyang pagkalaglag, Ug paimna siya sa kaligutgut sa Makagagahum.</verse>
        <verse osisID='Job.21.21'>Kay unsay kawilihan niya sa iyang balay nga gitalikdan niya, Sa diha nga pagaputlon na ang gidaghanon sa iyang mga bulan?</verse>
        <verse osisID='Job.21.22'>May arang ba nga makatudlo sa Dios ug kanibalo, Sanglit siya ang nagahukom niadtong atua sa kahitas-an?</verse>
        <verse osisID='Job.21.23'>Kining usa mamatay sa kalig-on sa iyang kabaskug, Nga anaa sa dakung kalinaw ug kahusay:</verse>
        <verse osisID='Job.21.24'>Puno sa gatas ang iyang mga baldi, Ug ang utok sa iyang kabukogan magaumog.</verse>
        <verse osisID='Job.21.25'>Ug kadtong usa mamatay sa kapait sa iyang kalag, Ug dili gayud makatilaw sa bisan unsa nga maayo.</verse>
        <verse osisID='Job.21.26'>Sa walay kalainan, sa abug sila magahigda, Ug ang wati magatabon kanila.</verse>
        <verse osisID='Job.21.27'>¶ Ania karon, ako nasayud sa inyong mga hunahuna, Ug sa mga lalang nga buot ninyong idaut kanako.</verse>
        <verse osisID='Job.21.28'>Kay kamo nagaingon: Hain ba ang balay sa principe? Ug hain ba ang balong-balong nga gipuy-an sa tawong dautan?</verse>
        <verse osisID='Job.21.29'>Wala ba ninyo mapangutana kadtong mga magpapanaw? Ug wala ba kamo mangasayud sa mga kamatuoran nila,</verse>
        <verse osisID='Job.21.30'>Nga ang mga tawong dautan ginatagana sa adlaw sa kagul-anan? Nga sila pagadad-on ngadto sa adlaw sa kaligutgut?</verse>
        <verse osisID='Job.21.31'>Kinsa ang mopahayag sa iyang nawong sa iyang dalan? Ug kinsa ang magabalus kaniya sa iyang nabuhat?</verse>
        <verse osisID='Job.21.32'>Ngani igahatud siya ngadto sa lubnganan, Ug ang mga katawohan magabantay sa ibabaw sa iyang lubong.</verse>
        <verse osisID='Job.21.33'>Matam-is kaniya ang mga umol nga yuta sa kawalogan, Ug ang tanang tawo kaniya mosunod, Ingon nga daghanan man uyamut ang nag-una kaniya.</verse>
        <verse osisID='Job.21.34'>Busa unsa may pulos sa inyong mga paglipay kanako, Sanglit sa inyong mga tubag maoy makita ang lonlon kabakakan?</verse>
      </chapter>
      <chapter osisID='Job.22'>
        <verse osisID='Job.22.1'>¶ Unya mitubag si Eliphaz nga Temanitanhon, ug miingon:</verse>
        <verse osisID='Job.22.2'>Mahimo bang mapuslanon ang tawo sa atubangan sa Dios? Sa pagkatinuod, ang tawo nga maalam magpulos sa iyang kaugalingon.</verse>
        <verse osisID='Job.22.3'>Makalipay ba sa Makagagahum, nga ikaw matarung? Kun magpulos ba kaniya kanang imong paghingpit sa imong mga dalan?</verse>
        <verse osisID='Job.22.4'>Tungod ba sa imong kahadlok kaniya nga siya nagbadlong kanimo, Nga siya misulod sa hukmanan uban kanimo?</verse>
        <verse osisID='Job.22.5'>¶ Dili ba daku ang imong pagkamakasasala? Wala man usab ing kinutoban ang imong kahilayan.</verse>
        <verse osisID='Job.22.6'>Kay ang pasalig sa imong igsoon imong gikuha sa walay bayad, Kay imong gihuboan ang mga walay saput sa ilang bisti.</verse>
        <verse osisID='Job.22.7'>Wala mo hatagi ug tubig nga ilimnon ang gikapuyan, Ug imong gitungma ang tinapay sa mga gigutom.</verse>
        <verse osisID='Job.22.8'>Apan mahitungod sa tawong gamhanan, anaa kaniya ang yuta; Ug ang tawong dungganon, nagpuyo niana.</verse>
        <verse osisID='Job.22.9'>Gipalakaw mo ang mga balong babaye nga walay dala, Ug ang mga bukton sa mga ilo nangabali.</verse>
        <verse osisID='Job.22.10'>Busa ikaw gilibutan sa mga lit-ag, Ug ang kalit nga kahadlok nakapaguol kanimo.</verse>
        <verse osisID='Job.22.11'>Kun ang kangitngit, aron dili ikaw makakita, Ug ang lunop sa tubig nagatabon kanimo.</verse>
        <verse osisID='Job.22.12'>Wala ba ang Dios sa kahitas-an sa langit? Ug ania, ang kinahitas-an sa mga bitoon pagkahalayo nila!</verse>
        <verse osisID='Job.22.13'>Ug ikaw nagaingon: Unsa ang nahibaloan sa Dios? Makahimo ba siya sa paghukom sa taliwala sa dakung kangitngit?</verse>
        <verse osisID='Job.22.14'>Mga mabagang panganod nagatabon man kaniya, busa siya dili makakita, Ug siya nagalakaw sa dapit nga hawanan sa langit.</verse>
        <verse osisID='Job.22.15'>¶ Mosunod ba ikaw sa karaang agianan Nga maoy ginalaktan sa mga tawong dautan?</verse>
        <verse osisID='Job.22.16'>Nga gisakmitan sa ilang kinabuhi sa dili panahon, Ingon sa usa ka sapa nga gibubo ang ilang patukoranan,</verse>
        <verse osisID='Job.22.17'>Nga nanag-ingon sa Dios: Pumahawa ka kanamo; Ug Unsay arang mahimo sa Makagagahum alang kanamo?</verse>
        <verse osisID='Job.22.18'>Ugaling iyang gipuno ang ilang mga balay ug mga butang maayo: Apan ang tambag sa mga dautan halayo kanako.</verse>
        <verse osisID='Job.22.19'>Ang mga matarung nakakita niana, ug nangalipay; Ug ang inocente nagkatawa sa pagyubit kanila,</verse>
        <verse osisID='Job.22.20'>Nagaingon : Sa pagkatinuod, ang nanindog sa pag-asdang batok kanato gipamutol, Ug ang nahabilin kanila ginaut-ut sa kalayo.</verse>
        <verse osisID='Job.22.21'>¶ Karon makigsandurot ka kaniya ug pumuyo sa pakigdait: Kay sa ingon niana maayo ang modangat kanimo.</verse>
        <verse osisID='Job.22.22'>Dawata, ipakilooy ko kanimo, ang pagtulon-an gikan sa iyang baba, Ug tiguma ang iyang mga pulong sa imong kasingkasing.</verse>
        <verse osisID='Job.22.23'>Kong mobalik ka ngadto sa Makagagahum, ikaw pagalig-onon, Kong ang pagkadili-matarung ipahalayo mo sa imong mga balongbalong.</verse>
        <verse osisID='Job.22.24'>Ug ihapnig ang imong bahandi diha sa yuta. Ug ang bulawan sa Ophir diha sa mga bato sa kasapaan;</verse>
        <verse osisID='Job.22.25'>Ug ang Makagagahum mamao ang imong bahandi, Ug maimo nga bililhong salapi.</verse>
        <verse osisID='Job.22.26'>Kay unya ikalipay mo sa imong kaugalingon ang Makagagahum, Ug sa Dios ang imong nawong imong ihangad.</verse>
        <verse osisID='Job.22.27'>Ikaw magahimo sa imong mga pag-ampo kaniya, ug siya magapatalinghug kanimo; Ug magatuman ka sa imong mga panaad.</verse>
        <verse osisID='Job.22.28'>Ug ikaw magapatuman usab ug usa ka butang, ug kana mamatukod alang kanimo; Ug ang kahayag magadan-ag sa imong mga dalan.</verse>
        <verse osisID='Job.22.29'>Sa diha nga ikaw pagapaubson, ikaw magaingon: Adunay pagkatuboy; Ug siya magaluwas sa mapinaubsanon.</verse>
        <verse osisID='Job.22.30'>Bisan ang may sala iyang pagaluwason: Oo, siya pagaluwason tungod sa kahinlo sa imong mga kamot.</verse>
      </chapter>
      <chapter osisID='Job.23'>
        <verse osisID='Job.23.1'>¶ Unya mitubag si Job, ug miingon:</verse>
        <verse osisID='Job.23.2'>Bisan niining adlawa mapait ang akong kaguol: Ang akong sakit labing mabug-at kay sa akong pag-agulo.</verse>
        <verse osisID='Job.23.3'>Oh, nga hingsayran ko pa unta kong asa ko siya hipalgi! Aron madangat ko gayud ang iyang lingkoranan!</verse>
        <verse osisID='Job.23.4'>Ipahamutang ko sa iyang atubangan ang akong katarungan, Ug pun-on ko ang akong baba sa mga iglalantugi.</verse>
        <verse osisID='Job.23.5'>Hibaloan ko ang mga pulong nga iyang igatubag kanako, Ug hisabtan ko ang bisan unsa nga iyang igasulti kanako.</verse>
        <verse osisID='Job.23.6'>Makiglalis ba siya kanako uban nianang gidak-on sa iyang kagahum? Dili; hinonoa siya magapatalinghug kanako.</verse>
        <verse osisID='Job.23.7'>Didto ang tawo nga matul-id arang makapahayag kaniya sa iyang katarungan; Busa ako pagabuhian sa walay katapusan gikan sa akong maghuhukom.</verse>
        <verse osisID='Job.23.8'>¶ Ania karon, moadto ako sa unahan, apan siya wala didto ; Ug moari ako sa pangulahian, apan dili ko siya igkita,</verse>
        <verse osisID='Job.23.9'>Dapit sa wala, diin siya magabuhat, apan dili ko siya hitan-awan; Dapit sa akong too, adto siya magtago aron nga kaniya dili ako makasud-ong.</verse>
        <verse osisID='Job.23.10'>Apan siya nahibalo sa dalan nga akong pagapadulongan; Sa diha nga ako masulayan na niya, mogula ako ingon sa bulawan.</verse>
        <verse osisID='Job.23.11'>Ang akong tiil nagsubay pag-ayo sa iyang mga lakang; Ang iyang dalan maoy akong gibantayan, ug wala ako motipas.</verse>
        <verse osisID='Job.23.12'>Ako wala mosibug gikan sa sugo sa iyang mga ngabil; Gipakamahal ko ang mga pulong sa iyang baba labi kay sa kalan-on ko nga kinahanglan.</verse>
        <verse osisID='Job.23.13'>¶ Apan usa ra siya ug hunahuna, ug kinsay arang makaliso kaniya? Ug ang butang nga ginatinguha sa iyang kalag, kana gayud maoy iyang ginahimo.</verse>
        <verse osisID='Job.23.14'>Kay siya magabuhat niadtong butang nga iyang ginatagana alang kanako: Ug daghang mga butang nga ingon niana nga anaa kaniya.</verse>
        <verse osisID='Job.23.15'>Busa ako nalisang diha sa iyang atubangan; Sa magapalandong ako, mahadlok ako kaniya.</verse>
        <verse osisID='Job.23.16'>Kay gipugdaw sa Dios ang akong kasingkasing, Ug ang Makagagahum naghadlok kanako:</verse>
        <verse osisID='Job.23.17'>Kay wala man ipahimulag ako sa wala pa modangat ang kangitngit, Wala usab niya pataboni gikan sa akong nawong ang mabaga nga kangitngit.</verse>
      </chapter>
      <chapter osisID='Job.24'>
        <verse osisID='Job.24.1'>¶ Ngano nga wala hapniga sa Makagagahum ang kapanahonan? Ug ngano man nga kadtong managpakaila kaniya wala patan-awa sa iyang mga adlaw?</verse>
        <verse osisID='Job.24.2'>Adunay mga tawo nga nanagbalhin sa mga utlanan; Sila managpanulis sa kahayupan, ug managpakaon kanila.</verse>
        <verse osisID='Job.24.3'>Sila manag-abog sa asno niadtong mga ilo; Ug ang vaca sa balong babaye ilang kuhaon tungod sa pasalig.</verse>
        <verse osisID='Job.24.4'>Ilang gibalibaran ang mga makililimos: Ang mga kabus niining kalibutan manago tungod kanila.</verse>
        <verse osisID='Job.24.5'>Ania karon, ingon sa mga asnong ihalas sa kamingawan, Sila mangadto sa ilang buhatan, managpangita nga masingkamuton sa ilang kalan-on; Ang kamingawan nagahatag kanila ug makaon alang sa ilang mga anak.</verse>
        <verse osisID='Job.24.6'>Sila nga namutol sa ilang kompay diha sa kapatagan; Ug sila nagapanghagdaw sa mga kaparrasan sa mga tawo nga dautan.</verse>
        <verse osisID='Job.24.7'>Ug sila, walay mga bisti, managpanghigda sa tibook gabii, Ug walay ikahabol diha sa katugnaw.</verse>
        <verse osisID='Job.24.8'>Sila nangahumod sa mga taligsik sa kabukiran, Ug naghalog sa kapangpangan tungod sa pagka-walay silonganan.</verse>
        <verse osisID='Job.24.9'>Adunay mga tawo nga managsakmit sa mga ilo gikan sa dughan, Ug modawat ug pasalig sa butang nga iya sa kabus;</verse>
        <verse osisID='Job.24.10'>Busa sila nagasuroy nga mga hubo, Ug tungod kay walay kaon, nagapas-an sila ug mga dagami.</verse>
        <verse osisID='Job.24.11'>Sila nagabuhat ug lana sa sulod sa mga kamalig niining mga tawohana; Nagatuyok sa ilang mga giukan ug nag-antus sa kauhaw.</verse>
        <verse osisID='Job.24.12'>Sa mga dagkung lungsod may mga tawo nga nanag-agulo, Ug ang kalag sa linupigan nagatu-aw: Apan ang Dios wala magtagad sa binuang.</verse>
        <verse osisID='Job.24.13'>¶ Kini sila mao kadtong mga nangasdang batok sa kahayag; Sila wala managpanghibalo sa mga dalan niana. Wala usab sila mopuyo sa mga agianan niana.</verse>
        <verse osisID='Job.24.14'>Sa kahayag mobangon ang mamomoo; Siya magapatay sa kabus ug sa makililimos; Ug sa gabii ingon siya sa usa ka kawatan.</verse>
        <verse osisID='Job.24.15'>Ang mata usab sa mananapaw magapaabut sa salumsum, Nga magaingon: Walay mata nga makasud-ong kanako: Ug iyang gitabonan ang iyang nawong.</verse>
        <verse osisID='Job.24.16'>Sa mangitngit sila magalatas sa mga kabalayan: Sa maadlaw sila managsuksok; Sila wala makaila sa kahayag.</verse>
        <verse osisID='Job.24.17'>Kay kanilang tanan ang kabuntagon sama sa dakung kangitngit: Kay sila nahibalo man sa mga kahadlokan sa dakung kangitngit.</verse>
        <verse osisID='Job.24.18'>¶ Sa kalit sila mangawagtang sa ibabaw sa katubigan; Ang ilang bahin sa ibabaw sa yuta ginapanghimaraut: Sila dili mosimang sa dalan sa kaparrasan.</verse>
        <verse osisID='Job.24.19'>Ang tinghulaw ug ang kainit magaut-ut sa katubigan sa nieve: Mao man usab ang pagabuhaton sa Sheol niadtong mga nanagpakasala.</verse>
        <verse osisID='Job.24.20'>Ang tagoangkan makalimot kaniya; Ang wati magakaon kaniya sa dakung kalipay; Siya dili na gayud mahinumduman; Ug ang pagkadili-matarung pagaputlon ingon sa usa ka kahoy.</verse>
        <verse osisID='Job.24.21'>Siya nagalamoy sa apuli nga wala manganak, Ug wala maghimo ug kaayohan sa babayeng balo.</verse>
        <verse osisID='Job.24.22'>Apan ang Dios sa iyang kagahum nagabantay sa mga gamhanan tungod sa iyang gahum; Iyang gipatindog kadtong walay katinoan sa iyang kinabuhi.</verse>
        <verse osisID='Job.24.23'>Ang Dios nagahatag kanila aron mahaluna sa kalig-on, ug niana sila nagapahulay; Ug ang iyang mga mata nagasud-ong sa ilang mga lakang.</verse>
        <verse osisID='Job.24.24'>Sila ginatuboy; apan diriyut lamang, sila nangahanaw; Oo, sila gipaubos na, sila ginakuha sa agianan sama sa uban, Ug ginasanggi ingon sa ulo sa mga puso.</verse>
        <verse osisID='Job.24.25'>Ug kong kini dili matuod karon, kinsa ang mopahayag nga ako bakakon, Ug mopadayag nga ang akong pakigpulong walay bili?</verse>
      </chapter>
      <chapter osisID='Job.25'>
        <verse osisID='Job.25.1'>¶ Unya si Bildad ang Suhitanhon mitubag ug miingon:</verse>
        <verse osisID='Job.25.2'>Ang pagbulot-an ug kahadlok anaa kaniya; Siya naghimo ug pakigdait sa iyang hataas nga mga dapit.</verse>
        <verse osisID='Job.25.3'>Maihap ba ang iyang kasundalohan? Ug kinsa ba ang dili kadan-agan sa iyang kahayag?</verse>
        <verse osisID='Job.25.4'>Nan unsaon man sa tawo ang pagpakamatarung sa atubangan sa Dios? Kun kadtong natawo sa usa ka babaye unsaon niya ang pagpakahinlo?</verse>
        <verse osisID='Job.25.5'>Ania karon, bisan ang bulan walay kadan-ag, Ug ang kabitoonan dili putli sa iyang mga mata:</verse>
        <verse osisID='Job.25.6'>Nan labi pang mahugaw ang tawo nga usa lamang ka wati! Ug ang anak sa tawo, nga usa ra ka wati!</verse>
      </chapter>
      <chapter osisID='Job.26'>
        <verse osisID='Job.26.1'>¶ Unya si Job mitubag, ug miingon:</verse>
        <verse osisID='Job.26.2'>Giunsa nimo pagtabang siya nga walay gahum! Unsaon nimo pagluwas sa bukton nga walay kusog!</verse>
        <verse osisID='Job.26.3'>Giunsa nimo pagtambag siya nga walay kaalam, Ug giunsa nimo pagpahayag sa makadaghan ang maayong kaalam!</verse>
        <verse osisID='Job.26.4'>Kinsa ang imong gisultihan sa mga pulong? Ug kang kinsang espiritu ang nagagikan kanimo?</verse>
        <verse osisID='Job.26.5'>¶ Ang mga patay nanagkurog Gikan sa ilalum sa katubigan, ug ang mga pumoluyo niana.</verse>
        <verse osisID='Job.26.6'>Ang Sheol hubo man sa atubangan sa Dios , Ug ang Kalumpagon walay kapanalipdan.</verse>
        <verse osisID='Job.26.7'>Ang amihan iyang gibuklad sa dapit nga walay sulod, Ug ang kalibutan iyang gibitay sa walay gibitayan.</verse>
        <verse osisID='Job.26.8'>Ang katubigan iyang giputos sulod sa iyang mabagang mga panganod; Ug ang panganod wala malumpag sa ilalum nila.</verse>
        <verse osisID='Job.26.9'>Wala niya ipadayag ang iyang harianong trono, Ug gibuklad ang iyang panganod sa ibabaw niini.</verse>
        <verse osisID='Job.26.10'>Ang katubigan iyang gilibutan ug usa ka utlanan, Hangtud sa mga utlanan sa kahayag ug kangitngit.</verse>
        <verse osisID='Job.26.11'>Ang mga haligi sa langit nangauyog Ug nanghibulong sa iyang pagbadlong.</verse>
        <verse osisID='Job.26.12'>Sa iyang kagahum gikutaw niya ang dagat, Ug pinaagi sa iyang salabutan ginadaug niya ang Rahab.</verse>
        <verse osisID='Job.26.13'>Sa iyang Espiritu siya nagadayandayan sa kalangitan; Ang iyang kamot maoy nagduslak sa bitin nga matulin.</verse>
        <verse osisID='Job.26.14'>Ania karon, kini bahin ra sa iyang kaagi: Ug pagkadiyutay rang hong-hong ang atong nabati mahitungod kaniya! Apan sa dalugdug sa iyang kagahum kinsa ang makatugkad?</verse>
      </chapter>
      <chapter osisID='Job.27'>
        <verse osisID='Job.27.1'>¶ Ug si Job nagapadayon pag-usab sa iyang sambingay, ug miingon:</verse>
        <verse osisID='Job.27.2'>Ingon nga ang Dios buhi, ang nagkuha sa akong katungod, Ug ang Makagagahum, ang nagsakit sa akong kalag</verse>
        <verse osisID='Job.27.3'>(Kay bug-os pa man ang akong kinabuhi dinhi kanako, Ug ang espiritu sa Dios ania sa akong mga ilong);</verse>
        <verse osisID='Job.27.4'>Sa pagkatinuod ang akong mga ngabil dili magapamulong sa dili-pagkamatarung, Ni magalituk sa limbong ang akong dila.</verse>
        <verse osisID='Job.27.5'>Dili unta itugot kanako nga pagamatarungon ko kamo: Hangtud nga ako mamatay dili ko gayud isalikway ang pagkahingpit sa kasingkasing gikan kanako.</verse>
        <verse osisID='Job.27.6'>Ang akong pagkamatarung akong pagahuptan gayud, ug dili ko biyaan: Ang akong kasingkasing dili magabadlong kanako samtang nga ako buhi pa.</verse>
        <verse osisID='Job.27.7'>¶ Pasagdi nga ang akong kaaway maingon sa dautan, Ug kadtong moasdang batok kanako nga maingon sa dili matarung.</verse>
        <verse osisID='Job.27.8'>Kay unsa man ang kalauman sa usa nga walay Dios, bisan pa makadawat siya ug ganancia, Kong ang Dios magakuha sa iyang kalag?</verse>
        <verse osisID='Job.27.9'>Magapatalinghug ba ang Dios sa iyang pagtu-aw, Kong ang kasamok modangat kaniya?</verse>
        <verse osisID='Job.27.10'>Magakalipay ba siya sa iyang kaugalingon uban sa Makagagahum, Ug magasangpit ba siya sa Dios sa kanunay?</verse>
        <verse osisID='Job.27.11'>¶ Tudloan ko kamo mahitungod sa kamot sa Dios; Ang butang nga anaa sa Makagagahum dili ko tagoan.</verse>
        <verse osisID='Job.27.12'>Ania karon, kamong tanan sa inyong kaugalingon nakakita niini; Nan ngano man nga kamo lonlon man walay kapuslanan?</verse>
        <verse osisID='Job.27.13'>Kini mao ang bahin sa usa ka tawong dautan sa atubangan sa Dios, Ug ang panulondon sa mga malupigon, nga ilang madawat gikan sa Makagagahum:</verse>
        <verse osisID='Job.27.14'>Kong ang iyang mga anak modaghan, kana alang sa espada; Ug ang iyang kaliwatan dili matagbaw sa tinapay.</verse>
        <verse osisID='Job.27.15'>Kadtong mahabilin diha kaniya igalubong diha sa kamatayon, Ug ang iyang mga asawa nga balo dili managbakho.</verse>
        <verse osisID='Job.27.16'>Bisan pa magatigum siya ug salapi ingon sa abug, Ug magaandam ug bisti ingon sa yuta nga kolonon;</verse>
        <verse osisID='Job.27.17'>Siya makaandam niana, apan ang matarung maoy magasul-ob niana, Ug ang mga inocente maoy magabahin sa salapi.</verse>
        <verse osisID='Job.27.18'>Siya magatukod sa iyang balay ingon sa usa ka anunugba, Ug ingon sa usa ka payag nga pagabuhaton sa usa ka magbalantay.</verse>
        <verse osisID='Job.27.19'>Siya mohigda nga usa ka bahandianon, apan didi siya pagatigumon uban sa iyang mga ginikanan ; Sa pagbuka niya sa iyang mga mata siya dili na mao.</verse>
        <verse osisID='Job.27.20'>Ang mga kalisang makaapas kaniya ingon sa mga tubig; Usa ka unos magasakmit kaniya sa gabii.</verse>
        <verse osisID='Job.27.21'>Ang hangin nga timog magadala kaniya, ug siya mogikan; Ug kini magasilhig kaniya gikan sa iyang dapit.</verse>
        <verse osisID='Job.27.22'>Kay siya pagalabayon sa Dios , ug dili pagasayloan: Siya buot mokalagiw gikan sa iyang kamot.</verse>
        <verse osisID='Job.27.23'>Siya pagapakpakan sa mga tawo sa ilang mga kamot, Ug pagasitsitan siya gikan sa iyang dapit.</verse>
      </chapter>
      <chapter osisID='Job.28'>
        <verse osisID='Job.28.1'>¶ Sa pagkatinuod adunay mina alang sa salapi, Ug usa ka dapit alang sa bulawan nga ilang pagaulayon.</verse>
        <verse osisID='Job.28.2'>Ang puthaw pagakuhaon gikan sa yuta, Ug ang tumbaga pagatunawon gikan sa bato.</verse>
        <verse osisID='Job.28.3'>Ang tawo magapahunong sa kangitngit, Ug didto sa kahiladman magapangita, Sa mga bato nga atua sa mangitngit ug landong sa kamatayon.</verse>
        <verse osisID='Job.28.4'>Halayo sa pinuy-anan sa mga tawo siya magabugwal sa usa ka gahong; Sila hingkalimtan sa tiil nga moagi sa ibabaw, Sila nanagbitay halayo sa mga katawohan, sila nanagtabyog.</verse>
        <verse osisID='Job.28.5'>Mahitungod sa yuta, gikan niana magagula ang tinapay; Ug ang ilalum niana ingon ug gibali pinaagi sa kalayo.</verse>
        <verse osisID='Job.28.6'>Ang mga bato niini maoy dapit sa mga zafiro, Ug kana may mga pulvos sa bulawan.</verse>
        <verse osisID='Job.28.7'>Nianang dalana walay langgam nga dumadagit nga nagpanghibalo, Ni makakita niana ang mata sa ananangkil:</verse>
        <verse osisID='Job.28.8'>Ang mga mananap nga palabilabihon wala makatala niana, Ni makaagi dinha ang mabangis nga leon.</verse>
        <verse osisID='Job.28.9'>Gibutang niya ang iyang kamot sa ibabaw sa batong santikan; Gilintuwad niya ang mga bukid hangtud sa mga gamut.</verse>
        <verse osisID='Job.28.10'>Siya nagahimo ug mga kanal sa taliwala sa mga bato; Ug ang iyang mata makakita sa tanang butang bililhon.</verse>
        <verse osisID='Job.28.11'>Siya magabugkos sa mga kasapaan aron dili na manaligdig; Ug ang butang nga tinago, iyang gibutyag sa kahayag.</verse>
        <verse osisID='Job.28.12'>Apan asa ba ang kaalam igkita? Ug hain ba ang pinuy-anan sa salabutan?</verse>
        <verse osisID='Job.28.13'>Ang tawo wala masayud sa bili niana; Ni igkita kini sa yuta sa mga buhi.</verse>
        <verse osisID='Job.28.14'>¶ Ang kahiladman nagaingon: Kini wala diri kanako; Ug ang dagat nagaingon: Kana wala diri kanako.</verse>
        <verse osisID='Job.28.15'>Kana dili mabatonan tungod sa bulawan, Ni ang salapi pagatimbangon tungod sa bili niini.</verse>
        <verse osisID='Job.28.16'>Kini dili kabilhan sa bulawan sa Ophir, Sa malahalon nga onyx, kun sa zafiro.</verse>
        <verse osisID='Job.28.17'>Ang bulawan ug bildo dili ikatanding niini, Ni kabayloan kini ug mga lunsay nga bulawan.</verse>
        <verse osisID='Job.28.18'>Ang guso ug ang salamin dili pagahisgutan: Oo, ang bili sa kaalam labaw pa kay sa mga mutya.</verse>
        <verse osisID='Job.28.19'>Ang topacio sa Ethiopia dili ikagtanding niini, Ni kabilhan kini sa bulawang lunsay.</verse>
        <verse osisID='Job.28.20'>¶ Diin man diay magagikan ang kaalam? Ug hain man ang dapit sa salabutan?</verse>
        <verse osisID='Job.28.21'>Sanglit tinago man gikan sa mga mata sa mga buhi, Ug sinalipdan gikan sa kalanggaman sa kalangitan.</verse>
        <verse osisID='Job.28.22'>Ang Kagun-oban ug Kamatayon nanag-ingon: Ang kagahub niana nabatian namo sa among mga igdulungog.</verse>
        <verse osisID='Job.28.23'>Ang Dios nasayud sa dalan niini, Ug siya nahibalo sa dapit niana.</verse>
        <verse osisID='Job.28.24'>Kay siya nagatan-aw ngadto sa mga kinatumyan sa yuta, Ug nagasud-ong sa ilalum sa tibook langit;</verse>
        <verse osisID='Job.28.25'>Sa iyang pagtimbang sa hangin: Oo, sa taksanan ang katubigan iyang gitakus.</verse>
        <verse osisID='Job.28.26'>Sa diha nga siya nagbuhat ug balaod sa ulan, Ug alagianan alang sa kilat sa dalugdug;</verse>
        <verse osisID='Job.28.27'>Unya siya nakakita niini, ug nagsaysay niini; Iyang gipahaluna kini, oo, ug kini gipangita.</verse>
        <verse osisID='Job.28.28'>Ug miingon siya sa tawo: Ania karon, ang kahadlok sa Ginoo, nga mao ang kaalam; Ug ang paglikay sa dautan mao ang salabutan.</verse>
      </chapter>
      <chapter osisID='Job.29'>
        <verse osisID='Job.29.1'>¶ Ug si Job migamit pag-usab sa iyang sambingay, ug miingon:</verse>
        <verse osisID='Job.29.2'>Oh, nga maingon unta ako niadtong unang mga bulan, Niadtong unang mga adlaw sa diha nga ang Dios nagbantay pa kanako;</verse>
        <verse osisID='Job.29.3'>Sa diha nga ang iyang suga nagdan-ag sa ibabaw sa akong ulo, Ug pinaagi sa iyang kahayag gilatas ko ang kangitngit;</verse>
        <verse osisID='Job.29.4'>Ingon sa akong pagkamauswagon sa akong mga adlaw, Sa diha nga ang pakig-abyan sa Dios nagpuyo pa sa sulod sa akong balong-balong;</verse>
        <verse osisID='Job.29.5'>Sa diha nga ang Makagagahum kauban pa kanako, Ug ang akong mga anak kanako nagalibut;</verse>
        <verse osisID='Job.29.6'>Sa diha nga ang akong mga lakang ginahugasan sa mantequilla, Ug ang bato nagapaagay-ay kanako ug mga sapa nga lana!</verse>
        <verse osisID='Job.29.7'>¶ Sa miadto ako sa ganghaan ngadto sa ciudad, Sa giandam ko ang akong lingkoranan diha sa dalan,</verse>
        <verse osisID='Job.29.8'>Ang mga batan-on nakakita kanako ug nanagtago sa ilang kaugalingon, Ug ang mga tigulang nanindog ug wala manglihok;</verse>
        <verse osisID='Job.29.9'>Ang mga principe nanagpugong sa pagsulusulti, Ug gidapion ang ilang mga kamot sa ilang baba;</verse>
        <verse osisID='Job.29.10'>Ang tingog sa mga tawong halangdon gipahilum, Ug ang ilang mga dila nanapot sa alingag-ngag sa ilang baba.</verse>
        <verse osisID='Job.29.11'>Kay sa diha nga nakadungog kanako ang igdulungog, unya kana kanako nanalangin; Ug sa diha nga nakakita kanako ang mata, kana nagpamatuod kanako:</verse>
        <verse osisID='Job.29.12'>Kay akong giluwas ang kabus nga nagtu-aw, Ang ilo usab nga kaniya walay makatabang.</verse>
        <verse osisID='Job.29.13'>Ang panalangin niadtong haduol sa kamatayon midangat kanako; Ug ang kasingkasing sa babaye nga balo gipaawit ko sa kalipay.</verse>
        <verse osisID='Job.29.14'>Gisul-ob ko ang pagkamatarung, ug kana nahimo nga akong bisti: Ang akong justicia nahimutang ingon sa kupo ug purongpurong.</verse>
        <verse osisID='Job.29.15'>Ako nahimong mga mata sa mga buta, Ug sa mga bakol ako nahimong mga tiil.</verse>
        <verse osisID='Job.29.16'>Ako nahimong amahan sa mga hangul: Ug ang katungod niadtong wala ko hiilhi akong gipangita.</verse>
        <verse osisID='Job.29.17'>Ug gilumpag ko ang apapangig sa mga tawong dili matarung, Ug gilaksi ko ang tinukob diha sa iyang mga ngipon.</verse>
        <verse osisID='Job.29.18'>¶ Unya ako miingon: Ako mamatay sa akong salag, Ug pagadaghanon ko ang akong mga adlaw ingon sa balas:</verse>
        <verse osisID='Job.29.19'>Ang akong gamot mikaylap ngadto sa katubigan, Ug ang yamog mipabilin sa ibabaw sa akong sanga sa tibook nga gabii:</verse>
        <verse osisID='Job.29.20'>Ang akong himaya nga ania kanako lunhaw, Ug ang akong pana nabag-o dinhi sa akong kamot.</verse>
        <verse osisID='Job.29.21'>Kanako ang mga tawo nanagpatalinghug ug nanagpaabut, Ug nanaghilum tungod sa akong tambag.</verse>
        <verse osisID='Job.29.22'>Sa pagkatapus sa akong mga pulong sila wala na mousab pagsulti; Ug ang akong tambag nagatulo sa ibabaw nila.</verse>
        <verse osisID='Job.29.23'>Ug ingon sa pagpaabut sa ulan ang ilang pagpaabut kanako; Ug gibuka nila ang ilang baba ingon sa nagahulat sa ulahing ulan.</verse>
        <verse osisID='Job.29.24'>Ug ako mipahiyum kanila sa diha nga sila walay pagsalig; Ug ang kahayag sa akong panagway wala nila isalikway.</verse>
        <verse osisID='Job.29.25'>Ako nagpili sa ilang dalan ug milingkod ingon sa usa ka pangulo, Ug mipuyo ingon sa usa ka hari sa kasundalohan, Ingon sa usa ka nagalipay niadtong mga masulob-on.</verse>
      </chapter>
      <chapter osisID='Job.30'>
        <verse osisID='Job.30.1'>¶ Apan kadtong mga labing batan-on kay kanako nanagtamay kanako, Kansang mga amahan lud-on ako kong sila ipahaluna uban sa mga iro sa akong kahayupan.</verse>
        <verse osisID='Job.30.2'>Oo, ang kabaskug sa ilang mga kamot, unsay kapuslanan niana kanako? Mga tawo nga kanila natapus ang kalig-on sa ilang panuigon.</verse>
        <verse osisID='Job.30.3'>Sila maniwang sa kakulang ug sa kagutom; Sila managkitkit sa yuta nga mala, diha sa kangitngit nga awa-aw ug mamingaw.</verse>
        <verse osisID='Job.30.4'>Sila nanag-ibut ug malbas sa kalibonan; Ug mga gamot sa hilbas makaon nila.</verse>
        <verse osisID='Job.30.5'>Sila gipapahawa gikan sa taliwala sa mga tawo; Sila ginasuliyawan nila ingon sa usa ka kawatan;</verse>
        <verse osisID='Job.30.6'>Busa sila nanagpuyo sa mga walog nga makahahadlok, Sa mga langub sa yuta ug mga bato.</verse>
        <verse osisID='Job.30.7'>Sa kalibonan sila nanagbihihi, Sa ilalum sa kasapinitan sila nanagtigum.</verse>
        <verse osisID='Job.30.8'>Mga anak sa mga buang sila , oo, mga anak sa mga tawong bastos; Gikan sa yuta sila gipanaglatus.</verse>
        <verse osisID='Job.30.9'>Ug ako karon gihimo nilang usa ka alawiton, Oo, ako usa ka pagya alang kanila.</verse>
        <verse osisID='Job.30.10'>Sila gingil-aran kanako, sila nagpahalayo kanako, Ug dili moduhaduha sa pagluwa sa akong nawong.</verse>
        <verse osisID='Job.30.11'>Kay iyang gibadbad ang iyang pisi, ug gisakit ako; Ug sa akong atubangan ang bokado ilang gikuha.</verse>
        <verse osisID='Job.30.12'>Sa akong toong kamot namangon ang mga balasubas; Ilang giduso ang akong mga tiil, Ug ilang gisalibay batok kanako ang ilang mga buhat sa kadautan.</verse>
        <verse osisID='Job.30.13'>Ilang giguba ang akong alagianan, Sa atubangan nanagpahimulos sila sa akong kagul-anan, Mga tawo sila nga walay magtatabang.</verse>
        <verse osisID='Job.30.14'>Ingon sa pagsulod sa usa ka boho nga halapad ming-abut sila: Sa taliwala sa dakung kadautan sila nanaglibut kanako .</verse>
        <verse osisID='Job.30.15'>¶ Mga kalisang gipahamlag kanako; Ingon sa hangin gigukod nila ang akong kadungganan; Ug ingon sa usa ka panganod, milabay ang akong kaayohan.</verse>
        <verse osisID='Job.30.16'>Ug karon ang kalag ko ginabubo sa sulod nako; Mga adlaw sa kagul-anan mingdakup kanako.</verse>
        <verse osisID='Job.30.17'>Sa magabii ang akong kabukogan gipanlagbasan sa sulod nako, Ug ang mga kasakit nga nagakitkit kanako dili mopahulay.</verse>
        <verse osisID='Job.30.18'>Tungod sa dakung gahum sa Dios, ang akong saput nausab; Ingon sa asintos sa akong bisti ang pagbugkos niana kanako.</verse>
        <verse osisID='Job.30.19'>Iya akong gihulog sa lunangan, Ug ako nahimo nga ingon sa abug ug abo.</verse>
        <verse osisID='Job.30.20'>Ako nagatu-aw kanimo, ug ikaw dili motubag kanako: Ako motindog ug ikaw magatutok kanako.</verse>
        <verse osisID='Job.30.21'>Ikaw nahimo nga mabangis kanako; Ug sa kagahum sa imong kamot ikaw naglutos kanako.</verse>
        <verse osisID='Job.30.22'>Imo akong gisakwat ngadto sa hangin, imo akong gipakabayo niana; Ug sa bagyo imo akong gitunaw.</verse>
        <verse osisID='Job.30.23'>Kay ako nasayud nga imo akong dad-on ngadto sa kamatayon, Ug ngadto sa balay nga ginatudlo alang sa tanan nga buhi.</verse>
        <verse osisID='Job.30.24'>Bisan pa niana, siya nga nahulog dili ba motuboy sa iyang kamot? Kun sa iyang kagul-anan dili ba mosangpit sa pagpakitabang?</verse>
        <verse osisID='Job.30.25'>Wala ba ako magbakho alang kaniya nga anaa sa kagul-anan? Wala ba ang akong kalag masakit alang sa mga hangul?</verse>
        <verse osisID='Job.30.26'>Sa diha nga ako nangita sa maayo, unya midangat ang dautan; Sa diha nga ako naghulat sa kahayag, midangat ang kangitngit.</verse>
        <verse osisID='Job.30.27'>Ang akong kasingkasing nagkaguol, ug dili mapahulay; Mga adlaw sa kasakitan ania mingdangat kanako.</verse>
        <verse osisID='Job.30.28'>Ako nagalakaw nga nagbangutan sa wala ang adlaw. Ako nagatindog sa taliwala sa katiguman, ug nagatu-aw sa pagpakitabang.</verse>
        <verse osisID='Job.30.29'>Ako nahimong igsoon sa mga irong ihalas, Ug kauban sa mga avestruz.</verse>
        <verse osisID='Job.30.30'>Ang panit ko maitum, ug nagakapaksit gikan kanako, Ug ang akong kabukogan nasunog sa kainit.</verse>
        <verse osisID='Job.30.31'>Busa ang akong alpa nahimong tingog sa kasub-anan, Ug ang akong flauta nakigduyog sa tingog niadtong nanagbakho.</verse>
      </chapter>
      <chapter osisID='Job.31'>
        <verse osisID='Job.31.1'>¶ Ako nakigsaad sa akong mga mata; Nan unsaon ko man ang pagsud-ong sa usa ka ulay?</verse>
        <verse osisID='Job.31.2'>Kay unsaon man ang bahin nga gikan sa Dios sa kahitas-an, Ug ang panulondon gikan sa Makagagahum nga atua sa itaas?</verse>
        <verse osisID='Job.31.3'>Dili ba kagul-anan alang sa mga dili matarung, Ug kadautan alang sa mga malinapason?</verse>
        <verse osisID='Job.31.4'>Wala ba siya magasud-ong sa Ug magaihap sa akong tanan nga mga lakang?</verse>
        <verse osisID='Job.31.5'>Kong ako naglakaw sa kabakakan, Ug ang akong tiil nahamalintak sa limbong</verse>
        <verse osisID='Job.31.6'>(Ipatimbang ako sa usa ka maayong timbangan, Aron ang Dios masayud sa katul-id sa akong kasingkasing);</verse>
        <verse osisID='Job.31.7'>Kong ang akong lakang mingtipas sa dalan, Ug ang akong kasingkasing nagasunod sa akong mga mata, Ug kong aniay buling nga nahitapot sa akong mga kamot:</verse>
        <verse osisID='Job.31.8'>Nan papugasa ako, ug lain ang pakan-a, Oo, ipaibut ang abut sa akong uma.</verse>
        <verse osisID='Job.31.9'>¶ Kong ang akong kasingkasing nahaylo sa lain nga babaye, Ug ako nakaghulat sa pultahan sa akong isigkatawo;</verse>
        <verse osisID='Job.31.10'>Nan ang akong asawa pagalinga ngadto sa uban, Ug pasagdi nga ang uban managyukbo kaniya.</verse>
        <verse osisID='Job.31.11'>Kay kana usa ka sala nga makalilisang; Oo, usa ka paglapas nga angayng pagasilotan sa mga maghuhukom:</verse>
        <verse osisID='Job.31.12'>Kay mao kanay usa ka kalayo nga magasunog hangtud sa Pagkalaglag, Ug arang makag-ibut sa tibook nakong abut.</verse>
        <verse osisID='Job.31.13'>Kong ako nakagtamay sa katungod sa akong binatonang lalake ug binatonang babaye, Sa diha nga sila mingsupak kanako;</verse>
        <verse osisID='Job.31.14'>Unsa man unya ang akong buhaton sa diha nga mobangon ang Dios? Ug sa diha nga siya modu-aw, unsa man ang akong itubag kaniya?</verse>
        <verse osisID='Job.31.15'>Wala ba magbuhat usab kaniya ang nagbuhat kanako diha sa tagoangkan? Wala ba kaming duha himoa sa sulod sa tagoangkan?</verse>
        <verse osisID='Job.31.16'>¶ Kong ang kabus gidid-an ko sa ilang gikinahanglan, Kun gikawang ko ang mga mata sa balo nga babaye,</verse>
        <verse osisID='Job.31.17'>Kun ako lamang usara ang nagakaon sa akong hungit, Ug ang mga ilo wala makatilaw niana</verse>
        <verse osisID='Job.31.18'>(Dili, sukad sa akong pagkabatan-on siya nagatubo uban kanako nga ingon ako sa amahan niya , Ug ako nagmatoto sa balong babaye sukad pa sa tagoangkan sa akong inahan);</verse>
        <verse osisID='Job.31.19'>Kong dinhay bisan kinsa nga nakit-an nako nga namatay tungod sa pagkawalay bisti, Kun ang hangul walay saput;</verse>
        <verse osisID='Job.31.20'>Kong ang iyang hawak wala magpanalangin kanako, Ug kong siya wala kainiti tungod sa balhibo sa akong carnero;</verse>
        <verse osisID='Job.31.21'>Kong gibakyaw ko ang akong kamot batok sa mga ilo, Tungod kay nakita ko ang akong magtatabang diha sa ganghaan:</verse>
        <verse osisID='Job.31.22'>Nan ipatagak ang akong abaga gikan sa balikhaw, Ug ang akong bukton maputol unta gikan sa bukog.</verse>
        <verse osisID='Job.31.23'>Kay ang kagul-anan gikan sa Dios makapahadlok kanako, Ug tungod sa iyang pagkahalangdon ako dili makabuhat bisan unsa.</verse>
        <verse osisID='Job.31.24'>¶ Kong ang bulawan maoy gihimo ko nga akong paglaum, Ug giingon ko ang bulawang lunsay: Ikaw mao man ang akong pagsalig;</verse>
        <verse osisID='Job.31.25'>Kong ako nagkasadya tungod kay daghan ang akong bahandi, Ug tungod kay daku ang natigum sa akong kamot;</verse>
        <verse osisID='Job.31.26'>Kong nakita ko ang adlaw sa diha nga kana minghayag, Kun ang bulan nga nagpanaw sa kadan-ag,</verse>
        <verse osisID='Job.31.27'>Ug ang akong kasingkasing nahaylo sa tago, Ug ang akong baba mihalok sa akong kamot:</verse>
        <verse osisID='Job.31.28'>Kini usab maoy usa ka sala nga pagasilotan sa mga maghuhukom; Kay igalimod ko unta ang Dios nga atua sa itaas.</verse>
        <verse osisID='Job.31.29'>Kong gikalipay ko ang pagkalaglag niadtong nagdumot kanako, Kun nagpahataas ako sa akong kaugalingon sa diha nga siya hingkaplagan sa kadautan:</verse>
        <verse osisID='Job.31.30'>(Oo, wala ko pasagdi ang akong baba nga makasala Sa pagpangayo sa iyang kinabuhi uban ang usa ka panghimaraut);</verse>
        <verse osisID='Job.31.31'>Kong ang mga tawo sa akong balong-balong wala manag-ingon: Kinsay makakita ug mausa nga wala mabusog sa iyang makaon?</verse>
        <verse osisID='Job.31.32'>(Ang dumuloong wala makapuyo sa dalan; Apan gibuksan ko ang akong mga pultahan alang sa lumalangyaw);</verse>
        <verse osisID='Job.31.33'>¶ Kong ingon kang Adam ako nagtabon sa akong mga kalapasan, Sa pagtago sa akong sala sulod sa akong dughan,</verse>
        <verse osisID='Job.31.34'>Tungod kay nahadlok ako sa daku nga panon sa katawohan, Ug kay nakapalisang kanako ang pagtamay sa mga kabanayan, Busa ako naghilum ug wala gumala sa akong pultahan,</verse>
        <verse osisID='Job.31.35'>Oh, nga ania untay usa nga magpatalinghug kanako? (Ania karon, ania ang akong timaan, patubaga kanako ang Makagagahum) Ug nga ania unta kanako ang sumbong nga gisulat sa akong kabatok!</verse>
        <verse osisID='Job.31.36'>Sa pagkamatuod akong pas-anon kana unta sa akong abaga; Ibugkos ko kana kanako ingon sa usa ka purongpurong:</verse>
        <verse osisID='Job.31.37'>Kaniya akong ipahayag unta ang gidaghanon sa akong mga lakang; Ingon sa usa ka principe, siya pagaduolon ko.</verse>
        <verse osisID='Job.31.38'>Kong ang akong yuta nagasinggit batok kanako, Ug ang mga tudling niana managdungan sa pagpanghilak;</verse>
        <verse osisID='Job.31.39'>Kong gikaon ko ang mga bunga niana sa walay bayad, Kun gipildi ko ang kinabuhi sa mga tag-iya niana:</verse>
        <verse osisID='Job.31.40'>Kasampinitan ang patugka ilis sa trigo, Ug kogon ilis sa cebada. Natapus ang mga pulong ni Job.</verse>
      </chapter>
      <chapter osisID='Job.32'>
        <verse osisID='Job.32.1'>¶ Busa kining totolo ka tawo minghunong sa pagtubag kang Job, kay matarung man siya sa iyang kaugalingong mga mata.</verse>
        <verse osisID='Job.32.2'>Unya misilaub ang kasuko ni Eliu, ang anak nga lalake ni Barachel nga Bucitahanon, sa banay ni Ram: batok kang Job misilaub ang iyang kasuko, kay nagpakamatarung man siya sa iyang kaugalingon labaw sa Dios.</verse>
        <verse osisID='Job.32.3'>Ingon man usab misilaub ang iyang kasuko batok sa totolo niya ka higala, kay sila wala makakita ug tubag, ug hinoon gihukman nila si Job.</verse>
        <verse osisID='Job.32.4'>Karon si Eliu naghulat aron sa pagsulti kang Job, kay sila labing tigulang kay kaniya.</verse>
        <verse osisID='Job.32.5'>Sa pagtan-aw ni Eliu nga walay tubag gikan sa mga baba niining totolo ka tawo, ang iyang kasuko misilaub.</verse>
        <verse osisID='Job.32.6'>¶ Ug si Eliu anak nga lalake ni Barachel nga Bucitahanon mitubag ug miingon: Ako batan-on, ug kamo mga tigulang kaayo; Tungod niini ako nagpugong ug wala mangahas sa pagpahayag kaninyo sa akong hunahuna.</verse>
        <verse osisID='Job.32.7'>Ako miingon: Ang mga adlaw maoy mosaysay, Ug ang gidaghanon sa mga tubig motudlo sa kaalam.</verse>
        <verse osisID='Job.32.8'>Apan anaay usa ka espiritu diha sa tawo, Ug ang gininhawa sa Makagagahum nagahatag kanila ug salabutan.</verse>
        <verse osisID='Job.32.9'>Ang mga kadagkuan dili mao ang maalam, Dili usab ang mga tigulang maoy makasabut sa justicia.</verse>
        <verse osisID='Job.32.10'>Busa nag-ingon ako: Patalinghugi ako ninyo; Ako usab mopahayag kaninyo sa akong hunahuna.</verse>
        <verse osisID='Job.32.11'>Ania karon, ako nagpaabut sa inyong mga pulong, Ako nagpatalinghug sa inyong mga pangatarungan, Samtang nga kamo nagpangita kong unsa ang arang ikasaysay.</verse>
        <verse osisID='Job.32.12'>Oo, ako nagtambag kaninyo, Ug, ania karon, walay usa nga nakalukmay kang Job, Kun wala kaninyo ing nakatubag sa iyang mga pulong.</verse>
        <verse osisID='Job.32.13'>Bantayi ninyo aron kamo dili magaingon: Nakaplagan namo ang kaalam; Ang Dios mao ang makakaplag kaniya, dili ang tawo:</verse>
        <verse osisID='Job.32.14'>Kay wala niya ipatumong batok kanako ang iyang mga pulong; Dili usab ako motubag kaniya nianang inyong mga pakigpulong.</verse>
        <verse osisID='Job.32.15'>¶ Sila nanghitingala, wala na sila manubag: Sila walay usa ka pulong nga ikasulti.</verse>
        <verse osisID='Job.32.16'>Ug magapaabut ba ako tungod kay sila dili manulti, Tungod kay sila nanagtindog, ug dili na manubag?</verse>
        <verse osisID='Job.32.17'>Ako usab motubag sa akong bahin, Ako usab mopahayag sa akong hunahuna.</verse>
        <verse osisID='Job.32.18'>Kay ako puno sa mga igsusulti; Ang espiritu nga ania kanako nagpugos kanako.</verse>
        <verse osisID='Job.32.19'>Ania karon, ang akong dughan ingon sa vino nga walay hulongawan; Ingon sa bag-ong panit nga sulodlan sa vino nga hapit na mobuto.</verse>
        <verse osisID='Job.32.20'>Ako mosulti, aron ako makaginhawa; Buksan ko ang akong mga ngabil ug motubag.</verse>
        <verse osisID='Job.32.21'>Ipakilooy ko kaninyo, nga wala untay tawo nga akong palabihon kay kang bisan kinsa; Ni mohatag ako ug mga ngalang maulo-ulohon.</verse>
        <verse osisID='Job.32.22'>Kay ako dili maantigong mohatag ug mga ngalang maulo-ulohon; Tingali hinoon ang akong magbubuhat magkuha kanako sa madali.</verse>
      </chapter>
      <chapter osisID='Job.33'>
        <verse osisID='Job.33.1'>¶ Bisan pa niana, Job, ipakilooy ko kanimo, pamatia ang akong pakigpulong, Ug patalinghugi ang tanan ko nga mga pulong.</verse>
        <verse osisID='Job.33.2'>Tan-awa karon, gibuka ko ang akong baba; Ang akong dila nagsulti sa sulod sa akong baba.</verse>
        <verse osisID='Job.33.3'>Ang akong mga pulong magasaysay sa katul-id sa akong kasingkasing; Ug kadtong nasayran sa akong mga ngabil, igasulti nila sa kinasingkasing.</verse>
        <verse osisID='Job.33.4'>Ang Espiritu sa Dios nagbuhat kanako, Ug ang gininhawa sa Makagagahum nagahatag kanako ug kinabuhi.</verse>
        <verse osisID='Job.33.5'>Kong ikaw makahimo, tumubag ka kanako; Andama ang imong igsusulti sa akong atubangan, tumindog ka.</verse>
        <verse osisID='Job.33.6'>Ania karon, ako sama kanimo sa atubangan sa Dios: Ako usab gibuhat gikan sa yutang kolonon.</verse>
        <verse osisID='Job.33.7'>Ania karon, ang akong pagkamakalilisang dili makapahadlok kanimo, Ni ang akong lulan magmabug-at kanimo.</verse>
        <verse osisID='Job.33.8'>¶ Sa pagkamatuod nadunggan ko ang imong mga sulti, Ug nabatian ko ang tingog sa imong mga pulong nga nagaingon:</verse>
        <verse osisID='Job.33.9'>Ako mahinlo, walay kalapasan; Ako inocente, ni may kadautan dinhi kanako:</verse>
        <verse osisID='Job.33.10'>Ania karon, siya nakakaplag ug mga higayon batok kanako, Giisip niya ako nga iyang kaaway;</verse>
        <verse osisID='Job.33.11'>Gibutang niya ang akong mga tiil sa mga sepohan, Gitiman-an niya ang akong mga alagianan.</verse>
        <verse osisID='Job.33.12'>Ania karon, tubagon ko ikaw, nga niini ikaw dili matarung; Kay ang Dios labing daku kay sa tawo.</verse>
        <verse osisID='Job.33.13'>Ngano nga ikaw makigbisug batok kaniya, Sanglit wala man niya timan-i ang tanan niyang butang?</verse>
        <verse osisID='Job.33.14'>¶ Kay sa makausa nagasulti ang Dios, Oo, sa makaduha, bisan ang tawo wala magatagad niana.</verse>
        <verse osisID='Job.33.15'>Pinaagi sa usa ka damgo, sa usa ka panan-awon sa gabii, Sa diha nga ang halalum nga paghinanok anaa sa mga katawohan. Sa pagkatulog diha sa ilang mga higdaanan;</verse>
        <verse osisID='Job.33.16'>Unya iyang gibuksan ang mga igdulungog sa mga katawohan, Ug tak-uman ang ilang pahamatngon</verse>
        <verse osisID='Job.33.17'>Aron isalikway niya ang tawo gikan sa iyang tuyo, Ug katagoan niya ang garbo gikan sa tawo;</verse>
        <verse osisID='Job.33.18'>Gipugngan niya ang iyang kalag gikan sa gahong, Ug ang iyang kinabuhi gikan sa kamatayon pinaagi sa pinuti.</verse>
        <verse osisID='Job.33.19'>¶ Siya gicastigo usab pinaagi sa sakit diha sa ibabaw sa iyang higdaanan, Ug sa kanunay nga pakig-away sa iyang kabukogan;</verse>
        <verse osisID='Job.33.20'>Busa ang iyang kinabuhi lulud-on sa tinapay, Ug ang iyang kalag sa kalan-on nga labing lamian.</verse>
        <verse osisID='Job.33.21'>Ang iyang unod naut-ut na nga dili na makita; Ug ang iyang kabukogan nga kaniadto dili makita nanikil.</verse>
        <verse osisID='Job.33.22'>Oo, ang iyang kalag nagakahaduol ngadto sa gahong, Ug ang iyang kinabuhi ngadto sa mga manlalaglag.</verse>
        <verse osisID='Job.33.23'>Kong kaniya anaay usa ka manolonda, Usa ka maghuhubad, usa sa matag-usa ka libo, Sa pagpadayag sa tawo kong unsa ang matarung alang kaniya;</verse>
        <verse osisID='Job.33.24'>Nan mapuanguron ang Dios kaniya, ug magaingon: Luwasa siya gikan sa kahulogon sa gahong, Ako nakakaplag ug usa ka lukat.</verse>
        <verse osisID='Job.33.25'>Ang iyang unod mabag-o labi kay sa unod sa bata: Siya mahabalik sa mga adlaw sa iyang pagkabatan-on.</verse>
        <verse osisID='Job.33.26'>Siya magaampo sa Dios, ug siya mahimuot kaniya, Busa magasud-ong siya sa iyang nawong sa kalipay: Ug igauli niya sa tawo ang iyang pagkamatarung.</verse>
        <verse osisID='Job.33.27'>Siya magaawit sa atubangan sa mga tawo, ug mag-ingon: Ako nakasala, ug gibalit-ad ko ang matarung, Ug kana wala magpulos kanako:</verse>
        <verse osisID='Job.33.28'>Iyang giluwas ang akong kalag gikan sa kahulogon sa gahong, Ug ang akong kinabuhi makakita sa kahayag.</verse>
        <verse osisID='Job.33.29'>¶ Ania karon, kining tanan nga mga butanga pagabuhaton sa Dios, Sa makaduha, oo, sa makatolo, sa usa ka tawo,</verse>
        <verse osisID='Job.33.30'>Aron sa pagpahauli sa iyang kalag gikan sa gahong, Aron siya kadan-agan sa kahayag sa mga buhi.</verse>
        <verse osisID='Job.33.31'>Timan-i pag-ayo, Oh Job, patalinghugi ako: Humilum ka, ug ako mosulti.</verse>
        <verse osisID='Job.33.32'>Kong anaay imong igsusulti tubaga ako: Sumulti ka, kay buot ako magpakamatarung kanimo.</verse>
        <verse osisID='Job.33.33'>Kong dili, magpatalinghug ka kanako: Humilum ka, ug tudloan ko ikaw sa kaalam.</verse>
      </chapter>
      <chapter osisID='Job.34'>
        <verse osisID='Job.34.1'>¶ Labut pa si Eliu mitubag ug miingon:</verse>
        <verse osisID='Job.34.2'>Pamatia ang akong mga pulong, kamo nga mga tawong manggialamon; Ug patalinghugi ako ninyo, kamo nga may kahibalo.</verse>
        <verse osisID='Job.34.3'>Kay ang igdulungog magasulay sa mga pulong, Maingon nga ang dila magatilaw sa makaon.</verse>
        <verse osisID='Job.34.4'>Pilion ta alang kanato ang matarung, Sayron ta sa atong kaugalingon ang butang nga maayo.</verse>
        <verse osisID='Job.34.5'>Tungod kay si Job miingon man: Ako matarung, Ug ang Dios nagkuha sa akong katungod:</verse>
        <verse osisID='Job.34.6'>Bisan pa sa akong katungod ako ginaisip nga bakakon; Ang akong sakit walay kaayohon, bisan ako walay kalapasan.</verse>
        <verse osisID='Job.34.7'>Unsang tawohana ang mahasama kang Job, Nga motulon sa mga pagtamay ingon sa tubig,</verse>
        <verse osisID='Job.34.8'>Nga makigkuyog sa mamumuhat sa kasal-anan, Ug nagalakaw uban sa mga tawong dautan?</verse>
        <verse osisID='Job.34.9'>Kay miingon man siya: Dili magpulos sa tawo, Nga ikalipay niya sa iyang kaugalingon ang pagpakig-uban sa Dios.</verse>
        <verse osisID='Job.34.10'>¶ Busa patalinghugi ako ninyo, kamo oh mga tawo nga masinabuton: Ipahalayo kana sa Dios, nga siya maghimo ug kadautan, Ug ipahalayo sa Makagagahum, nga magbuhat siya ug kasal-anan.</verse>
        <verse osisID='Job.34.11'>Kay ang buhat sa usa ka tawo iyang igabayad kaniya, Ug ang tagsatagsa ka tawo iyang padangaton sumala sa iyang ginaagian.</verse>
        <verse osisID='Job.34.12'>Oo, sa pagkamatuod ang Dios dili magbuhat sa kadautan, Dili balit-aron sa Dios ang justicia.</verse>
        <verse osisID='Job.34.13'>Kinsa ba ang naghatag kaniya ug gahum sa pagmando sa ibabaw sa yuta? Kun kinsa ba ang magbuot sa paghatag kaniya sa tibook nga kalibutan?</verse>
        <verse osisID='Job.34.14'>Kong iyang ipahaluna ang iyang kasingkasing sa iyang kaugalingon, Kong iyang tigumon ngadto sa iyang kaugalingon ang iyang espiritu ug ang iyang gininhawa;</verse>
        <verse osisID='Job.34.15'>Ang tanang unod mangawala sa tingub, Ug ang tawo mahabalik pag-usab sa abug.</verse>
        <verse osisID='Job.34.16'>¶ Kong karon ikaw adunay salabutan, pamatia kini: Patalinghugi ang tingog sa akong mga pulong.</verse>
        <verse osisID='Job.34.17'>Magamando ba bisan ngani kadtong nagadumot sa justicia? Ug imo bang pagasilotan kadtong matarung ug makagagahum?</verse>
        <verse osisID='Job.34.18'>Siya nga nagaingon sa usa ka hari: Ikaw tampalasan, Kun sa mga harianon: Kamo mga dautan;</verse>
        <verse osisID='Job.34.19'>Labi pa kadtong walay pinalabi sa mga tawo nga principe, Ni gipalabi ang dato kay sa kabus; Kay silang tanan buhat man sa iyang mga kamot.</verse>
        <verse osisID='Job.34.20'>Sa usa lamang ka pagpamilok sila mangamatay, bisan sa tungang gabii; Ang mga tawo ginauyog ug mangawagtang, Ug ang mga gamhanan gipanguha sa walay kamot.</verse>
        <verse osisID='Job.34.21'>Kay ang iyang mga mata anaa sa mga alagianan sa usa ka tawo, Ug siya nagasud-ong sa tanan niyang mga lakang.</verse>
        <verse osisID='Job.34.22'>Walay kangitngit, ni mabaga nga kangiub, Diin makatago sa ilang kaugalingon ang mga mamumuhat sa kadautan.</verse>
        <verse osisID='Job.34.23'>Kay dili na kinahanglan nga siya magsusi pa sa usa ka tawo, Nga siya mangatubang pa sa Dios sa hukmanan.</verse>
        <verse osisID='Job.34.24'>Iyang ginalaglag ang mga tawong gamhanan sa paagi nga dili matugkad, Ug ipahaluna ang uban sa ilang dapit.</verse>
        <verse osisID='Job.34.25'>Busa siya nagatimaan sa ilang mga buhat; Ug siya nagabalintong kanila sa magabii, sa pagkaagi nga sila nangalaglag.</verse>
        <verse osisID='Job.34.26'>Siya magahampak kanila ingon nga mga tawong dautan. Sa atubangan sa mga mata sa uban;</verse>
        <verse osisID='Job.34.27'>Kay mingsukwahi man sila gikan sa pagsunod kaniya, Ug wala magtagad sa bisan unsang paagi niya:</verse>
        <verse osisID='Job.34.28'>Bus ilang gipadangat kaniya ang mga pagtu-aw sa mga kabus, Ug siya nakadungog sa mga agulo sa mga sinakit.</verse>
        <verse osisID='Job.34.29'>Sa diha nga pahulay ang iyang ihatag, kinsa man ang arang makahukom? Ug sa diha nga iyang tagoan ang iyang nawong, kinsa man diay makasud-ong kaniya? Managsama ra kong buhaton kana sa usa ka nasud, kun sa usa ka tawo:</verse>
        <verse osisID='Job.34.30'>Aron ang tawo nga walay Dios dili makahari, Aron walay bisan kinsa nga arang makalit-ag sa mga katawohan.</verse>
        <verse osisID='Job.34.31'>¶ Kay may bisan kinsa ba nga miingon sa Dios: Ako nakadawat na ug silot , dili na ako magpakasala pag-usab :</verse>
        <verse osisID='Job.34.32'>Niadtong dili nako makita tudloan mo ako: Kong nakasala ako dili ko na kana usbon.</verse>
        <verse osisID='Job.34.33'>Mahauyon ba sa imong hunahuna ang iyang igabalus, nga ikaw nagadumili man niana? Kay kinahanglan nga ikaw ang magpili, ug dili ako: Busa isulti mo ang imong hibaloan.</verse>
        <verse osisID='Job.34.34'>Mga tawo nga masinabuton moingon kanako: Oo, ang tagsatagsa ka tawo nga may kaalam mamati kanako:</verse>
        <verse osisID='Job.34.35'>Si Job mosulti sa walay hibangkaagan, Ug ang iyang mga pulong walay kaalam.</verse>
        <verse osisID='Job.34.36'>Itugot unta nga si Job pagasulayan hangtud sa katapusan, Tungod kay ang iyang pagtubag-tubag ingon man sa mga tawong dautan.</verse>
        <verse osisID='Job.34.37'>Kay sa iyang sala iya man nga gidugang ang pagsuki; Siya nagapakpak sa iyang kamot sa taliwala nato, Ug gipadaghan ang iyang mga pulong batok sa Dios.</verse>
      </chapter>
      <chapter osisID='Job.35'>
        <verse osisID='Job.35.1'>¶ Labut pa niini mitubag si Eliu, ug miingon:</verse>
        <verse osisID='Job.35.2'>Nagahunahuna ka ba nga kini mao ang imong katungod, Kun moingon ka ba: Ang akong pagkamatarung labaw pa kay sa Dios,</verse>
        <verse osisID='Job.35.3'>Nga ikaw nag-ingon man niana ; Unsa man ang kapuslanan niana alang kanimo? Ug : Unsa man ang akong makapin, labaw pa kong ako nakasala?</verse>
        <verse osisID='Job.35.4'>Tubagon ko ikaw, Ug ang imong mga kauban nga kakuyog nimo.</verse>
        <verse osisID='Job.35.5'>Humangad ka sa kalangitan, ug tuman-aw ka; Ug tan-awa ang mga langit nga labing hataas kay kanimo.</verse>
        <verse osisID='Job.35.6'>Kong ikaw nakasala, unsa ang imong mahimo batok kaniya? Ug kong modaghan ang imong mga kalapasan, unsa ang imong mahimo kaniya?</verse>
        <verse osisID='Job.35.7'>Kong ikaw matarung ugaling, unsa ang ikahatag nimo kaniya? Kun unsa ang madawat niya gikan sa imong kamot?</verse>
        <verse osisID='Job.35.8'>Ang imong pagkamakasasala makadaut ra sa tawo nga sama kanimo; Ug ang imong pagkamatarung makaayo kaha sa anak sa tawo.</verse>
        <verse osisID='Job.35.9'>¶ Tungod sa gidaghanon sa pagpanlupig sila nanagtu-aw; Sila nanagsinggit sa pagpakitabang tungod sa bukton sa makusganon.</verse>
        <verse osisID='Job.35.10'>Apan walay nagaingon: Hain ba ang Dios nga akong Magbubuhat, Nga nagahatag ug mga alawiton sa magabii,</verse>
        <verse osisID='Job.35.11'>Nga nagatudlo kanato labaw kay sa kamananapan sa yuta, Ug naghimo kanato sa labing manggialamon kay sa kalanggaman sa langit?</verse>
        <verse osisID='Job.35.12'>Didto sila nanagsinggit, apan walay nagtubag, Tungod sa pagkamapahitas-on sa mga tawong dautan.</verse>
        <verse osisID='Job.35.13'>Sa pagkamatuod ang Dios dili mamati sa mga pagsinggit nga kawang lamang.</verse>
        <verse osisID='Job.35.14'>¶ Ni tagdon kana sa Makagagahum. Labi na kong mag-ingon ikaw nga dili ka motan-aw kaniya, Ang imong husay anaa sa iyang atubangan, ug maghulat ka kaniya!</verse>
        <verse osisID='Job.35.15'>Apan karon, tungod kay wala man siya magdu-aw sa iyang kapungot, Ni magtagad siya pag-ayo sao mga palabilabi.</verse>
        <verse osisID='Job.35.16'>Busa si Job mibuka sa iyang baba sa mga kakawangan; Ug siya nagasapnay sa mga pulong sa walay kahibalo.</verse>
      </chapter>
      <chapter osisID='Job.36'>
        <verse osisID='Job.36.1'>¶ Si Eliu usab mipadayon, ug miingon:</verse>
        <verse osisID='Job.36.2'>Pasagdi ako una makadiyut, ug akong ipakita kanimo; Kay ania pay igsusulti nako tungod sa Dios.</verse>
        <verse osisID='Job.36.3'>Kuhaon ko ang akong kahibalo gikan sa halayo, Ug ang pagkamatarung ipahinungod ko sa akong Magbubuhat.</verse>
        <verse osisID='Job.36.4'>Kay sa pagkamatuod ang akong mga pulong dili bakak: Kadto siya nga hingpit sa kahibalo anaa uban kanimo.</verse>
        <verse osisID='Job.36.5'>¶ Ania karon, ang Dios makagagahum man, ug walay bisan kinsa nga gitamay niya: Siya makusganon sa kalig-on sa salabutan.</verse>
        <verse osisID='Job.36.6'>Siya dili magbantay sa kinabuhi sa tawong dautan, Apan magahatag sa mga sinakit sa ilang katungod.</verse>
        <verse osisID='Job.36.7'>Dili niya kuhaon ang iyang mga mata gikan sa mga matarung: Apan uban sa mga hari sa ibabaw sa trono Iyang ipahaluna sila sa walay katapusan, ug sila ginatuboy.</verse>
        <verse osisID='Job.36.8'>Ug kong sila ginagapus sa mga talikala, Ug hidakpan sa mga higot sa kagul-anan;</verse>
        <verse osisID='Job.36.9'>Nan nagapakita siya kanila sa ilang mga buhat, Ug sa ilang mga kalapasan, nga mapahitas-on ang ilang pamatasan.</verse>
        <verse osisID='Job.36.10'>Iya usab nga buksan ang ilang igdulungog sa mga patolon-an, Ug magasugo nga bumalik sila gikan sa kasal-anan.</verse>
        <verse osisID='Job.36.11'>Kong sila mamati ug manag-alagad kaniya, Ang ilang mga adlaw magamit nila diha sa kaadunahan, Ug ang ilang katuigan diha sa kalipayan.</verse>
        <verse osisID='Job.36.12'>Apan kong sila dili mamati, sila pagalaglagon sa pinuti, Ug sila mangamatay nga walay kaalam.</verse>
        <verse osisID='Job.36.13'>Apan kadto sila nga walay Dios diha sa ilang kasingkasing nanagtigum ug kaligutgut; Sila dili mangayo ug pakitabang sa diha nga siya magagapus kanila.</verse>
        <verse osisID='Job.36.14'>Sila sa kabatan-on mangamatay, Ug ang ilang kinabuhi mangawagtang sa taliwala sa mga mahugaw.</verse>
        <verse osisID='Job.36.15'>¶ Siya nagaluwas sa mga sinakit pinaagi sa ilang kasakit, Siya nagabukas sa ilang igdulungog pinaagi sa kagul-anan.</verse>
        <verse osisID='Job.36.16'>Oo, siya molukmay unta kanimo gikan sa kaalaut Ngadto sa usa ka dapit nga halapad diin walay kasigpit; Ug kadtong ibutang sa imong lamesa daskan unta sa katambok.</verse>
        <verse osisID='Job.36.17'>Apan nabusog ka sa paghukom sa mga dautan, Ang paghukom ug ang justicia magagakud kanimo .</verse>
        <verse osisID='Job.36.18'>Kay ayaw itugot nga ang kasuko dili magaagda kanimo batok sa mga castigo; Ni magpahaylo ka sa gidak-on sa lukat.</verse>
        <verse osisID='Job.36.19'>Makatumbas ba ang imong pagsinggit, aron ikaw dili ikabutang sa kaalaut, Kun ang tanang gahum sa imong kusog?</verse>
        <verse osisID='Job.36.20'>Ayaw pagtinguhaa ang kagabhion, Sa diha nga ang mga katawohan ginakuha diha sa ilang pinuy-anan.</verse>
        <verse osisID='Job.36.21'>Pagbantay, ayaw pagtagda ang kadautan: Sanglit kini imo man nga gipili kay sa kagul-anan.</verse>
        <verse osisID='Job.36.22'>Ania karon, gibuhat sa Dios sa pagkahataas uyamut tungod sa iyang kagahum: Kinsa ba ang magtutudlo nga sama kaniya?</verse>
        <verse osisID='Job.36.23'>Kinsa ba ang nagsugo kaniya sa iyang paagi? Kun kinsa ba ang nagaingon: Kadautan ang imong gibuhat?</verse>
        <verse osisID='Job.36.24'>¶ Handuma nga imong pagapadakuon ang iyang buhat, Nga mao ang ginaawit sa katawohan.</verse>
        <verse osisID='Job.36.25'>Ang tanang katawohan nanaglantaw niana; Ang tawo nagatan-aw niana sa halayo kaayo.</verse>
        <verse osisID='Job.36.26'>Ania karon, ang Dios daku man, ug kita wala makaila kaniya; Ang gidaghanon sa iyang mga tuig dili maisip.</verse>
        <verse osisID='Job.36.27'>Kay iyang giisa sa itaas ang mga tulo sa tubig, Nga mahimong tinulo sa ulan gikan sa inalisngaw,</verse>
        <verse osisID='Job.36.28'>Nga ginabubo gikan sa mga langit, Ug ginapatulo sa ibabaw sa tawo sa madagayaon.</verse>
        <verse osisID='Job.36.29'>Oo, anaa bay bisan kinsa nga makatugkad kong giunsa pagbuklad ang mga panganod, Ang pagpadalugdug sa iyang mga tabil?</verse>
        <verse osisID='Job.36.30'>Ania karon, iyang gipadan-ag ang iyang suga sa paglibut kaniya; Ug iyang gitabonan ang kinahiladman sa dagat.</verse>
        <verse osisID='Job.36.31'>Kay pinaagi niini siya nagahukom sa mga katawohan; Ug nagahatag ug makaon sa tinagdaghan.</verse>
        <verse osisID='Job.36.32'>Ang kilat maoy ginatabon sa iyang kamot, Ug nagsugo niana nga tamaon gayud ang ilig-on.</verse>
        <verse osisID='Job.36.33'>Ang dinahunog niana nagasaysay mahitungod kaniya, Ang kahayupan usab mahitungod sa umaabut nga unos .</verse>
      </chapter>
      <chapter osisID='Job.37'>
        <verse osisID='Job.37.1'>¶ Oo, niini nangurog ang akong kasingkasing, Ug nabalhin sa iyang dapit.</verse>
        <verse osisID='Job.37.2'>Patalinghug kamo, oh patalinghug sa lanog sa iyang tingog. Ug sa dinahunog nga mogula sa iyang baba.</verse>
        <verse osisID='Job.37.3'>Kana iyang gipadala sa ilalum sa tibook nga langit, Ug ang iyang kilat ngadto sa mga kinatumyan sa yuta.</verse>
        <verse osisID='Job.37.4'>Sa tapus niana usa ka tingog modahunog; Sa tingog sa iyang pagkagamhanan siya nagpadalugdug; Ug siya wala magpahunong sa mga kilat sa diha nga ang iyang tingog mabati.</verse>
        <verse osisID='Job.37.5'>Ang Dios magapadalugdug sa iyang tingog sa dakung kahibulongan; Siya magabuhat ug mga dagkung butang nga dili nato matugkad.</verse>
        <verse osisID='Job.37.6'>¶ Kay siya magaingon sa nieve: Magpatalinghug ka sa yuta; Ingon man usab sa ulan, ug sa mga taligsik sa iyang ulan nga gamhanan.</verse>
        <verse osisID='Job.37.7'>Siya magatak-um sa kamot sa tagsatagsa ka tawo; Aron ang tanang tawo nga iyang binuhat mahibalo niana.</verse>
        <verse osisID='Job.37.8'>Unya mangadto ang mga mananap sa sa mga hulonan, Ug mamuyo sa ilang mga lungib.</verse>
        <verse osisID='Job.37.9'>Gikan sa puloy-anan sa habagatan mogula ang bagyo, Ug ang katugnaw gikan sa amihanan.</verse>
        <verse osisID='Job.37.10'>Pinaagi sa iyang gininhawa ang Dios nagahatag ug yelo; Ug ang gilapdon sa mga katubigan mahimong sigpit.</verse>
        <verse osisID='Job.37.11'>Oo, iyang gilulanan ang mabaga nga panganod ug tubig; Ginakatag niya ang panganod sa iyang kilat.</verse>
        <verse osisID='Job.37.12'>Ug sa iyang pagmando kana nagatuyok, Aron sila magatuman sumala sa bisan unsa nga iyang isugo kanila. Sa ibabaw sa kalibutan nga kapuy-an,</verse>
        <verse osisID='Job.37.13'>Kong aron sa pagbadlong, kun tungod sa iyang yuta, Kun tungod sa iyang mahigugmaong-kalolot nga kana iyang gipahatabo.</verse>
        <verse osisID='Job.37.14'>¶ Pamatia kini, Oh Job: Humunong ka, ug tulotimbanga ang mga buhat nga katingalahan sa Dios.</verse>
        <verse osisID='Job.37.15'>Nasayud ba ikaw kong giunsa sa Dios ang iyang pagmando kanila, Ug kong giunsa sa pagpasiga ang kilat sa iyang panganod?</verse>
        <verse osisID='Job.37.16'>Nahibalo ka ba sa mga pagtulotimbang sa mga panganod, Sa mga buhat nga katingalahan niya nga hingpit sa kahibalo?</verse>
        <verse osisID='Job.37.17'>Kong ngano nga ang imong nga bisti mainit, Sa diha nga ang kalibutan mahilum tungod sa hangin nga habagat?</verse>
        <verse osisID='Job.37.18'>Makahimo ka ba sa pagbuklad sa langit uban kaniya, Nga magahi ingon sa salamin nga tinunaw?</verse>
        <verse osisID='Job.37.19'>Tudloi kami kong unsa ang among isulti kaniya; Kay kami dili makahusay sa among igasulti tungod sa kangitngit.</verse>
        <verse osisID='Job.37.20'>Ipahibalo ba kaniya nga ako buot mosulti? Kun buot ba ang tawo nga siya malamoy?</verse>
        <verse osisID='Job.37.21'>¶ Ug karon ang mga tawo dili makakita sa suga sa kalangitan nga masiga; Apan ang hangin moagi ug magasilhig kanila.</verse>
        <verse osisID='Job.37.22'>Gikan sa amihanan mogula ang bulawanong kahayag: Sa Dios anaa ang makalilisang kagamhanan.</verse>
        <verse osisID='Job.37.23'>Mahatungod sa Makagagahum, dili nato siya makita: Siya daku uyamut sa kagahum; Ug sa justicia ug sa madagayaon nga pagkamatarung siya dili magapaguol.</verse>
        <verse osisID='Job.37.24'>Busa ang mga tawo may kahadlok kaniya: Siya walay pinalabi sa mga maalam ug kasingkasing.</verse>
      </chapter>
      <chapter osisID='Job.38'>
        <verse osisID='Job.38.1'>¶ Unya si Jehova mitubag kang Job gikan sa alimpulos, ug miingon:</verse>
        <verse osisID='Job.38.2'>Kinsa kini nga nagangitngit sa tambag Pinaagi sa mga pulong nga walay kahibalo?</verse>
        <verse osisID='Job.38.3'>Baksan mo karon ang imong hawak ingon nga usa ka tawo; Kay pangutan-on ko ikaw karon, ug tubagon mo ako.</verse>
        <verse osisID='Job.38.4'>¶ Diin ka man sa pagtukod ko sa kalibutan? Sumulti ka, kong daw anaay imong salabutan.</verse>
        <verse osisID='Job.38.5'>Kinsa ang nagbuot sa gidak-on niini, kong ikaw nasayud man ugaling? Kun kinsa ba ang nagabitad sa pasul sa ibabaw niana?</verse>
        <verse osisID='Job.38.6'>Unsa ba ang gihimong patukoranan niini? Kun kinsa ba ang nagapahaluna sa pamag-ang niana,</verse>
        <verse osisID='Job.38.7'>Sa nagakadungan pag-awit ang mga bitoon sa kabuntagon, Ug ang tanang mga anak sa Dios nagkaduyog sa pagsinggit sa kalipay?</verse>
        <verse osisID='Job.38.8'>Kun kinsa ba ang nagtak-um sa mga pultahan sa dagat, Sa nabukas kini, ingon sa daw nagagula kini gikan sa taguangkan;</verse>
        <verse osisID='Job.38.9'>Sa gihimo nako ang panganod nga maoy bisti niana, Ug ang dagkung kangitngit maoy bakbak niana,</verse>
        <verse osisID='Job.38.10'>Ug sa gipahamutang nako niini ang akong utlanan, Ug gipahaluna ang mga rehas ug mga pultahan,</verse>
        <verse osisID='Job.38.11'>Ug nag-ingon: Kutob ra dinhi ang imong kadangatan, apan dili na molabaw; Ug anhi ra dinhi ang pagapuyan sa imong mga balod nga mapahitas-on!</verse>
        <verse osisID='Job.38.12'>¶ Nakagsugo ka ba sa kabuntagon sukad sa sinugdan sa imong mga adlaw, Ug gikatultulan mo ba ang kaadlawon sa iyang pinuy-anan;</verse>
        <verse osisID='Job.38.13'>Aron kini makaghupot sa mga kinatumyan sa yuta, Ug mauyog niana ang mga tawong dautan?</verse>
        <verse osisID='Job.38.14'>Kini nabalhin ingon sa yanang sa ilalum sa patikan; Ug ang tanang mga butang nahiluna sama sa usa ka bisti:</verse>
        <verse osisID='Job.38.15'>Ug gikan sa mga tawong dautan ang ilang mga suga gipanguha, Ug ang taas nga bukton naputol.</verse>
        <verse osisID='Job.38.16'>Nakaadto ka ba sa mga tubod sa ilalum sa dagat? Kun nakalakaw ka ba sa luklukanan sa kahiladman?</verse>
        <verse osisID='Job.38.17'>Gipadayag ba kanimo ang mga ganghaan sa kamatayon? Kun nakakita ka ba sa mga pultahan sa landong sa kamatayon?</verse>
        <verse osisID='Job.38.18'>Nakita ba nimo ang tibook gilapdon sa yuta? Magpahayag ka, kong nasayud ka man ugaling niining tanan.</verse>
        <verse osisID='Job.38.19'>Hain ba ang dalan padulong sa pinuy-anan sa kahayag? Ug mahatungod sa kangitngitan hain ba ang dapit niini,</verse>
        <verse osisID='Job.38.20'>Aron kini madala mo sa iyag kinutoban, Ug aron makita mo ang agianan padulong sa balay niini?</verse>
        <verse osisID='Job.38.21'>Sa walay duhaduha , ikaw nahibalo, sanglit daan ka na man nga natawo, Ug daku may uyamut ang gidaghanon sa imong mga adlaw!</verse>
        <verse osisID='Job.38.22'>Nakasulod ka ba sa kabahandian sa nieve, Kun nakita ba nimo ang mga kabahandian sa ulan-nga-yelo,</verse>
        <verse osisID='Job.38.23'>Nga akong gitagana alang sa panahon sa kasamok, Alang sa adlaw sa gubat ug sa pakig-away?</verse>
        <verse osisID='Job.38.24'>Hain ba ang dalan diin atua gibahin ang kahayag, Kun diin ang hangin nga timog ginasabwag sa ibabaw sa yuta?</verse>
        <verse osisID='Job.38.25'>¶ Kinsa ba ang nagkutkut ug kanal alang sa tubig nga mosalanap; Kun usa ka agianan alang sa kilat sa dalugdug;</verse>
        <verse osisID='Job.38.26'>Sa pagpaulan niini sa yuta diin walay tawo nga nagpuyo; Didto sa kamingawan diin walay bisan usa ka tawo;</verse>
        <verse osisID='Job.38.27'>Aron sa pagtagbaw sa yutang awaaw ug sa biniyaan, Ug aron sa pagpatubo sa linghod nga balili?</verse>
        <verse osisID='Job.38.28'>May amahan ba ang ulan? Kun kinsa ba ang nag-anak sa mga tulo sa yamog?</verse>
        <verse osisID='Job.38.29'>Kang kinsa bang taguangkan naggikan ang yelo? Ug ang tun-og sa gabii sa langit nga maputi kinsa ba ang nag-anak niini?</verse>
        <verse osisID='Job.38.30'>Ang katubigan mitago sa ilang kaugalingon ug nangahimo ingon sa bato, Ug ang ibabaw sa kahiladman natibugol.</verse>
        <verse osisID='Job.38.31'>Makabugkos ka ba sa mga pungpong sa mga Pleyades, Kun makabadbad ka ba sa mga gitagkos sa Orion?</verse>
        <verse osisID='Job.38.32'>Makamando ka ba sa mga Mazaroth sa ilang panahon? Kun makadumala ka ba sa Oso ug sa iyang mga kakuyog?</verse>
        <verse osisID='Job.38.33'>Nahibalo ka ba sa mga tulomanon sa mga langit? Makahimo ka ba sa pagtukod sa gingharian niini diha sa yuta?</verse>
        <verse osisID='Job.38.34'>Makahimo ka ba sa pagpatugbaw sa imong tingog sa kapanganoran, Aron ang kadagaya sa tubig makalapaw kanimo?</verse>
        <verse osisID='Job.38.35'>Makasugo ka ba sa mga kilat, aron sila manlakaw, Ug manag-ingon kanimo: Ania kami?</verse>
        <verse osisID='Job.38.36'>Kinsa ba ang nagbutang ug kaalam sa kinasulorang bahin? Kun kinsa ba ang naghatag ug salabutan sa utok?</verse>
        <verse osisID='Job.38.37'>Kinsa ba ang makaihap sa mga panganod pinaagi sa kaalam? Kun kinsa ba ang arang makabubo sa mga botella sa langit,</verse>
        <verse osisID='Job.38.38'>Sa diha nga ang abug managkatapok, Ug ang tibugol sa yuta managkaipon?</verse>
        <verse osisID='Job.38.39'>Makapangita ba ikaw sa tukbonon sa baye nga leon, Kun makatagbaw ka ba sa mga batan-ong leon,</verse>
        <verse osisID='Job.38.40'>Sa diha nga sila nagalubog sa ilang mga lungib, Ug nanagpuyo sa mga langub aron sa pagbanhig?</verse>
        <verse osisID='Job.38.41'>Kinsa ba ang nagaandam sa uwak sa iyang makaon, Sa diha nga ang iyang mga kuyabog nanagsangpit sa Dios, Ug nanghisalaag tungod sa kakulangan sa makaon?</verse>
      </chapter>
      <chapter osisID='Job.39'>
        <verse osisID='Job.39.1'>¶ Nahibalo ka ba sa panahon nga ig-alanak sa kanding sa bato? Kun makatimaan ba ikaw ug mga lagsaw nga baye nga nanganak?</verse>
        <verse osisID='Job.39.2'>Naisip ba nimo ang gidaghanon sa bulan sa ilang pagpanamkon? Kun nasayud ka ba sa adlaw sa ilang pagpanganak?</verse>
        <verse osisID='Job.39.3'>Sila modungo sa ilang kaugalingon, lanak nila ang ilang mga gagmay, Magahaw-as sila sa ilang mga kasakit.</verse>
        <verse osisID='Job.39.4'>Ang ilang mga anak mahimong kusgan, sila sa kalibonan nanagtubo; Sila manlakaw ug dili na mamalik pag-usab.</verse>
        <verse osisID='Job.39.5'>Kinsa ba ang nagbuhi sa asno nga ihalas? Kun kinsa ba ang nagbadbad sa pisi nga gigapusan sa asno nga matulin,</verse>
        <verse osisID='Job.39.6'>Kang kansang pinuy-anan maoy gihimo ko nga kamingawan, Ug ang yuta nga asin maoy iyang puloy-anan?</verse>
        <verse osisID='Job.39.7'>Siya nagayam-id sa kagahub sa ciudad, Ni mamati siya sa pagsinggit sa mag-aabog.</verse>
        <verse osisID='Job.39.8'>Ang lungbay sa kabukiran maoy iyang sibsibanan, Ug siya magapangita sa tanang butang nga lunhaw.</verse>
        <verse osisID='Job.39.9'>Mahimuot ba ang vaca nga ihalas sa pag-alagad kanimo? Kun buot ka ba nga siya mopabilin sa imong pasungan?</verse>
        <verse osisID='Job.39.10'>Ikagakud ba nimo ang vaca nga ihalas sa iyang pisi diha sa tudling? Kun modaro ba siya sa mga walog sa imong likod?</verse>
        <verse osisID='Job.39.11'>Mosalig ka ba kaniya tungod kay siya makusganon kaayo? Kun ibilin ba nimo kaniya ang imong bulohaton?</verse>
        <verse osisID='Job.39.12'>Igasalig ba nimo kaniya, nga siya maoy magdala sa binhi ngadto sa imong balay, Ug tigumon ang trigo sa imong salug nga giukan?</verse>
        <verse osisID='Job.39.13'>¶ Ang mga pako sa avestruz mokapakapa uban ang garbo; Apan maaghup ba ang iyang mga pako ug mga balhibo?</verse>
        <verse osisID='Job.39.14'>Tungod kay iya man nga biyaan ang iyang mga itlog sa yuta, Ug painitan sila diha sa balas,</verse>
        <verse osisID='Job.39.15'>Ug hikalimtan nila nga kini madabok sa tiil, Kun katumban ba sila sa mananap nga ihalas.</verse>
        <verse osisID='Job.39.16'>Mabangis siya sa iyang mga kuyabog, ingon nga daw sila dili iya: Bisan makawang ang iyang kabudlay, siya dili mahadlok;</verse>
        <verse osisID='Job.39.17'>Tungod kay gikuhaan siya sa Dios ug kaalam, Ni gihatagan siya ug salabutan.</verse>
        <verse osisID='Job.39.18'>Sa panahon nga siya molupad sa itaas, Siya magayam-id sa kabayo ug sa nagkabayo niini.</verse>
        <verse osisID='Job.39.19'>¶ Nahatagan mo ba ang kabayo sa iyang kakusog? Gibistihan mo ba ang iyang liog sa lambungay nga nagakurogkurog?</verse>
        <verse osisID='Job.39.20'>Ikaw ba ang naghimo kaniya nga makalukso sama sa dulon? Ang himaya sa iyang pagpangusmo makalilisang.</verse>
        <verse osisID='Job.39.21'>Diha sa walog siya nagakakha, ug nalipay tungod sa iyang kusog: Siya mogula aron sa pagpakighibalag sa mga tawong sangkap sa hinagiban.</verse>
        <verse osisID='Job.39.22'>Ang kalisang iyang ginatamay, ug dili siya kapugdawan; Ni motalikod siya sa pinuti.</verse>
        <verse osisID='Job.39.23'>Ang baslayan nagkagalkal batok kaniya, Ang bangkaw nga nagpangidlap ug ang salapang.</verse>
        <verse osisID='Job.39.24'>Iyang itulon ang yuta tungod sa kabangis ug kaligutgut; Ni motagad siya sa tingog sa trompeta.</verse>
        <verse osisID='Job.39.25'>Sa masubsob nga ang trompeta patingogon, siya magaingon: Aha! Ug siya makabaho sa panag-away gikan sa halayo, Sa dalugdug sa mga punoan, ug sa singgitay.</verse>
        <verse osisID='Job.39.26'>¶ Maglupad ba ang banog tungod sa iyang kaalam, Ug magtuy-od sa iyang mga pako padulong sa habagatan?</verse>
        <verse osisID='Job.39.27'>Maglupad ba ang agila sa itaas tungod sa imong pagmando, Ug magbalay sa iyang salag sa kahitas-an?</verse>
        <verse osisID='Job.39.28'>Siya sa ibabaw sa pangpang nagapuyo, ug tua didto ang iyang pinuy-anan: Sa kinatumyan sa pangpang, ug sa dapit nga malig-on.</verse>
        <verse osisID='Job.39.29'>Gikan didto siya magalantaw sa iyang dalagiton; Ang iyang mga mata makatan-aw niana gikan sa halayo.</verse>
        <verse osisID='Job.39.30'>Ang iya usab nga kuyabog mosupsop ug dugo: Ug hain gani ang mga patay, atua man siya.</verse>
      </chapter>
      <chapter osisID='Job.40'>
        <verse osisID='Job.40.1'>¶ Labut pa niini si Jehova mitubag kang Job, ug miingon:</verse>
        <verse osisID='Job.40.2'>9 Siya nga motuboy sa walay hinungdan, makiglalis ba sa Makagagahum? Siya nga makiglantugi sa Dios, patubaga niini.</verse>
        <verse osisID='Job.40.3'>Unya si Job mitubag kang Jehova, ug miingon:</verse>
        <verse osisID='Job.40.4'>Ania karon, ako walay pulos; unsa ang arang ko ikatubag kanimo. Itapion ko ang akong kamot sa akong baba.</verse>
        <verse osisID='Job.40.5'>Sa nakausa nga ako magsulti, ug dili na ako motubag; Oo, sa nakaduha, apan dili na ako mopadayon.</verse>
        <verse osisID='Job.40.6'>¶ Unya gikan sa alimpulos, si Jehova mitubag kang Job, ug miingon:</verse>
        <verse osisID='Job.40.7'>Baksi karon ang imong hawak ingon nga usa ka tawo: Pasultihon ko ikaw, ug magpahayag ka sa akong atubangan.</verse>
        <verse osisID='Job.40.8'>Imo ba nga kawangon bisan ang akong paghukom? Maghukom ba ikaw kanako sa silot aron ikaw pakamatarungon?</verse>
        <verse osisID='Job.40.9'>Kun may bukton ba ikaw nga ingon sa bukton sa Dios? Ug makapadalugdug ka ba ug tingog nga sama kaniya?</verse>
        <verse osisID='Job.40.10'>Dayandayanan mo karon ang imong kaugalingon sa pagkahalangdon ug kaligdong; Ug sul-oban mo ang imong kaugalingon sa dungog ug himaya.</verse>
        <verse osisID='Job.40.11'>Ibubo mo karon ang mga inawas sa imong kasuko; Ug tuman-aw ka kang bisan kinsa nga mapahitas-on, ug ipaubos mo siya.</verse>
        <verse osisID='Job.40.12'>Tuman-aw ka sa tanan nga mapahitas-on, ug pagapaubson mo sila; Ug ang tawong dautan yataki sa ilang gitindogan,</verse>
        <verse osisID='Job.40.13'>Taboni sila nga tanan diha sa abug: Hugponga ang ilang mga nawong sa dapit nga tago.</verse>
        <verse osisID='Job.40.14'>Unya magasugid usab ako mahitungod kanimo Aron ang imong kaugalingong kamot nga too makaluwas kanimo.</verse>
        <verse osisID='Job.40.15'>¶ Tan-awa karon, ang hippopotamus, nga akong gibuhat uban kanimo; Ingon siya sa vaca nga nagakaon sa balili.</verse>
        <verse osisID='Job.40.16'>Timan-i karon, ang iyang kusog anaa sa iyang hawak, Ug ang iyang kabaskug anaa sa ugok sa iyang tiyan.</verse>
        <verse osisID='Job.40.17'>Iyang paggimukon ang iyang ikog ingon sa cedro: Ang mga ugat sa iyang paa ginalanggikit.</verse>
        <verse osisID='Job.40.18'>Ang iyang mga bukog ingon sa mga tubo nga tumbaga; Ang iyang mga paa ingon sa mga trangka nga puthaw.</verse>
        <verse osisID='Job.40.19'>Siya mao ang pangulo sa mga paagi sa Dios: Siya lamang nga nagbuhat kaniya mao ang nagahatag kaniya sa iyang espada.</verse>
        <verse osisID='Job.40.20'>Sa pagkamatuod ang kabukiran magahatud kaniya ug makaon, Diin nagalingawlingaw ang tanang kamananapan.</verse>
        <verse osisID='Job.40.21'>Sa ilalum sa mga kahoy nga almes siya nagapasilong, Salipod sa bugang ug sa lamakan.</verse>
        <verse osisID='Job.40.22'>Ang mga kahoy nga almes nagatabon kaniya sa ilang landong; Ang mga tangbo sa sapa nagalibut kaniya.</verse>
        <verse osisID='Job.40.23'>Ania karon, kong ang usa ka suba moawas, siya dili mangurog: Anaa kaniya ang pagsalig, bisan pa kong motubo ang tubig sa Jordan hangtud sa iyang bokana.</verse>
        <verse osisID='Job.40.24'>May makakuha ba kaniya kong siya anaa sa pagbantay, Kun makalapus ba ang laso sa iyang ilong?</verse>
      </chapter>
      <chapter osisID='Job.41'>
        <verse osisID='Job.41.1'>¶ Makuha ba nimo ang leviathan sa taga sa isda? Kun magapus ba ang iyang dila sa lubid?</verse>
        <verse osisID='Job.41.2'>Matuhog mo ba ug pisi ang iyang ilong? Kun kapalapsan kanimo ang iyang apapangig sa usa ka taga?</verse>
        <verse osisID='Job.41.3'>Maghimo ba siya ug daghanan nga pangamuyo kanimo? Kun mosulti ba siya kanimo ug mga pulong malomo?</verse>
        <verse osisID='Job.41.4'>Magabuhat ba siya ug pakigsaad kanimo, Aron ikaw isipon niya nga sulogoon sa walay katapusan?</verse>
        <verse osisID='Job.41.5'>Makigdula ba ikaw kaniya ingon sa usa ka langgam? Kun gapuson ba nimo siya alang sa imong mga kadalagahan?</verse>
        <verse osisID='Job.41.6'>Ang katiguman sa mga mangingisda , maghimo ba kaniya nga igbabaligya? Ibahinbahin ba siya nila sa mga magbabaligya?</verse>
        <verse osisID='Job.41.7'>Mapalapsan ba nimo ang iyang panit sa mga puthaw nga tinalinsan, Kun mapalapsan ba ang iyang ulo sa salapang?</verse>
        <verse osisID='Job.41.8'>Itapion ang imong kamot kaniya; Hinumdumi ang gubat, ug ayaw na kana pagbuhata.</verse>
        <verse osisID='Job.41.9'>Ania karon, kawang lamang ang paglaum tungod kaniya; Dili ba kita matumba bisan na lamang sa pagtan-aw kaniya?</verse>
        <verse osisID='Job.41.10'>Walay bisan kinsa nga mabangis nga mangahas sa pagpalihok kaniya; Nan kinsa man ang makapangatubang kanako?</verse>
        <verse osisID='Job.41.11'>¶ Kinsa ba ang unang nakahatag kanako, aron unta ako magabalus kaniya? Bisan unsang butanga nga ania sa ilalum sa tibook langit, ako man.</verse>
        <verse osisID='Job.41.12'>Ako dili magahilum mahitungod sa iyang bukton, Ni sa iyang daku nga kakusog, ni sa iyang matahum nga panagway.</verse>
        <verse osisID='Job.41.13'>Kinsa ba ang makakuha sa iyang labing gawas nga saput? Kinsa ba ang mopaduol sa sulod sa iyang mga apapangig?</verse>
        <verse osisID='Job.41.14'>Kinsa ba ang makaabli sa mga pultahan sa iyang nawong? Makalilisang ang ginalibutan sa iyang ngipon.</verse>
        <verse osisID='Job.41.15'>Ang iyang mabaga nga mga hingbis maoy iyang garbo, Maayong pagkatapot, sama sa sello nga gipapilit.</verse>
        <verse osisID='Job.41.16'>Ang usa ug ang usa haduol kaayo, Sa ingon nga paagi, nga sa taliwala kanila walay hangin nga makasulod.</verse>
        <verse osisID='Job.41.17'>Sila ginahiusa ang usa ug usa; Sila nanag-ipon, ug dili na mabulag.</verse>
        <verse osisID='Job.41.18'>Sa iyang pagbugwak may kahayag nga mokidlap, Ug ang iyang mga mata ingon sa mga tabontabon sa kabuntagon.</verse>
        <verse osisID='Job.41.19'>Gikan sa iyang baba, mga sulo nga nagadilaab manggula, Ug mga aligato sa kalayo managtulasik.</verse>
        <verse osisID='Job.41.20'>Gikan sa iyang ilong may aso nga magagula, Ingon sa kolon nga magabukal, ug mga tangbo nga mangasunog.</verse>
        <verse osisID='Job.41.21'>Ang iyang gininhawa makapasiga sa mga uling, Ug usa ka kalayo nagagula gikan sa iyang baba.</verse>
        <verse osisID='Job.41.22'>Sa iyang liog nagapuyo ang kusog, Ug sa iyang atubangan ang kahadlok nagasayaw.</verse>
        <verse osisID='Job.41.23'>Ang mga bahin sa iyang unod nagatapot: Sila mga malig-on sa ibabaw niya; sila dili magango.</verse>
        <verse osisID='Job.41.24'>Ang iyang kasingkasing malig-on sama sa usa ka bato; Oo, malig-on sama sa bato sa galingan nga sa ilalum.</verse>
        <verse osisID='Job.41.25'>Sa diha nga siya motindog, ang mga gamhanan mangahadlok: Tungod sa dakung kakugang sila kawad-an sa buot.</verse>
        <verse osisID='Job.41.26'>Ang pinuti niadtong motigbas kaniya dili makadulot; Ni makadulot ang bangkaw, kun balaraw kun salapang.</verse>
        <verse osisID='Job.41.27'>Ginaisip niya ang puthaw ingon sa uhot, Ug ang tumbaga ingon sa kahoy nga gabok.</verse>
        <verse osisID='Job.41.28'>Ang pana dili makapadalagan kaniya: Kaniya ang mga bato sa lambuyog mabalhin nga mga dagami:</verse>
        <verse osisID='Job.41.29'>Ang mga puspus ginaila nga mga tuod sa balili; Ang hinadyong sa bangkaw iyang ginakataw-an.</verse>
        <verse osisID='Job.41.30'>Ang mga dapit sa ilalum niya ingon sa mga bika nga talinis: Sa ibabaw sa lapok iyang gipahaluna ang mga butang nga tinalinsan.</verse>
        <verse osisID='Job.41.31'>Ang kahiladman iyang gipabukal ingon sa usa ka kolon: Ang dagat iyang gihimo nga ingon sa kolon nga haplas.</verse>
        <verse osisID='Job.41.32'>Sa iyang likod nagapadan-ag siya ug usa ka dalan; Bisan kinsa makahunahuna nga ang kahiladman sa dagat ubanon.</verse>
        <verse osisID='Job.41.33'>Sa ibabaw sa yuta walay mahisama kaniya, Nga usa ka binuhat walay kahadlok.</verse>
        <verse osisID='Job.41.34'>Siya nagatan-aw sa bisan unsa nga butang nga hataas: Hari man siya sa mga anak sa mapahitas-on.</verse>
      </chapter>
      <chapter osisID='Job.42'>
        <verse osisID='Job.42.1'>¶ Unya si Job mitubag kang Jehova, ug miingon:</verse>
        <verse osisID='Job.42.2'>Ako nahibalo nga ang tanang mga butang mahimo nimo, Ug nga walay tuyo nimo nga kapugngan.</verse>
        <verse osisID='Job.42.3'>Kinsa ba kini nga nagatabon sa kaalam sa pagkawalay kahibalo? Busa nakasulti ako niadto nga wala ko hisabti, Mga butang nga makapahibulong kaayo kanako, nga wala ko matugkad.</verse>
        <verse osisID='Job.42.4'>Pamati, ipakilooy ko kanimo, ug ako mosulti; Magapangutana ako karon kanimo, ug magapahayag ka kanako.</verse>
        <verse osisID='Job.42.5'>Nakadungog ako mahitungod kanimo tungod sa pagpamati sa igdulungog; Apan karon, nakita ko ikaw sa akong mata:</verse>
        <verse osisID='Job.42.6'>Tungod niini, gingil-aran ako sa akong kaugalingon , Ug ako maghinulsol sa abug ug abo.</verse>
        <verse osisID='Job.42.7'>¶ Ug nahitabo nga sa tapus ikasulti kining mga pulonga ni Jehova kang Job, si Jehova miingon kang Eliphaz nga Timanitanhon: Ang akong kasuko nasugniban batok kanimo ug sa duruha mo ka mga higala: kay kamo wala magsulti sa matarung bahin kanako, ingon kang Job nga nagsulti sa matarung.</verse>
        <verse osisID='Job.42.8'>Busa karon, magkuha kamo ug pito ka nating vaca nga lake ug pito ka carnero, ug umadto kang Job nga akong alagad, ug maghalad kamo tungod kaninyo sa usa ka halad-nga sinunog; ang akong alagad nga si Job maoy mag-ampo tungod kaninyo; kay siya akong pagadawaton, sanglit dili ako magbuhat alang kaninyo sumala sa inyong binuang; kay kamo wala magsulti sa matarung mahitungod kanako, sama kang Job nga sa matarung nagsulti.</verse>
        <verse osisID='Job.42.9'>Busa si Eliphaz, ang Timanitanhon, ug si Bildad, ang Suhitanhon, ug si Sophar, ang Naamatitanhon, nanlakaw, ug naghimo sumala sa sugo ni Jehova kanila: ug si Job gidawat ni Jehova.</verse>
        <verse osisID='Job.42.10'>¶ Sa diha nga si Job nag-ampo tungod sa iyang mga higala, gikuha ni Jehova ang iyang sakit: ug si Jehova mihatag kang Job ug bahandi duha ka pilo kay sa una.</verse>
        <verse osisID='Job.42.11'>Unya miduol kaniya ang iyang tanang mga kaigsoonan nga lalake, ug ang iyang tanang kaigsoonan nga babaye, ug ang tanan nga kaniadto iyang kaila, ug sa iyang balay nangaon uban kaniya: ug sila nangasubo kaniya, ug naglipay kaniya tungod sa tanan nga kadaut nga gipadangat kaniya ni Jehova: ang tagsatagsa usab ka tawo naghatag kaniya ug usa ka book nga salapi, ug ang tagsatagsa usa ka book nga singsing bulawan.</verse>
        <verse osisID='Job.42.12'>Busa ang ulahi nga panahon ni Job gipanalanginan ni Jehova labaw pa kay sa iyang una nga panahon: ug siya may napulo ug upat ka libo nga carnero, ug unom ka libo nga camello, ug usa ka libo nga vaca nga igdadaro, ug usa ka libo nga asno nga baye.</verse>
        <verse osisID='Job.42.13'>Siya may pito ka anak nga lalake ug totolo ka anak nga babaye usab.</verse>
        <verse osisID='Job.42.14'>Ug ang anak nga kamagulangan iyang gihinganlan ug Jemima; ang ngalan sa ikaduha Cesia; ug ang ngalan sa ikatulo si Keren-happuch.</verse>
        <verse osisID='Job.42.15'>Ug sa tibook nga yuta walay babaye nga nakita nga sama sa kaanyag sa mga anak nga babaye ni Job: ug ang ilang amahan naghatag kanila ug kabilin uban sa ilang mga igsoong lalake.</verse>
        <verse osisID='Job.42.16'>Ug sa tapus niini si Job nagpuyo ug usa ka gatus ug kap-atan ka tuig, ug siya nakasud-ong sa iyang mga anak, ug sa iyang mga anak hangtud sa upat ka kaliwatan.</verse>
        <verse osisID='Job.42.17'>Busa si Job namatay, tigulang na ug dunay pagkadaghan sa mga adlaw.</verse>
      </chapter>
    </div></osisText>
</osis>
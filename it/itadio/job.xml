<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='ItaDio' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='ItaDio'>
        <title>1649 Italian Giovanni Diodati Bibbia</title>
        <contributor>The Free Bible Group</contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-23</date>
        <description>The Holy Bible</description>
        <publisher>The Free Bible Group</publisher>
        <type type='OSIS'>Bible</type>
        <identifier type='OSIS'>ItaDio</identifier>
        <source>http://www.bibletechnologieswg.org/osis/docs/</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights/>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Job'>
      <chapter osisID='Job.1'>
        <verse osisID='Job.1.1'>V’ERA nel paese di Us, un uomo, il cui nome era Giobbe; e quell’uomo era intiero e diritto, e temeva Iddio, e si ritraeva dal male.</verse>
        <verse osisID='Job.1.2'>E gli erano nati sette figliuoli, e tre figliuole.</verse>
        <verse osisID='Job.1.3'>E il suo bestiame era di settemila pecore, e di tremila cammelli, e di cinquecento paia di buoi, e di cinquecento asine, con una molto gran famiglia. E quell’uomo era il più grande di tutti gli orientali</verse>
        <verse osisID='Job.1.4'>Or i suoi figliuoli andavano, e facevano conviti in casa di ciascun di loro, al suo giorno; e mandavano a chiamare le lor tre sorelle, per mangiare, e per bere con loro.</verse>
        <verse osisID='Job.1.5'>E quando aveano compiuta la volta de’ giorni del convito, Giobbe mandava a santificarli; poi si levava la mattina, ed offeriva olocausti, secondo il numero di essi tutti; perciocchè Giobbe diceva: I miei figliuoli avranno forse peccato, ed avranno parlato male di Dio nei cuori loro. Così faceva sempre Giobbe</verse>
        <verse osisID='Job.1.6'>Or avvenne un dì, che i figliuoli di Dio vennero a presentarsi dinanzi al Signore; e Satana venne anch’egli per mezzo loro.</verse>
        <verse osisID='Job.1.7'>E il Signore disse a Satana: Onde vieni? E Satana rispose al Signore, e disse: Da aggirar la terra, e da passeggiar per essa.</verse>
        <verse osisID='Job.1.8'>E il Signore disse a Satana: Hai tu posto mente al mio servitore Giobbe? come nella terra non vi è uomo intiero e diritto, e che tema Iddio, e si ritragga dal male, come esso?</verse>
        <verse osisID='Job.1.9'>E Satana rispose al Signore, e disse: Giobbe teme egli Iddio indarno?</verse>
        <verse osisID='Job.1.10'>Non hai tu intorniato, come di un riparo, lui, e la casa sua, ed ogni cosa sua? Tu hai benedetta l’opera delle sue mani, e il suo bestiame è sommamente moltiplicato nella terra.</verse>
        <verse osisID='Job.1.11'>Ma stendi pur ora la tua mano, e tocca tutte le cose sue, e vedrai se non ti maledice in faccia.</verse>
        <verse osisID='Job.1.12'>E il Signore disse a Satana: Ecco, tutto quello ch’egli ha è in mano tua; sol non metter la mano sopra lui. E Satana si partì dal cospetto del Signore</verse>
        <verse osisID='Job.1.13'>Ed avvenne un dì, mentre i figliuoli e le figliuole di Giobbe mangiavano, e bevevano del vino in casa del lor fratel maggiore,</verse>
        <verse osisID='Job.1.14'>che un messo venne a Giobbe, e gli disse: I buoi aravano, e le asine pasturavano allato ad essi;</verse>
        <verse osisID='Job.1.15'>ed i Sabei sono scorsi, e li hanno rapiti, ed hanno messi a fil di spada i servitori; ed io tutto solo sono scampato per rapportartelo.</verse>
        <verse osisID='Job.1.16'>Mentre costui parlava ancora, ne venne un altro, che disse: Il fuoco di Dio è caduto dal cielo, e si è appreso al minuto bestiame, ed a’ servitori, e li ha consumati; ed io tutto solvo sono scampato per rapportartelo.</verse>
        <verse osisID='Job.1.17'>Mentre costui parlava ancora, ne venne un altro, che disse: De’ Caldei, in tre schiere, sono scorsi sopra i cammelli, e li hanno rapiti, ed hanno messi a fil di spada i servitori; ed io tutto solo sono scampato per rapportartelo.</verse>
        <verse osisID='Job.1.18'>Mentre costui parlava, ne venne un altro, che disse: I tuoi figliuoli e le tue figliuole mangiavano e bevevano del vino in casa del lor fratel maggiore;</verse>
        <verse osisID='Job.1.19'>ed ecco, un gran vento è venuto di là dal deserto, il quale ha dato ne’ quattro canti della casa, ed ella è caduta sopra i giovani, onde son morti; ed io tutto solo sono scampato per rapportartelo</verse>
        <verse osisID='Job.1.20'>Allora Giobbe si levò, e stracciò il suo mantello, e si tondè il capo, e si gittò a terra, e adorò.</verse>
        <verse osisID='Job.1.21'>E disse: Io sono uscito ignudo del seno di mia madre, ignudo altresì ritornerò là. Il Signore ha dato, il Signore ha tolto; sia benedetto il Nome del Signore.</verse>
        <verse osisID='Job.1.22'>In tutto ciò Giobbe non peccò, e non attribuì a Dio nulla di mal fatto</verse>
      </chapter>
      <chapter osisID='Job.2'>
        <verse osisID='Job.2.1'>Or avvenne un dì, che i figliuoli di Dio vennero a presentarsi davanti al Signore; e Satana venne anch’egli per mezzo loro a presentarsi davanti al Signore.</verse>
        <verse osisID='Job.2.2'>E il Signore disse a Satana: Onde vieni? E Satana rispose al Signore, e disse: Da aggirar la terra, e da passeggiar per essa.</verse>
        <verse osisID='Job.2.3'>E il Signore disse a Satana: Hai tu posto mente al mio servitore Giobbe? come nella terra non vi è uomo intiero e diritto, che tema Iddio, e si ritragga dal male, come esso? ed anche persevera egli nella sua integrità, benchè tu mi abbi incitato contro a lui, per distruggerlo senza cagione.</verse>
        <verse osisID='Job.2.4'>E Satana rispose al Signore, e disse: Pelle per pelle; ma l’uomo darà tutto ciò ch’egli ha per la sua vita.</verse>
        <verse osisID='Job.2.5'>Ma ora, stendi pur la mano, e tocca le sue ossa, e la sua carne; e vedrai se non ti maledice in faccia.</verse>
        <verse osisID='Job.2.6'>E il Signore disse a Satana: Eccolo in man tua; sol guardati di toccar la sua vita</verse>
        <verse osisID='Job.2.7'>E Satana, partitosi dal cospetto del Signore, percosse Giobbe d’un’ulcera maligna, dalla pianta del piè infino alla sommità del capo.</verse>
        <verse osisID='Job.2.8'>Ed egli si prese un testo per grattarsi, ed era assiso per mezzo le ceneri.</verse>
        <verse osisID='Job.2.9'>E la sua moglie gli disse: Ancora perseveri tu nella tua integrità? benedici Iddio, e muori.</verse>
        <verse osisID='Job.2.10'>Ma egli le disse: Tu parli come una d’infra le donne stolte; sì avremmo noi ricevuto da Dio il bene, e non riceveremmo il male? In tutto ciò Giobbe non peccò con le sue labbra</verse>
        <verse osisID='Job.2.11'>OR tre amici di Giobbe: Elifaz Temanita, Bildad Suhita, e Sofar Naamatita, avendo udito tutto questo male che gli era sopraggiunto, se ne vennero, ciascuno dal suo luogo; e si trovarono insieme, per venire a condolersi con lui, ed a consolarlo.</verse>
        <verse osisID='Job.2.12'>E levati gli occhi da lungi, nol riconobbero; e alzarono la voce, e piansero; e ciascun di loro stracciò il suo mantello, e si sparsero della polvere in su la testa, gittandola verso il cielo.</verse>
        <verse osisID='Job.2.13'>E sedettero con lui in terra per sette giorni, e per sette notti; e niuno gli disse alcuna parola; perciocchè vedevano che la doglia era molto grande</verse>
      </chapter>
      <chapter osisID='Job.3'>
        <verse osisID='Job.3.1'>DOPO questo, Giobbe aprì la sua bocca, e maledisse il suo giorno.</verse>
        <verse osisID='Job.3.2'>E prese a dire:</verse>
        <verse osisID='Job.3.3'>Possa perire il giorno nel quale io nacqui, E la notte che fu detto: Un maschio è nato.</verse>
        <verse osisID='Job.3.4'>Quel giorno sia tenebroso; Iddio non ne abbia cura da alto, E non risplenda la luce sopra esso.</verse>
        <verse osisID='Job.3.5'>Tenebre, ed ombra di morte rendanlo immondo; La nuvola dimori sopra esso; Queste cose rendanlo spaventevole, quali sono i giorni più acerbi.</verse>
        <verse osisID='Job.3.6'>Caligine ingombri quella notte; Non rallegrisi fra i giorni dell’anno, Non sia annoverata fra i mesi.</verse>
        <verse osisID='Job.3.7'>Ecco, quella notte sia solitaria, Non facciansi in essa canti alcuni.</verse>
        <verse osisID='Job.3.8'>Maledicanla coloro che maledicono i giorni, I quali son sempre apparecchiati a far nuovi lamenti.</verse>
        <verse osisID='Job.3.9'>Oscurinsi le stelle del suo vespro; Aspetti la luce, ma non ne venga alcuna, E non vegga le palpebre dell’alba;</verse>
        <verse osisID='Job.3.10'>Perciocchè non serrò gli usci del seno di mia madre, E non fece sì che gli occhi miei non vedessero l’affanno</verse>
        <verse osisID='Job.3.11'>Perchè non morii io dalla matrice? Perchè non trapassai come prima uscii del seno?</verse>
        <verse osisID='Job.3.12'>Perchè mi furono pòrte le ginocchia? Perchè le mammelle, acciocchè io poppassi?</verse>
        <verse osisID='Job.3.13'>Conciossiachè ora giacerei, e mi riposerei; Io dormirei, e pezzo fa sarei in riposo,</verse>
        <verse osisID='Job.3.14'>Con i re, e con i consiglieri della terra, I quali edificavano i luoghi deserti;</verse>
        <verse osisID='Job.3.15'>Ovvero co’ principi, che aveano dell’oro, Ed empievano le lor case d’argento;</verse>
        <verse osisID='Job.3.16'>Ovvero anche del tutto non sarei stato, come un abortivo nascosto, Come il feto che non ha veduta la luce.</verse>
        <verse osisID='Job.3.17'>Quivi cessano gli empi di travagliare altrui, E quivi si riposano gli stanchi.</verse>
        <verse osisID='Job.3.18'>Parimente i prigioni hanno requie, E non odono più la voce del sollecitator delle opere.</verse>
        <verse osisID='Job.3.19'>Quivi è il piccolo e il grande; E il servo franco del suo signore</verse>
        <verse osisID='Job.3.20'>Perchè dà egli la luce al miserabile, E la vita a coloro che sono in amaritudine d’animo?</verse>
        <verse osisID='Job.3.21'>I quali aspettano la morte, e pure ella non viene; E la ricercano più che tesori nascosti;</verse>
        <verse osisID='Job.3.22'>E si rallegrano, fino a festeggiarne, E gioiscono, quando hanno trovato il sepolcro.</verse>
        <verse osisID='Job.3.23'>Perchè dà egli la luce all’uomo, la cui via è nascosta, E il quale Iddio ha assiepato d’ogn’intorno?</verse>
        <verse osisID='Job.3.24'>Conciossiachè, avanti che io prenda il mio cibo, il mio sospiro venga, E i miei ruggiti si versino come acqua.</verse>
        <verse osisID='Job.3.25'>Perchè ciò di che io avea spavento mi è avvenuto, E mi è sopraggiunto quello di che avea paura.</verse>
        <verse osisID='Job.3.26'>Io non ho avuta tranquillità, nè riposo, nè quiete; Ed è venuto il turbamento</verse>
      </chapter>
      <chapter osisID='Job.4'>
        <verse osisID='Job.4.1'>ED Elifaz Temanita rispose, e disse:</verse>
        <verse osisID='Job.4.2'>Se noi imprendiamo a parlarti, ti sarà egli molesto? Ma pur chi potrebbe rattener le parole?</verse>
        <verse osisID='Job.4.3'>Ecco, tu correggevi molti, E rinforzavi le mani rimesse.</verse>
        <verse osisID='Job.4.4'>I tuoi ragionamenti ridirizzavano quelli che vacillavano, E tu raffermavi le ginocchia che piegavano.</verse>
        <verse osisID='Job.4.5'>Ma ora che il male ti è avvenuto, tu te ne affanni; Ora ch’è giunto fino a te, tu ne sei smarrito.</verse>
        <verse osisID='Job.4.6'>La tua pietà non è ella stata la tua speranza, E l’integrità delle tue vie la tua aspettazione?
			</verse>
        <verse osisID='Job.4.7'>Deh! rammemorati, quale innocente perì mai, Ed ove furono gli uomini diritti mai distrutti?</verse>
        <verse osisID='Job.4.8'>Siccome io ho veduto che quelli che arano l’iniquità, E seminano la perversità, la mietono.</verse>
        <verse osisID='Job.4.9'>Essi periscono per l’alito di Dio, E son consumati dal soffiar delle sue nari.</verse>
        <verse osisID='Job.4.10'>Il ruggito del leone, e il grido del fier leone son ribattuti; E i denti de’ leoncelli sono stritolati.</verse>
        <verse osisID='Job.4.11'>Il vecchio leone perisce per mancamento di preda, E i figli della leonessa son dissipati</verse>
        <verse osisID='Job.4.12'>Or mi è stata di nascosto significata una parola, E l’orecchio mio ne ha ritenuto un poco.</verse>
        <verse osisID='Job.4.13'>Fra le immaginazioni delle visioni notturne, Quando il più profondo sonno cade sopra gli uomini,</verse>
        <verse osisID='Job.4.14'>Mi è venuto uno spavento ed un tremito, Che ha spaventate tutte quante le mie ossa.</verse>
        <verse osisID='Job.4.15'>Ed uno spirito è passato davanti a me, Che mi ha fatto arricciare i peli della mia carne;</verse>
        <verse osisID='Job.4.16'>Egli si è fermato, ed io non ho riconosciuto il suo aspetto; Una sembianza è stata davanti agli occhi miei, Ed io ho udita una voce sommessa che diceva:</verse>
        <verse osisID='Job.4.17'>L’uomo sarebbe egli giustificato da Dio? L’uomo sarebbe egli giudicato puro dal suo fattore?</verse>
        <verse osisID='Job.4.18'>Ecco, egli non si fida ne’ suoi servitori, E scorge della temerità ne’ suoi Angeli.</verse>
        <verse osisID='Job.4.19'>Quanto più in coloro che abitano in case di fango, Il cui fondamento è nella polvere, E che son ridotti in polvere, esposti a’ vermi?</verse>
        <verse osisID='Job.4.20'>Dalla mattina alla sera sono stritolati, E periscono in perpetuo, senza che alcuno vi ponga mente.</verse>
        <verse osisID='Job.4.21'>L’eccellenza ch’era in loro non si diparte ella? Muoiono, ma non con sapienza</verse>
      </chapter>
      <chapter osisID='Job.5'>
        <verse osisID='Job.5.1'>Grida pure, vi sarà egli alcuno che ti risponda? Ed a cui d’infra i santi ti rivolgerai tu?</verse>
        <verse osisID='Job.5.2'>Conciossiachè il cruccio uccida il pazzo, E lo sdegno faccia morir lo stolto.</verse>
        <verse osisID='Job.5.3'>Io ho veduto il pazzo che si radicava; Ma incontanente ho maledetto il suo abitacolo.</verse>
        <verse osisID='Job.5.4'>I suoi figliuoli son lungi dalla salvezza, E sono oppressati nella porta, senza che alcuno li riscuota.</verse>
        <verse osisID='Job.5.5'>L’affamato divora la ricolta di esso, E la rapisce di mezzo le spine; E i ladroni trangugiano le sue facoltà</verse>
        <verse osisID='Job.5.6'>Perciocchè la sventura non ispunta dalla polvere, E il dolore non germoglia dalla terra;</verse>
        <verse osisID='Job.5.7'>Benchè l’uomo nasca per soffrire, Come le faville delle brace per volare in alto.</verse>
        <verse osisID='Job.5.8'>Ma quant’è a me, io ricercherei pure Iddio, Ed addirizzerei il mio ragionamento a Dio;</verse>
        <verse osisID='Job.5.9'>Il quale fa cose sì grandi, che non si posson investigare; E tante cose maravigliose, che non si possono annoverare;</verse>
        <verse osisID='Job.5.10'>Che manda la pioggia in su la terra, E le acque in su le campagne;</verse>
        <verse osisID='Job.5.11'>Che innalza i bassi, E fa che quelli ch’erano in duolo sono esaltati per salvazione;</verse>
        <verse osisID='Job.5.12'>Che disperde i pensieri degli astuti, E fa che le lor mani non possono far nulla di bene ordinato.</verse>
        <verse osisID='Job.5.13'>Egli soprapprende i savi nella loro astuzia, E fa che il consiglio de’ perversi va in ruina.</verse>
        <verse osisID='Job.5.14'>Di giorno scontrano tenebre, E in pien mezzodì vanno a tentone come di notte.</verse>
        <verse osisID='Job.5.15'>Ma egli salva il bisognoso dalla spada, Dalla gola loro, e dalla mano del possente.</verse>
        <verse osisID='Job.5.16'>E vi è qualche speranza per lo misero; Ma l’iniquità ha la bocca turata</verse>
        <verse osisID='Job.5.17'>Ecco, beato è l’uomo, il quale Iddio castiga; E però non disdegnar la correzione dell’Onnipotente.</verse>
        <verse osisID='Job.5.18'>Perciocchè egli è quel che manda la doglia e altresì la fascia; Egli è quel che fa la piaga, e le sue mani altresì guariscono.</verse>
        <verse osisID='Job.5.19'>In sei afflizioni egli ti libererà, Ed in sette il male non ti toccherà.</verse>
        <verse osisID='Job.5.20'>In tempo di fame egli ti riscoterà dalla morte, E in tempo di guerra dalla spada.</verse>
        <verse osisID='Job.5.21'>Al tempo del flagello della lingua tu sarai nascosto; E non temerai la desolazione, quando verrà.</verse>
        <verse osisID='Job.5.22'>Tu riderai del guasto e della carestia; E non temerai delle fiere della terra.</verse>
        <verse osisID='Job.5.23'>Perciocchè tu avrai patto eziandio con le pietre de’ campi; E le fiere della campagna ti saranno rendute pacifiche.</verse>
        <verse osisID='Job.5.24'>E tu conoscerai per prova che il tuo padiglione non sarà se non pace, E governerai la tua casa, e nulla ti verrà fallito.</verse>
        <verse osisID='Job.5.25'>E riconoscerai che la tua progenie sarà molta, E che i tuoi discendenti saranno come l’erba della terra.</verse>
        <verse osisID='Job.5.26'>Tu entrerai in estrema vecchiezza nel sepolcro, Come la bica delle biade è accumulata al suo tempo.</verse>
        <verse osisID='Job.5.27'>Ecco ciò noi ti diciamo; noi l’abbiamo investigato; egli è così; Ascoltalo, e riconoscilo</verse>
      </chapter>
      <chapter osisID='Job.6'>
        <verse osisID='Job.6.1'>E GIOBBE rispose e disse:</verse>
        <verse osisID='Job.6.2'>Fosse pur lo sdegno mio ben pesato, E fosse parimente la mia calamità levata in una bilancia!</verse>
        <verse osisID='Job.6.3'>Perciocchè ora sarebbe trovata più pesante che la rena del mare; E però le mie parole vanno all’estremo.</verse>
        <verse osisID='Job.6.4'>Perchè le saette dell’Onnipotente sono dentro di me, E lo spirito mio ne beve il veleno; Gli spaventi di Dio sono ordinati in battaglia contro a me.</verse>
        <verse osisID='Job.6.5'>L’asino salvatico raglia egli presso all’erba? Il bue mugghia egli presso alla sua pastura?</verse>
        <verse osisID='Job.6.6'>Una cosa insipida si mangia ella senza sale? Evvi sapore nella chiara ch’è intorno al torlo dell’uovo?</verse>
        <verse osisID='Job.6.7'>Le cose che l’anima mia avrebbe ricusate pur di toccare Sono ora i miei dolorosi cibi</verse>
        <verse osisID='Job.6.8'>Oh! venisse pur quel ch’io chieggio, e concedessemi Iddio quel ch’io aspetto!</verse>
        <verse osisID='Job.6.9'>E piacesse a Dio di tritarmi, Di sciorre la sua mano, e di disfarmi!</verse>
        <verse osisID='Job.6.10'>Questa sarebbe pure ancora la mia consolazione, Benchè io arda di dolore, e ch’egli non mi risparmi, Che io non ho nascoste le parole del Santo.</verse>
        <verse osisID='Job.6.11'>Quale è la mia forza, per isperare? E quale è il termine che mi è posto, per prolungar l’aspettazione dell’anima mia?</verse>
        <verse osisID='Job.6.12'>La mia forza è ella come la forza delle pietre? La mia carne è ella di rame?</verse>
        <verse osisID='Job.6.13'>Non è egli così che io non ho più alcun ristoro in me? E che ogni modo di sussistere è cacciato lontan da me?
			</verse>
        <verse osisID='Job.6.14'>Benignità dovrebbe essere usata dall’amico inverso colui ch’è tutto strutto; Ma esso ha abbandonato il timor dell’Onnipotente,</verse>
        <verse osisID='Job.6.15'>I miei fratelli mi hanno fallito, a guisa di un ruscello, Come rapidi torrenti che trapassano via;</verse>
        <verse osisID='Job.6.16'>I quali sono scuri per lo ghiaccio; E sopra cui la neve si ammonzicchia;</verse>
        <verse osisID='Job.6.17'>Ma poi, al tempo che corrono, vengono meno, Quando sentono il caldo, spariscono dal luogo loro.</verse>
        <verse osisID='Job.6.18'>I sentieri del corso loro si contorcono, Essi si riducono a nulla, e si perdono.</verse>
        <verse osisID='Job.6.19'>Le schiere de’ viandanti di Tema li riguardavano, Le carovane di Seba ne aveano presa speranza;</verse>
        <verse osisID='Job.6.20'>Ma si vergognano di esservisi fidati; Essendo giunti fin là, sono confusi.</verse>
        <verse osisID='Job.6.21'>Perciocchè ora voi siete venuti a niente; Avete veduta la ruina, ed avete avuta paura</verse>
        <verse osisID='Job.6.22'>Vi ho io detto: Datemi, E fate presenti delle vostre facoltà per me?</verse>
        <verse osisID='Job.6.23'>E liberatemi di man del nemico, E riscuotetemi di man de’ violenti?</verse>
        <verse osisID='Job.6.24'>Insegnatemi, ed io mi tacerò; E ammaestratemi, se pure ho errato in qualche cosa.</verse>
        <verse osisID='Job.6.25'>Quanto son potenti le parole di dirittura! E che potrà in esse riprendere alcun di voi?</verse>
        <verse osisID='Job.6.26'>Stimate voi che parlare sia convincere? E che i ragionamenti di un uomo che ha perduta ogni speranza non sieno altro che vento?</verse>
        <verse osisID='Job.6.27'>E pure ancora voi vi gittate addosso all’orfano, E cercate di far traboccare il vostro amico.</verse>
        <verse osisID='Job.6.28'>Ora dunque piacciavi riguardare a me, E se io mento in vostra presenza.</verse>
        <verse osisID='Job.6.29'>Deh! ravvedetevi; che non siavi iniquità; Da capo, il dico, ravvedetevi, io son giusto in questo affare.</verse>
        <verse osisID='Job.6.30'>Evvi egli iniquità nella mia lingua? Il mio palato non sa egli discerner le cose perverse?
			</verse>
      </chapter>
      <chapter osisID='Job.7'>
        <verse osisID='Job.7.1'>Non ha l’uomo un termine della sua milizia in su la terra? E non sono i suoi giorni simili a quelli di un mercenario?</verse>
        <verse osisID='Job.7.2'>Come il servo aspira all’ombra, E il mercenario aspetta il premio della sua opera;</verse>
        <verse osisID='Job.7.3'>Così mi sono stati dati per eredità de’ mesi molesti; E mi sono state assegnate per parte mia notti penose.</verse>
        <verse osisID='Job.7.4'>Se mi son posto a giacere, dico: Quando mi leverò? Quando sarà passata la notte? E mi stanco di dimenarmi fino all’alba.</verse>
        <verse osisID='Job.7.5'>La mia carne è rivestita di vermini, e di gromma di terra; La mia pelle si schianta, e si disfa.</verse>
        <verse osisID='Job.7.6'>I miei giorni son passati via più leggermente che la spola del tessitore, E son venuti meno senza speranza</verse>
        <verse osisID='Job.7.7'>Ricordati che la mia vita è un vento, Che l’occhio mio non tornerà più a vedere il bene.</verse>
        <verse osisID='Job.7.8'>L’occhio di chi mi vede non mi riguarderà più; Se tu rivolgi gli occhi verso me, io non sarò più.</verse>
        <verse osisID='Job.7.9'>Come la nuvola si dilegua, e se ne va via; Così chi scende nel sepolcro non ne salirà più fuori.</verse>
        <verse osisID='Job.7.10'>Egli non ritornerà più a casa sua, E il luogo suo non lo riconoscerà più.</verse>
        <verse osisID='Job.7.11'>Io altresì non ratterrò la mia bocca; Io parlerò nell’angoscia del mio spirito, Io mi lamenterò nell’amaritudine dell’anima mia.</verse>
        <verse osisID='Job.7.12'>Sono io un mare, o una balena, Che tu mi ponga guardia attorno?</verse>
        <verse osisID='Job.7.13'>Quando io dico: La mia lettiera mi darà alleggiamento, Il mio letto solleverà parte del mio lamento;</verse>
        <verse osisID='Job.7.14'>Allora tu mi sgomenti con sogni, E mi spaventi con visioni.</verse>
        <verse osisID='Job.7.15'>Talchè io nell’animo sceglierei innanzi di essere strangolato, E innanzi vorrei la morte che le mie ossa.</verse>
        <verse osisID='Job.7.16'>Io son tutto strutto; io non viverò in perpetuo; Cessati da me; conciossiachè i miei giorni non sieno altro che vanità</verse>
        <verse osisID='Job.7.17'>Che cosa è l’uomo, che tu ne faccia sì grande stima, Che tu ponga mente ad esso?</verse>
        <verse osisID='Job.7.18'>E che tu lo visiti ogni mattina, E ad ogni momento l’esamini?</verse>
        <verse osisID='Job.7.19'>Fino a quando non ti rivolgerai indietro da me, E non mi darai alcuna posa, Tanto che io possa inghiottir la mia saliva?</verse>
        <verse osisID='Job.7.20'>Io ho peccato; che opererò inverso te, o Guardiano degli uomini? Perchè mi hai posto per tuo bersaglio, E perchè sono io grave a me stesso?</verse>
        <verse osisID='Job.7.21'>E perchè non perdoni il mio misfatto, E non rimuovi la mia iniquità? Conciossiachè di presente giacerò nella polvere; E, se poi tu mi ricerchi, io non sarò più</verse>
      </chapter>
      <chapter osisID='Job.8'>
        <verse osisID='Job.8.1'>E BILDAD Suhita rispose, e disse:</verse>
        <verse osisID='Job.8.2'>Infino a quando proferirai tali ragionamenti, E saranno le parole della tua bocca come un vento impetuoso?</verse>
        <verse osisID='Job.8.3'>Iddio pervertirebbe egli il giudicio? L’Onnipotente pervertirebbe egli la giustizia?</verse>
        <verse osisID='Job.8.4'>Se i tuoi figliuoli hanno peccato contro a lui, Egli altresì li ha dati in mano del lor misfatto.</verse>
        <verse osisID='Job.8.5'>Ma quant’è a te, se tu ricerchi Iddio, E chiedi grazia all’Onnipotente;</verse>
        <verse osisID='Job.8.6'>Se tu sei puro e diritto, Certamente egli si risveglierà di presente in favor tuo, E farà prosperare il tuo giusto abitacolo.</verse>
        <verse osisID='Job.8.7'>E la tua condizione di prima sarà stata piccola, E l’ultima diventerà grandissima</verse>
        <verse osisID='Job.8.8'>Perciocchè domanda pur le età primiere, E disponti ad informarti da’ padri loro;</verse>
        <verse osisID='Job.8.9'>Imperocchè, quant’è a noi, siamo sol da ieri in qua, E non abbiamo intendimento; Perchè i nostri giorni son come un’ombra sopra la terra;</verse>
        <verse osisID='Job.8.10'>Non insegnerannoti essi, e non parlerannoti, E non trarranno essi fuori ragionamenti dal cuor loro?</verse>
        <verse osisID='Job.8.11'>Il giunco sorgerà egli senza pantano? L’erba de’ prati crescerà ella senz’acqua?</verse>
        <verse osisID='Job.8.12'>E pure, mentre è ancor verde, e non è ancora segata, Si secca avanti ogni altra erba.</verse>
        <verse osisID='Job.8.13'>Tali son le vie di tutti quelli che dimenticano Iddio, E così perirà la speranza dell’ipocrita;</verse>
        <verse osisID='Job.8.14'>La cui speranza sarà troncata, E la cui confidanza sarà una casa di ragnolo.</verse>
        <verse osisID='Job.8.15'>Egli si appoggerà in su la casa sua, ma quella non istarà ferma; Egli si atterrà ad essa, ma ella non istarà in piè.</verse>
        <verse osisID='Job.8.16'>Egli è verdeggiante al sole, E i suoi rami si spandono fuori in sul giardino, nel quale è piantato;</verse>
        <verse osisID='Job.8.17'>Le sue radici s’intralciano presso alla fonte, Egli mira la casa di pietra.</verse>
        <verse osisID='Job.8.18'>Ma, se alcuno lo manderà in ruina, divellendolo dal luogo suo, Questo lo rinnegherà dicendo: Io non ti vidi giammai.</verse>
        <verse osisID='Job.8.19'>Ecco, tale è l’allegrezza della sua via, E dalla polvere ne germoglieranno altri</verse>
        <verse osisID='Job.8.20'>Ecco, Iddio non disdegna l’uomo intiero; Ma altresì non presta la mano a’ maligni.</verse>
        <verse osisID='Job.8.21'>Ancora empierà egli la tua bocca di riso, E le tue labbra di giubilo.</verse>
        <verse osisID='Job.8.22'>Quelli che ti odiano saranno vestiti di vergogna; Ma il tabernacolo degli empi non sarà più</verse>
      </chapter>
      <chapter osisID='Job.9'>
        <verse osisID='Job.9.1'>E GIOBBE rispose e disse:</verse>
        <verse osisID='Job.9.2'>Veramente io so ch’egli è così; E come si giustificherebbe l’uomo appo Iddio?</verse>
        <verse osisID='Job.9.3'>Se Iddio vuol litigar con lui, Egli non gli potrà rispondere d’infra mille articoli ad un solo.</verse>
        <verse osisID='Job.9.4'>Egli è savio di cuore, e potente di forza; Chi si è mai indurato contro a lui, ed è prosperato?</verse>
        <verse osisID='Job.9.5'>Contro a lui, che spianta i monti, Senza che si possa sapere come egli li abbia rivolti sottosopra nella sua ira;</verse>
        <verse osisID='Job.9.6'>Che crolla la terra, e la smuove dal luogo suo; E da cui le colonne di essa sono scosse;</verse>
        <verse osisID='Job.9.7'>Che parla al sole, ed esso non si leva; Che tiene suggellate le stelle;</verse>
        <verse osisID='Job.9.8'>Che distende tutto solo i cieli, E calca le sommità del mare;</verse>
        <verse osisID='Job.9.9'>Che ha fatto i segni del Carro, dell’Orione, delle Gallinelle, E quelli che sono in fondo all’Austro;</verse>
        <verse osisID='Job.9.10'>Che fa cose tanto grandi, che non si possono investigare; E tante cose maravigliose che non si possono annoverare.</verse>
        <verse osisID='Job.9.11'>Ecco, egli passerà davanti a me, ed io nol vedrò; Ripasserà, ed io non lo scorgerò.</verse>
        <verse osisID='Job.9.12'>Ecco, egli rapirà, e chi gli farà far restituzione? Chi gli dirà: Che fai?</verse>
        <verse osisID='Job.9.13'>Iddio non raffrena l’ira sua; Sotto lui sono atterrati i bravi campioni</verse>
        <verse osisID='Job.9.14'>Quanto meno gli risponderei io, Ed userei parole scelte contro a lui?</verse>
        <verse osisID='Job.9.15'>Io, che quantunque fossi giusto, non risponderei, Anzi chiederei grazia al mio Giudice.</verse>
        <verse osisID='Job.9.16'>Se io grido, ed egli mi risponde, Pur non potrò credere ch’egli abbia ascoltata la mia voce;</verse>
        <verse osisID='Job.9.17'>Conciossiachè egli mi abbia conquiso con un turbo, E mi abbia date di molte battiture senza cagione.</verse>
        <verse osisID='Job.9.18'>Egli non mi permette pur di respirare; Perciocchè egli mi sazia di amaritudini.</verse>
        <verse osisID='Job.9.19'>Se si tratta di forza, ecco, egli è potente; Se di giudicio, chi mi citerà?</verse>
        <verse osisID='Job.9.20'>Benchè io sia giusto, la mia bocca mi condannerà; Quantunque io sia intiero, ella mi dichiarerà perverso.</verse>
        <verse osisID='Job.9.21'>Benchè io sia intiero, io non riconoscerò me stesso; Io avrò a sdegno la vita mia</verse>
        <verse osisID='Job.9.22'>Egli è tutt’uno; perciò ho detto: Egli distrugge ugualmente l’uomo intiero e l’empio.</verse>
        <verse osisID='Job.9.23'>Se è un flagello, egli uccide in un momento; Ma egli si beffa della prova degl’innocenti.</verse>
        <verse osisID='Job.9.24'>La terra è data in mano all’empio, Il qual copre la faccia de’ giudici di essa. Ora, se Iddio non fa questo, chi è egli dunque?
			</verse>
        <verse osisID='Job.9.25'>Ma i miei giorni sono stati più leggieri che un corriero; Son fuggiti via, non hanno goduto il bene;</verse>
        <verse osisID='Job.9.26'>Son trascorsi come saette, Come un’aquila che vola frettolosa al pasto.</verse>
        <verse osisID='Job.9.27'>Se io dico: Io dimenticherò il mio lamento, Io lascerò il mio cruccio, e mi rinforzerò;</verse>
        <verse osisID='Job.9.28'>Io sono spaventato di tutti i miei tormenti, Io so che tu non mi reputerai innocente.</verse>
        <verse osisID='Job.9.29'>Io sarò reo; Perchè adunque mi affaticherei in vano?</verse>
        <verse osisID='Job.9.30'>Quando io mi fossi lavato con acque di neve, E nettatomi le mani col sapone;</verse>
        <verse osisID='Job.9.31'>Allora pure tu mi tufferesti in una fossa, E i miei vestimenti mi avrebbero in abbominio.</verse>
        <verse osisID='Job.9.32'>Perciocchè egli non è un uomo, come son io, perchè io gli risponda, E perchè noi veniamo insieme a giudicio.</verse>
        <verse osisID='Job.9.33'>Ei non v’è niuno che possa dar sentenza fra noi, Che possa metter la mano sopra amendue noi.</verse>
        <verse osisID='Job.9.34'>Ma rimuova egli pur la sua verga d’addosso a me, E non mi conturbi il suo spavento.</verse>
        <verse osisID='Job.9.35'>Allora io parlerò, e non avrò paura di lui; Perciocchè in questo stato io non sono in me stesso</verse>
      </chapter>
      <chapter osisID='Job.10'>
        <verse osisID='Job.10.1'>L’anima mia si annoia della mia vita. Io mi lascerò scorrere addosso il mio lamento; Io parlerò nell’amaritudine dell’anima mia.</verse>
        <verse osisID='Job.10.2'>Io dirò a Dio: Non condannarmi; Fammi assapere perchè tu litighi meco.</verse>
        <verse osisID='Job.10.3'>Ti par egli ben fatto di oppressare, Di sdegnar l’opera delle tue mani, E di risplendere sopra il consiglio degli empi?</verse>
        <verse osisID='Job.10.4'>Hai tu occhi di carne? Vedi tu come vede l’uomo?</verse>
        <verse osisID='Job.10.5'>Sono i tuoi giorni come i giorni dell’uomo mortale? Sono i tuoi anni come l’età umana?</verse>
        <verse osisID='Job.10.6'>Che tu faccia inchiesta della mia iniquità, E prenda informazione del mio peccato?</verse>
        <verse osisID='Job.10.7'>A te si appartiene di conoscere che io non son reo; E non vi è niuno che riscuota dalla tua mano</verse>
        <verse osisID='Job.10.8'>Le tue mani mi hanno formato e composto; E tu mi distruggi tutto quanto d’ogn’intorno.</verse>
        <verse osisID='Job.10.9'>Deh! ricordati che tu mi hai formato come dell’argilla; E tu mi fai ritornare in polvere.</verse>
        <verse osisID='Job.10.10'>Non mi hai tu colato come latte, E fatto rappigliar come un cacio?</verse>
        <verse osisID='Job.10.11'>Tu mi hai vestito di pelle e di carne E mi hai contesto d’ossa e di nervi.</verse>
        <verse osisID='Job.10.12'>Tu mi hai data la vita, ed hai usata benignità inverso me; E la tua cura ha guardato lo spirito mio.</verse>
        <verse osisID='Job.10.13'>E pur tu avevi riposte queste cose nel cuor tuo; Io conosco che questo era appo te</verse>
        <verse osisID='Job.10.14'>Se io ho peccato, tu mi hai notato, E non mi hai assolto della mia iniquità.</verse>
        <verse osisID='Job.10.15'>Se io sono stato reo, guai a me; E se son giusto, non però alzo il capo, Essendo sazio d’ignominia, e veggendo la mia afflizione;</verse>
        <verse osisID='Job.10.16'>E se pur l’alzo, tu mi cacci a giusa di fiero leone, E torni a dimostrarti maraviglioso contro a me.</verse>
        <verse osisID='Job.10.17'>Tu mi produci in faccia nuovi testimoni tuoi; Tu accresci la tua indegnazione contro a me; Eserciti a muta sono sopra me.</verse>
        <verse osisID='Job.10.18'>Perchè dunque mi hai tratto fuor della matrice? Io vi sarei spirato, e l’occhio d’alcuno non mi avrebbe veduto.</verse>
        <verse osisID='Job.10.19'>Io sarei stato come se non avessi giammai avuto essere; Io sarei stato portato dal seno alla sepoltura.</verse>
        <verse osisID='Job.10.20'>I miei giorni non sono eglino poca cosa? cessa dunque, E rimanti da me, sì che io mi rinforzi un poco;</verse>
        <verse osisID='Job.10.21'>Avanti che io me ne vada alla terra delle tenebre, Dell’ombra della morte, onde mai non tornerò;</verse>
        <verse osisID='Job.10.22'>Alla terra d’oscurità simile a caligine; D’ombra di morte, ove non è ordine alcuno; E la quale, quando fa chiaro, è simile a caligine</verse>
      </chapter>
      <chapter osisID='Job.11'>
        <verse osisID='Job.11.1'>E SOFAR Naamatita rispose e disse:</verse>
        <verse osisID='Job.11.2'>Non risponderebbesi egli ad un uomo di tante parole? Ed un uomo loquace sarebbe egli per ciò reputato giusto?</verse>
        <verse osisID='Job.11.3'>Faranno le tue ciancie tacer gli uomini? Ti farai tu beffe, senza che alcuno ti faccia vergogna?</verse>
        <verse osisID='Job.11.4'>Or tu hai detto: La mia maniera di vita è pura, Ed io sono stato netto davanti agli occhi tuoi.</verse>
        <verse osisID='Job.11.5'>Ma volesse pure Iddio parlare, Ed aprir le sue labbra teco;</verse>
        <verse osisID='Job.11.6'>E dichiararti i segreti della sapienza; Perciocchè sono doppi; E tu conosceresti che Iddio ti fa portar pena minore Che la tua iniquità non merita di ragione</verse>
        <verse osisID='Job.11.7'>Potresti tu trovar modo d’investigare Iddio? Potresti tu trovar l’Onnipotente in perfezione?</verse>
        <verse osisID='Job.11.8'>Queste cose sono le altezze de’ cieli, che ci faresti? Son più profonde che l’inferno, come le conosceresti?</verse>
        <verse osisID='Job.11.9'>La lor distesa è più lunga che la terra, E la lor larghezza è più grande che il mare.</verse>
        <verse osisID='Job.11.10'>Se Iddio sovverte, ovvero s’egli serra, E raccoglie, chi ne lo storrà?</verse>
        <verse osisID='Job.11.11'>Perciocchè egli conosce gli uomini vani; E veggendo l’iniquità, non vi porrebbe egli mente?</verse>
        <verse osisID='Job.11.12'>Ma l’uomo è scemo di senno, e temerario di cuore; E nasce simile a un puledro di un asino salvatico</verse>
        <verse osisID='Job.11.13'>Se tu addirizzi il cuor tuo, E spieghi le palme delle tue mani a lui;</verse>
        <verse osisID='Job.11.14'>Se vi è iniquità nella tua mano, e tu l’allontani da te, E non lasci dimorare alcuna perversità ne’ tuoi tabernacoli;</verse>
        <verse osisID='Job.11.15'>Allora certamente tu alzerai la faccia netta di macchia, E sarai stabilito, e non avrai paura di nulla;</verse>
        <verse osisID='Job.11.16'>Perciocchè tu dimenticherai gli affanni, E te ne ricorderai come d’acque trascorse;</verse>
        <verse osisID='Job.11.17'>E ti si leverà un tempo più chiaro che il mezzodì; Tu risplenderai, tu sarai simile alla mattina;</verse>
        <verse osisID='Job.11.18'>E sarai in sicurtà; perciocchè vi sarà che sperare; E pianterai il tuo padiglione, e giacerai sicuramente;</verse>
        <verse osisID='Job.11.19'>E ti coricherai, e niuno ti spaventerà; E molti ti supplicheranno.</verse>
        <verse osisID='Job.11.20'>Ma gli occhi degli empi verranno meno, Ed ogni rifugio sarà perduto per loro; E la loro unica speranza sarà di render lo spirito</verse>
      </chapter>
      <chapter osisID='Job.12'>
        <verse osisID='Job.12.1'>E GIOBBE rispose, e disse:</verse>
        <verse osisID='Job.12.2'>Sì, veramente voi siete tutt’un popolo, E la sapienza morrà con voi.</verse>
        <verse osisID='Job.12.3'>Anch’io ho senno come voi; Io non sono da men di voi; Ed appo cui non sono cotali cose?</verse>
        <verse osisID='Job.12.4'>Io son quell’uomo ch’è schernito dal suo amico; Ma un tale invoca Iddio, ed egli gli risponderà; L’uomo giusto ed intiero è schernito.</verse>
        <verse osisID='Job.12.5'>Colui che sta per isdrucciolare col piè, E, per estimazione di chi è felice, un tizzone sprezzato</verse>
        <verse osisID='Job.12.6'>I tabernacoli de’ ladroni prosperano, E v’è ogni sicurtà per quelli che dispettano Iddio, Nelle cui mani egli fa cadere ciò che desiderano.</verse>
        <verse osisID='Job.12.7'>E in vero, domandane pur le bestie, ed esse tu l’insegneranno; E gli uccelli del cielo, ed essi te lo dichiareranno;</verse>
        <verse osisID='Job.12.8'>Ovvero, ragionane con la terra, ed essa te l’insegnerà; I pesci del mare eziandio te lo racconteranno.</verse>
        <verse osisID='Job.12.9'>Fra tutte queste creature, Quale è quella che non sappia che la mano del Signore fa questo?</verse>
        <verse osisID='Job.12.10'>Nella cui mano è l’anima d’ogni uomo vivente, E lo spirito d’ogni carne umana.</verse>
        <verse osisID='Job.12.11'>L’orecchio non prova egli le parole, Come il palato assapora le vivande?
			</verse>
        <verse osisID='Job.12.12'>Ne’ vecchi è la sapienza, E nella grande età è la prudenza.</verse>
        <verse osisID='Job.12.13'>Appo lui è la sapienza e la forza; A lui appartiene il consiglio e l’intelligenza.</verse>
        <verse osisID='Job.12.14'>Ecco, se egli ruina, la cosa non può esser riedificata; Se serra alcuno, non gli può essere aperto.</verse>
        <verse osisID='Job.12.15'>Ecco, se egli rattiene le acque, elle si seccano; E se le lascia scorrere, rivoltano la terra sottosopra.</verse>
        <verse osisID='Job.12.16'>Appo lui è forza e ragione; A lui appartiene chi erra, e chi fa errare.</verse>
        <verse osisID='Job.12.17'>Egli ne mena i consiglieri spogliati, E fa impazzare i giudici.</verse>
        <verse osisID='Job.12.18'>Egli scioglie il legame dei re, E stringe la cinghia sopra i lor propri lombi.</verse>
        <verse osisID='Job.12.19'>Egli ne mena i rettori spogliati, E sovverte i possenti.</verse>
        <verse osisID='Job.12.20'>Egli toglie la favella agli eloquenti, E leva il senno a’ vecchi.</verse>
        <verse osisID='Job.12.21'>Egli spande lo sprezzo sopra i nobili, E rallenta la cintura de’ possenti.</verse>
        <verse osisID='Job.12.22'>Egli rivela le cose profonde, traendole fuor delle tenebre; E mette fuori alla luce l’ombra della morte.</verse>
        <verse osisID='Job.12.23'>Egli accresce le nazioni, ed altesì le distrugge; Egli sparge le genti, ed altresì le riduce insieme.</verse>
        <verse osisID='Job.12.24'>Egli toglie il senno a’ capi de’ popoli della terra, E li fa andar vagando per luoghi deserti, ove non ha via alcuna.</verse>
        <verse osisID='Job.12.25'>Vanno a tentone per le tenebre, senza luce alcuna: Ed egli li fa andare errando come un uomo ebbro</verse>
      </chapter>
      <chapter osisID='Job.13'>
        <verse osisID='Job.13.1'>Ecco, l’occhio mio ha vedute tutte queste cose, L’orecchio mio le ha udite, e le ha intese.</verse>
        <verse osisID='Job.13.2'>Quanto sapete voi, so anch’io; Io non son da men di voi.</verse>
        <verse osisID='Job.13.3'>E pure io parlerò all’Onnipotente; Io avrò a grado di venire a ragione con lui.</verse>
        <verse osisID='Job.13.4'>Ma certo, quant’è a voi, voi siete rappezzatori di menzogna; Voi siete medici da nulla tutti quanti.</verse>
        <verse osisID='Job.13.5'>Oh! vi taceste pur del tutto, Ciò vi sarebbe reputato in saviezza!</verse>
        <verse osisID='Job.13.6'>Deh! ascoltate la difesa della mia ragione, Ed attendete agli argomenti delle mie labbra.</verse>
        <verse osisID='Job.13.7'>Convienvisi in favor di Dio parlar perversamente, E per rispetto suo parlar frodolentemente?</verse>
        <verse osisID='Job.13.8'>Convienvisi aver riguardo alla qualità sua? Convienvisi litigar per Iddio?</verse>
        <verse osisID='Job.13.9'>Sarebbe egli ben per voi ch’egli vi esaminasse? Gabberestelo voi come si gabba un uomo?</verse>
        <verse osisID='Job.13.10'>Egli del certo vi arguirà, Se di nascosto avete riguardo alla qualità delle persone.</verse>
        <verse osisID='Job.13.11'>La sua altezza non vi sgomenterà ella? Lo spavento di lui non vi caderà egli addosso?</verse>
        <verse osisID='Job.13.12'>I vostri detti memorandi son simili a cenere; Ed i vostri sublimi ragionamenti a mucchi di fango</verse>
        <verse osisID='Job.13.13'>Tacetevi, e lasciatemi stare, ed io parlerò; E passimi addosso che che sia.</verse>
        <verse osisID='Job.13.14'>Perchè mi strappo io la carne co’ denti, E perchè tengo l’anima mia nella palma della mia mano?</verse>
        <verse osisID='Job.13.15'>Ecco, uccidami egli pure; sì spererò in lui; Ma tuttavia difenderò le mie vie nel suo cospetto.</verse>
        <verse osisID='Job.13.16'>Ed egli stesso mi sarà in salvazione; Perciocchè l’ipocrita non gli verrà davanti.</verse>
        <verse osisID='Job.13.17'>Ascoltate attentamente il mio ragionamento; Ed entrivi negli orecchi la mia dichiarazione.</verse>
        <verse osisID='Job.13.18'>Ecco ora, quando io avrò esposta per ordine la mia ragione, Io so che sarò trovato giusto.</verse>
        <verse osisID='Job.13.19'>Chi è colui che voglia litigar meco? Conciossiachè di presente mi tacerò, e spirerò.</verse>
        <verse osisID='Job.13.20'>Sol non farmi due cose, Ed allora io non mi nasconderò dal tuo cospetto.</verse>
        <verse osisID='Job.13.21'>Allontana la tua mano d’addosso a me, E non mi spaventi il tuo terrore.</verse>
        <verse osisID='Job.13.22'>E poi chiama, ed io risponderò; Ovvero, io parlerò, e tu rispondimi</verse>
        <verse osisID='Job.13.23'>Quante iniquità e peccati ho io? Mostrami il mio misfatto, e il mio peccato.</verse>
        <verse osisID='Job.13.24'>Perchè nascondi la tua faccia, E mi reputi tuo nemico?</verse>
        <verse osisID='Job.13.25'>Stritolerai tu una fronda sospinta? O perseguiterai tu della stoppia secca?</verse>
        <verse osisID='Job.13.26'>Che tu mi sentenzii a pene amare, E mi faccia eredar l’iniquità della mia fanciullezza!</verse>
        <verse osisID='Job.13.27'>E metta i miei piedi ne’ ceppi, E spii tutti i miei sentieri, E stampi le tue pedate in su le radici de’ miei piedi!</verse>
        <verse osisID='Job.13.28'>Onde costui si disfa come del legno intarlato, Come un vestimento roso dalle tignuole</verse>
      </chapter>
      <chapter osisID='Job.14'>
        <verse osisID='Job.14.1'>L’uomo nato di donna È di breve età, e pieno di travagli.</verse>
        <verse osisID='Job.14.2'>Egli esce fuori come un fiore, e poi è reciso; E fugge come l’ombra, e non istà fermo.</verse>
        <verse osisID='Job.14.3'>E pur tu apri gli occhi tuoi sopra un tale, E mi fai venire a giudicio teco!</verse>
        <verse osisID='Job.14.4'>Chi può trarre una cosa monda da una immonda? Niuno.</verse>
        <verse osisID='Job.14.5'>Poichè i suoi giorni son determinati, E che il numero de’ suoi mesi è appo te, E che tu gli hai posti i suoi termini, I quali egli non può trapassare,</verse>
        <verse osisID='Job.14.6'>Rivolgiti d’addosso a lui, sì ch’egli abbia alcuna posa, Infino a tanto che di buona voglia egli fornisca la sua giornata, come un mercenario</verse>
        <verse osisID='Job.14.7'>Perciocchè quantunque un albero sia tagliato, Pur vi è speranza per lui, ch’egli si rinnoverà ancora, E che i suoi rampolli non mancheranno.</verse>
        <verse osisID='Job.14.8'>Benchè la sua radice sia invecchiata nella terra, E il suo tronco sia morto nella polvere;</verse>
        <verse osisID='Job.14.9'>Pur nondimeno, tosto ch’egli sentirà l’acqua, rigermoglierà, E produrrà rami come una pianta novella.</verse>
        <verse osisID='Job.14.10'>Ma l’uomo muore, e si fiacca; E quando l’uomo è trapassato, ov’è egli?</verse>
        <verse osisID='Job.14.11'>Le acque se ne vanno via dal mare, E i fiumi si seccano, e si asciugano;</verse>
        <verse osisID='Job.14.12'>Così, quando l’uomo giace in terra, egli non risorge; Finchè non vi sieno più cieli, i morti non si risveglieranno, E non si desteranno dal sonno loro.</verse>
        <verse osisID='Job.14.13'>Oh! nascondessimi tu pur sottera, Ed occultassimi, finchè l’ira tua fosse racquetata; E ponessimi alcun termine, dopo il quale tu ti ricordassi di me!</verse>
        <verse osisID='Job.14.14'>Se l’uomo muore, può egli tornare in vita? Aspetterò io tutti i giorni del tempo determinato della mia vita, Finchè mi venga mutamento di condizione?</verse>
        <verse osisID='Job.14.15'>E che tu mi chiami, e che io ti risponda, E che tu desideri l’opera delle tue mani?
			</verse>
        <verse osisID='Job.14.16'>Perciocchè ora tu conti i miei passi, E non riserbi nulla a punir del mio peccato.</verse>
        <verse osisID='Job.14.17'>I miei misfatti son suggellati in un sacchetto, Tu l’hai cucito sopra le mie iniquità.</verse>
        <verse osisID='Job.14.18'>Ma certo, come un monte cadendo scoscende, Ed una rupe è divelta dal suo luogo;</verse>
        <verse osisID='Job.14.19'>E le acque rodono le pietre, E i lor diluvi inondano la polvere dalla terra; Così tu fai perir la speranza dell’uomo.</verse>
        <verse osisID='Job.14.20'>Tu lo sopraffai in eterno, ed egli se ne va; Tu gli fai mutar faccia, e lo mandi via.</verse>
        <verse osisID='Job.14.21'>Se poi i suoi figliuoli sono in onore, egli nol sa; Se altresì sono abbassati, egli non vi pon mente.</verse>
        <verse osisID='Job.14.22'>La sua carne si duole sol di lui, E l’anima sua fa cordoglio sol di lui</verse>
      </chapter>
      <chapter osisID='Job.15'>
        <verse osisID='Job.15.1'>ED Elifaz Temanita rispose e disse:</verse>
        <verse osisID='Job.15.2'>Deve un uomo savio pronunziare opinioni vane, Ed empiersi il ventre di vento orientale?</verse>
        <verse osisID='Job.15.3'>Ed argomentar con parole inutili, E con ragionamenti onde non può trarre alcun vantaggio?</verse>
        <verse osisID='Job.15.4'>Sì certo, tu annulli il timor di Dio, Ed impedisci l’orazione che deve farsi davanti a lui.</verse>
        <verse osisID='Job.15.5'>Perciocchè la tua bocca dimostra la tua iniquità, Poichè tu hai scelto il parlar de’ frodolenti.</verse>
        <verse osisID='Job.15.6'>La tua bocca ti condanna, e non io; E le tue labbra testificano contro a te.</verse>
        <verse osisID='Job.15.7'>Sei tu il primiero uomo che sia nato nel mondo? O sei tu stato formato avanti i colli?</verse>
        <verse osisID='Job.15.8'>Hai tu udito il segreto di Dio, E ne hai tu sottratta a te la sapienza?</verse>
        <verse osisID='Job.15.9'>Che sai tu, che noi non sappiamo? Che intendi tu, che non sia appo noi?</verse>
        <verse osisID='Job.15.10'>Fra noi vi è eziandio alcun canuto, alcun molto vecchio, Più attempato che tuo padre.</verse>
        <verse osisID='Job.15.11'>Son le consolazioni di Dio troppo poca cosa per te? Hai tu alcuna cosa riposta appo te?</verse>
        <verse osisID='Job.15.12'>Perchè ti trasporta il cuor tuo? E perchè ammiccano gli occhi tuoi,</verse>
        <verse osisID='Job.15.13'>Che tu rivolga il tuo soffio, E proferisca della tua bocca parole contro a Dio?</verse>
        <verse osisID='Job.15.14'>Che cosa è l’uomo, ch’egli sia puro? E che cosa è chi è nato di donna, ch’egli sia giusto?</verse>
        <verse osisID='Job.15.15'>Ecco, egli non si fida ne’ suoi santi, Ed i cieli non son puri nel suo cospetto;</verse>
        <verse osisID='Job.15.16'>Quanto più abbominevole e puzzolente È l’uomo, che beve l’iniquità come acqua?
			</verse>
        <verse osisID='Job.15.17'>Io ti dichiarerò, ascoltami pure, E ti racconterò ciò che io ho veduto;</verse>
        <verse osisID='Job.15.18'>Il che i savi hanno narrato, E non l’hanno celato, avendolo ricevuto da’ padri loro;</verse>
        <verse osisID='Job.15.19'>A’ quali soli la terra fu data, E per mezzo i cui paesi non passò mai straniero.</verse>
        <verse osisID='Job.15.20'>L’empio è tormentato tutti i giorni della sua vita; Ed al violento è riposto un piccol numero d’anni.</verse>
        <verse osisID='Job.15.21'>Egli ha negli orecchi un romor di spaventi; In tempo di pace il guastatore gli sopraggiunge.</verse>
        <verse osisID='Job.15.22'>Egli non si fida punto di potere uscir delle tenebre; Egli sta sempre in guato, aspettando la spada.</verse>
        <verse osisID='Job.15.23'>Egli va tapinando per cercar dove sia del pane; Egli sa che ha in mano tutto presto il giorno delle tenebre.</verse>
        <verse osisID='Job.15.24'>Angoscia e tribolazione lo spaventano; Lo sopraffanno come un re apparecchiato alla battaglia.</verse>
        <verse osisID='Job.15.25'>Perciocchè egli ha distesa la sua mano contro a Dio, E si è rinforzato contro all’Onnipotente;</verse>
        <verse osisID='Job.15.26'>E gli è corso col collo fermo, Co’ suoi spessi e rilevati scudi;</verse>
        <verse osisID='Job.15.27'>Perciocchè egli ha coperto il suo viso di grasso, Ed ha fatte delle pieghe sopra i suoi fianchi;</verse>
        <verse osisID='Job.15.28'>Ed è abitato in città desolate, in case disabitate, Ch’erano preste ad esser ridotte in monti di ruine.</verse>
        <verse osisID='Job.15.29'>Egli non arricchirà, e le sue facoltà non saranno stabili, E il suo colmo non si spanderà nella terra.</verse>
        <verse osisID='Job.15.30'>Egli non si dipartirà giammai dalle tenebre, La fiamma seccherà i suoi rampolli, Ed egli sarà portato via dal soffio della bocca di Dio.</verse>
        <verse osisID='Job.15.31'>Non confidisi già nella vanità, dalla quale è sedotto; Perciocchè egli muterà stato, e sarà ridotto al niente.</verse>
        <verse osisID='Job.15.32'>Questo mutamento si compierà fuor del suo tempo, E i suoi rami non verdeggeranno.</verse>
        <verse osisID='Job.15.33'>Il suo agresto sarà rapito come quel d’una vigna, E le sue gemme saranno sbattute come quelle di un ulivo.</verse>
        <verse osisID='Job.15.34'>Perciocchè la raunanza de’ profani sarà deserta, E il fuoco divorerà i tabernacoli di quelli che prendon presenti;</verse>
        <verse osisID='Job.15.35'>I quali concepiscono perversità, e partoriscono iniquità, E il cui ventre macchina fraude</verse>
      </chapter>
      <chapter osisID='Job.16'>
        <verse osisID='Job.16.1'>E GIOBBE rispose e disse:</verse>
        <verse osisID='Job.16.2'>Io ho più volte udite le stesse cose; Voi tutti siete consolatori molesti.</verse>
        <verse osisID='Job.16.3'>Finiranno mai le parole di vento? Ovvero, di che ti fai forte, che tu replichi ancora?</verse>
        <verse osisID='Job.16.4'>Se l’anima vostra fosse nello stato dell’anima mia, Anch’io potrei parlar come voi, Mettere insieme parole contro a voi, E scuotervi il capo contra.</verse>
        <verse osisID='Job.16.5'>Ma anzi io vi conforterei con la mia bocca, E la consolazione delle mie labbra rallenterebbe il vostro dolore</verse>
        <verse osisID='Job.16.6'>Se io parlo, il mio dolore non però si rallenta; E se io resto di parlare, quanto se ne partirà egli da me?</verse>
        <verse osisID='Job.16.7'>Certo, egli ora mi ha straccato; E tu mi hai, o Dio, diserta tutta la mia brigata.</verse>
        <verse osisID='Job.16.8'>E mi hai fatto diventar tutto grinzo, Il che è un testimonio del mio male; La mia magrezza si leva contro a me, e mi testifica contra in faccia.</verse>
        <verse osisID='Job.16.9'>L’ira sua mi ha lacerato, ed egli procede contro a me da avversario; Egli digrigna i denti contro a me; Il mio nemico appunta i suoi occhi in me.</verse>
        <verse osisID='Job.16.10'>Hanno aperta la bocca contro a me, Mi hanno battuto in su le guance per vituperio, Si sono adunati insieme contro a me.</verse>
        <verse osisID='Job.16.11'>Iddio mi ha messo in poter del perverso, E mi ha fatto cader nelle mani degli empi.</verse>
        <verse osisID='Job.16.12'>Io era in istato tranquillo, ed egli mi ha rotto; E presomi per lo collo, mi ha tritato, E mi ha rizzato per suo bersaglio.</verse>
        <verse osisID='Job.16.13'>I suoi arcieri mi hanno intorniato; Egli mi trafigge le reni, e non mi risparmia punto; Egli mi ha sparso in terra il mio fiele.</verse>
        <verse osisID='Job.16.14'>Egli mi rompe di rottura sopra rottura, Egli mi corre addosso come un possente uomo.</verse>
        <verse osisID='Job.16.15'>Io ho cucito un sacco sopra la mia pelle, Ed ho lordato il mio splendore nella polvere.</verse>
        <verse osisID='Job.16.16'>La mia faccia è sucida di piangere, E l’ombra della morte è in su le mie palpebre;
			</verse>
        <verse osisID='Job.16.17'>Quantunque non vi sia violenza nelle mie mani, E la mia orazione sia pura.</verse>
        <verse osisID='Job.16.18'>O terra, non nascondere il sangue sparso da me; E se così è, il mio grido non abbia luogo.</verse>
        <verse osisID='Job.16.19'>Eziandio ora, ecco, il mio testimonio è ne’ cieli; Il mio testimonio è ne’ luoghi sovrani.</verse>
        <verse osisID='Job.16.20'>O miei oratori, o amici miei, L’occhio mio si volge lagrimando a Dio.</verse>
        <verse osisID='Job.16.21'>Oh! potesse pur l’uomo piatire con Dio, Come un uomo col suo compagno!</verse>
        <verse osisID='Job.16.22'>Perciocchè i miei brevi anni se ne vanno forniti; Ed io me ne vo per un sentiero, onde non tornerò più</verse>
      </chapter>
      <chapter osisID='Job.17'>
        <verse osisID='Job.17.1'>Il mio spirito si dissolve, I miei giorni sono spenti, I sepolcri mi aspettano.</verse>
        <verse osisID='Job.17.2'>Non ho io appresso di me degli schernitori? E l’occhio mio non dev’egli sopportare le loro provocazioni?</verse>
        <verse osisID='Job.17.3'>Deh! metti pegno, dammi sicurtà per piatir teco; Chi sarà colui che mi toccherà nella mano?</verse>
        <verse osisID='Job.17.4'>Perciocchè, quant’è a costoro, tu hai nascosto il senno al cuor loro, E però tu non li innalzerai.</verse>
        <verse osisID='Job.17.5'>Di chi parla fra gli amici per lusinga Anche gli occhi de’ figliuoli saranno consumati.</verse>
        <verse osisID='Job.17.6'>Egli mi ha posto per servir di proverbio a’ popoli, Ed io sono pubblicamente menato attorno in sul tamburo.</verse>
        <verse osisID='Job.17.7'>E l’occhio mio è tutto raggrinzato di sdegno, E tutte le mie membra son simili ad un’ombra.</verse>
        <verse osisID='Job.17.8'>Gli uomini diritti stupiranno di questo, E l’innocente se ne commoverà per cagion dell’ipocrita.</verse>
        <verse osisID='Job.17.9'>Ma pure il giusto si atterrà alla sua via, E colui ch’è puro di mani vie più si raffermerà</verse>
        <verse osisID='Job.17.10'>Or ravvedetevi pure voi tutti, e poi venite; Non troverò io alcun savio fra voi?</verse>
        <verse osisID='Job.17.11'>I miei giorni son passati via; I miei disegni, i proponimenti del mio cuore son rotti.</verse>
        <verse osisID='Job.17.12'>La notte mi è cangiata in giorno, La luce è di presso seguita dalle tenebre.</verse>
        <verse osisID='Job.17.13'>Se io mi trattengo di speranza, il sepolcro sarà la mia casa, Io farò il mio letto nelle tenebre.</verse>
        <verse osisID='Job.17.14'>Già ho gridato alla fossa: Tu sei mio padre; Ed a’ vermini: Voi siete la madre, e la sorella mia.</verse>
        <verse osisID='Job.17.15'>Ed ove è ora la mia speranza? Sì, la mia speranza? chi la potrà vedere?</verse>
        <verse osisID='Job.17.16'>Le mie speranze scenderanno nel fondo del sepolcro; Conciossiachè il riposo di tutti ugualmente sia nella polvere</verse>
      </chapter>
      <chapter osisID='Job.18'>
        <verse osisID='Job.18.1'>E BILDAD Suhita rispose, e disse:</verse>
        <verse osisID='Job.18.2'>Fino a quando non metterete fine a’ ragionamenti? Intendete prima, e poi parleremo insieme.</verse>
        <verse osisID='Job.18.3'>Perchè siamo noi riputati per bestie? E perchè ci avete voi a schifo?</verse>
        <verse osisID='Job.18.4'>O tu, che laceri l’anima tua nel tuo cruccio, Sarà la terra abbandonata per cagion tua, E saranno le roccie trasportate dal luogo loro?
			</verse>
        <verse osisID='Job.18.5'>Sì, la luce degli empi sarà spenta, E niuna favilla del fuoco loro rilucerà.</verse>
        <verse osisID='Job.18.6'>La luce sarà oscurata nel lor tabernacolo. E la lor lampana sarà spenta intorno a loro.</verse>
        <verse osisID='Job.18.7'>I lor fieri passi saran ristretti, E il lor proprio consiglio li traboccherà abbasso;</verse>
        <verse osisID='Job.18.8'>Perciocchè essi si gitteranno nel laccio co’ piedi loro, E cammineranno sopra la rete.</verse>
        <verse osisID='Job.18.9'>Il laccio prenderà loro il calcagno, Il ladrone farà loro forza e violenza.</verse>
        <verse osisID='Job.18.10'>La fune sarà loro nascosta in terra, E la trappola in sul sentiero</verse>
        <verse osisID='Job.18.11'>Spaventi li conturberanno d’ogn’intorno, E li faranno fuggire in rotta.</verse>
        <verse osisID='Job.18.12'>La lor forza sarà affamata, E la calamità sarà loro apparecchiata allato.</verse>
        <verse osisID='Job.18.13'>Il primogenito della morte divorerà le membra della lor pelle; Divorerà le membra loro.</verse>
        <verse osisID='Job.18.14'>La lor confidanza sarà divelta dal lor tabernacolo; E ciò li farà camminare al re degli spaventi.</verse>
        <verse osisID='Job.18.15'>Abiteranno ne’ lor tabernacoli che non saranno più loro; Ei si spargerà del solfo in su le loro stanze.</verse>
        <verse osisID='Job.18.16'>Disotto le lor radici si seccheranno, E disopra i lor rami saranno tagliati.</verse>
        <verse osisID='Job.18.17'>La lor memoria perirà d’in su la terra, E non avranno nome alcuno sopra le piazze.</verse>
        <verse osisID='Job.18.18'>Saranno spinti dalla luce nelle tenebre, E saranno cacciati fuor del mondo.</verse>
        <verse osisID='Job.18.19'>Non avranno figliuoli, nè nipoti fra il lor popolo, Nè alcuno che sopravviva loro nelle loro abitazioni.</verse>
        <verse osisID='Job.18.20'>La posterità stupirà del lor giorno, Come gli antenati ne avranno avuto orrore.</verse>
        <verse osisID='Job.18.21'>Certo tali saranno gli abitacoli de’ perversi, E tal sarà il luogo di coloro che non conoscono Iddio</verse>
      </chapter>
      <chapter osisID='Job.19'>
        <verse osisID='Job.19.1'>E GIOBBE rispose, e disse:</verse>
        <verse osisID='Job.19.2'>Infino a quando addoglierete voi l’anima mia, E mi triterete con parole?</verse>
        <verse osisID='Job.19.3'>Già dieci volte voi mi avete fatta onta; Non vi vergognate voi di procedere così stranamente meco?</verse>
        <verse osisID='Job.19.4'>Ma pure, sia così certamente che io abbia fallito, Il mio fallo dimorerà meco.</verse>
        <verse osisID='Job.19.5'>Se pur volete innalzarvi sopra a me, E volete rimproverarmi il mio vituperio,</verse>
        <verse osisID='Job.19.6'>Sappiate ora che Iddio mi ha sovvertito, E ch’egli mi ha intorniato della sua rete.</verse>
        <verse osisID='Job.19.7'>Ecco, io grido violenza, e non sono esaudito; Io sclamo, e non mi si fa ragione</verse>
        <verse osisID='Job.19.8'>Egli ha abbarrata la mia via sì che io non posso passare; Ed ha poste le tenebre sopra i miei sentieri.</verse>
        <verse osisID='Job.19.9'>Egli mi ha spogliato della mia gloria, E mi ha tolta la corona del mio capo.</verse>
        <verse osisID='Job.19.10'>Egli mi ha disfatto d’ogn’intorno, sì che io me ne vo via; Ed ha fatta dileguar la mia speranza, come quella di un albero;</verse>
        <verse osisID='Job.19.11'>Ed ha accesa la sua ira contro a me, E mi ha reputato per uno de’ suoi nemici.</verse>
        <verse osisID='Job.19.12'>Le sue schiere son venute tutte insieme, E si hanno spianata la via contro a me, E si sono accampate intorno al mio tabernacolo.</verse>
        <verse osisID='Job.19.13'>Egli ha allontanati d’appresso a me i miei fratelli; I miei conoscenti si son del tutto alienati da me.</verse>
        <verse osisID='Job.19.14'>I miei prossimi se ne son rimasti, Ed i miei conoscenti mi hanno dimenticato.</verse>
        <verse osisID='Job.19.15'>I miei famigliari, e le mie serventi, mi tengono per istraniero; Io paio loro un forestiere.</verse>
        <verse osisID='Job.19.16'>Io chiamo il mio servitore, ed egli non risponde, Quantunque io lo preghi di mia bocca.</verse>
        <verse osisID='Job.19.17'>Il mio fiato è divenuto stranio alla mia moglie, Benchè io la supplichi per li figliuoli del mio ventre.</verse>
        <verse osisID='Job.19.18'>Fino a’ piccoli fanciulli mi disdegnano; Se io mi levo, sparlano di me.</verse>
        <verse osisID='Job.19.19'>Tutti i miei consiglieri segreti mi abbominano; E quelli che io amava si son rivolti contro a me.</verse>
        <verse osisID='Job.19.20'>Le mie ossa sono attaccate alla mia pelle ed alla mia carne; E non mi è rimasto altro di salvo che la pelle d’intorno a’ miei denti.</verse>
        <verse osisID='Job.19.21'>Abbiate pietà di me, abbiate pietà di me, o voi amici miei; Perciocchè la mano del Signore mi ha toccato.</verse>
        <verse osisID='Job.19.22'>Perchè mi perseguitate voi come Iddio, E non vi saziate della mia carne?
			</verse>
        <verse osisID='Job.19.23'>Oh! fosser pur ora scritti i miei ragionamenti! Oh! fosser pure stampati in un libro!</verse>
        <verse osisID='Job.19.24'>Oh! fossero in sempiterno intagliati con uno scarpello di ferro E con del piombo, sopra un sasso!</verse>
        <verse osisID='Job.19.25'>Ora, quant’è a me, io so che il mio Redentore vive, E che nell’ultimo giorno egli si leverà sopra la polvere;</verse>
        <verse osisID='Job.19.26'>E quantunque, dopo la mia pelle, questo corpo sia roso, Pur vedrò con la carne mia Iddio;</verse>
        <verse osisID='Job.19.27'>Il quale io vedrò, gli occhi miei lo vedranno, e non un altro; Le mie reni si consumano in me.</verse>
        <verse osisID='Job.19.28'>Anzi dovreste dire: Perchè lo perseguitiamo noi? Poichè la radice della parola si ritrova in me.</verse>
        <verse osisID='Job.19.29'>Temiate della spada; Perciocchè il supplicio dell’iniquità è la spada; Acciocchè sappiate che vi è un giudicio</verse>
      </chapter>
      <chapter osisID='Job.20'>
        <verse osisID='Job.20.1'>E SOFAR Naamatita rispose, e disse:</verse>
        <verse osisID='Job.20.2'>Perciò i miei pensamenti m’incitano a rispondere, E perciò questa mia fretta è in me.</verse>
        <verse osisID='Job.20.3'>Io ho udita la mia vituperosa riprensione; Ma lo spirito mio mi spinge a rispondere del mio intendimento.</verse>
        <verse osisID='Job.20.4'>Non sai tu questo, che è stato d’ogni tempo, Da che l’uomo fu posto sopra la terra;</verse>
        <verse osisID='Job.20.5'>Che il trionfo degli empi è di breve durata, E che la letizia dell’ipocrita è sol per un momento?</verse>
        <verse osisID='Job.20.6'>Avvegnachè la sua altezza salisse fino al cielo, E il suo capo giungesse infino alle nuvole;</verse>
        <verse osisID='Job.20.7'>Pur perirà egli in perpetuo, come lo sterco suo; Quelli che l’avranno veduto, diranno: Ove è egli?</verse>
        <verse osisID='Job.20.8'>Egli se ne volerà via come un sogno, e non sarà più ritrovato, E si dileguerà come una visione notturna.</verse>
        <verse osisID='Job.20.9'>L’occhio che l’avrà veduto nol vedrà più, E il suo luogo nol mirerà più</verse>
        <verse osisID='Job.20.10'>I suoi figliuoli procacceranno il favor de’ poveri, E le sue mani restituiranno quel ch’egli avrà rapito per violenza.</verse>
        <verse osisID='Job.20.11'>Le sue ossa saranno ripiene degli eccessi della sua gioventù, I quali giaceranno con lui in su la polvere.</verse>
        <verse osisID='Job.20.12'>Se il male gli è stato dolce nella bocca, Se egli l’ha nascosto sotto la sua lingua;</verse>
        <verse osisID='Job.20.13'>Se l’ha riserbato, e non l’ha gittato fuori; Anzi l’ha ritenuto in mezzo del suo palato;</verse>
        <verse osisID='Job.20.14'>Il suo cibo gli si cangerà nelle sue viscere, E diverrà veleno d’aspido nelle sue interiora.</verse>
        <verse osisID='Job.20.15'>Egli avrà trangugiate le ricchezze, ma egli le vomiterà; Iddio gliele caccerà fuor del ventre.</verse>
        <verse osisID='Job.20.16'>Egli avrà succiato il veleno dell’aspido, La lingua della vipera l’ucciderà.</verse>
        <verse osisID='Job.20.17'>Egli non vedrà i ruscelli, I fiumi, i torrenti del miele e del burro.</verse>
        <verse osisID='Job.20.18'>Egli renderà ciò che con fatica avrà acquistato, e non l’inghiottirà; Pari alla potenza sua sarà il suo mutamento, e non ne goderà.</verse>
        <verse osisID='Job.20.19'>Perciocchè egli ha oppressato altrui, egli lascerà dietro a sè de’ bisognosi; Perciocchè egli ha rapita la casa altrui, egli non edificherà la sua.</verse>
        <verse osisID='Job.20.20'>Perciocchè egli non ha mai sentito riposo nel suo ventre, Non potrà salvar nulla delle sue più care cose.</verse>
        <verse osisID='Job.20.21'>Nulla gli rimarrà da mangiare, E però egli non avrà più speranza ne’ suoi beni.</verse>
        <verse osisID='Job.20.22'>Quando egli sarà ripieno a sufficienza, allora sarà distretto; Tutte le mani de’ miseri gli verranno contra</verse>
        <verse osisID='Job.20.23'>Quando egli sarà per empiersi il ventre, Iddio gli manderà addosso l’ardore della sua ira, E la farà piovere sopra lui, e sopra il suo cibo.</verse>
        <verse osisID='Job.20.24'>Quando egli fuggirà dalle armi di ferro, Un arco di rame lo trafiggerà.</verse>
        <verse osisID='Job.20.25'>Come prima la saetta sarà tratta fuori, La punta gli passerà per mezzo il fiele, Dopo esser uscita del suo turcasso; Spaventi gli saranno addosso.</verse>
        <verse osisID='Job.20.26'>Tutte le tenebre saran nascoste ne’ suoi nascondimenti; Un fuoco non soffiato lo divorerà; Chi sopravviverà nel suo tabernacolo, capiterà male.</verse>
        <verse osisID='Job.20.27'>I cieli scopriranno la sua iniquità, E la terra si leverà contro a lui.</verse>
        <verse osisID='Job.20.28'>La rendita della sua casa sarà trasportata ad altri; Ogni cosa sua scorrerà via, nel giorno dell’ira di esso,</verse>
        <verse osisID='Job.20.29'>Questa è la parte assegnata da Dio all’uomo empio, E l’eredità ch’egli riceve da Dio per le sue parole</verse>
      </chapter>
      <chapter osisID='Job.21'>
        <verse osisID='Job.21.1'>E GIOBBE rispose, e disse:</verse>
        <verse osisID='Job.21.2'>Date udienza al mio ragionamento, E ciò mi sarà in vece delle vostre consolazioni.</verse>
        <verse osisID='Job.21.3'>Comportatemi che io parli; E poichè avrò parlato, beffatevi pure.</verse>
        <verse osisID='Job.21.4'>Quant’è a me, il mio lamento si addirizza egli ad un uomo? E perchè non sarebbe distretto lo spirito mio?</verse>
        <verse osisID='Job.21.5'>Riguardate a me, e stupite, E mettetevi la mano in su la bocca.</verse>
        <verse osisID='Job.21.6'>Io stesso, quando me ne ricordo, sono tutto attonito, E la carne mia ne prende orrore</verse>
        <verse osisID='Job.21.7'>Perchè vivono gli empi? Perchè invecchiano, ed anche son forti e vigorosi?</verse>
        <verse osisID='Job.21.8'>La lor progenie è stabilita nel lor cospetto, insieme con loro; E i lor discendenti son davanti agli occhi loro.</verse>
        <verse osisID='Job.21.9'>Le case loro non sono se non pace, senza spavento; E la verga di Dio non è sopra loro.</verse>
        <verse osisID='Job.21.10'>I lor tori ammontano, e non fallano; Le lor vacche figliano, e non isperdono.</verse>
        <verse osisID='Job.21.11'>Essi mandano fuori i lor fanciulletti come pecore; E i lor figliuoli van saltellando.</verse>
        <verse osisID='Job.21.12'>Essi alzano la voce col tamburo e con la cetera; E si rallegrano al suon dell’organo.</verse>
        <verse osisID='Job.21.13'>Logorano la loro età in piacere, E poi in un momento scendono nel sepolcro.</verse>
        <verse osisID='Job.21.14'>Quantunque abbiano detto a Dio: Dipartiti da noi; Perciocchè noi non prendiam piacere nella conoscenza delle tue vie.</verse>
        <verse osisID='Job.21.15'>Che è l’Onnipotente, che noi gli serviamo? E che profitto faremo se lo preghiamo?</verse>
        <verse osisID='Job.21.16'>Ecco, il ben loro non è egli nelle lor mani? Sia il consiglio degli empi lungi da me</verse>
        <verse osisID='Job.21.17'>Quante volte avviene egli che la lampana degli empi sia spenta, E che la lor ruina venga loro addosso, E che Iddio dia loro tormenti nella sua ira per lor parte?</verse>
        <verse osisID='Job.21.18'>E che sieno come paglia al vento, E come pula che il turbo invola?</verse>
        <verse osisID='Job.21.19'>E che Iddio riserbi a’ lor figliuoli la violenza da loro usata; O che egli la renda a loro stessi, e ch’essi lo sentano?</verse>
        <verse osisID='Job.21.20'>E che gli occhi loro veggano la lor ruina, E ch’essi bevano dell’ira dell’Onnipotente?</verse>
        <verse osisID='Job.21.21'>Perciocchè del rimanente, quale affezione avranno essi alle lor case, Da che il numero de’ lor mesi sarà stato troncato?</verse>
        <verse osisID='Job.21.22'>Potrebbesi insegnar scienza a Dio? Conciossiachè egli sia quel che giudica gli eccelsi.</verse>
        <verse osisID='Job.21.23'>Colui muore nel colmo della felicità, In compiuta pace e tranquillità.</verse>
        <verse osisID='Job.21.24'>Le sue secchie son piene di latte, E le sue ossa sono abbeverate di midolla.</verse>
        <verse osisID='Job.21.25'>E costui muore, essendo in amaritudine d’animo, E non avendo giammai mangiato con diletto.</verse>
        <verse osisID='Job.21.26'>Amendue giacciono nella polvere, E i vermini li coprono</verse>
        <verse osisID='Job.21.27'>Ecco, io conosco i vostri pensamenti, E i malvagi discorsi che voi fate contro a me a torto.</verse>
        <verse osisID='Job.21.28'>Perciocchè voi direte: Ove è la casa del magnifico? Ed ove sono i padiglioni ove abitavano gli empi?</verse>
        <verse osisID='Job.21.29'>Non vi siete voi giammai informati da coloro che fanno viaggi? Voi non disdirete già i segnali ch’essi ne dànno;</verse>
        <verse osisID='Job.21.30'>Che il malvagio è riparato al giorno della ruina, Quando le ire sono sparse.</verse>
        <verse osisID='Job.21.31'>Chi gli rappresenterà la sua via in faccia? E chi gli farà la retribuzione di ciò ch’egli ha fatto?</verse>
        <verse osisID='Job.21.32'>Poi appresso egli è portato ne’ sepolcri, E non attende più ad altro che all’avello.</verse>
        <verse osisID='Job.21.33'>I cespi della valle gli son dolci; Ed egli si tira dietro tutti gli uomini, Siccome davanti a lui ne son iti innumerabili.</verse>
        <verse osisID='Job.21.34'>Come dunque mi consolate voi vanamente? Conciossiachè nelle vostre repliche vi sia sempre della prevaricazione</verse>
      </chapter>
      <chapter osisID='Job.22'>
        <verse osisID='Job.22.1'>ED Elifaz Temanita rispose e disse:</verse>
        <verse osisID='Job.22.2'>L’uomo può egli fare alcun profitto a Dio? Anzi a sè stesso fa profitto l’uomo intendente.</verse>
        <verse osisID='Job.22.3'>L’Onnipotente riceve egli alcun diletto, se tu sei giusto? O alcun guadagno, se tu cammini in integrità?</verse>
        <verse osisID='Job.22.4'>Ti castiga egli per paura che abbia di te? O viene egli teco a giudicio?
			</verse>
        <verse osisID='Job.22.5'>La tua malvagità non è essa grande? E le tue iniquità non son esse senza fine?</verse>
        <verse osisID='Job.22.6'>Conciossiachè tu abbi preso pegno da’ tuoi fratelli senza cagione, Ed abbi spogliati gl’ignudi de’ lor vestimenti.</verse>
        <verse osisID='Job.22.7'>Tu non hai pur dato a bere dell’acqua allo stanco, Ed hai rifiutato il pane all’affamato.</verse>
        <verse osisID='Job.22.8'>Ma la terra è stata per l’uomo possente, E l’uomo di rispetto è abitato in essa.</verse>
        <verse osisID='Job.22.9'>Tu hai rimandate le vedove a vuoto, E le braccia degli orfani son da te state fiaccate.</verse>
        <verse osisID='Job.22.10'>Perciò tu hai de’ lacci d’intorno, Ed uno spavento di subito ti ha conturbato.</verse>
        <verse osisID='Job.22.11'>Tu hai eziandio delle tenebre d’intorno, sì che tu non puoi vedere; Ed una piena d’acque ti ha coperto.</verse>
        <verse osisID='Job.22.12'>Iddio non è egli nell’alto de’ cieli? Riguarda il sommo delle stelle, come sono eccelse.</verse>
        <verse osisID='Job.22.13'>E pur tu hai detto: Che cosa conosce Iddio? Giudicherà egli per mezzo la caligine?</verse>
        <verse osisID='Job.22.14'>Le nuvole gli sono un nascondimento, ed egli non vede nulla, E passeggia per lo giro del cielo</verse>
        <verse osisID='Job.22.15'>Hai tu posto mente al cammino Che gli uomini iniqui hanno tenuto d’ogni tempo?</verse>
        <verse osisID='Job.22.16'>I quali sono stati ricisi fuor di tempo, E il cui fondamento è scorso come un fiume;</verse>
        <verse osisID='Job.22.17'>I quali dicevano a Dio: Dipartiti da noi. E che avea loro fatto l’Onnipotente?</verse>
        <verse osisID='Job.22.18'>Egli avea loro ripiene le case di beni; Per ciò, sia lungi da me il consiglio degli empi.</verse>
        <verse osisID='Job.22.19'>I giusti vedranno queste cose, e se ne rallegreranno; E l’innocente si befferà di coloro.</verse>
        <verse osisID='Job.22.20'>Se la nostra sostanza non è stata distrutta, Pure ha il fuoco consumato il lor rimanente</verse>
        <verse osisID='Job.22.21'>Deh! fa’ conoscenza con Dio, e rappacificati con lui; Per questo mezzo ti avverrà il bene.</verse>
        <verse osisID='Job.22.22'>Deh! ricevi la legge dalla sua bocca, E riponi le sue parole nel cuor tuo.</verse>
        <verse osisID='Job.22.23'>Se tu ti converti all’Onnipotente, tu sarai ristabilito, Se tu allontani dal tuo tabernacolo l’iniquità;</verse>
        <verse osisID='Job.22.24'>E metterai l’oro in su la polvere, E l’oro di Ofir in su le selci de’ fiumi.</verse>
        <verse osisID='Job.22.25'>E l’Onnipotente sarà il tuo oro, E il tuo argento, e le tue forze.</verse>
        <verse osisID='Job.22.26'>Perciocchè allora tu prenderai diletto nell’Onnipotente, Ed alzerai la tua faccia a Dio.</verse>
        <verse osisID='Job.22.27'>Tu gli supplicherai, ed egli ti esaudirà, E tu gli pagherai i tuoi voti.</verse>
        <verse osisID='Job.22.28'>Quando avrai determinato di fare alcuna cosa, Ella ti riuscirà sicuramente, E la luce risplenderà sopra le tue vie.</verse>
        <verse osisID='Job.22.29'>Quando quelle saranno abbassate, allora dirai: Esaltazione; E Iddio salverà l’uomo con gli occhi chini.</verse>
        <verse osisID='Job.22.30'>Egli lo libererà, quantunque non sia innocente; Anzi sarà liberato per la purità delle tue mani</verse>
      </chapter>
      <chapter osisID='Job.23'>
        <verse osisID='Job.23.1'>E GIOBBE rispose, e disse:</verse>
        <verse osisID='Job.23.2'>Ancor oggi il mio lamento è ribellione; Benchè la mia piaga sia aggravata sopra i miei sospiri.</verse>
        <verse osisID='Job.23.3'>Oh! sapessi io pure ove trovare Iddio! Io andrei infino al suo trono;</verse>
        <verse osisID='Job.23.4'>Io sporrei per ordine la mia ragione nel suo cospetto, Ed empierei la mia bocca di argomenti;</verse>
        <verse osisID='Job.23.5'>Io saprei le parole ch’egli mi risponderebbe, E intenderei ciò ch’egli mi direbbe.</verse>
        <verse osisID='Job.23.6'>Contenderebbe egli meco con grandezza di forza? No; anzi egli avrebbe riguardo a me.</verse>
        <verse osisID='Job.23.7'>Ivi l’uomo diritto verrebbe a ragione con lui, Ed io sarei in perpetuo liberato dal mio giudice</verse>
        <verse osisID='Job.23.8'>Ecco, se io vo innanzi, egli non vi è; Se indietro, io non lo scorgo;</verse>
        <verse osisID='Job.23.9'>Se a man sinistra, quando egli opera, io nol veggo; Se a man destra, egli si nasconde, ed io non posso vederlo.</verse>
        <verse osisID='Job.23.10'>Quando egli avrà conosciuta la mia via, E mi avrà esaminato, io uscirò fuori come oro.</verse>
        <verse osisID='Job.23.11'>Il mio piè si è attenuto alle sue pedate; Io ho guardata la sua via, e non me ne son rivolto.</verse>
        <verse osisID='Job.23.12'>Ed anche non ho rimosso d’innanzi a me il comandamento delle sue labbra; Io ho riposte appo me le parole della sua bocca, Più caramente che la mia provvisione ordinaria</verse>
        <verse osisID='Job.23.13'>Ma, se egli è in un proponimento, chi ne lo storrà? Se l’anima sua desidera di fare una cosa, egli la farà.</verse>
        <verse osisID='Job.23.14'>Egli certo compierà ciò ch’egli ha statuito di me; E molte tali cose sono appo lui.</verse>
        <verse osisID='Job.23.15'>Perciò io sono smarrito per cagion di lui; Se io ci penso, io ho spavento di lui.</verse>
        <verse osisID='Job.23.16'>Certo Iddio mi ha fatto struggere il cuore, E l’Onnipotente mi ha conturbato.</verse>
        <verse osisID='Job.23.17'>Perchè non sono io stato troncato, per non veder le tenebre? E perchè ha egli nascosta l’oscurità d’innanzi a me?
			</verse>
      </chapter>
      <chapter osisID='Job.24'>
        <verse osisID='Job.24.1'>Perchè non dirassi che i tempi sono occultati dall’Onnipotente, E che quelli che lo conoscono, non veggono i suoi giorni?</verse>
        <verse osisID='Job.24.2'>Gli empi muovono i termini, Rapiscono le gregge, e le pasturano;</verse>
        <verse osisID='Job.24.3'>Menano via l’asino degli orfani; Prendono in pegno il bue della vedova;</verse>
        <verse osisID='Job.24.4'>Fanno torcere i bisognosi dalla via, I poveri della terra si nascondono tutti.</verse>
        <verse osisID='Job.24.5'>Ecco, son simili ad asini salvatici nel deserto: Escono al lor mestiere, si levano la mattina per andare alla preda; La campagna è il lor pane, per li lor fantini.</verse>
        <verse osisID='Job.24.6'>Mietono il campo, E vendemmiano la vigna che non è loro.</verse>
        <verse osisID='Job.24.7'>Fanno passar la notte agl’ignudi senza vestimenti, Sì che non hanno con che coprirsi al freddo.</verse>
        <verse osisID='Job.24.8'>Sono bagnati dalle acque che traboccano da’ monti; E per mancamento di ricetto, abbracciano i sassi.</verse>
        <verse osisID='Job.24.9'>Rapiscono l’orfano dalla poppa, E prendono pegno dal povero.</verse>
        <verse osisID='Job.24.10'>Fanno andar gl’ignudi senza vestimenti; E quelli che portano loro le manelle delle biade soffrono fame.</verse>
        <verse osisID='Job.24.11'>Quelli che spremono loro l’olio intra i lor muri, E quelli che calcano ne’ torcoli soffrono sete.</verse>
        <verse osisID='Job.24.12'>Gli uomini gemono dalla città E l’anima de’ feriti a morte sclama; E pure Iddio non appone loro alcun fallo</verse>
        <verse osisID='Job.24.13'>Essi son di quelli che son ribelli alla luce, Non conoscono le sue vie, E non si fermano ne’ suoi sentieri.</verse>
        <verse osisID='Job.24.14'>Il micidiale si leva allo schiarir del dì Uccide il povero, e il bisognoso; E poi la notte opera da ladro.</verse>
        <verse osisID='Job.24.15'>Parimente l’occhio dell’adultero osserva la sera, Dicendo: L’occhio di alcuno non mi scorgerà; E si nasconde la faccia.</verse>
        <verse osisID='Job.24.16'>Di notte sconficcano le case, Che si aveano segnate di giorno; Non conoscono la luce,</verse>
        <verse osisID='Job.24.17'>Perciocchè la mattina è ad essi tutti ombra di morte; Se alcuno li riconosce, hanno spaventi dell’ombra della morte</verse>
        <verse osisID='Job.24.18'>Fuggono leggermente, come in su le acque; La lor parte è maledetta nella terra, Non riguardano alla via delle vigne.</verse>
        <verse osisID='Job.24.19'>La secchezza e il caldo involano le acque della neve; Così il sepolcro invola quelli che hanno peccato.</verse>
        <verse osisID='Job.24.20'>La matrice li dimentica, I vermini son loro dolci, Non son più ricordati; Anzi i perversi son rotti come un legno.</verse>
        <verse osisID='Job.24.21'>E benchè tormentino la sterile che non partorisce, E non facciano alcun bene alla vedova;</verse>
        <verse osisID='Job.24.22'>E traggano giù i possenti con la lor forza; E, quando si levano, altri non si assicuri della vita;</verse>
        <verse osisID='Job.24.23'>Pur nondimeno Iddio dà loro a che potersi sicuramente appoggiare, E gli occhi suoi sono sopra le lor vie.</verse>
        <verse osisID='Job.24.24'>Per un poco di tempo sono innalzati, poi non son più; Sono abbattuti, e trapassano come tutti gli altri, E son ricisi come la sommità d’una spiga.</verse>
        <verse osisID='Job.24.25'>Se ora egli non è così, chi mi dimentirà, E metterà al niente il mio ragionamento?
			</verse>
      </chapter>
      <chapter osisID='Job.25'>
        <verse osisID='Job.25.1'>E BILDAD Suhita rispose, e disse:</verse>
        <verse osisID='Job.25.2'>La signoria, e lo spavento, è con lui; Egli fa in pace ciò che gli piace ne’ suoi cieli altissimi.</verse>
        <verse osisID='Job.25.3'>Le sue schiere si posson esse annoverare? E sopra cui non si leva la sua luce?</verse>
        <verse osisID='Job.25.4'>Ma come sarà giusto l’uomo appo Iddio? E come sarà puro colui ch’è nato di donna?</verse>
        <verse osisID='Job.25.5'>Ecco, fino alla luna non sarà pura, e non risplenderà; E le stelle non saranno pure nel suo cospetto.</verse>
        <verse osisID='Job.25.6'>Quanto meno l’uomo, che è un verme, E il figliuol dell’uomo, che è un vermicello?
			</verse>
      </chapter>
      <chapter osisID='Job.26'>
        <verse osisID='Job.26.1'>E GIOBBE rispose, e disse:</verse>
        <verse osisID='Job.26.2'>O quanto hai tu bene aiutato il debole, Ed hai salvato il braccio fiacco!</verse>
        <verse osisID='Job.26.3'>O quanto hai tu ben consigliato colui che è privo di sapienza, E gli hai largamente dimostrata la ragione!</verse>
        <verse osisID='Job.26.4'>A cui hai tu tenuti questi ragionamenti? E lo spirito di cui è uscito di te?
			</verse>
        <verse osisID='Job.26.5'>I giganti sono stati formati da Dio, E gli animali che stanno nelle acque sono stati formati sotto esse.</verse>
        <verse osisID='Job.26.6'>L’inferno è ignudo davanti a lui, E non vi è copritura alcuna al luogo della perdizione.</verse>
        <verse osisID='Job.26.7'>Egli distende l’Aquilone in sul vuoto, Egli tiene sospesa la terra in su niente.</verse>
        <verse osisID='Job.26.8'>Egli serra le acque nelle sue nuvole, E non però si schiantano le nubi sotto esse.</verse>
        <verse osisID='Job.26.9'>Egli tavola la superficie del suo trono, Egli spande la sua nuvola sopra esso.</verse>
        <verse osisID='Job.26.10'>Egli ha con la sesta posto un certo termine intorno alle acque, Il qual durerà infino alla fine della luce e delle tenebre.</verse>
        <verse osisID='Job.26.11'>Le colonne de’ cieli sono scrollate, Ed attonite, quando egli le sgrida.</verse>
        <verse osisID='Job.26.12'>Egli ha fesso il mare con la sua forza, E col suo senno ha trafitto Rahab.</verse>
        <verse osisID='Job.26.13'>Egli ha col suo Spirito adorni i cieli; La sua mano ha formato il serpente guizzante.</verse>
        <verse osisID='Job.26.14'>Ecco, queste cose son solo alcune particelle delle sue vie; E quanto poco è quel che noi ne abbiamo udito? E chi potrà intendere il tuono delle sue potenze?
			</verse>
      </chapter>
      <chapter osisID='Job.27'>
        <verse osisID='Job.27.1'>E GIOBBE riprese il suo ragionamento, e disse:</verse>
        <verse osisID='Job.27.2'>Come Iddio che mi ha tolta la mia ragione, E l’Onnipotente che ha data amaritudine all’anima mia, vive;</verse>
        <verse osisID='Job.27.3'>Mentre il mio fiato sarà in me, E l’alito di Dio sarà nelle mie nari,</verse>
        <verse osisID='Job.27.4'>Le mie labbra giammai non parleranno perversamente, E la mia lingua giammai non ragionerà frodolentemente.</verse>
        <verse osisID='Job.27.5'>Tolga, Iddio che giammai, finchè io muoia, consenta che voi abbiate ragione; Io non mi lascerò toglier la mia integrità.</verse>
        <verse osisID='Job.27.6'>Io ho presa in mano la difesa della mia giustizia, io non la lascerò; Il cuor mio non mi farà vergogna giammai in tempo di vita mia</verse>
        <verse osisID='Job.27.7'>Il mio nemico sia come l’empio, E chi si leva contro a me come il perverso.</verse>
        <verse osisID='Job.27.8'>Perciocchè qual sarà la speranza dell’ipocrita, Quando, dopo ch’egli avrà ben guadagnato, Iddio gli strapperà fuori l’anima?</verse>
        <verse osisID='Job.27.9'>Iddio ascolterà egli il suo grido, Quando tribolazione gli sarà sopraggiunta?</verse>
        <verse osisID='Job.27.10'>Prenderà egli il suo diletto nell’Onnipotente? Invocherà egli Iddio in ogni tempo?
			</verse>
        <verse osisID='Job.27.11'>Io vi ammaestrerò intorno alla mano di Dio; Io non vi celerò le cose che sono appo l’Onnipotente.</verse>
        <verse osisID='Job.27.12'>Ecco, voi tutti avete vedute queste cose; E perchè v’invanite così in vanità?</verse>
        <verse osisID='Job.27.13'>Questa è la porzione dell’uomo empio, appo Iddio; E l’eredità che i violenti ricevono dall’Onnipotente.</verse>
        <verse osisID='Job.27.14'>Se i suoi figliuoli moltiplicano, ciò è per la spada; E i suoi discendenti non saranno satollati di pane.</verse>
        <verse osisID='Job.27.15'>Quelli che gli saranno sopravvivuti saranno sepolti nella morte stessa, E le sue vedove non ne piangeranno.</verse>
        <verse osisID='Job.27.16'>Avvegnachè avesse accumulato dell’argento come della polvere, E messi insieme de’ vestimenti come del fango;</verse>
        <verse osisID='Job.27.17'>Egli li avrà messi insieme, ma il giusto se ne vestirà, E l’innocente spartirà l’argento.</verse>
        <verse osisID='Job.27.18'>Egli avrà edificato, ma la sua casa sarà come la tignuola, E come la capanna che fa il guardiano de’ frutti.</verse>
        <verse osisID='Job.27.19'>Avvegnachè sia stato ricco, giacerà, e non sarà raccolto; Aprirà gli occhi, ma non vi sarà nulla.</verse>
        <verse osisID='Job.27.20'>Spaventi lo coglieranno come acque, Il turbo l’involerà di notte.</verse>
        <verse osisID='Job.27.21'>Il vento orientale lo porterà via, ed egli se ne andrà; E, tempestando, lo caccerà dal luogo suo.</verse>
        <verse osisID='Job.27.22'>Iddio adunque gli traboccherà addosso queste cose, e non lo risparmierà; Egli fuggirà senza restare, essendo perseguito dalla mano di esso.</verse>
        <verse osisID='Job.27.23'>Altri si batterà a palme sopra lui, E ciascuno zuffolerà contro a lui dal suo luogo</verse>
      </chapter>
      <chapter osisID='Job.28'>
        <verse osisID='Job.28.1'>Certo l’argento ha la sua miniera, E l’oro un luogo dove è fuso.</verse>
        <verse osisID='Job.28.2'>Il ferro si trae dalla polvere, E la pietra liquefatta rende del rame.</verse>
        <verse osisID='Job.28.3'>L’uomo ha posto un termine alle tenebre, E investiga ogni cosa infino al fine; Le pietre che son nell’oscurità e nell’ombra della morte;</verse>
        <verse osisID='Job.28.4'>Ove i torrenti che il piè avea dimenticati scoppiano fuori, E impediscono che niuno vi stia appresso; Poi scemano, e se ne vanno per opera degli uomini.</verse>
        <verse osisID='Job.28.5'>La terra, che produce il pane, Disotto è rivolta sottosopra, e pare tutta fuoco.</verse>
        <verse osisID='Job.28.6'>Le pietre di essa sono il luogo degli zaffiri, E vi è della polvere d’oro.</verse>
        <verse osisID='Job.28.7'>Niuno uccello rapace ne sa il sentiero, E l’occhio dell’avvoltoio non riguardò mai là.</verse>
        <verse osisID='Job.28.8'>I leoncini della leonessa non calcarono giammai que’ luoghi, Il leone non vi passò giammai.</verse>
        <verse osisID='Job.28.9'>L’uomo mette la mano a’ macigni; Egli rivolta sottosopra i monti fin dalla radice.</verse>
        <verse osisID='Job.28.10'>Egli fa de’ condotti a’ rivi per mezzo le rupi; E l’occhio suo vede ogni cosa preziosa.</verse>
        <verse osisID='Job.28.11'>Egli tura i fiumi che non gocciolino, E trae fuori in luce le cose nascoste.</verse>
        <verse osisID='Job.28.12'>Ma la sapienza, onde si trarrà ella? E dov’è il luogo dell’intelligenza?</verse>
        <verse osisID='Job.28.13'>L’uomo non conosce il prezzo di essa; Ella non si trova nella terra de’ viventi</verse>
        <verse osisID='Job.28.14'>L’abisso dice: Ella non è in me; E il mare dice: Ella non è appresso di me.</verse>
        <verse osisID='Job.28.15'>Ei non si può dare oro per essa, Nè può pesarsi argento per lo prezzo suo.</verse>
        <verse osisID='Job.28.16'>Ella non può essere apprezzata ad oro di Ofir, Nè ad onice prezioso, nè a zaffiro.</verse>
        <verse osisID='Job.28.17'>Nè l’oro, nè il diamante, non posson pareggiarla di prezzo; Ed alcun vasellamento d’oro fino non può darsi in iscambio di essa.</verse>
        <verse osisID='Job.28.18'>Appo lei non si fa menzione di coralli, nè di perle; La valuta della sapienza è maggiore che quella delle gemme.</verse>
        <verse osisID='Job.28.19'>Il topazio di Etiopia non la può pareggiar di prezzo; Ella non può essere apprezzata ad oro puro</verse>
        <verse osisID='Job.28.20'>Onde viene adunque la sapienza? E dove è il luogo dell’intelligenza?</verse>
        <verse osisID='Job.28.21'>Conciossiachè ella sia nascosta agli occhi d’ogni vivente, Ed occulta agli uccelli del cielo.</verse>
        <verse osisID='Job.28.22'>Il luogo della perdizione e la morte dicono: Noi abbiamo con gli orecchi solo udita la fama di essa.</verse>
        <verse osisID='Job.28.23'>Iddio solo intende la via di essa, E conosce il suo luogo.</verse>
        <verse osisID='Job.28.24'>Perciocchè egli riguarda fino all’estremità della terra, Egli vede sotto tutti i cieli.</verse>
        <verse osisID='Job.28.25'>Quando egli dava il peso al vento, E pesava le acque a certa misura;</verse>
        <verse osisID='Job.28.26'>Quando egli poneva il suo ordine alla pioggia, E la via a’ lampi de’ tuoni;</verse>
        <verse osisID='Job.28.27'>Allora egli la vedeva, e la contava; Egli l’ordinava, ed anche l’investigava.</verse>
        <verse osisID='Job.28.28'>Ma egli ha detto all’uomo: Ecco, il timor del Signore è la sapienza; E il ritrarsi dal male è l’intelligenza</verse>
      </chapter>
      <chapter osisID='Job.29'>
        <verse osisID='Job.29.1'>E GIOBBE riprese il suo ragionamento, e disse:</verse>
        <verse osisID='Job.29.2'>Oh! fossi io pure come a’ mesi di prima, Come al tempo che Iddio mi guardava!</verse>
        <verse osisID='Job.29.3'>Quando egli faceva rilucere la sua lampana sopra il mio capo, E quando io camminava al suo lume, per mezzo le tenebre;</verse>
        <verse osisID='Job.29.4'>Come io era al tempo della mia giovanezza, Mentre il consiglio di Dio governava il mio tabernacolo;</verse>
        <verse osisID='Job.29.5'>Mentre l’Onnipotente era ancora meco, E i miei famigli mi erano d’intorno;</verse>
        <verse osisID='Job.29.6'>Mentre io lavava i miei passi nel burro, E le rocce versavano presso di me de’ ruscelli d’olio</verse>
        <verse osisID='Job.29.7'>Quando io andava fuori alla porta per la città, O mi faceva porre il mio seggio in su la piazza,</verse>
        <verse osisID='Job.29.8'>I fanciulli, veggendomi, si nascondevano; E i vecchi si levavano, e stavano in piè;</verse>
        <verse osisID='Job.29.9'>I principali si rattenevano di parlare, E si mettevano la mano in su la bocca;</verse>
        <verse osisID='Job.29.10'>La voce de’ rettori era celata, E la lor lingua era attaccata al lor palato;</verse>
        <verse osisID='Job.29.11'>L’orecchio che mi udiva mi celebrava beato; L’occhio che mi vedeva mi rendeva testimonianza;</verse>
        <verse osisID='Job.29.12'>Perciocchè io liberava il povero che gridava, E l’orfano che non avea chi l’aiutasse.</verse>
        <verse osisID='Job.29.13'>La benedizione di chi periva veniva sopra me; Ed io faceva cantare il cuor della vedova.</verse>
        <verse osisID='Job.29.14'>Io mi vestiva di giustizia, ed ella altresì mi rivestiva; La mia dirittura mi era come un ammanto, e come una benda.</verse>
        <verse osisID='Job.29.15'>Io era occhi al cieco, E piedi allo zoppo.</verse>
        <verse osisID='Job.29.16'>Io era padre a’ bisognosi, E investigava la causa che mi era sconosciuta.</verse>
        <verse osisID='Job.29.17'>E rompeva i mascellari al perverso, E gli faceva gittar la preda d’infra i denti</verse>
        <verse osisID='Job.29.18'>Onde io diceva: Io morrò nel mio nido, E moltiplicherò i miei giorni come la rena.</verse>
        <verse osisID='Job.29.19'>La mia radice era aperta alle acque, E la rugiada era tutta la notte in su i miei rami.</verse>
        <verse osisID='Job.29.20'>La mia gloria si rinnovava in me, E il mio arco si rinforzava in mano mia.</verse>
        <verse osisID='Job.29.21'>Altri mi ascoltava, ed aspettava che io avessi parlato; E taceva al mio consiglio.</verse>
        <verse osisID='Job.29.22'>Dopo che io avea parlato, niuno replicava; E i miei ragionamenti stillavano sopra loro.</verse>
        <verse osisID='Job.29.23'>Essi mi aspettavano come la pioggia, Ed aprivano la bocca, come dietro alla pioggia della stagione della ricolta.</verse>
        <verse osisID='Job.29.24'>Se io rideva verso loro, essi nol credevano, E non facevano scader la chiarezza della mia faccia.</verse>
        <verse osisID='Job.29.25'>Se mi piaceva d’andar con loro, io sedeva in capo, Ed abitava con loro come un re fra le sue schiere, E come una persona che consola quelli che fanno cordoglio</verse>
      </chapter>
      <chapter osisID='Job.30'>
        <verse osisID='Job.30.1'>Ma ora, quelli che son minori d’età di me si ridono di me, I cui padri io non avrei degnato mettere Co’ cani della mia greggia.</verse>
        <verse osisID='Job.30.2'>Ed anche, che mi avrebbe giovato la forza delle lor mani? La vecchiezza era perduta per loro.</verse>
        <verse osisID='Job.30.3'>Di bisogno e di fame, Vivevano in disparte, e solitari; Fuggivano in luoghi aridi, tenebrosi, desolati, e deserti.</verse>
        <verse osisID='Job.30.4'>Coglievano la malva presso agli arboscelli, E le radici de’ ginepri, per iscaldarsi.</verse>
        <verse osisID='Job.30.5'>Erano scacciati d’infra la gente; Ei si gridava dietro a loro, come dietro ad un ladro.</verse>
        <verse osisID='Job.30.6'>Dimoravano ne’ dirupi delle valli, Nelle grotte della terra e delle rocce.</verse>
        <verse osisID='Job.30.7'>Ruggivano fra gli arboscelli; Si adunavano sotto a’ cardi.</verse>
        <verse osisID='Job.30.8'>Erano gente da nulla, senza nome, Scacciata dal paese.</verse>
        <verse osisID='Job.30.9'>Ed ora io son la lor canzone, E il soggetto de’ lor ragionamenti.</verse>
        <verse osisID='Job.30.10'>Essi mi abbominano, si allontanano da me, E non si rattengono di sputarmi nel viso.</verse>
        <verse osisID='Job.30.11'>Perciocchè Iddio ha sciolto il mio legame, e mi ha afflitto; Laonde essi hanno scosso il freno, per non riverir più la mia faccia.</verse>
        <verse osisID='Job.30.12'>I giovanetti si levano contro a me dalla man destra, mi spingono i piedi, E si appianano le vie contro a me, per traboccarmi in ruina;</verse>
        <verse osisID='Job.30.13'>Hanno tagliato il mio cammino, si avanzano alla mia perdizione, Niuno li aiuta;</verse>
        <verse osisID='Job.30.14'>Sono entrati come per una larga rottura, Si sono rotolati sotto le ruine</verse>
        <verse osisID='Job.30.15'>Spaventi si son volti contro a me, Perseguitano l’anima mia come il vento; E la mia salvezza è passata via come una nuvola.</verse>
        <verse osisID='Job.30.16'>Ed ora l’anima mia si versa sopra me, I giorni dell’afflizione mi hanno aggiunto.</verse>
        <verse osisID='Job.30.17'>Di notte egli mi trafigge l’ossa addosso; E le mie arterie non hanno alcuna posa.</verse>
        <verse osisID='Job.30.18'>La mia vesta è tutta cangiata, per la quantità della marcia delle piaghe, E mi stringe come la scollatura del mio saio.</verse>
        <verse osisID='Job.30.19'>Egli mi ha gittato nel fango, E paio polvere e cenere.</verse>
        <verse osisID='Job.30.20'>Io grido a te, e tu non mi rispondi; Io mi presento davanti a te, e tu non poni mente a me.</verse>
        <verse osisID='Job.30.21'>Tu ti sei mutato in crudele inverso me; Tu mi contrasti con la forza delle tue mani.</verse>
        <verse osisID='Job.30.22'>Tu mi hai levato ad alto; tu mi fai cavalcar sopra il vento, E fai struggere in me ogni virtù.</verse>
        <verse osisID='Job.30.23'>Io so certamente che tu mi ridurrai alla morte, Ed alla casa assegnata ad ogni vivente.</verse>
        <verse osisID='Job.30.24'>Pur non istenderà egli la mano nell’avello; Quelli che vi son dentro gridano essi, quando egli distrugge?</verse>
        <verse osisID='Job.30.25'>Non piangeva io per cagion di colui che menava dura vita? L’anima mia non si addolorava ella per i bisognosi?</verse>
        <verse osisID='Job.30.26'>Perchè, avendo io sperato il bene, il mal sia venuto? Ed avendo aspettata la luce, sia giunta la caligine?</verse>
        <verse osisID='Job.30.27'>Le mie interiora bollono, e non hanno alcuna posa; I giorni dell’afflizione mi hanno incontrato.</verse>
        <verse osisID='Job.30.28'>Io vo bruno attorno, non già del sole; Io mi levo in pien popolo, e grido.</verse>
        <verse osisID='Job.30.29'>Io son diventato fratello degli sciacalli, E compagno delle ulule.</verse>
        <verse osisID='Job.30.30'>La mia pelle mi si è imbrunita addosso, E le mie ossa son calcinate d’arsura.</verse>
        <verse osisID='Job.30.31'>E la mia cetera si è mutata in duolo, E il mio organo in voce di pianto</verse>
      </chapter>
      <chapter osisID='Job.31'>
        <verse osisID='Job.31.1'>Io avea fatto patto con gli occhi miei; Come dunque avrei io mirata la vergine?</verse>
        <verse osisID='Job.31.2'>E pur quale è la parte che Iddio mi ha mandata da alto? E quale è l’eredità che l’Onnipotente mi ha data da’ luoghi sovrani?</verse>
        <verse osisID='Job.31.3'>La ruina non è ella per lo perverso, E gli accidenti strani per gli operatori d’iniquità?</verse>
        <verse osisID='Job.31.4'>Non vede egli le mie vie? E non conta egli tutti i miei passi?</verse>
        <verse osisID='Job.31.5'>Se io son proceduto con falsità, E se il mio piè si è affrettato alla fraude,</verse>
        <verse osisID='Job.31.6'>Pesimi pure Iddio con bilance giuste, E conoscerà la mia integrità.</verse>
        <verse osisID='Job.31.7'>Se i miei passi si sono stornati dalla diritta via, E se il mio cuore è ito dietro agli occhi miei, E se alcuna macchia mi è rimasta attaccata alla mano;</verse>
        <verse osisID='Job.31.8'>Semini pure io, e un altro se lo mangi; E sieno diradicati i miei rampolli</verse>
        <verse osisID='Job.31.9'>Se il mio cuore è stato allettato dietro ad alcuna donna, E se io sono stato all’agguato all’uscio del mio prossimo;</verse>
        <verse osisID='Job.31.10'>Macini pur la mia moglie ad un altro, E chininsi altri addosso a lei.</verse>
        <verse osisID='Job.31.11'>Perciocchè quello è una scelleratezza, Ed una iniquità da giudici.</verse>
        <verse osisID='Job.31.12'>Conciossiachè quello sarebbe stato un fuoco Che mi avrebbe consumato fino a perdizione, E avrebbe diradicata tutta la mia rendita.</verse>
        <verse osisID='Job.31.13'>Se io ho disdegnato di comparire in giudicio col mio servitore, E con la mia servente, Quando hanno litigato meco;</verse>
        <verse osisID='Job.31.14'>E che farei io, quando Iddio si leverà? E quando egli ne farà inchiesta, che gli risponderei?</verse>
        <verse osisID='Job.31.15'>Colui che mi ha fatto nel seno non ha egli fatto ancora lui? Non è egli un medesimo che ci ha formati nella matrice?
			</verse>
        <verse osisID='Job.31.16'>Se io ho rifiutato a’ poveri ciò che desideravano, Ed ho fatti venir meno gli occhi della vedova;</verse>
        <verse osisID='Job.31.17'>E se ho mangiato tutto solo il mio boccone, E se l’orfano non ne ha eziandio mangiato;</verse>
        <verse osisID='Job.31.18'>Conciossiachè dalla mia fanciullezza esso sia stato allevato meco, Come appresso un padre; Ed io abbia dal ventre di mia madre avuta cura della vedova;</verse>
        <verse osisID='Job.31.19'>Se ho veduto che alcuno perisse per mancamento di vestimento, E che il bisognoso non avesse nulla da coprirsi;</verse>
        <verse osisID='Job.31.20'>Se le sue reni non mi hanno benedetto, E se egli non si è riscaldato con la lana delle mie pecore;</verse>
        <verse osisID='Job.31.21'>Se io ho levata la mano contro all’orfano, Perchè io vedeva chi mi avrebbe aiutato nella porta;</verse>
        <verse osisID='Job.31.22'>Caggiami la paletta della spalla, E sia il mio braccio rotto, e divelto dalla sua canna.</verse>
        <verse osisID='Job.31.23'>Perciocchè io avea spavento della ruina mandata da Dio, E che io non potrei durar per la sua altezza</verse>
        <verse osisID='Job.31.24'>Se ho posto l’oro per mia speranza; E se ho detto all’oro fino: Tu sei la mia confidanza;</verse>
        <verse osisID='Job.31.25'>Se mi son rallegrato perchè le mie facoltà fosser grandi, E perchè la mia mano avesse acquistato assai;</verse>
        <verse osisID='Job.31.26'>Se ho riguardato il sole, quando risplendeva; E la luna facendo il suo corso, chiara e lucente;</verse>
        <verse osisID='Job.31.27'>E se il mio cuore è stato di nascosto sedotto, E la mia bocca ha baciata la mia mano;</verse>
        <verse osisID='Job.31.28'>Questa ancora è una iniquità da giudici; Conciossiachè io avrei rinnegato l’Iddio disopra.</verse>
        <verse osisID='Job.31.29'>Se mi son rallegrato della calamità del mio nemico, Se mi son commosso di allegrezza, quando male gli era sopraggiunto,</verse>
        <verse osisID='Job.31.30'>Io che non pure ho recato il mio palato a peccare, Per chieder la sua morte con maledizione;</verse>
        <verse osisID='Job.31.31'>Se la gente del mio tabernacolo non ha detto: Chi ci darà della sua carne? Noi non ce ne potremmo giammai satollare….</verse>
        <verse osisID='Job.31.32'>Il forestiere non è restato la notte in su la strada; Io ho aperto il mio uscio al viandante</verse>
        <verse osisID='Job.31.33'>Se io ho coperto il mio misfatto, come fanno gli uomini, Per nasconder la mia iniquità nel mio seno…</verse>
        <verse osisID='Job.31.34'>Quantunque io potessi spaventare una gran moltitudine, Pure i più vili della gente mi facevano paura, Ed io mi taceva, e non usciva fuor della porta.</verse>
        <verse osisID='Job.31.35'>Oh! avessi io pure chi mi ascoltasse! Ecco, il mio desiderio è Che l’Onnipotente mi risponda, O che colui che litiga meco mi faccia una scritta;</verse>
        <verse osisID='Job.31.36'>Se io non la porto in su la spalla, E non me la lego attorno a guisa di bende.</verse>
        <verse osisID='Job.31.37'>Io gli renderei conto di tutti i miei passi, Io mi accosterei a lui come un capitano.</verse>
        <verse osisID='Job.31.38'>Se la mia terra grida contro a me, E se parimente i suoi solchi piangono;</verse>
        <verse osisID='Job.31.39'>Se ho mangiati i suoi frutti senza pagamento, E se ho fatto sospirar l’anima de’ suoi padroni;</verse>
        <verse osisID='Job.31.40'>In luogo del grano nascami il tribolo, E il loglio in luogo dell’orzo. Qui finiscono i ragionamenti di Giobbe</verse>
      </chapter>
      <chapter osisID='Job.32'>
        <verse osisID='Job.32.1'>ORA essendo que’ tre uomini restati di rispondere a Giobbe, perchè gli pareva di esser giusto;</verse>
        <verse osisID='Job.32.2'>Elihu, figliuolo di Baracheel, Buzita, della nazione di Ram, si accese nell’ira contro a Giobbe, perchè giustificava sè stesso anzi che Iddio;</verse>
        <verse osisID='Job.32.3'>e contro a’ tre amici di esso, perciocchè non aveano trovata alcuna replica, e pure aveano condannato Giobbe.</verse>
        <verse osisID='Job.32.4'>Ora Elihu avea aspettato che Giobbe avesse parlato; perciocchè egli ed i suoi amici erano più attempati di lui.</verse>
        <verse osisID='Job.32.5'>Ma, veggendo che non vi era replica alcuna nella bocca di que’ tre uomini, egli si accese nell’ira</verse>
        <verse osisID='Job.32.6'>Ed Elihu, figliuolo di Baracheel, Buzita, parlò, e disse: Io son giovane, e voi siete molto attempati; Perciò io ho avuta paura, ed ho temuto Di dichiararvi il mio parere.</verse>
        <verse osisID='Job.32.7'>Io diceva: L’età parlerà, E la moltitudine degli anni farà conoscere la sapienza.</verse>
        <verse osisID='Job.32.8'>Certo lo spirito è negli uomini, Ma l’inspirazione dell’Onnipotente li fa intendere.</verse>
        <verse osisID='Job.32.9'>I maggiori non son sempre savi; E i vecchi non intendono sempre la dirittura.</verse>
        <verse osisID='Job.32.10'>Perciò io ho detto: Ascoltatemi; Ed io ancora dichiarerò il mio parere.</verse>
        <verse osisID='Job.32.11'>Ecco, io ho aspettate le vostre parole, Io ho pòrto l’orecchio alle vostre considerazioni, Finchè voi aveste ricercati de’ ragionamenti.</verse>
        <verse osisID='Job.32.12'>Ma avendo posto mente a voi, Ecco, non vi è alcun di voi che convinca Giobbe, Che risponda a’ suoi ragionamenti;</verse>
        <verse osisID='Job.32.13'>Che talora non diciate: Noi abbiamo trovata la sapienza; Scaccilo ora Iddio, e non un uomo.</verse>
        <verse osisID='Job.32.14'>Or egli non ha ordinati i suoi ragionamenti contro a me; Io altresì non gli risponderò secondo le vostre parole</verse>
        <verse osisID='Job.32.15'>Essi si sono sgomentati, non hanno più risposto; Le parole sono state loro tolte di bocca.</verse>
        <verse osisID='Job.32.16'>Io dunque ho aspettato; ma perciocchè non parlano più, Perchè restano e non rispondono più;</verse>
        <verse osisID='Job.32.17'>Io ancora risponderò per la parte mia; Io ancora dichiarerò il mio parere;</verse>
        <verse osisID='Job.32.18'>Perciocchè io son pieno di parole, Lo spirito del mio ventre mi stringe.</verse>
        <verse osisID='Job.32.19'>Ecco, il mio ventre è come un vino che non ha spiraglio, E schianterebbesi come barili nuovi.</verse>
        <verse osisID='Job.32.20'>Io parlerò adunque, ed avrò alcuna respirazione; Io aprirò le mie labbra, e risponderò.</verse>
        <verse osisID='Job.32.21'>Già non mi avvenga di aver riguardo alla qualità della persona di alcuno; Io non m’infingerò parlando ad un uomo.</verse>
        <verse osisID='Job.32.22'>Perciocchè io non so infingermi; Altrimenti, colui che mi ha fatto di subito mi torrebbe via</verse>
      </chapter>
      <chapter osisID='Job.33'>
        <verse osisID='Job.33.1'>Ora dunque, Giobbe, ascolta, ti prego, i miei ragionamenti, E porgi gli orecchi a tutte le mie parole.</verse>
        <verse osisID='Job.33.2'>Ecco, ora io ho aperta la mia bocca, La mia lingua parla nel mio palato.</verse>
        <verse osisID='Job.33.3'>Le mie parole saranno secondo la dirittura del mio cuore; E le mie labbra proferiranno scienza pura.</verse>
        <verse osisID='Job.33.4'>Lo Spirito di Dio mi ha fatto, E l’alito dell’Onnipotente mi ha data la vita.</verse>
        <verse osisID='Job.33.5'>Se tu puoi, rispondimi; Mettiti in ordine contro a me, e presentati pure.</verse>
        <verse osisID='Job.33.6'>Ecco, io sono a Dio, come tu; Anch’io sono stato tratto dal fango.</verse>
        <verse osisID='Job.33.7'>Ecco, il mio spavento non ti sgomenterà, E la mia mano non ti sarà grave addosso</verse>
        <verse osisID='Job.33.8'>Tu hai pur detto, udendolo io, Ed io ho intesa la voce delle parole:</verse>
        <verse osisID='Job.33.9'>Io son puro, senza misfatto; Io son netto, e non vi è iniquità in me;</verse>
        <verse osisID='Job.33.10'>Ecco, egli trova delle occasioni contro a me; Egli mi reputa per suo nemico;</verse>
        <verse osisID='Job.33.11'>Egli ha messi i miei piedi ne’ ceppi, Egli spia tutti i miei sentieri.</verse>
        <verse osisID='Job.33.12'>Ecco, in questo tu non sei stato giusto; io ti risponderò; Perciocchè Iddio è vie maggiore che l’uomo.</verse>
        <verse osisID='Job.33.13'>Perchè hai tu conteso con lui, Perchè egli non dichiara tutte le sue ragioni?
			</verse>
        <verse osisID='Job.33.14'>Egli è ben vero, che talora Iddio parla una volta, E due, a chi non vi ha atteso.</verse>
        <verse osisID='Job.33.15'>In sogno, in vision notturna, Quando il più profondo sonno cade in su gli uomini, Quando essi son tutti sonnacchiosi sopra i lor letti;</verse>
        <verse osisID='Job.33.16'>Allora egli apre loro l’orecchio, E suggella il lor castigo;</verse>
        <verse osisID='Job.33.17'>Per istorre l’uomo dalle opere sue, E per far che la superbia dell’uomo non apparisca più;</verse>
        <verse osisID='Job.33.18'>Per iscampar l’anima sua dalla fossa, E far che la sua vita non passi per la spada</verse>
        <verse osisID='Job.33.19'>Ma talora altresì l’uomo è castigato con dolori sopra il suo letto, E tutte le sue ossa di grave malattia;</verse>
        <verse osisID='Job.33.20'>E la sua vita gli fa abbominare il cibo, E l’anima sua la vivanda desiderabile;</verse>
        <verse osisID='Job.33.21'>La sua carne è consumata, talchè non apparisce più; E le sue ossa, che prima non si vedevano, spuntano fuori;</verse>
        <verse osisID='Job.33.22'>E l’anima sua si accosta alla fossa, E la vita sua a’ mali mortali.</verse>
        <verse osisID='Job.33.23'>Ma se allora vi è appresso di lui alcun messo, un parlatore, Uno d’infra mille, Per dichiarare all’uomo il suo dovere;</verse>
        <verse osisID='Job.33.24'>Iddio gli farà grazia, e dirà: Riscuotilo, che non iscenda alla fossa; Io ho trovato il riscatto.</verse>
        <verse osisID='Job.33.25'>La sua carne diventerà morbida, più che non è in fanciullezza; Egli ritornerà a’ dì della sua giovanezza.</verse>
        <verse osisID='Job.33.26'>Egli supplicherà a Dio, ed egli gli sarà placato, E gli farà veder la sua faccia con giubilo, E renderà all’uomo la sua giustizia.</verse>
        <verse osisID='Job.33.27'>Ed esso poi si volgerà verso gli uomini, e dirà: Io avea peccato, ed avea pervertita la dirittura, E ciò non mi ha punto giovato.</verse>
        <verse osisID='Job.33.28'>Così Iddio riscoterà l’anima sua, che non passi nella fossa, E la vita sua vedrà la luce</verse>
        <verse osisID='Job.33.29'>Ecco, Iddio opera tutte queste cose Due e tre volte inverso l’uomo;</verse>
        <verse osisID='Job.33.30'>Per ritrarre l’anima sua dalla fossa, Acciocchè sia illuminata della luce de’ viventi.</verse>
        <verse osisID='Job.33.31'>Attendi, o Giobbe, ascoltami; Taci, ed io parlerò.</verse>
        <verse osisID='Job.33.32'>Se tu hai alcuna cosa da dire, rispondimi; Parla, perciocchè io desidero giustificarti.</verse>
        <verse osisID='Job.33.33'>Se no, ascoltami tu; Taci, ed io t’insegnerò la sapienza</verse>
      </chapter>
      <chapter osisID='Job.34'>
        <verse osisID='Job.34.1'>ED Elihu proseguì a parlare, e disse:</verse>
        <verse osisID='Job.34.2'>Voi savi, udite i miei ragionamenti; E voi intendenti, porgetemi l’orecchio.</verse>
        <verse osisID='Job.34.3'>Perciocchè l’orecchio esamina i ragionamenti, Come il palato assapora ciò che si deve mangiare.</verse>
        <verse osisID='Job.34.4'>Proponiamoci la dirittura, Giudichiamo fra noi che cosa sia bene.</verse>
        <verse osisID='Job.34.5'>Conciossiachè Giobbe abbia detto: Io son giusto; Iddio mi ha tolta la mia ragione.</verse>
        <verse osisID='Job.34.6'>Mentirei io intorno alla mia ragione? La saetta, con la quale son ferito, è dolorosissima, Senza che vi sia misfatto in me.</verse>
        <verse osisID='Job.34.7'>Quale è l’uomo simile a Giobbe, Che beve lo scherno come acqua?</verse>
        <verse osisID='Job.34.8'>E che cammina in compagnia con gli operatori d’iniquità, E va con gli uomini empi?</verse>
        <verse osisID='Job.34.9'>Perciocchè egli ha detto: L’uomo non fa niun profitto Di rendersi grato a Dio</verse>
        <verse osisID='Job.34.10'>Perciò, uomini di senno, ascoltatemi; Tolga Iddio che vi sia empietà in Dio, O perversità nell’Onnipotente.</verse>
        <verse osisID='Job.34.11'>Perciocchè egli rende all’uomo secondo l’opera sua, E fa trovare a ciascuno secondo la sua via.</verse>
        <verse osisID='Job.34.12'>Sì veramente Iddio non opera empiamente, E l’Onnipotente non perverte la ragione.</verse>
        <verse osisID='Job.34.13'>Chi gli ha commesso il governo della terra? E chi gli ha imposta la cura del mondo tutto intiero?</verse>
        <verse osisID='Job.34.14'>Se egli ponesse mente all’uomo, Egli ritrarrebbe a sè il suo alito, ed il suo soffio;</verse>
        <verse osisID='Job.34.15'>Ogni carne insieme trapasserebbe, E l’uomo ritornerebbe nella polvere</verse>
        <verse osisID='Job.34.16'>Se pur tu hai del senno, ascolta questo; Porgi l’orecchio alla voce de’ miei ragionamenti.</verse>
        <verse osisID='Job.34.17'>Di vero, colui che odia la dirittura signoreggerebbe egli? E condannerai tu colui che è sommamente giusto?</verse>
        <verse osisID='Job.34.18'>Direbbesi egli ad un re: Scellerato? E a’ principi: Empio?</verse>
        <verse osisID='Job.34.19'>Quanto meno a colui che non ha riguardo alla qualità de’ principi, Ed appo cui non è riconosciuto il possente, Per essere antiposto al povero, Perchè essi tutti sono opera delle sue mani?</verse>
        <verse osisID='Job.34.20'>Essi muoiono in un momento, E di mezza notte tutto un popolo è conquassato, e perisce; E il potente è tolto via senza opera di mani.</verse>
        <verse osisID='Job.34.21'>Perciocchè gli occhi suoi son sopra le vie dell’uomo, Ed egli vede tutti i passi di esso.</verse>
        <verse osisID='Job.34.22'>Non vi è oscurità, nè ombra di morte alcuna, Ove si possan nascondere gli operatori d’iniquità.</verse>
        <verse osisID='Job.34.23'>Perciocchè Iddio non ha più riguardo all’uomo, Quando esso è per venire in giudicio davanti a lui.</verse>
        <verse osisID='Job.34.24'>Egli fiacca i possenti incomprensibilmente, E ne costituisce altri in luogo loro.</verse>
        <verse osisID='Job.34.25'>Perciò, conoscendo egli le opere loro, Nel girar d’una notte son fiaccati,</verse>
        <verse osisID='Job.34.26'>Egli li sbatte come empi, In luogo di molti spettatori;</verse>
        <verse osisID='Job.34.27'>Perciocchè si son rivolti indietro da lui, E non hanno considerate tutte le sue vie;</verse>
        <verse osisID='Job.34.28'>Facendo pervenire infino a lui il grido del povero, E facendogli udire lo strido degli afflitti.</verse>
        <verse osisID='Job.34.29'>Se egli rimanda in pace, chi condannerà? E se nasconde la sua faccia, chi lo riguarderà? O sia una nazione intiera, o un uomo solo;</verse>
        <verse osisID='Job.34.30'>Acciocchè l’uomo profano non regni più E che il popolo non sia più tenuto ne’ lacci</verse>
        <verse osisID='Job.34.31'>Certo ei ti si conveniva indirizzarti a Dio, dicendo: Io ho portato la pena; io non peccherò più.</verse>
        <verse osisID='Job.34.32'>Se vi è alcuna cosa, oltre a ciò che io veggo, mostramelo; Se io ho operato perversamente, io non continuerò più.</verse>
        <verse osisID='Job.34.33'>Vorresti tu, ch’egli ti facesse la retribuzione di ciò ch’è proceduto da te? Sei tu che rifiuti ed eleggi, non già io; Di’ pure ciò che tu sai.</verse>
        <verse osisID='Job.34.34'>Gli uomini di senno diranno meco, E l’uomo savio mi acconsentirà,</verse>
        <verse osisID='Job.34.35'>Che Giobbe non parla con conoscimento, E che le sue parole non sono con intendimento.</verse>
        <verse osisID='Job.34.36'>O padre mio, sia pur Giobbe provato infino all’ultimo, Per cagione delle sue repliche, simili a quelle degli uomini iniqui.</verse>
        <verse osisID='Job.34.37'>Perciocchè altrimenti egli aggiungerà misfatto al suo peccato, Si batterà a palme fra noi, E moltiplicherà le parole sue contro a Dio</verse>
      </chapter>
      <chapter osisID='Job.35'>
        <verse osisID='Job.35.1'>ED Elihu proseguì il suo ragionamento, e disse:</verse>
        <verse osisID='Job.35.2'>Hai tu stimato che ciò convenga alla ragione, Della quale tu hai detto: La mia giustizia è da Dio,</verse>
        <verse osisID='Job.35.3'>Di dire: Che mi gioverà ella? Che profitto ne avrò più che del mio peccato?</verse>
        <verse osisID='Job.35.4'>Io ti risponderò, Ed a’ tuoi compagni teco.</verse>
        <verse osisID='Job.35.5'>Riguarda i cieli, e vedi; E mira le nuvole, quanto sono più alte di te.</verse>
        <verse osisID='Job.35.6'>Se tu pecchi, che cosa opererai tu contro a lui? E se i tuoi misfatti son moltiplicati, che gli farai tu?</verse>
        <verse osisID='Job.35.7'>Se tu sei giusto, che cosa gli darai? Ovvero che prenderà egli dalla tua mano?</verse>
        <verse osisID='Job.35.8'>Come la tua malvagità può nuocer solo ad un uomo simile a te, Così anche la tua giustizia non può giovare se non ad un figliuolo d’uomo</verse>
        <verse osisID='Job.35.9'>Gli oppressati gridano per la grandezza dell’oppressione, E dànno alte strida per la violenza de’ grandi;</verse>
        <verse osisID='Job.35.10'>Ma niuno dice: Ove è Dio, mio fattore, Il quale dà materia di cantar di notte?</verse>
        <verse osisID='Job.35.11'>Il qual ci ammaestra più che le bestie della terra, E ci rende savi più che gli uccelli del cielo?</verse>
        <verse osisID='Job.35.12'>Quivi adunque gridano, ed egli non li esaudisce, Per la superbia de’ malvagi.</verse>
        <verse osisID='Job.35.13'>Certamente Iddio non esaudisce la vanità, E l’Onnipotente non la riguarda</verse>
        <verse osisID='Job.35.14'>Quanto meno esaudirà egli te, che dici che tu nol riguardi? Giudicati nel suo cospetto, e poi aspettalo.</verse>
        <verse osisID='Job.35.15'>Certo ora quello che l’ira sua ti ha imposto di castigo è come nulla; Ed egli non ha preso conoscenza della moltitudine de’ tuoi peccati molto innanzi.</verse>
        <verse osisID='Job.35.16'>Giobbe adunque indarno apre la sua bocca, Ed accumula parole senza conoscimento</verse>
      </chapter>
      <chapter osisID='Job.36'>
        <verse osisID='Job.36.1'>ED Elihu proseguì, e disse:</verse>
        <verse osisID='Job.36.2'>Aspettami un poco, ed io ti mostrerò Che vi sono ancora altri ragionamenti per Iddio.</verse>
        <verse osisID='Job.36.3'>Io prenderò il mio discorso da lungi, Ed attribuirò giustizia al mio Fattore.</verse>
        <verse osisID='Job.36.4'>Perciocchè di vero il mio parlare non è con menzogna; Tu hai appresso di te uno che è intiero nelle sue opinioni</verse>
        <verse osisID='Job.36.5'>Ecco, Iddio è potente, ma non però disdegna alcuno; Potente, ma di forza congiunta con sapienza.</verse>
        <verse osisID='Job.36.6'>Egli non lascia viver l’empio, E fa ragione agli afflitti.</verse>
        <verse osisID='Job.36.7'>Egli non rimuove gli occhi suoi d’addosso a’ giusti; Anzi li fa sedere sopra il trono coi re; Egli ve li fa sedere in perpetuo; onde sono esaltati.</verse>
        <verse osisID='Job.36.8'>E se pur son messi ne’ ceppi, E son prigioni ne’ legami dell’afflizione;</verse>
        <verse osisID='Job.36.9'>Egli dichiara loro i lor fatti, E come i lor misfatti sono accresciuti.</verse>
        <verse osisID='Job.36.10'>Ovvero, apre loro l’orecchio, per far loro ricevere correzione; E dice loro che si convertano dall’iniquità.</verse>
        <verse osisID='Job.36.11'>Se ubbidiscono, e gli servono, Finiscono i giorni loro in beni, E gli anni loro in diletti.</verse>
        <verse osisID='Job.36.12'>Ma se non ubbidiscono, passano per la spada, E muoiono per mancamento d’intendimento.</verse>
        <verse osisID='Job.36.13'>Ma i profani di cuore accrescono l’ira, E non gridano, quando egli li mette ne’ legami;</verse>
        <verse osisID='Job.36.14'>La lor persona morrà in giovanezza, E la lor vita fra i cinedi</verse>
        <verse osisID='Job.36.15'>Ma egli libera gli afflitti nella loro afflizione, Ed apre loro l’orecchio nell’oppressione.</verse>
        <verse osisID='Job.36.16'>Ancora te avrebbe egli ritratto dall’afflizione, E messo in luogo largo, fuori di ogni distretta; E la tua mensa tranquilla sarebbe ripiena di vivande grasse.</verse>
        <verse osisID='Job.36.17'>Ma tu sei venuto al colmo del giudicio di un empio; Il giudicio e la giustizia ti tengono preso.</verse>
        <verse osisID='Job.36.18'>Perciocchè egli è in ira, guarda che talora egli non ti atterri con battiture; E con niun riscatto, benchè grande, non ti possa scampare.</verse>
        <verse osisID='Job.36.19'>Farà egli alcuna stima delle tue ricchezze? Egli non farà stima dell’oro, nè di tutta la tua gran potenza.</verse>
        <verse osisID='Job.36.20'>Non ansar dietro a quella notte, Nella quale i popoli periscono a fondo.</verse>
        <verse osisID='Job.36.21'>Guardati che tu non ti rivolga alla vanità; Conciossiachè per l’afflizione tu abbi eletto quello.</verse>
        <verse osisID='Job.36.22'>Ecco, Iddio è eccelso nella sua potenza; Chi è il dottore convenevole a lui?</verse>
        <verse osisID='Job.36.23'>Chi gli ha ordinato come egli deve procedere? E chi gli può dire: Tu hai operato perversamente?
			</verse>
        <verse osisID='Job.36.24'>Ricordati di magnificar le opere sue, Le quali gli uomini contemplano.</verse>
        <verse osisID='Job.36.25'>Ogni uomo le vede, E gli uomini le mirano da lungi.</verse>
        <verse osisID='Job.36.26'>Ecco, Iddio è grande, e noi nol possiamo conoscere; E il numero de’ suoi anni è infinito.</verse>
        <verse osisID='Job.36.27'>Perciocchè egli rattiene le acque che non istillino; Ed altresì, al levar della sua nuvola, quelle versano la pioggia;</verse>
        <verse osisID='Job.36.28'>La quale le nuvole stillano, E gocciolano in su gli uomini copiosamente.</verse>
        <verse osisID='Job.36.29'>Oltre a ciò, potrà alcuno intender le distese delle nubi, Ed i rimbombanti scoppi del suo tabernacolo?</verse>
        <verse osisID='Job.36.30'>Ecco, egli spande sopra esso la sua luce, E copre le radici del mare.</verse>
        <verse osisID='Job.36.31'>Perciocchè, per queste cose egli giudica i popoli, Ed altresì dona il cibo abbondevolmente.</verse>
        <verse osisID='Job.36.32'>Egli nasconde la fiamma nelle palme delle sue mani, E le ordina quello che deve incontrare.</verse>
        <verse osisID='Job.36.33'>Egli le dichiara la sua volontà se deve incontrar bestiame, Ovvero anche cadere sopra alcuna pianta</verse>
      </chapter>
      <chapter osisID='Job.37'>
        <verse osisID='Job.37.1'>Il cuor mi trema eziandio di questo, E si muove dal luogo suo.</verse>
        <verse osisID='Job.37.2'>Udite pure il suo tremendo tuono, E il mormorare ch’esce dalla sua bocca.</verse>
        <verse osisID='Job.37.3'>Egli lo lancia sotto tutti i cieli, E la sua fiamma sopra le estremità della terra;</verse>
        <verse osisID='Job.37.4'>Dopo la quale rugge il tuono; egli tuona con la voce della sua altezza, E non indugia quelle cose, dopo che la sua voce è stata udita.</verse>
        <verse osisID='Job.37.5'>Iddio tuona maravigliosamente con la sua voce; Egli fa cose tanto grandi, che noi non possiam comprenderle</verse>
        <verse osisID='Job.37.6'>Perciocchè egli dice alla neve: Cadi in su la terra; E parimente al nembo della pioggia, al nembo delle sue forti piogge.</verse>
        <verse osisID='Job.37.7'>Egli rinchiude ogni uomo in casa, Come per riconoscer tutti i suoi lavoratori.</verse>
        <verse osisID='Job.37.8'>E le fiere se n’entrano ne’ lor nascondimenti, E dimorano ne’ lor ricetti.</verse>
        <verse osisID='Job.37.9'>La tempesta viene dall’Austro, E il freddo dal Settentrione.</verse>
        <verse osisID='Job.37.10'>Iddio, col suo soffio, produce il ghiaccio, E fa che le acque che si diffondevano diventano come di metallo.</verse>
        <verse osisID='Job.37.11'>Egli stanca eziandio le nuvole in adacquar la terra, E disperge le nubi con la sua luce.</verse>
        <verse osisID='Job.37.12'>Ed esse si rivolgono in molti giri, secondo gli ordini suoi Intorno a ciò che hanno a fare, Secondo tutto quello ch’egli comanda loro di fare In su la faccia del mondo, nella terra;</verse>
        <verse osisID='Job.37.13'>Facendole venire, o per castigo, O per la sua terra, o per alcun beneficio</verse>
        <verse osisID='Job.37.14'>Porgi l’orecchio a questo, o Giobbe; Fermati, e considera le maraviglie di Dio.</verse>
        <verse osisID='Job.37.15'>Sai tu, come Iddio dispone di esse, E come egli fa risplender la luce della sua nuvola?</verse>
        <verse osisID='Job.37.16'>Intendi tu come le nuvole son bilanciate? Conosci tu le maraviglie di colui che è perfetto in ogni scienza?</verse>
        <verse osisID='Job.37.17'>Come i tuoi vestimenti son caldi, Quando egli acqueta l’Austro in su la terra?</verse>
        <verse osisID='Job.37.18'>Hai tu con lui distesi i cieli, I quali son sodi, come uno specchio di metallo?</verse>
        <verse osisID='Job.37.19'>Insegnaci ciò che noi gli diremo; Poichè, per cagione delle nostre tenebre, noi non possiam bene ordinare i nostri ragionamenti.</verse>
        <verse osisID='Job.37.20'>Gli sarebbe egli rapportato quando io avessi parlato? Se vi fosse alcuno che ne parlasse, certo egli sarebbe abissato</verse>
        <verse osisID='Job.37.21'>Ecco pure gli uomini non possono riguardare il sole, Quando egli risplende nel cielo, Dopo che il vento è passato, e l’ha spazzato;</verse>
        <verse osisID='Job.37.22'>E che dal Settentrione è venuta la dorata serenità; Or Iddio ha intorno a sè una tremenda maestà.</verse>
        <verse osisID='Job.37.23'>Egli è l’Onnipotente, noi non possiam trovarlo; Egli è grande in forza, Ed in giudicio, ed in grandezza di giustizia; Egli non oppressa alcuno;</verse>
        <verse osisID='Job.37.24'>Perciò gli uomini lo temono; Alcun uomo, benchè savio di cuore, no ‘l può vedere</verse>
      </chapter>
      <chapter osisID='Job.38'>
        <verse osisID='Job.38.1'>ALLORA il Signore rispose a Giobbe da un turbo, e disse:</verse>
        <verse osisID='Job.38.2'>Chi è costui, che oscura il consiglio Con ragionamenti senza scienza?</verse>
        <verse osisID='Job.38.3'>Deh! cigniti i lombi come un valente uomo, Ed io ti farò delle domande, e tu insegnami</verse>
        <verse osisID='Job.38.4'>Ove eri, quando io fondava la terra? Dichiaralo, se hai conoscimento ed intelletto.</verse>
        <verse osisID='Job.38.5'>Chi ha disposte le misure di essa, se tu il sai? Ovvero chi ha steso il regolo sopra essa?</verse>
        <verse osisID='Job.38.6'>Sopra che sono state fondate le sue basi? Ovvero, chi pose la sua pietra angolare?</verse>
        <verse osisID='Job.38.7'>Quando le stelle della mattina cantavano tutte insieme, E tutti i figliuoli di Dio giubilavano?</verse>
        <verse osisID='Job.38.8'>E chi rinchiuse il mare con porte Quando fu tratto fuori, ed uscì della matrice?</verse>
        <verse osisID='Job.38.9'>Quando io posi le nuvole per suo vestimento, E la caligine per sue fasce,</verse>
        <verse osisID='Job.38.10'>E determinai sopra esso il mio statuto, E gli posi attorno sbarre e porte,</verse>
        <verse osisID='Job.38.11'>E dissi: Tu verrai fin qua, e non passerai più innanzi; E qui si fermerà l’alterezza delle tue onde?
			</verse>
        <verse osisID='Job.38.12'>Hai tu, da che tu sei in vita, comandato alla mattina? Ed hai tu mostrato all’alba il suo luogo?</verse>
        <verse osisID='Job.38.13'>Per occupar l’estremità della terra, E far che gli empi se ne dileguino?</verse>
        <verse osisID='Job.38.14'>E far che la terra si muti in diverse forme, come argilla stampata; E che quelle si appresentino alla vista come un vestimento?</verse>
        <verse osisID='Job.38.15'>E che la luce di queste cose sia divietata agli empi, E che il braccio altiero sia rotto?</verse>
        <verse osisID='Job.38.16'>Sei tu entrato infino a’ gorghi del mare, E sei tu passeggiato nel fondo dell’abisso?</verse>
        <verse osisID='Job.38.17'>Le porte della morte ti son esse scoperte, Ed hai tu vedute le porte dell’ombra della morte?</verse>
        <verse osisID='Job.38.18'>Hai tu compresa la larghezza della terra? Dichiaralo, se tu la conosci tutta.</verse>
        <verse osisID='Job.38.19'>Quale è la via del luogo ove dimora la luce? E dov’è il luogo delle tenebre?</verse>
        <verse osisID='Job.38.20'>Perchè tu vada a prendere essa luce, e la meni al termine del suo corso, E conosca i sentieri della sua casa?</verse>
        <verse osisID='Job.38.21'>Sì, tu il sai; perciocchè allora nascesti, E il numero de’ tuoi giorni è grande.</verse>
        <verse osisID='Job.38.22'>Sei tu entrato dentro a’ tesori della neve, Ed hai tu vedute le conserve della gragnuola,</verse>
        <verse osisID='Job.38.23'>La quale io riserbo per lo tempo del nemico, Per lo giorno dell’incontro, e della battaglia?</verse>
        <verse osisID='Job.38.24'>Per qual via scoppia la fiamma, E il vento orientale si spande egli in su la terra?
			</verse>
        <verse osisID='Job.38.25'>Chi ha fatti de’ condotti alla piena delle acque, E delle vie a’ lampi de’ tuoni?</verse>
        <verse osisID='Job.38.26'>Per far piovere in su la terra, ove non è niuno; E in sul deserto, nel quale non abita uomo alcuno?</verse>
        <verse osisID='Job.38.27'>Per satollare il luogo desolato e deserto; E per farvi germogliar l’erba pullulante?</verse>
        <verse osisID='Job.38.28'>La pioggia ha ella un padre? Ovvero, chi ha generate le stille della rugiada?</verse>
        <verse osisID='Job.38.29'>Del cui ventre è uscito il ghiaccio, E chi ha generata la brina del cielo?</verse>
        <verse osisID='Job.38.30'>Chi fa che le acque si nascondano, e divengano come una pietra; E che la superficie dell’abisso si rapprenda?</verse>
        <verse osisID='Job.38.31'>Puoi tu legare le delizie delle Gallinelle, Ovvero sciogliere le attrazioni dell’Orione?</verse>
        <verse osisID='Job.38.32'>Puoi tu fare uscire i segni settentrionali al tempo loro, E condur fuori Arturo co’ suoi figli?</verse>
        <verse osisID='Job.38.33'>Conosci tu gli ordini costituiti de’ cieli? Hai tu stabilito il lor reggimento sopra la terra?</verse>
        <verse osisID='Job.38.34'>Puoi tu, alzando la tua voce alla nuvola, Far che una piena d’acqua ti copra?</verse>
        <verse osisID='Job.38.35'>Puoi tu mandare i folgori, Sì che vadano e ti dicano: Eccoci?</verse>
        <verse osisID='Job.38.36'>Chi ha messa la sapienza nell’interior dell’uomo? Ovvero chi ha dato il senno alla mente di esso?</verse>
        <verse osisID='Job.38.37'>Chi annovera le nuvole con sapienza? E chi posa i barili del cielo;</verse>
        <verse osisID='Job.38.38'>Dopo che la polvere è stata stemperata, come un metallo fonduto; E le zolle si son rigiunte?</verse>
        <verse osisID='Job.38.39'> Andrai tu a cacciar preda per il leone? E satollerai tu la brama de’ leoncelli?</verse>
        <verse osisID='Job.38.40'> Quando si appiattano ne’ lor ricetti, E giaccion nelle lor caverne, stando in guato.</verse>
        <verse osisID='Job.38.41'> Chi apparecchia al corvo il suo pasto, Quando i suoi figli gridano a Dio, E vagano per mancamento di cibo?
			</verse>
      </chapter>
      <chapter osisID='Job.39'>
        <verse osisID='Job.39.1'> Sai tu il tempo che le camozze delle rocce figliano? Hai tu osservato quando le cerve partoriscono?</verse>
        <verse osisID='Job.39.2'> Annoveri tu i mesi del termine del lor portato, E sai tu il tempo che devono figliare?</verse>
        <verse osisID='Job.39.3'> Elle si chinano, fanno scoppiar fuori il lor feto, Si alleviano delle lor doglie.</verse>
        <verse osisID='Job.39.4'> I lor figli son gagliardi, crescono per le biade, Escono fuori, e non ritornano più a quelle.</verse>
        <verse osisID='Job.39.5'> Chi ne ha mandato libero l’asino salvatico, E chi ha sciolti i suoi legami?</verse>
        <verse osisID='Job.39.6'> A cui io ho ordinato il deserto per casa; E per abitazioni, i luoghi salsugginosi.</verse>
        <verse osisID='Job.39.7'> Egli si beffa dello strepito della città; Egli non ode gli schiamazzi del sollecitator delle opere.</verse>
        <verse osisID='Job.39.8'> I monti, ch’egli va spiando, sono il suo pasco; Ed egli va ricercando qualunque verdura.</verse>
        <verse osisID='Job.39.9'> Il liocorno ti vorrà egli servire? Si riparerà egli presso alla tua mangiatoia?</verse>
        <verse osisID='Job.39.10'> Legherai tu il liocorno con la sua fune, per farlo arare al solco? Erpicherà egli le valli dietro a te?</verse>
        <verse osisID='Job.39.11'> Ti fiderai tu in lui, perchè la sua forza è grande? E gli rimetterai tu il tuo lavoro?</verse>
        <verse osisID='Job.39.12'> Ti fiderai tu in lui ch’egli ti renda la ricolta della tua sementa, E ch’egli te l’accolga nella tua aia?
			</verse>
        <verse osisID='Job.39.13'> Le ale de’ paoni son esse vaghe per opera tua? Od ha da te lo struzzolo le penne e la piuma?</verse>
        <verse osisID='Job.39.14'> Fai tu ch’egli abbandoni le sue uova in su la terra, E che le lasci scaldare in su la polvere?</verse>
        <verse osisID='Job.39.15'> E che dimentichi che il piè d’alcuno le schiaccerà, Ovvero che le fiere della campagna le calpesteranno?</verse>
        <verse osisID='Job.39.16'> Egli è spietato inverso i suoi figli, come se non fosser suoi; Indarno è la sua fatica, egli è senza tema;</verse>
        <verse osisID='Job.39.17'> Perciocchè Iddio l’ha privo di senno, E non l’ha fatto partecipe d’intendimento.</verse>
        <verse osisID='Job.39.18'> Quando egli si solleva in alto, Egli si beffa del cavallo, e di colui che lo cavalca</verse>
        <verse osisID='Job.39.19'> Hai tu data la forza al cavallo? Hai tu adorna la sua gola di fremito?</verse>
        <verse osisID='Job.39.20'> Lo spaventerai tu come una locusta? Il suo magnifico nitrire è spaventevole.</verse>
        <verse osisID='Job.39.21'> Egli raspa nella valle, si rallegra della sua forza, Esce ad incontrare le armi.</verse>
        <verse osisID='Job.39.22'> Egli si beffa della paura, e non si spaventa, E non si volge indietro per la spada.</verse>
        <verse osisID='Job.39.23'> Il turcasso, e la folgorante lancia, E lo spuntone gli risuonano addosso.</verse>
        <verse osisID='Job.39.24'> D’impazienza e di stizza pare ch’egli voglia trangugiar la terra; E non può credere che sia il suon della tromba.</verse>
        <verse osisID='Job.39.25'> Come prima la tromba ha sonato, egli dice: Aha, Aha; Da lontano annasa la battaglia, Lo schiamazzo de’ capitani; e le grida</verse>
        <verse osisID='Job.39.26'> È per il tuo senno che lo sparviere vola? Che spiega le sue ali verso il mezzodì?</verse>
        <verse osisID='Job.39.27'> L’aquila si leva ella ad alto per lo tuo comandamento? E fai tu ch’ella faccia il suo nido in luoghi elevati?</verse>
        <verse osisID='Job.39.28'> Ella dimora e si ripara nelle rupi, Nelle punte delle rocce, ed in luoghi inaccessibili.</verse>
        <verse osisID='Job.39.29'> Di là ella spia il pasto, Gli occhi suoi mirano da lontano.</verse>
        <verse osisID='Job.39.30'> I suoi aquilini ancora sorbiscono il sangue, E dove sono corpi morti, quivi ella si ritrova</verse>
      </chapter>
      <chapter osisID='Job.40'>
        <verse osisID='Job.40.1'> Poi il Signore parlò a Giobbe, e disse:</verse>
        <verse osisID='Job.40.2'> Colui che litiga con l’Onnipotente lo correggerà egli? Colui che arguisce Iddio risponda a questo.</verse>
        <verse osisID='Job.40.3'> E Giobbe rispose al Signore, e disse:</verse>
        <verse osisID='Job.40.4'> Ecco, io sono avvilito; che ti risponderei io? Io metto la mia mano in su la bocca.</verse>
        <verse osisID='Job.40.5'> Io ho parlato una volta, ma non replicherò più; Anzi due, ma non continuerò più</verse>
        <verse osisID='Job.40.6'> E il Signore parlò di nuovo a Giobbe dal turbo, e disse:</verse>
        <verse osisID='Job.40.7'> Cingiti ora i lombi, come un valente uomo; Io ti farò delle domande, e tu insegnami.</verse>
        <verse osisID='Job.40.8'> Annullerai tu pure il mio giudicio, E mi condannerai tu per giustificarti?</verse>
        <verse osisID='Job.40.9'> Hai tu un braccio simile a quel di Dio? O tuoni tu con la voce come egli?</verse>
        <verse osisID='Job.40.10'> Adornati pur di magnificenza e di altezza; E vestiti di maestà e di gloria.</verse>
        <verse osisID='Job.40.11'> Spandi i furori dell’ira tua, E riguarda ogni altiero, ed abbassalo;</verse>
        <verse osisID='Job.40.12'> Riguarda ogni altiero, ed atterralo; E trita gli empi, e spronfondali;</verse>
        <verse osisID='Job.40.13'> Nascondili tutti nella polvere, E tura loro la faccia in grotte;</verse>
        <verse osisID='Job.40.14'> Allora anch’io ti darò questa lode, Che la tua destra ti può salvare</verse>
        <verse osisID='Job.40.15'> Ecco l’ippopotamo, il quale io ho fatto teco; Egli mangia l’erba come il bue.</verse>
        <verse osisID='Job.40.16'> Ecco, la sua forza è ne’ lombi, E la sua possa nei muscoli del suo ventre.</verse>
        <verse osisID='Job.40.17'> Egli rizza la sua coda come un cedro; Ed i nervi delle sue coscie sono intralciati.</verse>
        <verse osisID='Job.40.18'> Le sue ossa son come sbarre di rame, Come mazze di ferro.</verse>
        <verse osisID='Job.40.19'> Egli è la principale delle opere di Dio; Sol colui che l’ha fatto può accostargli la sua spada.</verse>
        <verse osisID='Job.40.20'> Perchè i monti gli producono il pasco, Tutte le bestie della campagna vi scherzano.</verse>
        <verse osisID='Job.40.21'> Egli giace sotto gli alberi ombrosi, In ricetti di canne e di paludi.</verse>
        <verse osisID='Job.40.22'> Gli alberi ombrosi lo coprono con l’ombra loro; I salci de’ torrenti l’intorniano.</verse>
        <verse osisID='Job.40.23'> Ecco, egli può far forza ad un fiume, sì che non corra; Egli si fida di potersi attrarre il Giordano nella gola.</verse>
        <verse osisID='Job.40.24'> Prenderallo alcuno alla sua vista? Foreragli egli il naso, per mettervi de’ lacci?
			</verse>
      </chapter>
      <chapter osisID='Job.41'>
        <verse osisID='Job.41.1'>Trarrai tu fuori il leviatan con l’amo, O con una fune che tu gli avrai calata sotto alla lingua?</verse>
        <verse osisID='Job.41.2'>Gli metterai tu un uncino al muso? Gli forerai tu le mascelle con una spina?</verse>
        <verse osisID='Job.41.3'>Userà egli molti preghi teco? Ti parlerà egli con lusinghe?</verse>
        <verse osisID='Job.41.4'>Patteggerà egli teco, Che tu lo prenda per servo in perpetuo?</verse>
        <verse osisID='Job.41.5'>Scherzerai tu con lui, come con un uccello? E lo legherai tu con un filo, per darlo alle tue fanciulle?</verse>
        <verse osisID='Job.41.6'>I compagni ne faranno essi un convito? Lo spartiranno essi fra i mercatanti?</verse>
        <verse osisID='Job.41.7'>Gli empirai tu la pelle di roncigli, E la testa di raffi da pescare?</verse>
        <verse osisID='Job.41.8'>Pongli pur la mano addosso, Tu non ricorderai mai più la guerra.</verse>
        <verse osisID='Job.41.9'>Ecco, la speranza di pigliarlo è fallace; Anzi l’uomo non sarà egli atterrato, solo a vederlo?</verse>
        <verse osisID='Job.41.10'>Non vi è alcuno così feroce, che ardisca risvegliarlo; E chi potrà presentarsi davanti a me?
			</verse>
        <verse osisID='Job.41.11'>Chi mi ha prevenuto in darmi cosa alcuna? ed io gliela renderò; Quello che è sotto tutti i cieli è mio.</verse>
        <verse osisID='Job.41.12'>Io non tacerò le membra di quello, Nè ciò ch’è delle sue forze, nè la grazia della sua disposizione.</verse>
        <verse osisID='Job.41.13'>Chi scoprirà il disopra della sua coverta? Chi verrà a lui con le sue doppie redini?</verse>
        <verse osisID='Job.41.14'>Chi aprirà gli usci del suo muso? Lo spavento è d’intorno a’ suoi denti.</verse>
        <verse osisID='Job.41.15'>I suoi forti scudi sono una cosa superba; Son serrati strettamente come con un suggello.</verse>
        <verse osisID='Job.41.16'>L’uno si attiene all’altro, Talchè il vento non può entrar per entro.</verse>
        <verse osisID='Job.41.17'>Sono attaccati gli uni agli altri, ed accoppiati insieme, E non possono spiccarsi l’uno dall’altro.</verse>
        <verse osisID='Job.41.18'>I suoi starnuti fanno sfavillar della luce, E i suoi occhi son simili alle palpebre dell’alba.</verse>
        <verse osisID='Job.41.19'>Della sua gola escono fiaccole, Scintille di fuoco ne sprizzano.</verse>
        <verse osisID='Job.41.20'>Delle sue nari esce un fumo, Come d’una pignatta bollente, o d’una caldaia.</verse>
        <verse osisID='Job.41.21'>L’alito suo accende i carboni, E fiamma esce della sua bocca.</verse>
        <verse osisID='Job.41.22'>La possa alberga nel suo collo, E la doglia tresca davanti a lui.</verse>
        <verse osisID='Job.41.23'>Le polpe della sua carne son compresse; Egli ha la carne addosso soda, e non tremola punto.</verse>
        <verse osisID='Job.41.24'>Il cuor suo è sodo come una pietra, E massiccio come un pezzo della macina disotto.</verse>
        <verse osisID='Job.41.25'>I più forti e valenti hanno paura di lui, quando egli si alza; E si purgano de’ lor peccati, per lo gran fracasso.</verse>
        <verse osisID='Job.41.26'>Nè la spada di chi l’aggiungerà potrà durare, Nè l’asta, nè lo spuntone, nè la corazza:</verse>
        <verse osisID='Job.41.27'>Egli reputa il ferro per paglia, E il rame per legno intarlato.</verse>
        <verse osisID='Job.41.28'>La saetta non lo farà fuggire; Le pietre della frombola si mutano inverso lui in istoppia.</verse>
        <verse osisID='Job.41.29'>Gli ordigni son da lui riputati stoppia; Ed egli si beffa del vibrare dello spuntone.</verse>
        <verse osisID='Job.41.30'>Egli ha sotto di sè de’ testi pungenti; Egli striscia come una trebbia di ferro in sul pantano.</verse>
        <verse osisID='Job.41.31'>Egli fa bollire il profondo mare come una caldaia; Egli rende il mare simile a una composizione d’unguentaro.</verse>
        <verse osisID='Job.41.32'>Egli fa rilucere dietro a sè un sentiero, E l’abisso pare canuto.</verse>
        <verse osisID='Job.41.33'>Non vi è alcuno animale in su la terra che gli possa essere assomigliato, Che sia stato fatto per esser senza paura.</verse>
        <verse osisID='Job.41.34'>Egli riguarda ogni cosa eccelsa, Ed è re sopra tutte le più fiere belve</verse>
      </chapter>
      <chapter osisID='Job.42'>
        <verse osisID='Job.42.1'>E GIOBBE rispose al Signore, e disse:</verse>
        <verse osisID='Job.42.2'>Io so che tu puoi tutto; E che cosa niuna che tu abbia deliberata, non può essere impedita.</verse>
        <verse osisID='Job.42.3'>Chi è costui, che oscura il consiglio senza scienza? Perciò, io ho dichiarata la mia opinione, Ma io non intendeva ciò ch’io diceva; Son cose maravigliose sopra la mia capacità, Ed io non le posso comprendere.</verse>
        <verse osisID='Job.42.4'>Deh! ascolta, ed io parlerò; Ed io ti farò delle domande, e tu insegnami.</verse>
        <verse osisID='Job.42.5'>Io avea con gli orecchi udito parlar di te; Ma ora l’occhio mio ti ha veduto.</verse>
        <verse osisID='Job.42.6'>Perciò io riprovo ciò che ho detto, e me ne pento In su la polvere, ed in su la cenere</verse>
        <verse osisID='Job.42.7'>Ora, dopo che il Signore ebbe dette queste cose a Giobbe, egli disse ancora ad Elifaz Temanita: L’ira mia è accesa contro a te, e contro a’ due tuoi compagni; perciocchè voi non mi avete parlato dirittamente, come Giobbe, mio servitore.</verse>
        <verse osisID='Job.42.8'>Ora dunque, pigliatevi sette giovenchi, e sette montoni, e andate al mio servitore Giobbe, ed offerite olocausto per voi; e faccia Giobbe, mio servitore, orazione per voi; perciocchè certamente io avrò riguardo a lui, per non farvi portar la pena della vostra stoltizia; conciossiachè voi non mi abbiate parlato dirittamente, come Giobbe, mio servitore.</verse>
        <verse osisID='Job.42.9'>Ed Elifaz Temanita, e Bildad Suhita, e Sofar Naamatita, andarono, e fecero come il Signore avea loro detto. E il Signore esaudì Giobbe</verse>
        <verse osisID='Job.42.10'>E il Signore trasse Giobbe della sua cattività, dopo ch’egli ebbe fatta orazione per li suoi amici; e il Signore accrebbe a Giobbe al doppio tutto quello ch’egli avea avuto per l’addietro.</verse>
        <verse osisID='Job.42.11'>E tutti i suoi fratelli, e tutte le sue sorelle, e tutti i suoi conoscenti di prima, vennero a lui, e mangiarono con lui in casa sua, e si condolsero con lui, e lo consolarono di tutto il male che il Signore avea fatto venir sopra lui; e ciascuno di essi gli donò una pezza di moneta, ed un monile d’oro.</verse>
        <verse osisID='Job.42.12'>E il Signore benedisse lo stato ultimo di Giobbe, più che il primiero; talchè egli ebbe quattordicimila pecore, e seimila cammelli, e mille paia di buoi, e mille asine.</verse>
        <verse osisID='Job.42.13'>Ed ebbe sette figliuoli e tre figliuole.</verse>
        <verse osisID='Job.42.14'>E pose nome alla prima Gemima, e alla seconda Chesia, e alla terza Cheren-happuc.</verse>
        <verse osisID='Job.42.15'>E non si trovarono in tutto quel paese donne alcune belle come le figliuole di Giobbe; e il lor padre diede loro eredità per mezzo i lor fratelli.</verse>
        <verse osisID='Job.42.16'>E dopo queste cose, Giobbe visse cenquarant’anni, e vide i suoi figliuoli, e i figliuoli de’ suoi figliuoli, infino alla quarta generazione.</verse>
        <verse osisID='Job.42.17'>Poi morì vecchio, e sazio di giorni</verse>
      </chapter>
    </div></osisText>
</osis>
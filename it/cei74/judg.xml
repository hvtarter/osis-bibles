<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='CEI74' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEI74'>
        <title>La Bibbia CEI 74</title>
        <contributor/>
        <creator>Masomo</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Le verità divinamente rilevate, che nei libri della Sacra Scrittura sono contenute ed espresse, furono scritte per ispirazione dello Spirito Santo. La Santa Madre Chiesa, per fede apostolica, ritiene sacri e canonici tutti interi i libri sia dell'Antico che del Nuovo Testamento, con tutte le loro parti, perché scritti per ispirazione dello Spirito Santo, hanno Dio per autore e come tali sono stati consegnati alla Chiesa. Per la composizione dei Libri Sacri, Dio scelse e si servì di uomini nel possesso delle loro facoltà e capacità, affinché, agendo Egli in essi e per loro mezzo, scrivessero, come veri autori, tutte e soltanto quelle cose che Egli voleva fossero scritte. Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità, che Dio per la nostra salvezza volle fosse consegnata nelle Sacre Lettere. Pertanto "ogni scrittura divinamente ispirata è anche utile per insegnare, per convincere, per correggere, per educare alla giustizia, affinché l'uomo di Dio sia perfetto, addestrato a ogni opera buona.</description>
        <publisher>Your Organisation</publisher>
        <type type='OSIS'>Bible</type>
        <identifier type='OSIS'>CEI74</identifier>
        <source>http://www.site-berea.com/C/it/index.html</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>public domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Judg'>
      <chapter osisID='Judg.1'>
        <verse osisID='Judg.1.1'>Dopo la morte di Giosuè, gli Israeliti consultarono il Signore dicendo: "Chi di noi andrà per primo a combattere contro i Cananei?".</verse>
        <verse osisID='Judg.1.2'>Il Signore rispose: "Andrà Giuda: ecco, ho messo il paese nelle sue mani".</verse>
        <verse osisID='Judg.1.3'>Allora Giuda disse a Simeone suo fratello: "Vieni con me nel paese, che mi è toccato in sorte, e combattiamo contro i Cananei; poi anch`io verrò con te in quello che ti è toccato in sorte". Simeone andò con lui.</verse>
        <verse osisID='Judg.1.4'>Giuda dunque si mosse e il Signore mise nelle loro mani i Cananei e i Perizziti; sconfissero a Bezek diecimila uomini.</verse>
        <verse osisID='Judg.1.5'>Incontrato Adoni-Bezek a Bezek, l`attaccarono e sconfissero i Cananei e i Perizziti.</verse>
        <verse osisID='Judg.1.6'>Adoni-Bezek fuggì, ma essi lo inseguirono, lo catturarono e gli amputarono i pollici delle mani e dei piedi.</verse>
        <verse osisID='Judg.1.7'>Adoni-Bezek disse: "Settanta re con i pollici delle mani e dei piedi amputati, raccattavano gli avanzi sotto la mia tavola. Quello che ho fatto io, Dio me lo ripaga". Lo condussero poi a Gerusalemme dove morì.</verse>
        <verse osisID='Judg.1.8'>I figli di Giuda attaccarono Gerusalemme e la presero; la passarono a fil di spada e l`abbandonarono alle fiamme.<note>1, 8. Gerusalemme fu conquistata da Davide (cfr 2 Sam 5, 6-8); qui è un’anticipazione.</note></verse>
        <verse osisID='Judg.1.9'>Poi andarono a combattere contro i Cananei che abitavano le montagne, il Negheb e la Sefela.</verse>
        <verse osisID='Judg.1.10'>Giuda marciò contro i Cananei che abitavano a Ebron, che prima si chiamava Kiriat-Arba, e sconfisse Sesai, Achiman e Talmai.</verse>
        <verse osisID='Judg.1.11'>Di là andò contro gli abitanti di Debir, che prima si chiamava Kiriat-Sefer.</verse>
        <verse osisID='Judg.1.12'>Allora Caleb disse: "A chi batterà Kiriat-Sefer e la prenderà io darò in moglie Acsa mia figlia".</verse>
        <verse osisID='Judg.1.13'>La prese Otniel, figlio di Kenaz, fratello minore di Caleb, e questi gli diede in moglie sua figlia Acsa.</verse>
        <verse osisID='Judg.1.14'>Ora, mentre andava dal marito, egli la indusse a chiedere un campo a suo padre. Essa scese dall`asino e Caleb le disse: "Che hai?".</verse>
        <verse osisID='Judg.1.15'>Essa rispose: "Fammi un dono; poichè tu mi hai dato una terra arida, dammi anche qualche fonte d`acqua". Egli le donò la sorgente superiore e la sorgente inferiore.</verse>
        <verse osisID='Judg.1.16'>I figli del suocero di Mosè, il Kenita, salirono dalla città delle Palme con i figli di Giuda nel deserto di Giuda, a mezzogiorno di Arad; andarono dunque e si stabilirono in mezzo al popolo.<note>1, 16. La città delle Palme è forse Tamar, a sud del mar Morto.</note></verse>
        <verse osisID='Judg.1.17'>Poi Giuda marciò con Simeone suo fratello: sconfissero i Cananei che abitavano in Sefat, votarono allo sterminio la città, che fu chiamata Corma.</verse>
        <verse osisID='Judg.1.18'>Giuda prese anche Gaza con il suo territorio, Ascalon con il suo territorio ed Ekron con il suo territorio. 1</verse>
        <verse osisID='Judg.1.19'>Il Signore fu con Giuda, che scacciò gli abitanti delle montagne, ma non potè espellere gli abitanti della pianura, perchè muniti di carri di ferro.</verse>
        <verse osisID='Judg.1.20'>Come Mosè aveva ordinato, Ebron fu data a Caleb, che da essa scacciò i tre figli di Anak.</verse>
        <verse osisID='Judg.1.21'>I figli di Beniamino non scacciarono i Gebusei che abitavano Gerusalemme, perciò i Gebusei abitano con i figli di Beniamino in Gerusalemme fino ad oggi.</verse>
        <verse osisID='Judg.1.22'>Anche la casa di Giuseppe marciò contro Betel e il Signore fu con loro.</verse>
        <verse osisID='Judg.1.23'>La casa di Giuseppe mandò a esplorare Betel, città che prima si chiamava Luz.</verse>
        <verse osisID='Judg.1.24'>Gli esploratori videro un uomo che usciva dalla città e gli dissero: "Insegnaci una via di accesso alla città e noi ti faremo grazia".</verse>
        <verse osisID='Judg.1.25'>Egli insegnò loro la via di accesso alla città ed essi passarono la città a fil di spada, ma risparmiarono quell`uomo con tutta la sua famiglia.</verse>
        <verse osisID='Judg.1.26'>Quell`uomo andò nel paese degli Hittiti e vi edificò una città che chiamò Luz: questo è il suo nome fino ad oggi.</verse>
        <verse osisID='Judg.1.27'>Manàsse non scacciò gli abitanti di Beisan e delle sue dipendenze, nè quelli di Taanach e delle sue dipendenze, nè quelli di Dor e delle sue dipendenze, nè quelli d`Ibleam e delle sue dipendenze, nè quelli di Meghiddo e delle sue dipendenze; i Cananei continuarono ad abitare in quel paese.</verse>
        <verse osisID='Judg.1.28'>Quando Israele divenne più forte, costrinse ai lavori forzati i Cananei, ma non li scacciò del tutto.<note>1, 28. La popolazione non fu però assimilata.</note></verse>
        <verse osisID='Judg.1.29'>Nemmeno Efraim scacciò i Cananei, che abitavano a Ghezer, perciò i Cananei abitarono in Ghezer in mezzo ad Efraim.</verse>
        <verse osisID='Judg.1.30'>Zàbulon non scacciò gli abitanti di Kitron, nè gli abitanti di Naalol; i Cananei abitarono in mezzo a Zàbulon e furono ridotti in schiavitù.</verse>
        <verse osisID='Judg.1.31'>Aser non scacciò gli abitanti di Acco, nè gli abitanti di Sidòne, nè quelli di Aclab, di Aczib, di Elba, di Afik, di Recob;</verse>
        <verse osisID='Judg.1.32'>i figli di Aser si stabilirono in mezzo ai Cananei che abitavano il paese, perchè non li avevano scacciati.</verse>
        <verse osisID='Judg.1.33'>N`ftali non scacciò gli abitanti di Bet-Semes, nè gli abitanti di Bet-Anat e si stabilì in mezzo ai Cananei che abitavano il paese; ma gli abitanti di Bet-Semes e di Bet-Anat furono da loro costretti ai lavori forzati.</verse>
        <verse osisID='Judg.1.34'>Gli Amorrei respinsero i figli di Dan sulle montagne e non li lasciarono scendere nella pianura.</verse>
        <verse osisID='Judg.1.35'>Gli Amorrei continuarono ad abitare Ar-Cheres, Aialon e Saalbim; ma la mano della casa di Giuseppe si aggravò su di loro e furono costretti ai lavori forzati.</verse>
        <verse osisID='Judg.1.36'>Il confine degli Amorrei si estendeva dalla salita di Akrabbim, da Sela in su.</verse>
      </chapter>
      <chapter osisID='Judg.2'>
        <verse osisID='Judg.2.1'>Ora l`angelo del Signore salì da Gàlgala a Bochim e disse: "Io vi ho fatti uscire dall`Egitto e vi ho condotti nel paese, che avevo giurato ai vostri padri di darvi. Avevo anche detto: Non romperò mai la mia alleanza con voi;<note>2, 1. L'angelo rappresenta Dio.</note></verse>
        <verse osisID='Judg.2.2'>voi non farete alleanza con gli abitanti di questo paese; distruggerete i loro altari. Ma voi non avete obbedito alla mia voce. Perchè avete fatto questo?</verse>
        <verse osisID='Judg.2.3'>Perciò anch`io dico: non li scaccerò dinanzi a voi; ma essi vi staranno ai fianchi e i loro dei saranno per voi un inciampo".</verse>
        <verse osisID='Judg.2.4'>Appena l`angelo del Signore disse queste parole a tutti gli Israeliti, il popolo alzò la voce e pianse.</verse>
        <verse osisID='Judg.2.5'>Chiamarono quel luogo Bochim e vi offrirono sacrifici al Signore.<note>2, 5. Bochim significa 'i piangenti'.</note></verse>
        <verse osisID='Judg.2.6'>Quando Giosuè ebbe congedato il popolo, gli Israeliti se ne andarono, ciascuno nel suo territorio, a prendere in possesso il paese.</verse>
        <verse osisID='Judg.2.7'>Il popolo servì il Signore durante tutta la vita degli anziani che sopravvissero a Giosuè e che avevano visto tutte le grandi opere, che il Signore aveva fatte in favore d`Israele.</verse>
        <verse osisID='Judg.2.8'>Poi Giosuè, figlio di Nun, servo del Signore, morì a centodieci anni</verse>
        <verse osisID='Judg.2.9'>e fu sepolto nel territorio, che gli era toccato a Timnat-Cheres sulle montagne di Efraim, a settentrione del monte Gaas.</verse>
        <verse osisID='Judg.2.10'>Anche tutta quella generazione fu riunita ai suoi padri; dopo di essa ne sorse un`altra, che non conosceva il Signore, nè le opere che aveva compiute in favore d`Israele.</verse>
        <verse osisID='Judg.2.11'>Gli Israeliti fecero ciò che è male agli occhi del Signore e servirono i Baal;<note>2, 11. Baal, che significa 'signore, padrone', era il nome dato dai Cananei alla divinità maschile di un determinato luogo.</note></verse>
        <verse osisID='Judg.2.12'>abbandonarono il Signore, Dio dei loro padri, che li aveva fatti uscire dal paese d`Egitto, e seguirono altri dei di quei popoli che avevano intorno: si prostrarono davanti a loro e provocarono il Signore,</verse>
        <verse osisID='Judg.2.13'>abbandonarono il Signore e servirono Baal e Astarte.<note>2, 13. Astarte era la dea cananea della fecondità. Al plurale, indica le divinità femminili in genere.</note></verse>
        <verse osisID='Judg.2.14'>Allora si accese l`ira del Signore contro Israele e li mise in mano a razziatori, che li depredarono; li vendette ai nemici che stavano loro intorno ed essi non potevano più tener testa ai nemici.</verse>
        <verse osisID='Judg.2.15'>Dovunque uscivano in campo, la mano del Signore era contro di loro, come il Signore aveva detto, come il Signore aveva loro giurato: furono ridotti all`estremo.</verse>
        <verse osisID='Judg.2.16'>Allora il Signore fece sorgere dei giudici, che li liberassero dalle mani di quelli che li depredavano.</verse>
        <verse osisID='Judg.2.17'>Ma neppure ai loro giudici davano ascolto, anzi si prostituivano ad altri dei e si prostravano davanti a loro. Abbandonarono ben presto la via battuta dai loro padri, i quali avevano obbedito ai comandi del Signore: essi non fecero così.</verse>
        <verse osisID='Judg.2.18'>Quando il Signore suscitava loro dei giudici, il Signore era con il giudice e li liberava dalla mano dei loro nemici durante tutta la vita del giudice; perchè il Signore si lasciava commuovere dai loro gemiti sotto il giogo dei loro oppressori.</verse>
        <verse osisID='Judg.2.19'>Ma quando il giudice moriva, tornavano a corrompersi più dei loro padri, seguendo altri dei per servirli e prostrarsi davanti a loro, non desistendo dalle loro pratiche e dalla loro condotta ostinata.</verse>
        <verse osisID='Judg.2.20'>Perciò l`ira del Signore si accese contro Israele e disse: "Poichè questa nazione ha violato l`alleanza che avevo stabilita con i loro padri e non hanno obbedito alla mia voce,</verse>
        <verse osisID='Judg.2.21'>nemmeno io scaccerò più dinanzi a loro nessuno dei popoli, che Giosuè lasciò quando morì.</verse>
        <verse osisID='Judg.2.22'>Così, per mezzo loro, metterò alla prova Israele, per vedere se cammineranno o no sulla via del Signore, come fecero i loro padri".</verse>
        <verse osisID='Judg.2.23'>Il Signore lasciò quelle nazioni senza affrettarsi a scacciarle e non le mise nelle mani di Giosuè.</verse>
      </chapter>
      <chapter osisID='Judg.3'>
        <verse osisID='Judg.3.1'>Queste sono le nazioni che il Signore risparmiò allo scopo di mettere alla prova Israele per mezzo loro, cioè quanti non avevano visto le guerre di Canaan.</verse>
        <verse osisID='Judg.3.2'>Ciò avvenne soltanto per l`istruzione delle nuove generazioni degli Israeliti, perchè imparassero la guerra, quelli, per lo meno, che prima non l`avevano mai vista:</verse>
        <verse osisID='Judg.3.3'>i cinque capi dei Filistei, tutti i Cananei, quei di Sidòne e gli Evei, che abitavano le montagne del Libano, dal monte Baal-Ermon fino all`ingresso di Amat.</verse>
        <verse osisID='Judg.3.4'>Queste nazioni servirono a mettere Israele alla prova per vedere se Israele avrebbe obbedito ai comandi, che il Signore aveva dati ai loro padri per mezzo di Mosè.</verse>
        <verse osisID='Judg.3.5'>Così gli Israeliti abitarono in mezzo ai Cananei, agli Hittiti, agli Amorrei, ai Perizziti, agli Evei e ai Gebusei;</verse>
        <verse osisID='Judg.3.6'>presero in mogli le figlie di essi, maritarono le proprie figlie con i loro figli e servirono i loro dei.</verse>
        <verse osisID='Judg.3.7'>Gli Israeliti fecero ciò che è male agli occhi del Signore; dimenticarono il Signore loro Dio e servirono i Baal e le Asere.</verse>
        <verse osisID='Judg.3.8'>Perciò l`ira del Signore si accese contro Israele e li mise nelle mani di Cusan-Risataim, re del Paese dei due fiumi; gli Israeliti furono servi di Cusan-Risataim per otto anni.</verse>
        <verse osisID='Judg.3.9'>Poi gli Israeliti gridarono al Signore, e il Signore suscitò loro un liberatore, Otniel, figlio di Kenaz, fratello minore di Caleb, ed egli li liberò.</verse>
        <verse osisID='Judg.3.10'>Lo spirito del Signore fu su di lui ed egli fu giudice d`Israele; uscì a combattere e il Signore gli diede nelle mani Cusan-Risataim, re di Aram; la sua mano fu potente contro Cusan-Risataim.<note>3, 10. Lo spirito del Signore interviene spesso in questa epoca per comunicare la forza che viene da Dio a salvezza del popolo.</note></verse>
        <verse osisID='Judg.3.11'>Il paese rimase in pace per quarant`anni, poi Otniel, figlio di Kenaz, morì.</verse>
        <verse osisID='Judg.3.12'>Gli Israeliti ripresero a fare ciò che è male agli occhi del Signore; il Signore rese forte Eglon, re di Moab, contro Israele, perchè facevano ciò che è male agli occhi del Signore.</verse>
        <verse osisID='Judg.3.13'>Eglon radunò intorno a sè gli Ammoniti e gli Amaleciti, fece una spedizione contro Israele, lo battè e si impadronì della città delle Palme.</verse>
        <verse osisID='Judg.3.14'>Gli Israeliti furono schiavi di Eglon, re di Moab, per diciotto anni.</verse>
        <verse osisID='Judg.3.15'>Poi gridarono al Signore ed egli suscitò loro un liberatore, Eud, figlio di Ghera, Beniaminita, che era mancino. Gli Israeliti mandarono per mezzo di lui un tributo a Eglon re di Moab.</verse>
        <verse osisID='Judg.3.16'>Eud si fece una spada a due tagli, lunga un gomed, e se la cinse sotto la veste, al fianco destro.</verse>
        <verse osisID='Judg.3.17'>Poi presentò il tributo a Eglon, re di Moab, che era uomo molto grasso.</verse>
        <verse osisID='Judg.3.18'>Finita la presentazione del tributo, ripartì con la gente che l`aveva portato.</verse>
        <verse osisID='Judg.3.19'>Ma egli, dal luogo detto Idoli, che è presso Gàlgala, tornò indietro e disse: "O re, ho una cosa da dirti in segreto". Il re disse: "Silenzio!" e quanti stavano con lui uscirono.</verse>
        <verse osisID='Judg.3.20'>Allora Eud si accostò al re che stava seduto nel piano di sopra, riservato a lui solo, per la frescura, e gli disse: "Ho una parola da dirti da parte di Dio". Quegli si alzò dal suo seggio.</verse>
        <verse osisID='Judg.3.21'>Allora Eud, allungata la mano sinistra, trasse la spada dal suo fianco e gliela piantò nel ventre.</verse>
        <verse osisID='Judg.3.22'>Anche l`elsa entrò con la lama; il grasso si rinchiuse intorno alla lama, perciò egli uscì subito dalla finestra, senza estrargli la spada dal ventre.</verse>
        <verse osisID='Judg.3.23'>Eud uscì nel portico, dopo aver chiuso i battenti del piano di sopra e aver tirato il chiavistello.</verse>
        <verse osisID='Judg.3.24'>Quando fu uscito, vennero i servi, i quali guardarono e videro che i battenti del piano di sopra erano sprangati; dissero: "Certo attende ai suoi bisogni nel camerino della stanza fresca".</verse>
        <verse osisID='Judg.3.25'>Aspettarono fino ad essere inquieti, ma quegli non apriva i battenti del piano di sopra. Allora presero la chiave, aprirono ed ecco il loro signore era steso per terra, morto.</verse>
        <verse osisID='Judg.3.26'>Mentre essi indugiavano, Eud era fuggito e, dopo aver oltrepassato gli Idoli, si era messo in salvo nella Seira.</verse>
        <verse osisID='Judg.3.27'>Appena arrivato là, suonò la tromba sulle montagne di Efraim e gli Israeliti scesero con lui dalle montagne ed egli si mise alla loro testa.</verse>
        <verse osisID='Judg.3.28'>Disse loro: "Seguitemi, perchè il Signore vi ha messo nelle mani i Moabiti, vostri nemici". Quelli scesero dopo di lui, si impadronirono dei guadi del Giordano, per impedirne il passo ai Moabiti, e non lasciarono passare nessuno.</verse>
        <verse osisID='Judg.3.29'>In quella circostanza sconfissero circa diecimila Moabiti, tutti robusti e valorosi; non ne scampò neppure uno.</verse>
        <verse osisID='Judg.3.30'>Così in quel giorno Moab fu umiliato sotto la mano d`Israele e il paese rimase tranquillo per ottant`anni.</verse>
        <verse osisID='Judg.3.31'>Dopo di lui ci fu Samgar figlio di Anat. Egli sconfisse seicento Filistei con un pungolo da buoi; anch`egli salvò Israele.</verse>
      </chapter>
      <chapter osisID='Judg.4'>
        <verse osisID='Judg.4.1'>Eud era morto e gli Israeliti tornarono a fare ciò che è male agli occhi del Signore.</verse>
        <verse osisID='Judg.4.2'>Il Signore li mise nelle mani di Iabin re di Canaan, che regnava in Cazor. Il capo del suo esercito era Sisara che abitava a Aroset-Goim.</verse>
        <verse osisID='Judg.4.3'>Gli Israeliti gridarono al Signore, perchè Iabin aveva novecento carri di ferro e già da venti anni opprimeva duramente gli Israeliti.</verse>
        <verse osisID='Judg.4.4'>In quel tempo era giudice d`Israele una profetessa, Debora, moglie di Lappidot.</verse>
        <verse osisID='Judg.4.5'>Essa sedeva sotto la palma di Debora, tra Rama e Betel, sulle montagne di Efraim, e gli Israeliti venivano a lei per le vertenze giudiziarie.</verse>
        <verse osisID='Judg.4.6'>Essa mandò a chiamare Barak, figlio di Abinoam, da Kades di N`ftali, e gli disse: "Il Signore, Dio d`Israele, ti dà  quest`ordine: Và, marcia sul monte Tabor e prendi con te diecimila figli di N`ftali e figli di Zàbulon.</verse>
        <verse osisID='Judg.4.7'>Io attirerò verso di te al torrente Kison Sisara, capo dell`esercito di Iabin, con i suoi carri e la sua numerosa gente, e lo metterò nelle tue mani".</verse>
        <verse osisID='Judg.4.8'>Barak le rispose: "Se vieni anche tu con me, andrò; ma se non vieni, non andrò".</verse>
        <verse osisID='Judg.4.9'>Rispose: "Bene, verrò con te; però non sarà tua la gloria sulla via per cui cammini; ma il Signore metterà Sisara nelle mani di una donna". Debora si alzò e andò con Barak a Kades.</verse>
        <verse osisID='Judg.4.10'>Barak convocò Zàbulon e N`ftali a Kades; diecimila uomini si misero al suo seguito e Debora andò con lui.</verse>
        <verse osisID='Judg.4.11'>Ora Eber, il Kenita, si era separato dai Keniti, discendenti di Obab, suocero di Mosè, e aveva piantato le tende alla Quercia di Saannaim che è presso Kades.</verse>
        <verse osisID='Judg.4.12'>Fu riferito a Sisara che Barak, figlio di Abinoam, era salito sul monte Tabor.</verse>
        <verse osisID='Judg.4.13'>Allora Sisara radunò tutti i suoi carri, novecento carri di ferro, e tutta la gente che era con lui da Aroset-Goim fino al torrente Kison.</verse>
        <verse osisID='Judg.4.14'>Debora disse a Barak: "Alzati, perchè questo è il giorno in cui il Signore ha messo Sisara nelle tue mani. Il Signore non esce forse in campo davanti a te?". Allora Barak scese dal monte Tabor, seguito da diecimila uomini.</verse>
        <verse osisID='Judg.4.15'>Il Signore sconfisse, davanti a Barak, Sisara con tutti i suoi carri e con tutto il suo esercito; Sisara scese dal carro e fuggì a piedi.</verse>
        <verse osisID='Judg.4.16'>Barak inseguì i carri e l`esercito fino ad Aroset-Goim; tutto l`esercito di Sisara cadde a fil di spada e non ne scampò neppure uno.</verse>
        <verse osisID='Judg.4.17'>Intanto Sisara era fuggito a piedi verso la tenda di Giaele, moglie di Eber il Kenita, perchè vi era pace fra Iabin, re di Cazor, e la casa di Eber il Kenita.</verse>
        <verse osisID='Judg.4.18'>Giaele uscì incontro a Sisara e gli disse: "Fermati, mio signore, fermati da me: non temere". Egli entrò da lei nella sua tenda ed essa lo nascose con una coperta.</verse>
        <verse osisID='Judg.4.19'>Egli le disse: "Dammi un pò d`acqua da bere perchè ho sete". Essa aprì l`otre del latte, gli diede da bere e poi lo ricoprì.</verse>
        <verse osisID='Judg.4.20'>Egli le disse: "Stà  all`ingresso della tenda; se viene qualcuno a interrogarti dicendo: Ce` qui un uomo?, dirai: Nessuno".</verse>
        <verse osisID='Judg.4.21'>Ma Giaele, moglie di Eber, prese un picchetto della tenda, prese in mano il martello, venne pian piano a lui e gli conficcò il picchetto nella tempia, fino a farlo penetrare in terra. Egli era profondamente addormentato e sfinito; così morì.</verse>
        <verse osisID='Judg.4.22'>Ed ecco Barak inseguiva Sisara; Giaele gli uscì incontro e gli disse: "Vieni e ti mostrerò l`uomo che cerchi". Egli entrò da lei ed ecco Sisara era steso morto con il picchetto nella tempia.</verse>
        <verse osisID='Judg.4.23'>Così Dio umiliò quel giorno Iabin, re di Canaan, davanti agli Israeliti.</verse>
        <verse osisID='Judg.4.24'>La mano degli Israeliti si fece sempre più pesante su Iabin, re di Canaan, finchè ebbero sterminato Iabin re di Canaan.</verse>
      </chapter>
      <chapter osisID='Judg.5'>
        <verse osisID='Judg.5.1'>In quel giorno Debora, con Barak, figlio di Abinoam, pronunciò questo canto:<note>5, 1. Antichissimo canto trionfale, vibrante di poetico entusiasmo.</note></verse>
        <verse osisID='Judg.5.2'>"Ci furono capi in Israele per assumere il comando; ci furono volontari per arruolarsi in massa: Benedite il Signore!</verse>
        <verse osisID='Judg.5.3'>Ascoltate, re, porgete gli orecchi, o principi; io voglio cantare al Signore, voglio cantare inni al Signore, Dio d`Israele!</verse>
        <verse osisID='Judg.5.4'>Signore, quando uscivi dal Seir, quando avanzavi dalla steppa di Edom, la terra tremò, i cieli si scossero, le nubi si sciolsero in acqua.</verse>
        <verse osisID='Judg.5.5'>Si stemperarono i monti davanti al Signore, Signore del Sinai, davanti al Signore, Dio d`Israele.</verse>
        <verse osisID='Judg.5.6'>Ai giorni di Samgar, figlio di Anat, ai giorni di Giaele, erano deserte le strade e i viandanti deviavano su sentieri tortuosi.</verse>
        <verse osisID='Judg.5.7'>Era cessata ogni autorità di governo, era cessata in Israele, fin quando sorsi io, Debora, fin quando sorsi come madre in Israele.</verse>
        <verse osisID='Judg.5.8'>Si preferivano divinità straniere e allora la guerra fu alle porte, ma scudo non si vedeva nè lancia nè quarantamila in Israele.</verse>
        <verse osisID='Judg.5.9'>Il mio cuore si volge ai comandanti d`Israele, ai volontari tra il popolo; benedite il Signore!</verse>
        <verse osisID='Judg.5.10'>Voi, che cavalcate asine bianche, seduti su gualdrappe, voi che procedete sulla via, raccontate;</verse>
        <verse osisID='Judg.5.11'>unitevi al grido degli uomini schierati fra gli abbeveratoi: là essi proclamano le vittorie del Signore, le vittorie del suo governo in Israele, quando scese alle porte il popolo del Signore.</verse>
        <verse osisID='Judg.5.12'>destati, destati, o Debora, destati, destati, intona un canto! Sorgi, Barak, e cattura i tuoi prigionieri, o figlio di Abinoam!</verse>
        <verse osisID='Judg.5.13'>Allora scesero i fuggiaschi per unirsi ai principi; il popolo del Signore scese a sua difesa tra gli eroi.</verse>
        <verse osisID='Judg.5.14'>Quelli della stirpe di Efraim scesero nella pianura, ti seguì Beniamino fra le tue genti. Dalla stirpe di Machir scesero i comandanti e da Zàbulon chi impugna lo scettro del comando.</verse>
        <verse osisID='Judg.5.15'>I principi di Issacar mossero con Debora; Barak si lanciò sui suoi passi nella pianura. Presso i ruscelli di Ruben grandi erano le esitazioni.</verse>
        <verse osisID='Judg.5.16'>Perchè sei rimasto seduto tra gli ovili, ad ascoltare le zampogne dei pastori? Presso i ruscelli di Ruben erano ben grandi le dispute...</verse>
        <verse osisID='Judg.5.17'>Gàlaad dimora oltre il Giordano e Dan perchè vive straniero sulle navi? Aser si è stabilito lungo la riva del grande mare e presso le sue insenature dimora.</verse>
        <verse osisID='Judg.5.18'>Zàbulon invece è un popolo che si è esposto alla morte, come N`ftali, sui poggi della campagna!</verse>
        <verse osisID='Judg.5.19'>Vennero i re, diedero battaglia, combatterono i re di Canaan, a Taanach sulle acque di Meghiddo, ma non riportarono bottino d`argento.</verse>
        <verse osisID='Judg.5.20'>Dal cielo le stelle diedero battaglia, dalle loro orbite combatterono contro Sisara.</verse>
        <verse osisID='Judg.5.21'>Il torrente Kison li travolse; torrente impetuoso fu il torrente Kison... Anima mia, calpesta con forza!</verse>
        <verse osisID='Judg.5.22'>Allora martellarono gli zoccoli dei cavalli al galoppo, al galoppo dei corsieri.</verse>
        <verse osisID='Judg.5.23'>Maledite Meroz - dice l`angelo del Signore - maledite, maledite i suoi abitanti, perchè non vennero in aiuto al Signore, in aiuto al Signore tra gli eroi.</verse>
        <verse osisID='Judg.5.24'>Sia benedetta fra le donne Giaele, la moglie di Eber il Kenita, benedetta fra le donne della tenda!</verse>
        <verse osisID='Judg.5.25'>Acqua egli chiese, latte essa diede, in una coppa da principi offrì latte acido.</verse>
        <verse osisID='Judg.5.26'>Una mano essa stese al picchetto e la destra a un martello da fabbri, e colpì Sisara, lo percosse alla testa, ne fracassò, ne trapassò la tempia.</verse>
        <verse osisID='Judg.5.27'>Ai piedi di lei si contorse, ricadde, giacque; ai piedi di lei si contorse, ricadde, dove si contorse, là ricadde finito.</verse>
        <verse osisID='Judg.5.28'>Dietro la finestra si affaccia e si lamenta la madre di Sisara, dietro la persiana: Perchè il suo carro tarda ad arrivare? Perchè così a rilento procedono i suoi carri?<note>5, 28. Il poeta si sposta nel palazzo del vinto.</note></verse>
        <verse osisID='Judg.5.29'>Le più sagge sue principesse rispondono e anche lei torna a dire a se stessa:</verse>
        <verse osisID='Judg.5.30'>Certo han trovato bottino, stan facendo le parti: una fanciulla, due fanciulle per ogni uomo; un bottino di vesti variopinte per Sisara, un bottino di vesti variopinte a ricamo; una veste variopinta a due ricami è il bottino per il mio collo…</verse>
        <verse osisID='Judg.5.31'>Così periscano tutti i tuoi nemici, Signore! Ma coloro che ti amano siano come il sole, quando sorge con tutto lo splendore". Poi il paese ebbe pace per quarant`anni.</verse>
      </chapter>
      <chapter osisID='Judg.6'>
        <verse osisID='Judg.6.1'>Gli Israeliti fecero ciò che è male agli occhi del Signore e il Signore li mise nelle mani di Madian per sette anni.</verse>
        <verse osisID='Judg.6.2'>La mano di Madian si fece pesante contro Israele; per la paura dei Madianiti gli Israeliti adattarono per sè gli antri dei monti, le caverne e le cime scoscese.</verse>
        <verse osisID='Judg.6.3'>Quando Israele aveva seminato, i Madianiti con i figli di Amalek e i figli dell`oriente venivano contro di lui,</verse>
        <verse osisID='Judg.6.4'>si accampavano sul territorio degli Israeliti, distruggevano tutti i prodotti del paese fino all`ingresso di Gaza e non lasciavano in Israele mezzi di sussistenza: nè pecore, nè buoi, nè asini.</verse>
        <verse osisID='Judg.6.5'>Poichè venivano con i loro armenti e con le loro tende e arrivavano numerosi come le cavallette - essi e i loro cammelli erano senza numero - e venivano nel paese per devastarlo.</verse>
        <verse osisID='Judg.6.6'>Israele fu ridotto in grande miseria a causa di Madian e gli Israeliti gridarono al Signore.</verse>
        <verse osisID='Judg.6.7'>Quando gli Israeliti ebbero gridato a causa di Madian,</verse>
        <verse osisID='Judg.6.8'>il Signore mandò loro un profeta che disse: "Dice il Signore, Dio d`Israele: Io vi ho fatti uscire dall`Egitto e vi ho fatti uscire dalla condizione servile;</verse>
        <verse osisID='Judg.6.9'>vi ho liberati dalla mano degli Egiziani e dalla mano di quanti vi opprimevano; li ho scacciati davanti a voi, vi ho dato il loro paese</verse>
        <verse osisID='Judg.6.10'>e vi ho detto: Io sono il Signore vostro Dio; non venerate gli dei degli Amorrei, nel paese dei quali abitate. Ma voi non avete ascoltato la mia voce".</verse>
        <verse osisID='Judg.6.11'>Ora l`angelo del Signore venne a sedere sotto il terebinto di Ofra, che apparteneva a Ioas, Abiezerita; Gedeone, figlio di Ioas, batteva il grano nel tino per sottrarlo ai Madianiti.<note>6, 11. L'angelo impersona Dio.</note></verse>
        <verse osisID='Judg.6.12'>L`angelo del Signore gli apparve e gli disse: "Il Signore è con te, uomo forte è aloroso!".</verse>
        <verse osisID='Judg.6.13'>Gedeone gli rispose: "Signor mio, se il Signore è con noi, perchè ci è capitato tutto questo? Dove sono tutti i suoi prodigi che i nostri padri ci hanno narrato, dicendo: Il Signore non ci ha fatto forse uscire dall`Egitto? Ma ora il Signore ci ha abbandonati e ci ha messi nelle mani di Madian".</verse>
        <verse osisID='Judg.6.14'>Allora il Signore si volse a lui e gli disse: "Và con questa tua forza e salva Israele dalla mano di Madian; non ti mando forse io?".</verse>
        <verse osisID='Judg.6.15'>Gli rispose: "Signor mio, come salverò Israele? Ecco, la mia famiglia è la più povera di Manàsse e io sono il più piccolo nella casa di mio padre".</verse>
        <verse osisID='Judg.6.16'>Il Signore gli disse: "Io sarò con te e tu sconfiggerai i Madianiti come se fossero un uomo solo".</verse>
        <verse osisID='Judg.6.17'>Gli disse allora: "Se ho trovato grazia ai tuoi occhi, dammi un segno che proprio tu mi parli.</verse>
        <verse osisID='Judg.6.18'>Intanto, non te ne andare di qui prima che io torni da te e porti la mia offerta da presentarti". Rispose: "Resterò finchè tu torni".</verse>
        <verse osisID='Judg.6.19'>Allora Gedeone entrò in casa, preparò un capretto e con un` efa di farina preparò focacce azzime; mise la carne in un canestro, il brodo in una pentola, gli portò tutto sotto il terebinto e glielo offrì.</verse>
        <verse osisID='Judg.6.20'>L`angelo di Dio gli disse: "Prendi la carne e le focacce azzime, mettile su questa pietra e versavi il brodo". Egli fece così.</verse>
        <verse osisID='Judg.6.21'>Allora l`angelo del Signore stese l`estremità del bastone che aveva in mano e toccò la carne e le focacce azzime; salì dalla roccia un fuoco che consumò la carne e le focacce azzime e l`angelo del Signore scomparve dai suoi occhi.</verse>
        <verse osisID='Judg.6.22'>Gedeone vide che era l`angelo del Signore e disse: "Signore, ho dunque visto l`angelo del Signore faccia a faccia!".<note>6, 22. cfr. Es 33, 20.</note></verse>
        <verse osisID='Judg.6.23'>Il Signore gli disse: "La pace sia con te, non temere, non morirai!".</verse>
        <verse osisID='Judg.6.24'>Allora Gedeone costruì in quel luogo un altare al Signore e lo chiamò Signore-Pace. Esso esiste fino ad oggi a Ofra degli Abiezeriti.</verse>
        <verse osisID='Judg.6.25'>In quella stessa notte il Signore gli disse: "Prendi il giovenco di tuo padre e un secondo giovenco di sette anni, demolisci l`altare di Baal fatto da tuo padre e taglia il palo sacro che gli sta accanto.</verse>
        <verse osisID='Judg.6.26'>Costruisci un altare al Signore tuo Dio sulla cima di questa roccia, disponendo ogni cosa con ordine; poi prendi il secondo giovenco e offrilo in olocausto sulla legna del palo sacro che avrai tagliato".</verse>
        <verse osisID='Judg.6.27'>Allora Gedeone prese dieci uomini fra i suoi servitori e fece come il Signore gli aveva ordinato; ma temendo di farlo di giorno, per paura dei suoi parenti e della gente della città, lo fece di notte.</verse>
        <verse osisID='Judg.6.28'>Quando il mattino dopo la gente della città si alzò, vide che l`altare di Baal era stato demolito, che il palo sacro accanto era stato tagliato e che il secondo giovenco era offerto in olocausto sull`altare che era stato costruito.</verse>
        <verse osisID='Judg.6.29'>Si dissero l`un altro: "Chi ha fatto questo?". Investigarono, si informarono e dissero: "Gedeone, figlio di Ioas, ha fatto questo".</verse>
        <verse osisID='Judg.6.30'>Allora la gente della città disse a Ioas: "Conduci fuori tuo figlio e sia messo a morte, perchè ha demolito l`altare di Baal e ha tagliato il palo sacro che gli stava accanto".</verse>
        <verse osisID='Judg.6.31'>Ioas rispose a quanti insorgevano contro di lui: "Volete difendere voi la causa di Baal e venirgli in aiuto? Chi vorrà difendere la sua causa sarà messo a morte prima di domattina; se è Dio, difenda da sè la sua causa, per il fatto che hanno demolito il suo altare".</verse>
        <verse osisID='Judg.6.32'>Perciò in quel giorno Gedeone fu chiamato Ierub-Baal, perchè si disse: "Baal difenda la sua causa contro di lui, perchè egli ha demolito il suo altare".<note>6, 32. Ierub-Baal significa 'Baal lotta'.</note></verse>
        <verse osisID='Judg.6.33'>Ora tutti i Madianiti, Amalek e i figli dell`oriente si radunarono, passarono il Giordano e si accamparono nella pianura di Izreel.</verse>
        <verse osisID='Judg.6.34'>Ma lo spirito del Signore investì Gedeone; egli suonò la tromba e gli Abiezeriti furono convocati per seguirlo.</verse>
        <verse osisID='Judg.6.35'>Egli mandò anche messaggeri in tutto Manàsse, che fu pure chiamato a seguirlo; mandò anche messaggeri nelle tribù di Aser, di Zàbulon e di N`ftali, le quali vennero ad unirsi agli altri.</verse>
        <verse osisID='Judg.6.36'>Gedeone disse a Dio: "Se tu stai per salvare Israele per mia mano, come hai detto,</verse>
        <verse osisID='Judg.6.37'>ecco, io metterò un vello di lana sull`aia: se c'è rugiada soltanto sul vello e tutto il terreno resta asciutto, io saprò che tu salverai Israele per mia mano, come hai detto".</verse>
        <verse osisID='Judg.6.38'>Così avvenne. La mattina dopo, Gedeone si alzò per tempo, strizzò il vello e ne spremette la rugiada: una coppa piena d`acqua.</verse>
        <verse osisID='Judg.6.39'>Gedeone disse a Dio: "Non adirarti contro di me; io parlerò ancora una volta. Lasciami fare la prova con il vello, solo ancora una volta: resti asciutto soltanto il vello e ci sia la rugiada su tutto il terreno".</verse>
        <verse osisID='Judg.6.40'>Dio fece così quella notte: il vello soltanto restò asciutto e ci fu rugiada su tutto il terreno.</verse>
      </chapter>
      <chapter osisID='Judg.7'>
        <verse osisID='Judg.7.1'>Ierub-Baal dunque, cioè Gedeone, con tutta la gente che era con lui, alzatosi di buon mattino, si accampò alla fonte di Carod. Il campo di Madian era al nord, verso la collina di More, nella pianura.</verse>
        <verse osisID='Judg.7.2'>Il Signore disse a Gedeone: "La gente che è con te è troppo numerosa, perchè io metta Madian nelle sue mani; Israele potrebbe vantarsi dinanzi a me e dire: La mia mano mi ha salvato.</verse>
        <verse osisID='Judg.7.3'>Ora annunzia davanti a tutto il popolo: Chiunque ha paura e trema, torni indietro". Gedeone li mise così alla prova. Tornarono indietro ventiduemila uomini del popolo e ne rimasero diecimila.<note>7, 3. L'assottigliamento del numero dà risalto all'intervento di Dio.</note></verse>
        <verse osisID='Judg.7.4'>Il Signore disse a Gedeone: "La gente è ancora troppo numerosa; falli scendere all`acqua e te li metterò alla prova. Quegli del quale ti dirò: Questi venga con te, verrà; e quegli del quale ti dirò: Questi non venga con te, non verrà".</verse>
        <verse osisID='Judg.7.5'>Gedeone fece dunque scendere la gente all`acqua e il Signore gli disse: "Quanti lambiranno l`acqua con la lingua, come la lambisce il cane, li porrai da una parte; porrai da un`altra quanti, per bere, si metteranno in ginocchio".</verse>
        <verse osisID='Judg.7.6'>Il numero di quelli che lambirono l`acqua portandosela alla bocca con la mano, fu di trecento uomini; tutto il resto della gente si mise in ginocchio per bere l`acqua.</verse>
        <verse osisID='Judg.7.7'>Allora il Signore disse a Gedeone: "Con questi trecento uomini che hanno lambito l`acqua, io vi salverò e metterò i Madianiti nelle tue mani. Tutto il resto della gente se ne vada, ognuno a casa sua".</verse>
        <verse osisID='Judg.7.8'>Egli prese dalle mani del popolo le brocche e le trombe; rimandò tutti gli altri Israeliti ciascuno alla sua tenda e tenne con sè i trecento uomini. L`accampamento di Madian gli stava al di sotto, nella pianura.</verse>
        <verse osisID='Judg.7.9'>In quella stessa notte il Signore disse a Gedeone: "Alzati e piomba sul campo, perchè io te l`ho messo nelle mani.</verse>
        <verse osisID='Judg.7.10'>Ma se hai paura di farlo, scendivi con Pura tuo servo</verse>
        <verse osisID='Judg.7.11'>e udrai quello che dicono; dopo, prenderai vigore per piombare sul campo". Egli scese con Pura suo servo fino agli avamposti dell`accampamento.</verse>
        <verse osisID='Judg.7.12'>I Madianiti, gli Amaleciti e tutti i figli dell`oriente erano sparsi nella pianura e i loro cammelli erano senza numero come la sabbia che è sul lido del mare.</verse>
        <verse osisID='Judg.7.13'>Quando Gedeone vi giunse, ecco un uomo raccontava un sogno al suo compagno e gli diceva: "Ho fatto un sogno. Mi pareva di vedere una pagnotta di orzo rotolare nell`accampamento di Madian: giunse alla tenda, la urtò e la rovesciò e la tenda cadde a terra".<note>7, 13. La pagnotta degli agricoltori e la tenda dei nomadi indicano rispettivamente Israele e Madian.</note></verse>
        <verse osisID='Judg.7.14'>Il suo compagno gli rispose: "Questo non è altro che la spada di Gedeone, figlio di Ioas, uomo di Israele; Dio ha messo nelle sue mani Madian e tutto l`accampamento".</verse>
        <verse osisID='Judg.7.15'>Quando Gedeone ebbe udito il racconto del sogno e la sua interpretazione, si prostrò; poi tornò al campo di Israele e disse: "Alzatevi, perchè il Signore ha messo nelle vostre mani l`accampamento di Madian".</verse>
        <verse osisID='Judg.7.16'>Divise i trecento uomini in tre schiere, consegnò a tutti trombe e brocche vuote con dentro fiaccole;</verse>
        <verse osisID='Judg.7.17'>disse loro: "Guardate me e fate come farò io, così farete voi.</verse>
        <verse osisID='Judg.7.18'>Quando io, con quanti sono con me, suonerò la tromba, anche voi suonerete le trombe intorno a tutto l`accampamento e griderete: Per il Signore e per Gedeone!".</verse>
        <verse osisID='Judg.7.19'>Gedeone e i cento uomini che erano con lui giunsero all`estremità dell`accampamento, all`inizio della veglia di mezzanotte, quando appena avevano cambiato le sentinelle. Egli suonò la tromba spezzando la brocca che aveva in mano.</verse>
        <verse osisID='Judg.7.20'>Allora le tre schiere suonarono le trombe e spezzarono le brocche, tenendo le fiaccole con la sinistra e con la destra le trombe per suonare e gridarono: "La spada per il Signore e per Gedeone!".</verse>
        <verse osisID='Judg.7.21'>Ognuno di essi rimase al suo posto, intorno all`accampamento; tutto il campo si mise a correre, a gridare, a fuggire.</verse>
        <verse osisID='Judg.7.22'>Mentre quelli suonavano le trecento trombe, il Signore fece volgere la spada di ciascuno contro il compagno, per tutto l`accampamento. L`esercito fuggì fino a Bet-Sitta a Zerera fino alla riva di Abel-Mecola, sopra Tabbat.<note>7, 22. Una vittoria conseguita con mezzi impari sarà tipo della salvezza messianica (cfr. Sal 82, 12-13; cfr. Is 9, 3. cfr. Is 10, 26.</note></verse>
        <verse osisID='Judg.7.23'>Gli Israeliti di N`ftali, di Aser e di tutto Manàsse si radunarono e inseguirono i Madianiti.</verse>
        <verse osisID='Judg.7.24'>Intanto Gedeone aveva mandato messaggeri per tutte le montagne di Efraim a dire: "Scendete contro i Madianiti e tagliate loro i guadi sul Giordano fino a Bet-Bara". Così tutti gli uomini di Efraim si radunarono e si impadronirono dei guadi sul Giordano fino a Bet-Bara.</verse>
        <verse osisID='Judg.7.25'>Presero due capi di Madian, Oreb e Zeeb; uccisero Oreb alla roccia di Oreb e Zeeb al Torchio di Zeeb. Inseguirono i Madianiti e portarono le teste di Oreb e di Zeeb a Gedeone, oltre il Giordano.</verse>
      </chapter>
      <chapter osisID='Judg.8'>
        <verse osisID='Judg.8.1'>Ma gli uomini di Efraim gli dissero: "Che azione ci hai fatto, non chiamandoci quando sei andato a combattere contro Madian?". Litigarono con lui violentemente.</verse>
        <verse osisID='Judg.8.2'>Egli rispose loro: "Che ho fatto io in confronto a voi? La racimolatura di Efraim non vale più della vendemmia di Abiezer?</verse>
        <verse osisID='Judg.8.3'>Dio vi ha messo nelle mani i capi di Madian, Oreb e Zeeb; che dunque ho potuto fare io in confronto a voi?". A tali parole, la loro ira contro di lui si calmò.</verse>
        <verse osisID='Judg.8.4'>Gedeone arrivò al Giordano e lo attraversò. Ma egli e i suoi trecento uomini erano stanchi e affamati.</verse>
        <verse osisID='Judg.8.5'>Disse a quelli di Succot: "Date focacce di pane alla gente che mi segue, perchè è stanca e io sto inseguendo Zebach e Zalmunna, re di Madian".</verse>
        <verse osisID='Judg.8.6'>Ma i capi di Succot risposero: "Tieni forse già nelle tue mani i polsi di Zebach e di Zalmunna, perchè dobbiamo dare il pane al tuo esercito?".</verse>
        <verse osisID='Judg.8.7'>Gedeone disse: "Ebbene, quando il Signore mi avrà messo nelle mani Zebach e Zalmunna, vi strazierò le carni con le spine del deserto e con i cardi".</verse>
        <verse osisID='Judg.8.8'>Di là salì a Penuel e parlò agli uomini di Penuel nello stesso modo; essi gli risposero come avevano fatto quelli di Succot.</verse>
        <verse osisID='Judg.8.9'>Egli disse anche agli uomini di Penuel: "Quando tornerò in pace, abbatterò questa torre".</verse>
        <verse osisID='Judg.8.10'>Zebach e Zalmunna erano a Karkor con il loro accampamento di circa quindicimila uomini, quanti erano rimasti dell`intero esercito dei figli dell`oriente; centoventimila uomini armati di spada erano caduti.</verse>
        <verse osisID='Judg.8.11'>Gedeone salì per la via dei nomadi a oriente di Nobach e di Iogbea e mise in rotta l`esercito che si credeva sicuro.</verse>
        <verse osisID='Judg.8.12'>Zebach e Zalmunna si diedero alla fuga, ma egli li inseguì, prese i due re di Madian, Zebach e Zalmunna, e sbaragliò tutto l`esercito.</verse>
        <verse osisID='Judg.8.13'>Poi Gedeone, figlio di Ioas, tornò dalla battaglia per la salita di Cheres.</verse>
        <verse osisID='Judg.8.14'>Catturò un giovane della gente di Succot e lo interrogò; quegli gli mise per iscritto i nomi dei capi e degli anziani di Succot: settantasette uomini.</verse>
        <verse osisID='Judg.8.15'>Poi venne alla gente di Succot e disse: "Ecco Zebach e Zalmunna, a proposito dei quali mi avete insultato dicendo: Hai tu forse già nelle mani i polsi di Zebach e Zalmunna perchè dobbiamo dare il pane alla tua gente stanca?".</verse>
        <verse osisID='Judg.8.16'>Prese gli anziani della città e con le spine del deserto e con i cardi castigò gli uomini di Succot.</verse>
        <verse osisID='Judg.8.17'>Demolì la torre di Penuel e uccise gli uomini della città.</verse>
        <verse osisID='Judg.8.18'>Poi disse a Zebach e a Zalmunna: "Come erano gli uomini che avete uccisi al Tabor?". Quelli risposero: "Erano come te; ognuno di loro aveva l`aspetto di un figlio di re".</verse>
        <verse osisID='Judg.8.19'>Egli riprese: "Erano miei fratelli, figli di mia madre; per la vita del Signore, se aveste risparmiato loro la vita, io non vi ucciderei!".</verse>
        <verse osisID='Judg.8.20'>Poi disse a Ieter, suo primogenito: "Su, uccidili!". Ma il giovane non estrasse la spada, perchè aveva paura, poichè era ancora giovane.</verse>
        <verse osisID='Judg.8.21'>Zebach e Zalmunna dissero: "Suvvia, colpisci tu stesso, poichè qual è l`uomo, tale è la sua forza". Gedeone si alzò e uccise Zebach e Zalmunna e prese le lunette che i loro cammelli portavano al collo.</verse>
        <verse osisID='Judg.8.22'>Allora gli Israeliti dissero a Gedeone: "Regna su di noi tu e i tuoi discendenti, poichè ci hai liberati dalla mano di Madian".</verse>
        <verse osisID='Judg.8.23'>Ma Gedeone rispose loro: "Io non regnerò su di voi nè mio figlio regnerà; il Signore regnerà su di voi".</verse>
        <verse osisID='Judg.8.24'>Poi Gedeone disse loro: "Una cosa voglio chiedervi: ognuno di voi mi dia un pendente del suo bottino". I nemici avevano pendenti d`oro, perchè erano Ismaeliti.</verse>
        <verse osisID='Judg.8.25'>Risposero: "Li daremo volentieri". Egli stese allora il mantello e ognuno vi gettò un pendente del suo bottino".</verse>
        <verse osisID='Judg.8.26'>Il peso dei pendenti d`oro, che egli aveva chiesti, fu di millesettecento sicli d`oro, oltre le lunette, le catenelle e le vesti di porpora, che i re di Madian avevano addosso, e oltre le collane che i loro cammelli avevano al collo.</verse>
        <verse osisID='Judg.8.27'>Gedeone ne fece un efod che pose in Ofra sua città; tutto Israele vi si prostrò davanti in quel luogo e ciò divenne una causa di rovina per Gedeone e per la sua casa.<note>8, 27. Efod indica qui un idolo o altro oggetto di culto idolatrico, o illecito se si intende con esso rappresentare Dio.</note></verse>
        <verse osisID='Judg.8.28'>Così Madian fu umiliato davanti agli Israeliti e non alzò più il capo; il paese rimase in pace per quarant`anni, durante la vita di Gedeone.</verse>
        <verse osisID='Judg.8.29'>Ierub-Baal, figlio di Ioas, tornò a dimorare a casa sua.</verse>
        <verse osisID='Judg.8.30'>Gedeone ebbe settanta figli che gli erano nati dalle molte mogli.</verse>
        <verse osisID='Judg.8.31'>Anche la sua concubina che stava a Sichem gli partorì un figlio, che chiamò Abimelech.</verse>
        <verse osisID='Judg.8.32'>Poi Gedeone, figlio di Ioas, morì in buona vecchiaia e fu sepolto nella tomba di Ioas suo padre a Ofra degli Abiezeriti.</verse>
        <verse osisID='Judg.8.33'>Dopo la morte di Gedeone gli Israeliti tornarono a prostituirsi a Baal e presero Baal-Berit come loro dio.<note>8, 33. Baal-Berit, come EL-Berit in 9,46, significa 'Signore dell'aleanza'.</note></verse>
        <verse osisID='Judg.8.34'>Gli Israeliti non si ricordarono del Signore loro Dio che li aveva liberati dalle mani di tutti i loro nemici all`intorno</verse>
        <verse osisID='Judg.8.35'>e non dimostrarono gratitudine alla casa di Ierub-Baal, cioe` di Gedeone, per tutto il bene che egli aveva fatto a Israele.</verse>
      </chapter>
      <chapter osisID='Judg.9'>
        <verse osisID='Judg.9.1'>Ora Abimelech, figlio di Ierub-Baal, andò a Sichem dai fratelli di sua madre e disse loro e a tutta la parentela di sua madre:</verse>
        <verse osisID='Judg.9.2'>"Dite agli orecchi di tutti i signori di Sichem: E` meglio per voi che vi governino settanta uomini, tutti i figli di Ierub-Baal, o che vi governi un solo uomo? Ricordatevi che io sono del vostro sangue".</verse>
        <verse osisID='Judg.9.3'>I fratelli di sua madre parlarono di lui, ripetendo a tutti i signori di Sichem quelle parole e il cuor loro si piegò a favore di Abimelech, perchè dicevano: "E` nostro fratello".</verse>
        <verse osisID='Judg.9.4'>Gli diedero settanta sicli d`argento che tolsero dal tempio di Baal-Berit; con essi Abimelech assoldò uomini sfaccendati e audaci che lo seguirono.</verse>
        <verse osisID='Judg.9.5'>Venne alla casa di suo padre, a Ofra, e uccise sopra una stessa pietra i suoi fratelli, figli di Ierub-Baal, settanta uomini. Ma Iotam, figlio minore di Ierub-Baal, scampò, perchè si era nascosto.</verse>
        <verse osisID='Judg.9.6'>Tutti i signori di Sichem e tutta Bet-Millo si radunarono e andarono a proclamare re Abimelech presso la Quercia della Stele che si trova a Sichem.</verse>
        <verse osisID='Judg.9.7'>Ma Iotam, informato della cosa, andò a porsi sulla sommità del monte Garizim e, alzando la voce, gridò: "Ascoltatemi, signori di Sichem, e Dio ascolterà voi!</verse>
        <verse osisID='Judg.9.8'>Si misero in cammino gli alberi per ungere un re su di essi. Dissero all`ulivo: Regna su di noi.<note>9, 8. Interessante esempio di antico apologo.</note></verse>
        <verse osisID='Judg.9.9'>Rispose loro l`ulivo: Rinuncerò al mio olio, grazie al quale si onorano dei e uomini, e andrò ad agitarmi sugli alberi?</verse>
        <verse osisID='Judg.9.10'>Dissero gli alberi al fico: Vieni tu, regna su di noi.</verse>
        <verse osisID='Judg.9.11'>Rispose loro il fico: Rinuncerò alla mia dolcezza e al mio frutto squisito, e andrò ad agitarmi sugli alberi?</verse>
        <verse osisID='Judg.9.12'>Dissero gli alberi alla vite: Vieni tu, regna su di noi.</verse>
        <verse osisID='Judg.9.13'>Rispose loro la vite: Rinuncerò al mio mosto che allieta dei e uomini, e andrò ad agitarmi sugli alberi?</verse>
        <verse osisID='Judg.9.14'>Dissero tutti gli alberi al rovo: Vieni tu, regna su di noi.</verse>
        <verse osisID='Judg.9.15'>Rispose il rovo agli alberi: Se in verità ungete me re su di voi, venite, rifugiatevi alla mia ombra; se no, esca un fuoco dal rovo e divori i cedri del Libano.<note>9, 15. La morale è che un re risulta inutile e dannoso: 1 Sam 8.</note></verse>
        <verse osisID='Judg.9.16'>Ora voi non avete agito con lealtà e onestà proclamando re Abimelech, non avete operato bene verso Ierub-Baal e la sua casa, non lo avete trattato secondo il merito delle sue azioni...</verse>
        <verse osisID='Judg.9.17'>Perchè mio padre ha combattuto per voi, ha esposto al pericolo la vita e vi ha liberati dalle mani di Madian.</verse>
        <verse osisID='Judg.9.18'>Voi invece oggi siete insorti contro la casa di mio padre, avete ucciso i suoi figli, settanta uomini, sopra una stessa pietra e avete proclamato re dei signori di Sichem Abimelech, figlio della sua schiava, perché è vostro fratello.</verse>
        <verse osisID='Judg.9.19'>Se dunque avete operato oggi con sincerità e con integrità verso Ierub-Baal e la sua casa, godetevi Abimelech ed egli si goda voi!</verse>
        <verse osisID='Judg.9.20'>Ma se non è così, esca da Abimelech un fuoco che divori i signori di Sichem e Bet-Millo; esca dai signori di Sichem e da Bet-Millo un fuoco che divori Abimelech!".</verse>
        <verse osisID='Judg.9.21'>Iotam corse via, si mise in salvo e andò a stabilirsi a Beer, lontano da Abimelech suo fratello.Rivolta dei Sichemiti contro Abimel`ch</verse>
        <verse osisID='Judg.9.22'>Abimelech dominò su Israele tre anni.</verse>
        <verse osisID='Judg.9.23'>Poi Dio mandò un cattivo spirito fra Abimelech e i signori di Sichem e i signori di Sichem si ribellarono ad Abimelech.</verse>
        <verse osisID='Judg.9.24'>Questo avvenne perchè la violenza fatta ai settanta figli di Ierub-Baal ricevesse il castigo e il loro sangue ricadesse su Abimelech loro fratello, che li aveva uccisi, e sui signori di Sichem, che gli avevano dato mano per uccidere i suoi fratelli.</verse>
        <verse osisID='Judg.9.25'>I signori di Sichem posero agguati contro di lui sulla cima dei monti, rapinando chiunque passasse vicino alla strada. Abimelech fu informato della cosa.</verse>
        <verse osisID='Judg.9.26'>Poi Gaal, figlio di Ebed, e i suoi fratelli vennero e si stabilirono a Sichem e i signori di Sichem riposero la fiducia in lui.</verse>
        <verse osisID='Judg.9.27'>Usciti nella campagna, vendemmiarono le loro vigne, pigiarono l`uva e fecero festa. Poi entrarono nella casa del loro Dio, mangiarono, bevvero e maledissero Abimelech.</verse>
        <verse osisID='Judg.9.28'>Gaal, figlio di Ebed, disse: "Chi è Abimelech e chi è Sichem, perchè dobbiamo servirlo? Non dovrebbero piuttosto il figlio di Ierub-Baal e Zebul, suo luogotenente, servire gli uomini di Camor, capostipite di Sichem? Perchè dovremmo servirlo noi?</verse>
        <verse osisID='Judg.9.29'>Se avessi in mano questo popolo, io scaccerei Abimelech e direi: Accresci pure il tuo esercito ed esci in campo".</verse>
        <verse osisID='Judg.9.30'>Ora Zebul, governatore della città, udite le parole di Gaal, figlio di Ebed, si accese d`ira</verse>
        <verse osisID='Judg.9.31'>e mandò messaggeri ad Abimelech in Aruma per dirgli: "Ecco Gaal, figlio di Ebed, e i suoi fratelli sono venuti a Sichem e sollevano la città contro di te.</verse>
        <verse osisID='Judg.9.32'>Alzati dunque di notte con la gente che hai con te e tendi un agguato nella campagna.</verse>
        <verse osisID='Judg.9.33'>Domattina, non appena spunterà il sole, ti alzerai e piomberai sulla città mentre lui con la sua gente ti uscirà contro: tu gli farai quel che troverai opportuno".</verse>
        <verse osisID='Judg.9.34'>Abimelech e tutta la gente che era con lui si alzarono di notte e tesero un agguato contro Sichem, divisi in quattro schiere.</verse>
        <verse osisID='Judg.9.35'>Gaal, figlio di Ebed, uscì e si fermò all`ingresso della porta della città; allora Abimelech uscì dall`agguato con la gente che aveva.</verse>
        <verse osisID='Judg.9.36'>Gaal, vista quella gente, disse a Zebul: "Ecco gente che scende dalle cime dei monti". Zebul gli rispose: "Tu vedi l`ombra dei monti e la prendi per uomini".</verse>
        <verse osisID='Judg.9.37'>Gaal riprese a parlare e disse: "Ecco gente che scende dall`Ombelico della terra e una schiera che giunge per la via della Quercia dei Maghi".<note>9, 37. L'ombelico della terra è una montagnola rotonda e cava.</note></verse>
        <verse osisID='Judg.9.38'>Allora Zebul gli disse: "Dov'è ora la spavalderia di quando dicevi: Chi è Abimelech, perchè dobbiamo servirlo? Non è questo il popolo che disprezzavi? Ora esci in campo e combatti contro di lui!".</verse>
        <verse osisID='Judg.9.39'>Allora Gaal uscì alla testa dei signori di Sichem e diede battaglia ad Abimelech.</verse>
        <verse osisID='Judg.9.40'>Ma Abimelech lo inseguì ed egli fuggì dinanzi a lui e molti uomini caddero morti fino all`ingresso della porta.</verse>
        <verse osisID='Judg.9.41'>Abimelech ritornò ad Aruma e Zebul cacciò Gaal e i suoi fratelli, che non poterono più rimanere a Sichem.</verse>
        <verse osisID='Judg.9.42'>Il giorno dopo il popolo di Sichem uscì alla campagna e Abimelech ne fu informato.</verse>
        <verse osisID='Judg.9.43'>Egli prese la sua gente, la divise in tre schiere e tese un agguato nella campagna: quando vide che il popolo usciva dalla città, si mosse contro di essi e li battè.</verse>
        <verse osisID='Judg.9.44'>Abimelech e la sua gente fecero irruzione e si fermarono all`ingresso della porta della città, mentre le altre due schiere si gettarono su quelli che erano nella campagna e li colpirono.</verse>
        <verse osisID='Judg.9.45'>Abimelech combattè contro la città tutto quel giorno, la prese e uccise il popolo che vi si trovava; poi distrusse la città e la cosparse di sale.<note>9, 45. Il sale vuota la città alla sterilità: cfr. Dt 29, 22.</note></verse>
        <verse osisID='Judg.9.46'>Tutti i signori della torre di Sichem, all`udir questo, entrarono nel sotterraneo del tempio di El-Berit.</verse>
        <verse osisID='Judg.9.47'>Fu riferito ad Abimelech che tutti i signori della torre di Sichem si erano adunati.</verse>
        <verse osisID='Judg.9.48'>Allora Abimelech salì sul monte Zalmon con tutta la gente che aveva con sè; prese in mano la scure, tagliò un ramo d`albero, lo sollevò e se lo mise in spalla; poi disse alla sua gente: "Quello che mi avete visto fare, fatelo presto anche voi!".</verse>
        <verse osisID='Judg.9.49'>Tutti tagliarono ciascuno un ramo e seguirono Abimelech; posero i rami contro il sotterraneo e bruciarono tra le fiamme la sala con quelli che vi erano dentro. Così perì tutta la gente della torre di Sichem, circa mille persone, fra uomini e donne.</verse>
        <verse osisID='Judg.9.50'>Poi Abimelech andò a Tebes, la cinse d`assedio e la prese.</verse>
        <verse osisID='Judg.9.51'>In mezzo alla città c`era una torre fortificata, dove si rifugiarono tutti i signori della città, uomini e donne; vi si rinchiusero dentro e salirono sul terrazzo della torre.</verse>
        <verse osisID='Judg.9.52'>Abimelech, giunto alla torre, l`attaccò e si accostò alla porta della torre per appiccarvi il fuoco.</verse>
        <verse osisID='Judg.9.53'>Ma una donna gettò giù il pezzo superiore di una macina sulla testa di Abimelech e gli spaccò il cranio.</verse>
        <verse osisID='Judg.9.54'>Egli chiamò in fretta il giovane che gli portava le armi e gli disse: "Tira fuori la spada e uccidimi, perchè non si dica di me: L`ha ucciso una donna!". Il giovane lo trafisse ed egli morì.</verse>
        <verse osisID='Judg.9.55'>Quando gli Israeliti videro che Abimelech era morto, se ne andarono ciascuno a casa sua.</verse>
        <verse osisID='Judg.9.56'>Così Dio fece ricadere sopra Abimelech il male che egli aveva fatto contro suo padre, uccidendo settanta suoi fratelli.</verse>
        <verse osisID='Judg.9.57'>Dio fece anche ricadere sul capo della gente di Sichem tutto il male che essa aveva fatto; così si avverò su di loro la maledizione di Iotam, figlio di Ierub-Baal.</verse>
      </chapter>
      <chapter osisID='Judg.10'>
        <verse osisID='Judg.10.1'>Dopo Abimelech, sorse a salvare Israele Tola, figlio di Pua, figlio di Dodo, uomo di Issacar. Dimorava a Samir sulle montagne di Efraim;</verse>
        <verse osisID='Judg.10.2'>fu giudice d`Israele per ventitrè anni, poi morì e fu sepolto a Samir.</verse>
        <verse osisID='Judg.10.3'>Dopo di lui sorse Iair, il Galaadita, che fu giudice d`Israele per ventidue anni;</verse>
        <verse osisID='Judg.10.4'>ebbe trenta figli che cavalcavano trenta asinelli e avevano trenta città, che si chiamano anche oggi i Villaggi di Iair e sono nel paese di Gàlaad.</verse>
        <verse osisID='Judg.10.5'>Poi Iair morì e fu sepolto a Kamon.</verse>
        <verse osisID='Judg.10.6'>Gli Israeliti continuarono a fare ciò che è male agli occhi del Signore e servirono i Baal, le Astarti, gli dei di Aram, gli dei di Sidòne, gli dei di Moab, gli dei degli Ammoniti e gli dei dei Filistei; abbandonarono il Signore e non lo servirono più.</verse>
        <verse osisID='Judg.10.7'>L`ira del Signore si accese contro Israele e li mise nelle mani dei Filistei e nelle mani degli Ammoniti.</verse>
        <verse osisID='Judg.10.8'>Questi afflissero e oppressero per diciotto anni gli Israeliti, tutti i figli d`Israele che erano oltre il Giordano, nel paese degli Amorrei in Gàlaad.</verse>
        <verse osisID='Judg.10.9'>Poi gli Ammoniti passarono il Giordano per combattere anche contro Giuda, contro Beniamino e contro la casa d`Efraim e Israele fu in grande angoscia.</verse>
        <verse osisID='Judg.10.10'>Allora gli Israeliti gridarono al Signore: "Abbiamo peccato contro di te, perchè abbiamo abbandonato il nostro Dio e abbiamo servito i Baal".</verse>
        <verse osisID='Judg.10.11'>Il Signore disse agli Israeliti: "Non vi ho io liberati dagli Egiziani, dagli Amorrei, dagli Ammoniti e dai Filistei?</verse>
        <verse osisID='Judg.10.12'>Quando quelli di Sidòne, gli Amaleciti e i Madianiti vi opprimevano e voi gridavate a me, non vi ho forse liberati dalle loro mani?</verse>
        <verse osisID='Judg.10.13'>Eppure, mi avete abbandonato e avete servito altri dei; perciò io non vi salverò più.</verse>
        <verse osisID='Judg.10.14'>Andate a gridare agli dei che avete scelto; vi salvino essi nel tempo della vostra angoscia!".</verse>
        <verse osisID='Judg.10.15'>Gli Israeliti dissero al Signore: "Abbiamo peccato; fà di noi ciò che ti piace; soltanto, liberaci in questo giorno".</verse>
        <verse osisID='Judg.10.16'>Eliminarono gli dei stranieri e servirono il Signore, il quale non tollerò più a lungo la tribolazione di Israele.</verse>
        <verse osisID='Judg.10.17'>Gli Ammoniti si radunarono e si accamparono in Gàlaad e anche gli Israeliti si adunarono e si accamparono a Mizpa.</verse>
        <verse osisID='Judg.10.18'>Il popolo, i principi di Gàlaad, si dissero l`un l`altro: "Chi sarà l`uomo che comincerà a combattere contro gli Ammoniti? Egli sarà il capo di tutti gli abitanti di Gàlaad".</verse>
      </chapter>
      <chapter osisID='Judg.11'>
        <verse osisID='Judg.11.1'>Ora Iefte, il Galaadita, era uomo forte e valoroso, figlio di una prostituta; lo aveva generato Gàlaad.</verse>
        <verse osisID='Judg.11.2'>Poi la moglie di Gàlaad gli partorì figli e, quando i figli della moglie furono adulti, cacciarono Iefte e gli dissero: "Tu non avrai eredità nella casa di nostro padre, perchè sei figlio di un`altra donna".</verse>
        <verse osisID='Judg.11.3'>Iefte fuggì lontano dai suoi fratelli e si stabilì nel paese di Tob. Attorno a Iefte si raccolsero alcuni sfaccendati e facevano scorrerie con lui.</verse>
        <verse osisID='Judg.11.4'>Qualche tempo dopo gli Ammoniti mossero guerra a Israele.</verse>
        <verse osisID='Judg.11.5'>Quando gli Ammoniti iniziarono la guerra contro Israele, gli anziani di Gàlaad andarono a prendere Iefte nel paese di Tob.</verse>
        <verse osisID='Judg.11.6'>Dissero a Iefte: "Vieni, sii nostro condottiero e combatteremo contro gli Ammoniti".</verse>
        <verse osisID='Judg.11.7'>Ma Iefte rispose agli anziani di Gàlaad: "Non siete forse voi quelli che mi avete odiato e scacciato dalla casa di mio padre? Perchè venite da me ora che siete in difficoltà?".</verse>
        <verse osisID='Judg.11.8'>Gli anziani di Gàlaad dissero a Iefte: "Proprio per questo ora ci rivolgiamo a te: verrai con noi, combatterai contro gli Ammoniti e sarai il capo di noi tutti abitanti di Gàlaad".</verse>
        <verse osisID='Judg.11.9'>Iefte rispose agli anziani di Gàlaad: "Se mi riconducete per combattere contro gli Ammoniti e il Signore li mette in mio potere, io sarò vostro capo".</verse>
        <verse osisID='Judg.11.10'>Gli anziani di Gàlaad dissero a Iefte: "Il Signore sia testimone tra di noi, se non faremo come hai detto".</verse>
        <verse osisID='Judg.11.11'>Iefte dunque andò con gli anziani di Gàlaad; il popolo lo costituì suo capo e condottiero e Iefte ripet` le sue parole davanti al Signore in Mizpa.<note>11, 11. Davanti al Signore, cioè in lugo sacro.</note></verse>
        <verse osisID='Judg.11.12'>Poi Iefte inviò messaggeri al re degli Ammoniti per dirgli: "Che c'è tra me e te, perchè tu venga contro di me a muover guerra al mio paese?".</verse>
        <verse osisID='Judg.11.13'>Il re degli Ammoniti rispose ai messaggeri di Iefte: "Perchè, quando Israele uscì dall`Egitto, si impadronì del mio territorio, dall`Arnon fino allo Iabbok e al Giordano; restituiscilo spontaneamente".</verse>
        <verse osisID='Judg.11.14'>Iefte inviò di nuovo messaggeri al re degli Ammoniti per dirgli:</verse>
        <verse osisID='Judg.11.15'>Dice Iefte: Israele non si impadronì del paese di Moab, nè del paese degli Ammoniti;</verse>
        <verse osisID='Judg.11.16'>ma, quando Israele uscì dall`Egitto e attraversò il deserto fino al Mare Rosso e giunse a Kades,</verse>
        <verse osisID='Judg.11.17'>mandò messaggeri al re di Edom per dirgli: Lasciami passare per il tuo paese, ma il re di Edom non acconsentì. Mandò anche al re di Moab, nemmeno lui volle e Israele rimase a Kades.</verse>
        <verse osisID='Judg.11.18'>Poi camminò per il deserto, fece il giro del paese di Edom e del paese di Moab, giunse a oriente del paese di Moab e si accampò oltre l`Arnon senza entrare nei territori di Moab; perchè l`Arnon segna il confine di Moab.</verse>
        <verse osisID='Judg.11.19'>Allora Israele mandò messaggeri a Sicon, re degli Amorrei, re di Chesbon, e gli disse: Lasciaci passare dal tuo paese, per arrivare al nostro.</verse>
        <verse osisID='Judg.11.20'>Ma Sicon non si fidò che Israele passasse per i suoi confini; anzi radunò tutta la sua gente, si accampò a Iaaz e combattè contro Israele.</verse>
        <verse osisID='Judg.11.21'>Il Signore, Dio d`Israele, mise Sicon e tutta la sua gente nelle mani d`Israele, che li sconfisse; così Israele conquistò tutto il paese degli Amorrei che abitavano quel territoro;</verse>
        <verse osisID='Judg.11.22'>conquistò tutti i territori degli Amorrei, dall`Arnon allo Iabbok e dal deserto al Giordano.</verse>
        <verse osisID='Judg.11.23'>Ora il Signore, Dio d`Israele, ha scacciato gli Amorrei davanti a Israele suo popolo e tu vorresti possedere il loro paese?</verse>
        <verse osisID='Judg.11.24'>Non possiedi tu quello che Camos tuo dio ti ha fatto possedere? Così anche noi possiederemo il paese di quelli che il Signore ha scacciati davanti a noi.<note>11, 24. Camos è il dio dei Moabiti, ma il ragionamento vale anche per il dio degli Ammoniti.</note></verse>
        <verse osisID='Judg.11.25'>Sei tu forse più di Balak, figlio di Zippor, re di Moab? Mosse forse querela ad Israele o gli fece guerra?<note>11, 25. Confronta Nm cc 22-24.</note></verse>
        <verse osisID='Judg.11.26'>Da trecento anni Israele abita a Chesbon e nelle sue dipendenze, ad Aroer e nelle sue dipendenze e in tutte le città lungo l`Arnon; perchè non gliele avete tolte durante questo tempo?</verse>
        <verse osisID='Judg.11.27'>Io non ti ho fatto torto e tu agisci male verso di me, muovendomi guerra; il Signore giudice giudichi oggi tra gli Israeliti e gli Ammoniti!".</verse>
        <verse osisID='Judg.11.28'>Ma il re degli Ammoniti non ascoltò le parole che Iefte gli aveva mandato a dire.</verse>
        <verse osisID='Judg.11.29'>Allora lo spirito del Signore venne su Iefte ed egli attraversò Gàlaad e Manàsse, passò a Mizpa di Gàlaad e da Mizpa di Gàlaad raggiunse gli Ammoniti.</verse>
        <verse osisID='Judg.11.30'>Iefte fece voto al Signore e disse: "Se tu mi metti nelle mani gli Ammoniti,</verse>
        <verse osisID='Judg.11.31'>la persona che uscirà per prima dalle porte di casa mia per venirmi incontro, quando tornerò vittorioso dagli Ammoniti, sarà per il Signore e io l`offrirò in olocausto".<note>11, 31. Il sacrificio umano era in uso presso i Cananei; esecrato dai profeti ( cfr Ger 7, 31; cfr. Ez 16, 21-22 ), è implicitamente deplorato anche qui: v. 40. Il tono tragico del racconto fa intendere che era cosa inaudita in Israele.</note></verse>
        <verse osisID='Judg.11.32'>Quindi Iefte raggiunse gli Ammoniti per combatterli e il Signore glieli mise nelle mani.</verse>
        <verse osisID='Judg.11.33'>Egli li sconfisse da Aroer fin verso Minnit, prendendo loro venti città, e fino ad Abel-Cheramin. Così gli Ammoniti furono umiliati davanti agli Israeliti.</verse>
        <verse osisID='Judg.11.34'>Poi Iefte tornò a Mizpa, verso casa sua; ed ecco uscirgli incontro la figlia, con timpani e danze. Era l`unica figlia: non aveva altri figli, nè altre figlie.</verse>
        <verse osisID='Judg.11.35'>Appena la vide, si stracciò le vesti e disse: "Figlia mia, tu mi hai rovinato! Anche tu sei con quelli che mi hanno reso infelice! Io ho dato la mia parola al Signore e non posso ritirarmi".<note>11, 35. Sulla irrevocabilità dei voti cfr. Nm 30, 3-4; quello di Iefte, sia pure fatto in buona fede, era invalido e illecito.</note></verse>
        <verse osisID='Judg.11.36'>Essa gli disse: "Padre mio, se hai dato parola al Signore, fà di me secondo quanto è uscito dalla tua bocca, perchè il Signore ti ha concesso vendetta sugli Ammoniti, tuoi nemici".</verse>
        <verse osisID='Judg.11.37'>Poi disse al padre: "Mi sia concesso questo: lasciami libera per due mesi, perchè io vada errando per i monti a piangere la mia verginità con le mie compagne".<note>11, 37. Si considerava sciagura il non poter fondare una famiglia e avere discendenza.</note></verse>
        <verse osisID='Judg.11.38'>Egli le rispose: "Và!", e la lasciò andare per due mesi. Essa se ne andò con le compagne e pianse sui monti la sua verginità.</verse>
        <verse osisID='Judg.11.39'>Alla fine dei due mesi tornò dal padre ed egli fece di lei quello che aveva promesso con voto. Essa non aveva conosciuto uomo; di qui venne in Israele questa usanza:</verse>
        <verse osisID='Judg.11.40'>ogni anno le fanciulle d`Israele vanno a piangere la figlia di Iefte il Galaadita, per quattro giorni.</verse>
      </chapter>
      <chapter osisID='Judg.12'>
        <verse osisID='Judg.12.1'>Ora gli uomini di Efraim si radunarono, passarono il fiume verso Zafon e dissero a Iefte: "Perchè sei andato a combattere contro gli Ammoniti e non ci hai chiamati con te? Noi bruceremo te e la tua casa".</verse>
        <verse osisID='Judg.12.2'>Iefte rispose loro: "Io e il mio popolo abbiamo avuto grandi lotte con gli Ammoniti; quando vi ho chiamati in aiuto, non siete venuti a liberarmi dalle loro mani.</verse>
        <verse osisID='Judg.12.3'>Vedendo che voi non venivate in mio aiuto, ho esposto al pericolo la vita, ho marciato contro gli Ammoniti e il Signore me li ha messi nelle mani. Perchè dunque siete venuti oggi contro di me a muovermi guerra?".</verse>
        <verse osisID='Judg.12.4'>Iefte, radunati tutti gli uomini di Gàlaad, diede battaglia ad Efraim; gli uomini di Gàlaad sconfissero gli Efraimiti, perchè questi dicevano: "Voi siete fuggiaschi di Efraim; Gàlaad sta in mezzo a Efraim e in mezzo a Manàsse".</verse>
        <verse osisID='Judg.12.5'>I Galaaditi intercettarono agli Efraimiti i guadi del Giordano; quando uno dei fuggiaschi di Efraim diceva: "Lasciatemi passare", gli uomini di Gàlaad gli chiedevano: "Sei un Efraimita?". Se quegli rispondeva: "No",</verse>
        <verse osisID='Judg.12.6'>i Galaaditi gli dicevano: "Ebbene, dì Scibbolet", e quegli diceva Sibbolet, non sapendo pronunciare bene. Allora lo afferravano e lo uccidevano presso i guadi del Giordano. In quella occasione perirono quarantaduemila uomini di Efraim.<note>12, 6. Scibbolet significa 'spiga' e 'torrente'.</note></verse>
        <verse osisID='Judg.12.7'>Iefte fu giudice d`Israele per sei anni. Poi Iefte, il Galaadita, morì e fu sepolto nella sua città in Gàlaad.</verse>
        <verse osisID='Judg.12.8'>Dopo di lui fu giudice d`Israele Ibsan di Betlemme.</verse>
        <verse osisID='Judg.12.9'>Egli ebbe trenta figli, maritò trenta figlie e fece venire da fuori trenta fanciulle per i suoi figli. Fu giudice d`Israele per sette anni.</verse>
        <verse osisID='Judg.12.10'>Poi Ibsan morì e fu sepolto a Betlemme.</verse>
        <verse osisID='Judg.12.11'>Dopo di lui fu giudice d`Israele Elon, lo Zabulonita; fu giudice d`Israele per dieci anni.</verse>
        <verse osisID='Judg.12.12'>Poi Elon, lo Zabulonita, morì e fu sepolto ad Aialon, nel paese di Zàbulon.</verse>
        <verse osisID='Judg.12.13'>Dopo di lui fu giudice d`Israele Abdon, figlio di Illel, di Piraton.</verse>
        <verse osisID='Judg.12.14'>Ebbe quaranta figli e trenta nipoti, i quali cavalcavano settanta asinelli. Fu giudice d`Israele per otto anni.</verse>
        <verse osisID='Judg.12.15'>Poi Abdon, figlio di Illel, il Piratonita, morì e fu sepolto a Piraton, nel paese di Efraim, sul monte Amalek.</verse>
      </chapter>
      <chapter osisID='Judg.13'>
        <verse osisID='Judg.13.1'>Gli Israeliti tornarono a fare quello che è male agli occhi del Signore e il Signore li mise nelle mani dei Filistei per quarant`anni.<note>13, 1. Un uomo solo, fedele a Dio, riesce a tenere a bada un nemico implacabile come i Filistei -venuti dall'Asia Minore o da Creta nel sec. XII a. C. nella fascia costiera della Palestina- che saranno vinti soltanto da Davide.</note></verse>
        <verse osisID='Judg.13.2'>C`era allora un uomo di Zorea di una famiglia dei Daniti, chiamato Manoach; sua moglie era sterile e non aveva mai partorito.</verse>
        <verse osisID='Judg.13.3'>L`angelo del Signore apparve a questa donna e le disse: "Ecco, tu sei sterile e non hai avuto figli, ma concepirai e partorirai un figlio.</verse>
        <verse osisID='Judg.13.4'>Ora guardati dal bere vino o bevanda inebriante e dal mangiare nulla d`immondo.<note>13, 4. E' il voto di nazireato: cfr. Nm 6, 1-8.</note></verse>
        <verse osisID='Judg.13.5'>Poichè ecco, tu concepirai e partorirai un figlio, sulla cui testa non passerà rasoio, perchè il fanciullo sarà un nazireo consacrato a Dio fin dal seno materno; egli comincerà a liberare Israele dalle mani dei Filistei".</verse>
        <verse osisID='Judg.13.6'>La donna andò a dire al marito: "Un uomo di Dio è venuto da me; aveva l`aspetto di un angelo di Dio, un aspetto terribile. Io non gli ho domandato da dove veniva ed egli non mi ha rivelato il suo nome,<note>13, 6. Mai gli angeli - ad eccezione dei cherubini e dei serafini - appaiono nella Bibbia con le ali.</note></verse>
        <verse osisID='Judg.13.7'>ma mi ha detto: "Ecco tu concepirai e partorirai un figlio; ora non bere vino nè bevanda inebriante e non mangiare nulla d`immondo, perchè il fanciullo sarà un nazireo di Dio dal seno materno fino al giorno della sua morte".</verse>
        <verse osisID='Judg.13.8'>Allora Manoach pregò il Signore e disse: "Signore, l`uomo di Dio mandato da te venga di nuovo da noi e c`insegni quello che dobbiamo fare per il nascituro".</verse>
        <verse osisID='Judg.13.9'>Dio ascoltò la preghiera di Manoach e l`angelo di Dio tornò ancora dalla donna, mentre stava nel campo; ma Manoach suo marito non era con lei.</verse>
        <verse osisID='Judg.13.10'>La donna corse in fretta ad informare il marito e gli disse: "Ecco, mi è apparso quell`uomo che venne da me l`altro giorno".</verse>
        <verse osisID='Judg.13.11'>Manoach si alzò, seguì la moglie e giunto a quell`uomo gli disse: "Sei tu l`uomo che hai parlato a questa donna?". Quegli rispose: "Sono io".</verse>
        <verse osisID='Judg.13.12'>Manoach gli disse: "Quando la tua parola si sarà avverata, quale sarà la norma da seguire per il bambino e che si dovrà fare per lui?".</verse>
        <verse osisID='Judg.13.13'>L`angelo del Signore rispose a Manoach: "Si astenga la donna da quanto le ho detto.</verse>
        <verse osisID='Judg.13.14'>Non mangi nessun prodotto della vigna, nè beva vino o bevanda inebriante e non mangi nulla d`immondo; osservi quanto le ho comandato".</verse>
        <verse osisID='Judg.13.15'>Manoach disse all`angelo del Signore: "Permettici di trattenerti e di prepararti un capretto!".</verse>
        <verse osisID='Judg.13.16'>L`angelo del Signore rispose a Manoach: "Anche se tu mi trattenessi, non mangerei il tuo cibo; ma se vuoi fare un olocausto, offrilo al Signore". Manoach non sapeva che quello fosse l`angelo del Signore.<note>13, 16. L'angelo rapresenta Dio.</note></verse>
        <verse osisID='Judg.13.17'>Poi Manoach disse all`angelo del Signore: "Come ti chiami, perchè quando si saranno avverate le tue parole, noi ti rendiamo onore?".</verse>
        <verse osisID='Judg.13.18'>L`angelo del Signore gli rispose: "Perchè mi chiedi il nome? Esso è misterioso".</verse>
        <verse osisID='Judg.13.19'>Manoach prese il capretto e l`offerta e li bruciò sulla pietra al Signore, che opera cose misteriose. Mentre Manoach e la moglie stavano guardando,</verse>
        <verse osisID='Judg.13.20'>mentre la fiamma saliva dall`altare al cielo, l`angelo del Signore salì con la fiamma dell`altare. Manoach e la moglie, che stavano guardando, si gettarono allora con la faccia a terra</verse>
        <verse osisID='Judg.13.21'>e l`angelo del Signore non apparve più nè a Manoach nè alla moglie. Allora Manoach comprese che quello era l`angelo del Signore.</verse>
        <verse osisID='Judg.13.22'>Manoach disse alla moglie: "Noi moriremo certamente, perchè abbiamo visto Dio".<note>13, 22. cfr. Es 33, 20.</note></verse>
        <verse osisID='Judg.13.23'>Ma sua moglie gli disse: "Se il Signore avesse voluto farci morire, non avrebbe accettato dalle nostre mani l`olocausto e l`offerta; non ci avrebbe mostrato tutte queste cose nè ci avrebbe fatto udire proprio ora cose come queste".</verse>
        <verse osisID='Judg.13.24'>Poi la donna partorì un figlio che chiamò Sansone. Il bambino crebbe e il Signore lo benedisse.</verse>
        <verse osisID='Judg.13.25'>Lo spirito del Signore cominciò a investirlo quando era a Macane-Dan, fra Zorea ed Estaol.</verse>
      </chapter>
      <chapter osisID='Judg.14'>
        <verse osisID='Judg.14.1'>Sansone scese poi a Timna e a Timna vide una donna tra le figlie dei Filistei.</verse>
        <verse osisID='Judg.14.2'>Tornato a casa, disse al padre e alla madre: "Ho visto a Timna una donna, una figlia dei Filistei; ora prendetemela in moglie".</verse>
        <verse osisID='Judg.14.3'>Suo padre e sua madre gli dissero: "Non c'è una donna tra le figlie dei tuoi fratelli e in tutto il nostro popolo, perchè tu vada a prenderti una moglie tra i Filistei non circoncisi?". Ma Sansone rispose al padre: "Prendimi quella, perchè mi piace".</verse>
        <verse osisID='Judg.14.4'>Suo padre e sua madre non sapevano che questo veniva dal Signore, il quale cercava pretesto di lite dai Filistei. In quel tempo i Filistei dominavano Israele.</verse>
        <verse osisID='Judg.14.5'>Sansone scese con il padre e con la madre a Timna; quando furono giunti alle vigne di Timna, ecco un leone venirgli incontro ruggendo.</verse>
        <verse osisID='Judg.14.6'>Lo spirito del Signore lo investì e, senza niente in mano, squarciò il leone come si squarcia un capretto. Ma di ciò che aveva fatto non disse nulla al padre nè alla madre.</verse>
        <verse osisID='Judg.14.7'>Scese dunque, parlò alla donna e questa gli piacque.</verse>
        <verse osisID='Judg.14.8'>Dopo qualche tempo tornò per prenderla e uscì dalla strada per vedere la carcassa del leone: ecco nel corpo del leone c`era uno sciame d`api e il miele.</verse>
        <verse osisID='Judg.14.9'>Egli prese di quel miele nel cavo delle mani e si mise a mangiarlo camminando; quand`ebbe raggiunto il padre e la madre, ne diede loro ed essi ne mangiarono; ma non disse loro che aveva preso il miele dal corpo del leone.</verse>
        <verse osisID='Judg.14.10'>Suo padre scese dunque da quella donna e Sansone fece ivi un banchetto, perchè così usavano fare i giovani.</verse>
        <verse osisID='Judg.14.11'>Quando lo ebbero visto, presero trenta compagni perchè stessero con lui.</verse>
        <verse osisID='Judg.14.12'>Sansone disse loro: "Voglio proporvi un indovinello; se voi me lo spiegate entro i sette giorni del banchetto e se l`indovinate, vi darò trenta tuniche e trenta mute di vesti;</verse>
        <verse osisID='Judg.14.13'>ma se non sarete capaci di spiegarmelo, darete trenta tuniche e trenta mute di vesti a me".</verse>
        <verse osisID='Judg.14.14'>Quelli gli risposero: "Proponi l`indovinello e noi lo ascolteremo". Egli disse loro: "Dal divoratore è uscito il cibo e dal forte è uscito il dolce". Per tre giorni quelli non riuscirono a spiegare l`indovinello.</verse>
        <verse osisID='Judg.14.15'>Al quarto giorno dissero alla moglie di Sansone: "Induci tuo marito a spiegarti l`indovinello; se no daremo fuoco a te e alla casa di tuo padre. Ci avete invitati qui per spogliarci?".</verse>
        <verse osisID='Judg.14.16'>La moglie di Sansone si mise a piangergli attorno e a dirgli: "Tu hai per me solo odio e non mi ami; hai proposto un indovinello ai figli del mio popolo e non me l`hai spiegato!". Le disse: "Ecco, non l`ho spiegato a mio padre nè a mia madre e dovrei spiegarlo a te?".</verse>
        <verse osisID='Judg.14.17'>Essa gli pianse attorno, durante i sette giorni del banchetto; il settimo giorno Sansone glielo spiegò, perchè lo tormentava, ed essa spiegò l`indovinello ai figli del suo popolo.</verse>
        <verse osisID='Judg.14.18'>Gli uomini della città, il settimo giorno, prima che tramontasse il sole, dissero a Sansone: "Che c`è di più dolce del miele? Che c`è di più forte del leone?". Rispose loro: "Se non aveste arato con la mia giovenca, non avreste sciolto il mio indovinello".</verse>
        <verse osisID='Judg.14.19'>Allora lo spirito del Signore lo investì ed egli scese ad Ascalon; vi uccise trenta uomini, prese le loro spoglie e diede le mute di vesti a quelli che avevano spiegato l`indovinello. Poi acceso d`ira, risalì a casa di suo padre</verse>
        <verse osisID='Judg.14.20'>e la moglie di Sansone fu data al compagno che gli aveva fatto da amico di nozze.</verse>
      </chapter>
      <chapter osisID='Judg.15'>
        <verse osisID='Judg.15.1'>Dopo qualche tempo, nei giorni della mietitura del grano, Sansone andò a visitare sua moglie, le portò un capretto e disse: "Voglio entrare da mia moglie nella camera". Ma il padre di lei non gli permise di entrare</verse>
        <verse osisID='Judg.15.2'>e gli disse: "Credevo proprio che tu l`avessi ripudiata e perciò l`ho data al tuo compagno; la sua sorella minore non è più bella di lei? Prendila dunque al suo posto".</verse>
        <verse osisID='Judg.15.3'>Ma Sansone rispose loro: "Questa volta non sarò colpevole verso i Filistei, se farò loro del male".</verse>
        <verse osisID='Judg.15.4'>Sansone se ne andò e catturò trecento volpi; prese delle fiaccole, legò coda e coda e mise una fiaccola fra le due code.</verse>
        <verse osisID='Judg.15.5'>Poi accese le fiaccole, lasciò andare le volpi per i campi di grano dei Filistei e bruciò i covoni ammassati, il grano tuttora in piedi e perfino le vigne e gli oliveti.</verse>
        <verse osisID='Judg.15.6'>I Filistei chiesero: "Chi ha fatto questo?". Fu risposto: "Sansone, il genero dell`uomo di Timna, perchè costui gli ha ripreso la moglie e l`ha data al compagno di lui". I Filistei salirono e bruciarono tra le fiamme lei e suo padre.</verse>
        <verse osisID='Judg.15.7'>Sansone disse loro: "Poichè agite in questo modo, io non la smetterò finchè non mi sia vendicato di voi".</verse>
        <verse osisID='Judg.15.8'>Li battè l`uno sull`altro, facendone una grande strage. Poi scese e si ritirò nella caverna della rupe di Etam.La mascella di asino</verse>
        <verse osisID='Judg.15.9'>Allora i Filistei vennero, si accamparono in Giuda e fecero una scorreria fino a Lechi.</verse>
        <verse osisID='Judg.15.10'>Gli uomini di Giuda dissero loro: "Perchè siete venuti contro di noi?". Quelli risposero: "Siamo venuti per legare Sansone; per fare a lui quello che ha fatto a noi".</verse>
        <verse osisID='Judg.15.11'>Tremila uomini di Giuda scesero alla caverna della rupe di Etam e dissero a Sansone: "Non sai che i Filistei ci dominano? Che cosa ci hai fatto?". Egli rispose loro: "Quello che hanno fatto a me, io l`ho fatto a loro".</verse>
        <verse osisID='Judg.15.12'>Gli dissero: "Siamo scesi per legarti e metterti nelle mani dei Filistei". Sansone replicò loro: "Giuratemi che voi non mi colpirete".</verse>
        <verse osisID='Judg.15.13'>Quelli risposero: "No, ti legheremo soltanto e ti metteremo nelle loro mani; ma certo non ti uccideremo". Lo legarono con due funi nuove e lo fecero salire dalla rupe.</verse>
        <verse osisID='Judg.15.14'>Mentre giungeva a Lechi e i Filistei gli venivano incontro con grida di gioia, lo spirito del Signore lo investì; le funi che aveva alle braccia divennero come fili di lino bruciacchiati dal fuoco e i legami gli caddero disfatti dalle mani.</verse>
        <verse osisID='Judg.15.15'>Trovò allora una mascella d`asino ancora fresca, stese la mano, l`afferrò e uccise con essa mille uomini.</verse>
        <verse osisID='Judg.15.16'>Sansone disse: "Con la mascella dell`asino, li ho ben macellati! Con la mascella dell`asino, ho colpito mille uomini!".</verse>
        <verse osisID='Judg.15.17'>Quand`ebbe finito di parlare, gettò via la mascella; per questo, quel luogo fu chiamato Ramat-Lechi.<note>15, 17. Ramal-Lechi significa 'Collina della Mascella'.</note></verse>
        <verse osisID='Judg.15.18'>Poi ebbe gran sete e invocò il Signore dicendo: "Tu hai concesso questa grande vittoria mediante il tuo servo; ora dovrò morir di sete e cader nelle mani dei non circoncisi?".</verse>
        <verse osisID='Judg.15.19'>Allora Dio spaccò la roccia concava che è a Lechi e ne scaturì acqua. Sansone bevve, il suo spirito si rianimò ed egli riprese vita. Perciò quella fonte fu chiamata En-Kor`: essa esiste a Lechi fino ad oggi.<note>15, 19. En-Korè cioè: 'Sorgente di colui che invoca'.</note></verse>
        <verse osisID='Judg.15.20'>Sansone fu giudice d`Israele, al tempo dei Filistei, per venti anni.</verse>
      </chapter>
      <chapter osisID='Judg.16'>
        <verse osisID='Judg.16.1'>Sansone andò a Gaza, vide una prostituta e andò da lei.</verse>
        <verse osisID='Judg.16.2'>Fu detto a quelli di Gaza: "E` venuto Sansone". Essi lo circondarono, stettero in agguato tutta la notte presso la porta della città e tutta quella notte rimasero quieti, dicendo: "Attendiamo lo spuntar del giorno e allora lo uccideremo".</verse>
        <verse osisID='Judg.16.3'>Sansone riposò fino a mezzanotte; a mezzanotte si alzò, afferrò i battenti della porta della città e i due stipiti, li divelse insieme con la sbarra, se li mise sulle spalle e li portò in cima al monte che guarda in direzione di Ebron.</verse>
        <verse osisID='Judg.16.4'>In seguito si innamorò di una donna della valle di Sorek, che si chiamava Dalila.</verse>
        <verse osisID='Judg.16.5'>Allora i capi dei Filistei andarono da lei e le dissero: "Seducilo e vedi da dove proviene la sua forza così grande e come potremmo prevalere su di lui per legarlo e domarlo; ti daremo ciascuno mille e cento sicli d`argento".</verse>
        <verse osisID='Judg.16.6'>Dalila dunque disse a Sansone: "Spiegami: da dove proviene la tua forza così grande e in che modo ti si potrebbe legare per domarti?".</verse>
        <verse osisID='Judg.16.7'>Sansone le rispose: "Se mi si legasse con sette corde d`arco fresche, non ancora secche, io diventerei debole e sarei come un uomo qualunque".</verse>
        <verse osisID='Judg.16.8'>Allora i capi dei Filistei le portarono sette corde d`arco fresche, non ancora secche, ed essa lo legò con esse.</verse>
        <verse osisID='Judg.16.9'>L`agguato era teso in una camera interna. Essa gli gridò: "Sansone, i Filistei ti sono addosso!". Ma egli spezzò le corde come si spezza un fil di stoppa, quando sente il fuoco. Così il segreto della sua forza non fu conosciuto.</verse>
        <verse osisID='Judg.16.10'>Poi Dalila disse a Sansone: "Ecco tu ti sei burlato di me e mi hai detto menzogne; ora spiegami come ti si potrebbe legare".</verse>
        <verse osisID='Judg.16.11'>Le rispose: "Se mi si legasse con funi nuove non ancora adoperate, io diventerei debole e sarei come un uomo qualunque".</verse>
        <verse osisID='Judg.16.12'>Dalila prese dunque funi nuove, lo legò e gli gridò: "Sansone, i Filistei ti sono addosso!". L`agguato era teso nella camera interna. Egli ruppe come un filo le funi che aveva alle braccia.</verse>
        <verse osisID='Judg.16.13'>Poi Dalila disse a Sansone: "Ancora ti sei burlato di me e mi hai detto menzogne; spiegami come ti si potrebbe legare". Le rispose: "Se tu tessessi le sette trecce della mia testa nell`ordito e le fissassi con il pettine del telaio, io diventerei debole e sarei come un uomo qualunque".</verse>
        <verse osisID='Judg.16.14'>Essa dunque lo fece addormentare, tessè le sette trecce della sua testa nell`ordito e le fissò con il pettine, poi gli gridò: "Sansone, i Filistei ti sono addosso!". Ma egli si svegliò dal sonno e strappò il pettine del telaio e l`ordito.</verse>
        <verse osisID='Judg.16.15'>Allora essa gli disse: "Come puoi dirmi: Ti amo, mentre il tuo cuore non è con me? Già tre volte ti sei burlato di me e non mi hai spiegato da dove proviene la tua forza così grande".</verse>
        <verse osisID='Judg.16.16'>Ora poichè essa lo importunava ogni giorno con le sue parole e lo tormentava, egli ne fu annoiato fino alla morte</verse>
        <verse osisID='Judg.16.17'>e le aprì tutto il cuore e le disse: "Non è mai passato rasoio sulla mia testa, perchè sono un nazireo di Dio dal seno di mia madre; se fossi rasato, la mia forza si ritirerebbe da me, diventerei debole e sarei come un uomo qualunque".<note>16, 17. Il dono della forza non risiedeva materialmente nei capelli, ma era legato all'osservanza del voto di nazireato (v. 20).</note></verse>
        <verse osisID='Judg.16.18'>Allora Dalila vide che egli le aveva aperto tutto il cuore, mandò a chiamare i capi dei Filistei e fece dir loro: "Venite su questa volta, perchè egli mi ha aperto tutto il cuore". Allora i capi dei Filistei vennero da lei e portarono con sè il denaro.</verse>
        <verse osisID='Judg.16.19'>Essa lo addormentò sulle sue ginocchia, chiamò un uomo adatto e gli fece radere le sette trecce del capo. Egli cominciò a infiacchirsi e la sua forza si ritirò da lui.</verse>
        <verse osisID='Judg.16.20'>Allora essa gli gridò: "Sansone, i Filistei ti sono addosso!". Egli, svegliatosi dal sonno, pensò: "Io ne uscirò come ogni altra volta e mi svincolerò". Ma non sapeva che il Signore si era ritirato da lui.</verse>
        <verse osisID='Judg.16.21'>I Filistei lo presero e gli cavarono gli occhi; lo fecero scendere a Gaza e lo legarono con catene di rame. Egli dovette girare la macina nella prigione.</verse>
        <verse osisID='Judg.16.22'>Intanto la capigliatura che gli avevano rasata, cominciava a ricrescergli.</verse>
        <verse osisID='Judg.16.23'>Ora i capi dei Filistei si radunarono per offrire un gran sacrificio a Dagon loro dio e per far festa. Dicevano: "Il nostro dio ci ha messo nelle mani Sansone nostro nemico".</verse>
        <verse osisID='Judg.16.24'>Quando il popolo lo vide, cominciò a lodare il suo dio e a dire: "Il nostro dio ci ha messo nelle mani Sansone nostro nemico, che ci devastava il paese e che ha ucciso tanti dei nostri".</verse>
        <verse osisID='Judg.16.25'>Nella gioia del loro cuore dissero: "Chiamate Sansone perchè ci faccia divertire!". Fecero quindi uscire Sansone dalla prigione ed egli si mise a far giochi alla loro presenza. Poi lo fecero stare fra le colonne.</verse>
        <verse osisID='Judg.16.26'>Sansone disse al fanciullo che lo teneva per la mano: "Lasciami pure; fammi solo toccare le colonne sulle quali posa la casa, così che possa appoggiarmi ad esse".</verse>
        <verse osisID='Judg.16.27'>Ora la casa era piena di uomini e di donne; vi erano tutti i capi dei Filistei e sul terrazzo circa tremila persone fra uomini e donne, che stavano a guardare, mentre Sansone faceva giochi.</verse>
        <verse osisID='Judg.16.28'>Allora Sansone invocò il Signore e disse: "Signore, ricordati di me! Dammi forza per questa volta soltanto, Dio, e in un colpo solo mi vendicherò dei Filistei per i miei due occhi!".</verse>
        <verse osisID='Judg.16.29'>Sansone palpò le due colonne di mezzo, sulle quali posava la casa; si appoggiò ad esse, all`una con la destra, all`altra con la sinistra.</verse>
        <verse osisID='Judg.16.30'>Sansone disse: "Che io muoia insieme con i Filistei!". Si curvò con tutta la forza e la casa rovinò addosso ai capi e a tutto il popolo che vi era dentro. Furono più i morti che egli causò con la sua morte di quanti aveva uccisi in vita.</verse>
        <verse osisID='Judg.16.31'>Poi i suoi fratelli e tutta la casa di suo padre scesero e lo portarono via; risalirono e lo seppellirono fra Zorea ed Estaol nel sepolcro di Manoach suo padre. Egli era stato giudice d`Israele per venti anni.</verse>
      </chapter>
      <chapter osisID='Judg.17'>
        <verse osisID='Judg.17.1'>C`era un uomo sulle montagne di Efraim, che si chiamava Mica.<note>17, 1. I cc. 17-18 riguardano la fondazione del santuario illecito di Dan, che fu per secoli un centro di culto: cfr 1 Re 17, 28-30.</note></verse>
        <verse osisID='Judg.17.2'>Egli disse alla madre: "Quei millecento sicli di argento che ti hanno rubato e per i quali hai pronunziato una maledizione e l`hai pronunziata alla mia presenza, ecco, li ho io; quel denaro l`avevo preso io. Ora te lo restituisco". La madre disse: "Benedetto sia mio figlio dal Signore!".</verse>
        <verse osisID='Judg.17.3'>Egli restituì alla madre i millecento sicli d`argento e la madre disse: "Io consacro con la mia mano questo denaro al Signore, in favore di mio figlio, per farne una statua scolpita e una statua di getto".</verse>
        <verse osisID='Judg.17.4'>Quando egli ebbe restituito il denaro alla madre, questa prese duecento sicli e li diede al fonditore, il quale ne fece una statua scolpita e una statua di getto, che furono collocate nella casa di Mica.</verse>
        <verse osisID='Judg.17.5'>Quest`uomo, Mica, ebbe un santuario; fece un efod e i terafim e diede l`investitura a uno dei figli, che gli fece da sacerdote.</verse>
        <verse osisID='Judg.17.6'>In quel tempo non c`era un re in Israele; ognuno faceva quello che gli pareva meglio.</verse>
        <verse osisID='Judg.17.7'>Ora c`era un giovane di Betlemme di Giuda, della tribù di Giuda, il quale era un levita e abitava in quel luogo come forestiero.</verse>
        <verse osisID='Judg.17.8'>Questo uomo era partito dalla città di Betlemme di Giuda, per cercare una dimora dovunque la trovasse. Cammin facendo era giunto sulle montagne di Efraim, alla casa di Mica.</verse>
        <verse osisID='Judg.17.9'>Mica gli domandò: "Da dove vieni?". Gli rispose: "Sono un levita di Betlemme di Giuda e vado a cercare una dimora dove la troverò".</verse>
        <verse osisID='Judg.17.10'>Mica gli disse: "Rimani con me e sii per me padre e sacerdote; ti darò dieci sicli d`argento all`anno, un corredo e vitto". Il levita entrò.</verse>
        <verse osisID='Judg.17.11'>Il levita dunque acconsentì a stare con quell`uomo, che trattò il giovane come un figlio.</verse>
        <verse osisID='Judg.17.12'>Mica diede l`investitura al levita; il giovane gli fece da sacerdote e si stabilì in casa di lui.</verse>
        <verse osisID='Judg.17.13'>Mica disse: "Ora so che il Signore mi farà del bene, perchè ho ottenuto questo levita come mio sacerdote".</verse>
      </chapter>
      <chapter osisID='Judg.18'>
        <verse osisID='Judg.18.1'>In quel tempo non c`era un re in Israele e la tribù dei Daniti cercava un territorio per stabilirvisi, perchè fino a quei giorni non le era toccata nessuna eredità fra le tribù d`Israele.</verse>
        <verse osisID='Judg.18.2'>I figli di Dan mandarono dunque da Zorea e da Estaol cinque uomini della loro tribù, uomini di valore, per visitare ed esplorare il paese; dissero loro: "Andate ad esplorare il Paese!". Quelli giunsero sulle montagne di Efraim fino alla casa di Mica e passarono la notte in quel luogo.</verse>
        <verse osisID='Judg.18.3'>Mentre erano presso la casa di Mica, riconobbero la voce del giovane levita; avvicinatisi, gli chiesero: "Chi ti ha condotto qua? Che fai in questo luogo? Che hai tu qui?".</verse>
        <verse osisID='Judg.18.4'>Rispose loro: "Mica mi ha fatto così e così, mi da un salario e io gli faccio da sacerdote".</verse>
        <verse osisID='Judg.18.5'>Gli dissero: "Consulta Dio, perchè possiamo sapere se il viaggio che abbiamo intrapreso avrà buon esito".</verse>
        <verse osisID='Judg.18.6'>Il sacerdote rispose loro: "Andate in pace, il viaggio che fateèsotto lo sguardo del Signore".</verse>
        <verse osisID='Judg.18.7'>I cinque uomini continuarono il viaggio e arrivarono a Lais e videro che il popolo, che vi abitava, viveva in sicurezza secondo i costumi di quelli di Sidòne, tranquillo e fidente; non c`era nel paese chi, usurpando il potere, facesse qualcosa di offensivo; erano lontani da quelli di Sidòne e non avevano relazione con nessuno.</verse>
        <verse osisID='Judg.18.8'>Poi tornarono ai loro fratelli a Zorea e a Estaol e i fratelli chiesero loro: "Che notizie portate?".</verse>
        <verse osisID='Judg.18.9'>Quelli risposero: "Alziamoci e andiamo contro quella gente, poichè abbiamo visto il paese ed è ottimo. E voi rimanete inattivi? Non indugiate a partire per andare a prendere in possesso il paese.</verse>
        <verse osisID='Judg.18.10'>Quando arriverete là, troverete un popolo che non sospetta di nulla. Il paese è vasto e Dio ve lo ha messo nelle mani;è un luogo dove non manca nulla di ciò che è sulla terra".</verse>
        <verse osisID='Judg.18.11'>Allora seicento uomini della tribù dei Daniti partirono da Zorea e da Estaol, ben armati.</verse>
        <verse osisID='Judg.18.12'>Andarono e si accamparono a Kiriat-Iearim, in Giuda; perciò il luogo, che è a occidente di Kiriat-Iearim, fu chiamato e si chiama fino ad oggi l`accampamento di Dan.</verse>
        <verse osisID='Judg.18.13'>Di là passarono sulle montagne di Efraim e giunsero alla casa di Mica.</verse>
        <verse osisID='Judg.18.14'>I cinque uomini che erano andati a esplorare il paese di Lais dissero ai loro fratelli: "Sapete che in queste case c'è un efod, ci sono i terafim, una statua scolpita e una statua di getto? Sappiate ora quello che dovete fare".</verse>
        <verse osisID='Judg.18.15'>Quelli si diressero da quella parte, giunsero alla casa del giovane levita, cioè alla casa di Mica, e lo salutarono.</verse>
        <verse osisID='Judg.18.16'>Mentre i seicento uomini dei Daniti, muniti delle loro armi, stavano davanti alla porta,</verse>
        <verse osisID='Judg.18.17'>e i cinque uomini che erano andati a esplorare il paese vennero, entrarono in casa, presero la statua scolpita, l`efod, i terafim e la statua di getto. Intanto il sacerdote stava davanti alla porta con i seicento uomini armati.</verse>
        <verse osisID='Judg.18.18'>Quando, entrati in casa di Mica, ebbero preso la statua scolpita, l`efod, i terafim e la statua di getto, il sacerdote disse loro: "Che fate?".</verse>
        <verse osisID='Judg.18.19'>Quelli gli risposero: "Taci, mettiti la mano sulla bocca, vieni con noi e sarai per noi padre e sacerdote. Che cosa è meglio per te, essere sacerdote della casa di un uomo solo oppure essere sacerdote di una tribù e di una famiglia in Israele?".</verse>
        <verse osisID='Judg.18.20'>Il sacerdote gioì in cuor suo; prese l`efod, i terafim e la statua scolpita e si unì a quella gente.</verse>
        <verse osisID='Judg.18.21'>Allora si rimisero in cammino, mettendo innanzi a loro i bambini, il bestiame e le masserizie.</verse>
        <verse osisID='Judg.18.22'>Quando erano già lontani dalla casa di Mica, i suoi vicini si misero in armi e raggiunsero i Daniti.</verse>
        <verse osisID='Judg.18.23'>Allora gridarono ai Daniti. Questi si voltarono e dissero a Mica: "Perchè ti sei messo in armi?".</verse>
        <verse osisID='Judg.18.24'>Egli rispose: "Avete portato via gli dei che mi ero fatti e il sacerdote e ve ne siete andati. Ora che mi resta? Come potete dunque dirmi: Che hai?".</verse>
        <verse osisID='Judg.18.25'>I Daniti gli dissero: "Non si senta la tua voce dietro a noi, perchè uomini irritati potrebbero scagliarsi su di voi e tu ci perderesti la vita e la vita di quelli della tua casa!".</verse>
        <verse osisID='Judg.18.26'>I Daniti continuarono il viaggio; Mica, vedendo che essi erano più forti di lui, si voltò indietro e tornò a casa.</verse>
        <verse osisID='Judg.18.27'>Quelli dunque, presi con sè gli oggetti che Mica aveva fatti e il sacerdote che aveva al suo servizio, giunsero a Lais, a un popolo che se ne stava tranquillo e sicuro; lo passarono a fil di spada e diedero la città alle fiamme.</verse>
        <verse osisID='Judg.18.28'>Nessuno le prestò aiuto, perchè era lontana da Sidòne e i suoi abitanti non avevano relazioni con altra gente. Essa era nella valle che si estende verso Bet-Recob.</verse>
        <verse osisID='Judg.18.29'>Poi i Daniti ricostruirono la città e l`abitarono. La chiamarono Dan dal nome di Dan loro padre, che era nato da Israele; ma prima la città si chiamava Lais.</verse>
        <verse osisID='Judg.18.30'>E i Daniti eressero per loro uso la statua scolpita; Gionata, figlio di Ghersom, figlio di Manàsse, e i suoi figli furono sacerdoti della tribù dei Daniti finchè gli abitanti del paese furono deportati.<note>18, 30. Si riferisce alla deportazione del 734 a. C. cfr 2 Re 15, 29.</note></verse>
        <verse osisID='Judg.18.31'>Essi misero in onore per proprio uso la statua scolpita, che Mica aveva fatta, finchè la casa di Dio rimase a Silo.<note>18, 31. L'arca restò a Silo dal tempo di Giosuè. Il luogo di culto decadde quando l'arca fu trasportata da David a Gerusalemme: cfr 2 Sam 6.</note></verse>
      </chapter>
      <chapter osisID='Judg.19'>
        <verse osisID='Judg.19.1'>In quel tempo, quando non c`era un re in Israele, un levita, il quale dimorava all`interno delle montagne di Efraim, si prese per concubina una donna di Betlemme di Giuda.<note>19, 1. La concubina era una moglie legittima di rango inferiore.</note></verse>
        <verse osisID='Judg.19.2'>Ma la concubina in un momento di collera lo abbandonò, tornando a casa del padre a Betlemme di Giuda e vi rimase per quattro mesi.</verse>
        <verse osisID='Judg.19.3'>Suo marito si mosse e andò da lei per convincerla a tornare. Aveva preso con sè il suo servo e due asini. Ella lo condusse in casa di suo padre; quando il padre della giovane lo vide, gli andò incontro con gioia.</verse>
        <verse osisID='Judg.19.4'>Suo suocero, il padre della giovane, lo trattenne ed egli rimase con lui tre giorni; mangiarono e bevvero e passarono la notte in quel luogo.</verse>
        <verse osisID='Judg.19.5'>Il quarto giorno si alzarono di buon`ora e il levita si disponeva a partire. Il padre della giovane disse: "Prendi un boccone di pane per ristorarti; poi, ve ne andrete".</verse>
        <verse osisID='Judg.19.6'>Così sedettero tutti e due insieme e mangiarono e bevvero. Poi il padre della giovane disse al marito: "Accetta di passare qui la notte e il tuo cuore gioisca".</verse>
        <verse osisID='Judg.19.7'>Quell`uomo si alzò per andarsene; ma il suocero fece tanta insistenza che accettò di passare la notte in quel luogo.</verse>
        <verse osisID='Judg.19.8'>Il quinto giorno egli si alzò di buon`ora per andarsene e il padre della giovane gli disse: "Rinfràncati prima". Così indugiarono fino al declinare del giorno e mangiarono insieme.</verse>
        <verse osisID='Judg.19.9'>Quando quell`uomo si alzò per andarsene con la sua concubina e con il suo servo, il suocero, il padre della giovane, gli disse: "Ecco, il giorno volge ora a sera; state qui questa notte; ormai il giorno sta per finire; passa la notte qui e il tuo cuore gioisca; domani vi metterete in viaggio di buon`ora e andrai alla tua tenda".</verse>
        <verse osisID='Judg.19.10'>Ma quell`uomo non volle passare la notte in quel luogo; si alzò, partì e giunse di fronte a Iebus, cioè Gerusalemme, con i suoi due asini sellati, con la sua concubina e il servo.</verse>
        <verse osisID='Judg.19.11'>Quando furono vicino a Iebus, il giorno era di molto calato e il servo disse al suo padrone: "Vieni, deviamo il cammino verso questa città dei Gebusei e passiamovi la notte".</verse>
        <verse osisID='Judg.19.12'>Il padrone gli rispose: "Non entreremo in una città di stranieri, i cui abitanti non sono Israeliti, ma andremo oltre, fino a Gàbaa".</verse>
        <verse osisID='Judg.19.13'>Aggiunse al suo servo: "Vieni, raggiungiamo uno di quei luoghi e passeremo la notte a Gàbaa o a Rama".</verse>
        <verse osisID='Judg.19.14'>Così passarono oltre e continuarono il viaggio; il sole tramontava, quando si trovarono di fianco a Gàbaa, che appartiene a Beniamino. Deviarono in quella direzione per passare la notte a Gàbaa.</verse>
        <verse osisID='Judg.19.15'>Il levita entrò e si fermò sulla piazza della città; ma nessuno li accolse in casa per passare la notte.</verse>
        <verse osisID='Judg.19.16'>Quand`ecco un vecchio che tornava la sera dal lavoro nei campi; era un uomo delle montagne di Efraim, che abitava come forestiero in Gàbaa, mentre invece la gente del luogo era beniaminita.</verse>
        <verse osisID='Judg.19.17'>Alzati gli occhi, vide quel viandante sulla piazza della città. Il vecchio gli disse: "Dove vai e da dove vieni?".</verse>
        <verse osisID='Judg.19.18'>Quegli rispose: "Andiamo da Betlemme di Giuda fino all`estremità delle montagne di Efraim. Io sono di là ed ero andato a Betlemme di Giuda; ora mi reco alla casa del Signore, ma nessuno mi accoglie sotto il suo tetto.</verse>
        <verse osisID='Judg.19.19'>Eppure abbiamo paglia e foraggio per i nostri asini e anche pane e vino per me, per la tua serva e per il giovane che è con i tuoi servi; non ci manca nulla".</verse>
        <verse osisID='Judg.19.20'>Il vecchio gli disse: "La pace sia con te! Prendo a mio carico quanto ti occorre; non devi passare la notte sulla piazza".</verse>
        <verse osisID='Judg.19.21'>Così lo condusse in casa sua e diede foraggio agli asini; i viandanti si lavarono i piedi, poi mangiarono e bevvero.</verse>
        <verse osisID='Judg.19.22'>Mentre aprivano il cuore alla gioia ecco gli uomini della città, gente iniqua, circondarono la casa, bussando alla porta, e dissero al vecchio padrone di casa: "Fà uscire quell`uomo cheèentrato in casa tua, perchè vogliamo abusare di lui".</verse>
        <verse osisID='Judg.19.23'>Il padrone di casa uscì e disse loro: "No, fratelli miei, non fate una cattiva azione; dal momento che quest`uomo è venuto in casa mia, non dovete commettere questa infamia!</verse>
        <verse osisID='Judg.19.24'>Ecco mia figlia che è vergine, io ve la condurrò fuori, abusatene e fatele quello che vi pare; ma non commettete contro quell`uomo una simile infamia".</verse>
        <verse osisID='Judg.19.25'>Ma quegli uomini non vollero ascoltarlo. Allora il levita afferrò la sua concubina e la portò fuori da loro. Essi la presero e abusarono di lei tutta la notte fino al mattino; la lasciarono andare allo spuntar dell`alba.</verse>
        <verse osisID='Judg.19.26'>Quella donna sul far del mattino venne a cadere all`ingresso della casa dell`uomo, presso il quale stava il suo padrone e là restò finchè fu giorno chiaro.</verse>
        <verse osisID='Judg.19.27'>Il suo padrone si alzò alla mattina, aprì la porta della casa e uscì per continuare il suo viaggio; ecco la donna, la sua concubina, giaceva distesa all`ingresso della casa, con le mani sulla soglia.</verse>
        <verse osisID='Judg.19.28'>Le disse: "Alzati, dobbiamo partire!". Ma non ebbe risposta. Allora il marito la caricò sull`asino e partì per tornare alla sua abitazione.</verse>
        <verse osisID='Judg.19.29'>Come giunse a casa, si munì di un coltello, afferrò la sua concubina e la tagliò, membro per membro, in dodici pezzi; poi li spedì per tutto il territorio d`Israele.</verse>
        <verse osisID='Judg.19.30'>Agli uomini che inviava ordinò: "Così direte ad ogni uomo d`Israele: E` forse mai accaduta una cosa simile da quando gli Israeliti sono usciti dal paese di Egitto fino ad oggi? Pensateci, consultatevi e decidete!". Quanti vedevano, dicevano: "Non è mai accaduta e non si è mai vista una cosa simile, da quando gli Israeliti sono usciti dal paese d`Egitto fino ad oggi!".</verse>
      </chapter>
      <chapter osisID='Judg.20'>
        <verse osisID='Judg.20.1'>Allora tutti gli Israeliti uscirono, da Dan fino a Bersabea e al paese di Gàlaad, e il popolo si radunò come un sol uomo dinanzi al Signore, a Mizpa.<note>20, 1. Dan a nord e Bersabea a sud erano i confini estremi della Palestina.</note></verse>
        <verse osisID='Judg.20.2'>I capi di tutto il popolo e tutte le tribù d`Israele si presentarono all`assemblea del popolo di Dio, in numero di quattrocentomila fanti, che maneggiavano la spada.</verse>
        <verse osisID='Judg.20.3'>I figli di Beniamino vennero a sapere che gli Israeliti erano venuti a Mizpa. Gli Israeliti dissero: "Parlate! Com`` avvenuta questa scelleratezza?".</verse>
        <verse osisID='Judg.20.4'>Allora il levita, il marito della donna che era stata uccisa, rispose: "Io ero giunto con la mia concubina a Gàbaa di Beniamino per passarvi la notte.</verse>
        <verse osisID='Judg.20.5'>Ma gli abitanti di Gàbaa insorsero contro di me e circondarono di notte la casa dove stavo; volevano uccidere me; quanto alla mia concubina le usarono violenza fino al punto che ne morì.</verse>
        <verse osisID='Judg.20.6'>Io presi la mia concubina, la feci a pezzi e li mandai per tutto il territorio della nazione d`Israele, perchè costoro hanno commesso un delitto e un`infamia in Israele.</verse>
        <verse osisID='Judg.20.7'>Eccovi qui tutti, Israeliti; consultatevi e decidete qui stesso".</verse>
        <verse osisID='Judg.20.8'>Tutto il popolo si alzò insieme gridando: "Nessuno di noi tornerà alla tenda, nessuno di noi rientrerà a casa.</verse>
        <verse osisID='Judg.20.9'>Ora ecco quanto faremo a Gàbaa: tireremo a sorte</verse>
        <verse osisID='Judg.20.10'>e prenderemo in tutte le tribù d`Israele dieci uomini su cento, cento su mille e mille su diecimila, i quali andranno a cercare viveri per il popolo, per quelli che andranno a punire Gàbaa di Beniamino, come merita l`infamia che ha commessa in Israele".</verse>
        <verse osisID='Judg.20.11'>Così tutti gli Israeliti si radunarono contro quella città, uniti come un sol uomo.</verse>
        <verse osisID='Judg.20.12'>Le tribù d`Israele mandarono uomini in tutta la tribù di Beniamino a dire: "Quale delitto è stato commesso in mezzo a voi?</verse>
        <verse osisID='Judg.20.13'>Dunque consegnateci quegli uomini iniqui di Gàbaa, perchè li uccidiamo e cancelliamo il male da Israele". Ma i figli di Beniamino non vollero ascoltare la voce dei loro fratelli, gli Israeliti.</verse>
        <verse osisID='Judg.20.14'>I figli di Beniamino uscirono dalle loro città e si radunarono a Gàbaa per combattere contro gli Israeliti.</verse>
        <verse osisID='Judg.20.15'>Si passarono in rassegna i figli di Beniamino usciti dalle città: formavano un totale di ventiseimila uomini che maneggiavano la spada, senza contare gli abitanti di Gàbaa.</verse>
        <verse osisID='Judg.20.16'>Fra tutta questa gente c`erano settecento uomini scelti, che erano ambidestri. Tutti costoro erano capaci di colpire con la fionda un capello, senza fallire il colpo.</verse>
        <verse osisID='Judg.20.17'>Si fece pure la rassegna degli Israeliti, non compresi quelli di Beniamino, ed erano quattrocentomila uomini in grado di maneggiare la spada, tutti guerrieri.</verse>
        <verse osisID='Judg.20.18'>Gli Israeliti si mossero, vennero a Betel e consultarono Dio, dicendo: "Chi di noi andrà per primo a combattere contro i figli di Beniamino?". Il Signore rispose: "Giuda andrà per primo".</verse>
        <verse osisID='Judg.20.19'>Il mattino dopo, gli Israeliti si mossero e si accamparono presso Gàbaa.</verse>
        <verse osisID='Judg.20.20'>Gli Israeliti uscirono per combattere contro Beniamino e si disposero in ordine di battaglia contro di loro, presso Gàbaa.</verse>
        <verse osisID='Judg.20.21'>Allora i figli di Beniamino uscirono e in quel giorno sterminarono ventiduemila Israeliti,</verse>
        <verse osisID='Judg.20.22'>ma il popolo, gli Israeliti, si rinfrancarono e tornarono a schierarsi in battaglia dove si erano schierati il primo giorno.</verse>
        <verse osisID='Judg.20.23'>Gli Israeliti andarono a piangere davanti al Signore fino alla sera e consultarono il Signore, dicendo: "Devo continuare a combattere contro Beniamino mio fratello?". Il Signore rispose: "Andate contro di loro".</verse>
        <verse osisID='Judg.20.24'>Gli Israeliti vennero a battaglia con i figli di Beniamino una seconda volta.</verse>
        <verse osisID='Judg.20.25'>I Beniaminiti una seconda volta uscirono da Gàbaa contro di loro e sterminarono altri diciottomila uomini degli Israeliti, tutti atti a maneggiar la spada.</verse>
        <verse osisID='Judg.20.26'>Allora tutti gli Israeliti e tutto il popolo andarono a Betel, piansero e rimasero davanti al Signore e digiunarono quel giorno fino alla sera e offrirono olocausti e sacrifici di comunione davanti al Signore.</verse>
        <verse osisID='Judg.20.27'>Gli Israeliti consultarono il Signore - l`arca dell`alleanza di Dio in quel tempo era là</verse>
        <verse osisID='Judg.20.28'>e Pincas, figlio di Eleazaro, figlio di Aronne, prestava servizio davanti a essa in quel tempo - e dissero: "Devo continuare ancora a uscire in battaglia contro Beniamino mio fratello o devo cessare?". Il Signore rispose: "Andate, perchè domani ve li metterò nelle mani".</verse>
        <verse osisID='Judg.20.29'>Israele tese quindi un agguato intorno a Gàbaa.</verse>
        <verse osisID='Judg.20.30'>Gli Israeliti andarono il terzo giorno contro i figli di Beniamino e si disposero a battaglia presso Gàbaa come le altre volte.</verse>
        <verse osisID='Judg.20.31'>I figli di Beniamino fecero una sortita contro il popolo, si lasciarono attirare lontano dalla città e cominciarono a colpire e ad uccidere, come le altre volte, alcuni del popolo d`Israele, lungo le strade che portano a Betel e a Gàbaon, in aperta campagna: ne uccisero circa trenta.</verse>
        <verse osisID='Judg.20.32'>Già i figli di Beniamino pensavano: "Eccoli sconfitti davanti a noi come la prima volta". Ma gli Israeliti dissero: "Fuggiamo e attiriamoli dalla città sulle strade!".</verse>
        <verse osisID='Judg.20.33'>Tutti gli Israeliti abbandonarono la loro posizione e si disposero a battaglia a Baal-Tamar, mentre quelli di Israele che erano in agguato sbucavano dal luogo dove si trovavano, a occidente di Gàbaa.</verse>
        <verse osisID='Judg.20.34'>Diecimila uomini scelti in tutto Israele giunsero davanti a Gàbaa. Il combattimento fu aspro: quelli non si accorgevano del disastro che stava per colpirli.</verse>
        <verse osisID='Judg.20.35'>Il Signore sconfisse Beniamino davanti ad Israele; gli Israeliti uccisero in quel giorno venticinquemila e cento uomini di Beniamino, tutti atti a maneggiare la spada.</verse>
        <verse osisID='Judg.20.36'>I figli di Beniamino si accorsero d`essere sconfitti. Gli Israeliti avevano ceduto terreno a Beniamino, perchè confidavano nell`agguato che avevano teso presso Gàbaa.</verse>
        <verse osisID='Judg.20.37'>Quelli che stavano in agguato infatti si gettarono d`improvviso contro Gàbaa e, fattavi irruzione, passarono a fil di spada l`intera città.</verse>
        <verse osisID='Judg.20.38'>C`era un segnale convenuto fra gli Israeliti e quelli dell`imboscata: questi dovevano fare salire dalla città una colonna di fumo.</verse>
        <verse osisID='Judg.20.39'>Gli Israeliti avevano dunque voltato le spalle nel combattimento e gli uomini di Beniamino avevano cominciato a colpire e uccidere circa trenta uomini d`Israele. Essi dicevano: "Ormai essi sono sconfitti davanti a noi, come nella prima battaglia!".</verse>
        <verse osisID='Judg.20.40'>Ma quando il segnale, la colonna di fumo, cominciò ad alzarsi dalla città, quelli di Beniamino si voltarono indietro ed ecco tutta la città saliva in fiamme verso il cielo.</verse>
        <verse osisID='Judg.20.41'>Allora gli Israeliti tornarono indietro e gli uomini di Beniamino furono presi dal terrore, vedendo il disastro piombare loro addosso.</verse>
        <verse osisID='Judg.20.42'>Voltarono le spalle davanti agli Israeliti e presero la via del deserto; ma i combattenti li incalzavano e quelli che venivano dalla città piombavano in mezzo a loro massacrandoli.</verse>
        <verse osisID='Judg.20.43'>Circondarono i Beniaminiti, li inseguirono senza tregua, li incalzarono fino di fronte a Gàbaa dal lato di oriente.</verse>
        <verse osisID='Judg.20.44'>Caddero dei Beniaminiti diciottomila uomini, tutti valorosi.</verse>
        <verse osisID='Judg.20.45'>I superstiti voltarono le spalle e fuggirono verso il deserto, in direzione della roccia di Rimmon e gli Israeliti ne rastrellarono per le strade cinquemila, li incalzarono fino a Ghideom e ne colpirono altri duemila.</verse>
        <verse osisID='Judg.20.46'>Così il numero totale dei Beniaminiti, che caddero quel giorno, fu di venticinquemila, atti a maneggiare la spada, tutta gente di valore.</verse>
        <verse osisID='Judg.20.47'>Seicento uomini, che avevano voltato le spalle ed erano fuggiti verso il deserto, raggiunsero la roccia di Rimmon, rimasero alla roccia di Rimmon quattro mesi.</verse>
        <verse osisID='Judg.20.48'>Intanto gli Israeliti tornarono contro i figli di Beniamino, passarono a fil di spada nella città uomini e bestiame e quanto trovarono, e diedero alle fiamme anche tutte le città che incontrarono.</verse>
      </chapter>
      <chapter osisID='Judg.21'>
        <verse osisID='Judg.21.1'>Gli Israeliti avevano giurato a Mizpa: "Nessuno di noi darà in moglie la figlia a un Beniaminita".</verse>
        <verse osisID='Judg.21.2'>Il popolo venne a Betel, dove rimase fino alla sera davanti a Dio, alzò la voce prorompendo in pianto<note>21, 2. Betel era il centro religioso delle origini d'Israele.</note></verse>
        <verse osisID='Judg.21.3'>e disse: "Signore, Dio d`Israele, perchè è avvenuto questo in Israele, che oggi in Israele sia venuta meno una delle sue tribù?".</verse>
        <verse osisID='Judg.21.4'>Il giorno dopo il popolo si alzò di buon mattino, costruì in quel luogo un altare e offrì olocausti e sacrifici di comunione.</verse>
        <verse osisID='Judg.21.5'>Poi gli Israeliti dissero: "Chi è fra tutte le tribù d`Israele, che non sia venuto all`assemblea davanti al Signore?". Perchè c`era stato questo grande giuramento contro chi non fosse venuto alla presenza del Signore a Mizpa: "Sarà messo a morte".</verse>
        <verse osisID='Judg.21.6'>Gli Israeliti si pentivano di quello che avevano fatto a Beniamino loro fratello e dicevano: "Oggi è stata soppressa una tribù d`Israele.</verse>
        <verse osisID='Judg.21.7'>Come faremo per le donne dei superstiti, perchè abbiamo giurato per il Signore di non dar loro in moglie nessuna delle nostre figlie?".</verse>
        <verse osisID='Judg.21.8'>Dissero dunque: "Qual è fra le tribù d`Israele quella che non è venuta davanti al Signore a Mizpa?". Risultò che nessuno di Iabes di Gàlaad era venuto all`accampamento dove era l`assemblea;</verse>
        <verse osisID='Judg.21.9'>fatta la rassegna del popolo si era trovato che là non vi era nessuno degli abitanti di Iabes di Gàlaad.</verse>
        <verse osisID='Judg.21.10'>Allora la comunità vi mandò dodicimila uomini dei più valorosi e ordinò: "Andate e passate a fil di spada gli abitanti di Iabes di Gàlaad, comprese le donne e i bambini.</verse>
        <verse osisID='Judg.21.11'>Farete così: ucciderete ogni maschio e ogni donna che abbia avuto rapporti con un uomo; invece risparmierete le vergini".</verse>
        <verse osisID='Judg.21.12'>Trovarono fra gli abitanti di Iabes di Gàlaad quattrocento fanciulle vergini, che non avevano avuto rapporti con alcuno, e le condussero all`accampamento, a Silo, che è nel paese di Canaan.</verse>
        <verse osisID='Judg.21.13'>Allora tutta la comunità mandò messaggeri per parlare ai figli di Beniamino che erano alla roccia di Rimmon e per proclamar loro la pace.</verse>
        <verse osisID='Judg.21.14'>Così i Beniaminiti tornarono e furono loro date le donne a cui era stata risparmiata la vita fra le donne di Iabes di Gàlaad; ma non erano sufficienti per tutti.</verse>
        <verse osisID='Judg.21.15'>Il popolo dunque si era pentito di quello che aveva fatto a Beniamino, perchè il Signore aveva aperto una breccia fra le tribù d`Israele.</verse>
        <verse osisID='Judg.21.16'>Gli anziani della comunità dissero: "Come procureremo donne ai superstiti, poichè le donne beniaminite sono state distrutte?".</verse>
        <verse osisID='Judg.21.17'>Soggiunsero: "Le proprietà dei superstiti devono appartenere a Beniamino perchè non sia soppressa una tribù in Israele.</verse>
        <verse osisID='Judg.21.18'>Ma noi non possiamo dar loro in moglie le nostre figlie, perchè gli Israeliti hanno giurato: Maledetto chi darà una moglie a Beniamino!".</verse>
        <verse osisID='Judg.21.19'>Aggiunsero: "Ecco ogni anno si fa una festa per il Signore a Silo", che è a nord di Betel, a oriente della strada che va da Betel a Sichem e a mezzogiorno di Lebona.</verse>
        <verse osisID='Judg.21.20'>Diedero quest`ordine ai figli di Beniamino: "Andate, appostatevi nelle vigne</verse>
        <verse osisID='Judg.21.21'>e state a vedere: quando le fanciulle di Silo usciranno per danzare in coro, uscite dalle vigne, rapite ciascuno una donna tra le fanciulle di Silo e ve ne andrete nel paese di Beniamino.</verse>
        <verse osisID='Judg.21.22'>Quando i loro padri o i loro fratelli verranno a discutere con voi, direte loro: Concedetele a noi: abbiamo preso ciascuno una donna come in battaglia... ma se ce le aveste date voi stessi, allora avreste peccato".</verse>
        <verse osisID='Judg.21.23'>I figli di Beniamino fecero a quel modo: si presero mogli, secondo il loro numero, fra le danzatrici; le rapirono, poi partirono e tornarono nel loro territorio, riedificarono le città e vi stabilirono la dimora.</verse>
        <verse osisID='Judg.21.24'>In quel medesimo tempo, gli Israeliti se ne andarono ciascuno nella sua tribù e nella sua famiglia e da quel luogo ciascuno si diresse verso la sua eredità.</verse>
        <verse osisID='Judg.21.25'>In quel tempo non c`era un re in Israele; ognuno faceva quel che gli pareva meglio.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='CEI74' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEI74'>
        <title>La Bibbia CEI 74</title>
        <contributor/>
        <creator>Masomo</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Le verità divinamente rilevate, che nei libri della Sacra Scrittura sono contenute ed espresse, furono scritte per ispirazione dello Spirito Santo. La Santa Madre Chiesa, per fede apostolica, ritiene sacri e canonici tutti interi i libri sia dell'Antico che del Nuovo Testamento, con tutte le loro parti, perché scritti per ispirazione dello Spirito Santo, hanno Dio per autore e come tali sono stati consegnati alla Chiesa. Per la composizione dei Libri Sacri, Dio scelse e si servì di uomini nel possesso delle loro facoltà e capacità, affinché, agendo Egli in essi e per loro mezzo, scrivessero, come veri autori, tutte e soltanto quelle cose che Egli voleva fossero scritte. Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità, che Dio per la nostra salvezza volle fosse consegnata nelle Sacre Lettere. Pertanto "ogni scrittura divinamente ispirata è anche utile per insegnare, per convincere, per correggere, per educare alla giustizia, affinché l'uomo di Dio sia perfetto, addestrato a ogni opera buona.</description>
        <publisher>Your Organisation</publisher>
        <type type='OSIS'>Bible</type>
        <identifier type='OSIS'>CEI74</identifier>
        <source>http://www.site-berea.com/C/it/index.html</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>public domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Sam'>
      <chapter osisID='1Sam.1'>
        <verse osisID='1Sam.1.1'>C`era un uomo di Ramataim, uno Zufita delle montagne di Efraim, chiamato Elkana, figlio di Ierocàm, figlio di Eliàu, figlio di Tòcu, figlio di Zuf, l`Efraimita.<note>1, 1. Le montagne di Efraim sono fra Sichem e Betel, a nord della regione montagnosa di Giuda.</note></verse>
        <verse osisID='1Sam.1.2'>Aveva due mogli, l`una chiamata Anna, l`altra Peninna. Peninna aveva figli mentre Anna non ne aveva.</verse>
        <verse osisID='1Sam.1.3'>Quest`uomo andava ogni anno dalla sua città per adorare e per sacrificare al Signore degli eserciti in Silo, dove stavano i due figli di Eli Ofni e Pìncas, sacerdoti del Signore.</verse>
        <verse osisID='1Sam.1.4'>Un giorno Elkana offrì il sacrificio. Ora egli aveva l`abitudine di dare alla moglie Peninna e a tutti i figli e le figlie di lei le loro parti.</verse>
        <verse osisID='1Sam.1.5'>Ad Anna invece dava una parte sola; ma egli amava Anna, sebbene il Signore ne avesse reso sterile il grembo.</verse>
        <verse osisID='1Sam.1.6'>La sua rivale per giunta l`affliggeva con durezza a causa della sua umiliazione, perchè il Signore aveva reso sterile il suo grembo.</verse>
        <verse osisID='1Sam.1.7'>Così succedeva ogni anno: tutte le volte che salivano alla casa del Signore, quella la mortificava. Anna dunque si mise a piangere e non voleva prendere cibo.</verse>
        <verse osisID='1Sam.1.8'>Elkana suo marito le disse: "Anna, perchè piangi? Perchè non mangi? Perchè è triste il tuo cuore? Non sono forse io per te meglio di dieci figli?".</verse>
        <verse osisID='1Sam.1.9'>Anna, dopo aver mangiato e bevuto in Silo e bevuto, si alzò e andò a presentarsi al Signore. In quel momento il sacerdote Eli stava sul sedile davanti a uno stipite del tempio del Signore.<note>1, 9. Anna va al santuario dell'arca a Silo ( cfr Gs 18, 1 ), che era una costruzione con stanze d'alloggio.</note></verse>
        <verse osisID='1Sam.1.10'>Essa era afflitta e innalzò la preghiera al Signore, piangendo amaramente.</verse>
        <verse osisID='1Sam.1.11'>Poi fece questo voto: "Signore degli eserciti, se vorrai considerare la miseria della tua schiava e ricordarti di me, se non dimenticherai la tua schiava e darai alla tua schiava un figlio maschio, io lo offrirò al Signore per tutti i giorni della sua vita e il rasoio non passerà sul suo capo".</verse>
        <verse osisID='1Sam.1.12'>Mentre essa prolungava la preghiera davanti al Signore, Eli stava osservando la sua bocca.</verse>
        <verse osisID='1Sam.1.13'>Anna pregava in cuor suo e si muovevano soltanto le labbra, ma la voce non si udiva; perciò Eli la ritenne ubriaca.</verse>
        <verse osisID='1Sam.1.14'>Le disse Eli: "Fino a quando rimarrai ubriaca? Smaltisci il vino che hai bevuto!".</verse>
        <verse osisID='1Sam.1.15'>Anna rispose: "No, mio signore, io sono una donna affranta e non ho bevuto né vino né altra bevanda inebriante, ma sto solo sfogandoil mio cuore davanti al Signore.</verse>
        <verse osisID='1Sam.1.16'>Non considerare la tua serva una donna iniqua, poiché finora mi ha fatto parlare l`eccesso del mio dolore e della mia amarezza".</verse>
        <verse osisID='1Sam.1.17'>Allora Eli le rispose: "Và in pace e il Dio d`Israele ascolti la domanda che gli hai fatto".</verse>
        <verse osisID='1Sam.1.18'>Essa replicò: "Possa la tua serva trovare grazia ai tuoi occhi". Poi la donna se ne andò per la sua via e il suo volto non fu più come prima.</verse>
        <verse osisID='1Sam.1.19'>Il mattino dopo si alzarono e dopo essersi prostrati davanti al Signore tornarono a casa in Rama. Elkana si unì a sua moglie e il Signore si ricordò di lei.</verse>
        <verse osisID='1Sam.1.20'>Così al finir dell`anno Anna concepì e partorì un figlio e lo chiamò Samuele. "Perchè - diceva - dal Signore l`ho impetrato".<note>1, 20. Come per Isacco (cfr. Gn 18, 9 ss.), Sansone (cfr. Gdc 13) e, nel N.T., per Giovanni Battista (cfr. Lc 1, 5 ss.), la nascita di un figlio da una donna sterile, quindi per intervento divino, è segno di una vocazione particolare.</note></verse>
        <verse osisID='1Sam.1.21'>Quando poi Elkana andò con tutta la famiglia a offrire il sacrificio di ogni anno al Signore e a soddisfare il voto,</verse>
        <verse osisID='1Sam.1.22'>Anna non andò, perchè diceva al marito: "Non verrò, finchè il bambino non sia divezzato e io possa condurlo a vedere il volto del Signore; poi resterà là per sempre".</verse>
        <verse osisID='1Sam.1.23'>Le rispose Elkana suo marito: "Fà pure quanto ti sembra meglio; rimani finchè tu l`abbia divezzato; soltanto adempia il Signore la tua parola". La donna rimase e allattò il figlio, finchè l`ebbe divezzato.</verse>
        <verse osisID='1Sam.1.24'>Dopo averlo divezzato, andò con lui, portando un giovenco di tre anni, un` efa di farina e un otre di vino e venne alla casa del Signore a Silo e il fanciullo era con loro.</verse>
        <verse osisID='1Sam.1.25'>Immolato il giovenco, presentarono il fanciullo a Eli</verse>
        <verse osisID='1Sam.1.26'>e Anna disse: "Ti prego, mio signore. Per la tua vita, signor mio, io sono quella donna che era stata qui presso di te a pregare il Signore.</verse>
        <verse osisID='1Sam.1.27'>Per questo fanciullo ho pregato e il Signore mi ha concesso la grazia che gli ho chiesto.</verse>
        <verse osisID='1Sam.1.28'>Perciò anch`io lo dò in cambio al Signore: per tutti i giorni della sua vita egli è ceduto al Signore". E si prostrarono là davanti al Signore.</verse>
      </chapter>
      <chapter osisID='1Sam.2'>
        <verse osisID='1Sam.2.1'>Allora Anna pregò:Il mio cuore esulta nel Signore,la mia fronte s`innalza grazie al mio Dio. Si apre la mia bocca contro i miei nemici,perchè io godo del beneficio che mi hai concesso.<note>2, 1. Il cantico ha ispirato il Magnificat di Maria (cfr. Lc 1, 46-55). Vi aleggia la spiritualità dei 'poveri del Signore', degli umili confidenti in Dio fra le traversie della vita.</note></verse>
        <verse osisID='1Sam.2.2'>Non c`è santo come il Signore, non c`è rocca come il nostro Dio.</verse>
        <verse osisID='1Sam.2.3'>Non moltiplicate i discorsi superbi, dalla vostra bocca non esca arroganza; perchè il Signore è il Dio che sa tutto e le sue opere sono rette.</verse>
        <verse osisID='1Sam.2.4'>L`arco dei forti s`è spezzato, ma i deboli sono rivestiti di vigore.</verse>
        <verse osisID='1Sam.2.5'>I sazi sono andati a giornata per un pane, mentre gli affamati han cessato di faticare. La sterile ha partorito sette volte e la ricca di figli è sfiorita.</verse>
        <verse osisID='1Sam.2.6'>Il Signore fa morire e fa vivere, scendere agli inferi e risalire.</verse>
        <verse osisID='1Sam.2.7'>Il Signore rende povero e arricchisce, abbassa ed esalta.</verse>
        <verse osisID='1Sam.2.8'>Solleva dalla polvere il misero, innalza il povero dalle immondizie, per farli sedere insieme con i capi del popolo e assegnar loro un seggio di gloria. Perchè al Signore appartengono i cardini della terra e su di essi fa poggiare il mondo.<note>2, 8. La terra era immaginata come un disco che poggiava su colonne.</note></verse>
        <verse osisID='1Sam.2.9'>Sui passi dei giusti Egli veglia, ma gli empi svaniscono nelle tenebre. Certo non prevarrà l`uomo malgrado la sua forza.</verse>
        <verse osisID='1Sam.2.10'>Il Signore... saranno abbattuti i suoi avversari! L`Altissimo tuonerà dal cielo. Il Signore giudicherà gli estremi confini della terra; darà forza al suo re ed eleverà la potenza del suo Messia".<note>2, 10. Il re veniva consacrato con una unzione di olio; Messia, in ebraico, significa unto, consacrato. Il Messia-Re trionferà per il suo popolo.</note></verse>
        <verse osisID='1Sam.2.11'>Poi Elkana tornò a Rama, a casa sua, e il fanciullo rimase a servire il Signore alla presenza del sacerdote Eli.</verse>
        <verse osisID='1Sam.2.12'>Ora i figli di Eli erano uomini depravati; non tenevano in alcun conto il Signore,</verse>
        <verse osisID='1Sam.2.13'>né la retta condotta dei sacerdoti verso il popolo. Quando uno si presentava a offrire il sacrificio, veniva il servo del sacerdote mentre la carne cuoceva, con in mano un forchettone a tre denti,</verse>
        <verse osisID='1Sam.2.14'>e lo introduceva nella pentola o nella marmitta o nel tegame o nella caldaia e tutto ciò che il forchettone tirava su il sacerdote lo teneva per sè. Così facevano con tutti gli Israeliti che venivano là a Silo.</verse>
        <verse osisID='1Sam.2.15'>Inoltre prima che fosse bruciato il grasso, veniva il servo del sacerdote e diceva a chi offriva il sacrificio: "Dammi la carne da arrostire per il sacerdote, perchè non vuole avere da te carne cotta, ma cruda".</verse>
        <verse osisID='1Sam.2.16'>Se quegli rispondeva: "Si bruci prima il grasso, poi prenderai quanto vorrai!", replicava: "No, me la devi dare ora, altrimenti la prenderò con la forza".</verse>
        <verse osisID='1Sam.2.17'>Così il peccato di quei giovani era molto grande davanti al Signore perchè disonoravano l`offerta del Signore.</verse>
        <verse osisID='1Sam.2.18'>Samuele prestava servizio davanti al Signore per quanto lo poteva un fanciullo e andava cinto di efod di lino.<note>2, 18. Efod qui è un elemento delle vesti sacerdotali, non un oggetto per la divinazione.</note></verse>
        <verse osisID='1Sam.2.19'>Sua madre gli preparava una piccola veste e gliela portava ogni anno, quando andava con il marito a offrire il sacrificio annuale.</verse>
        <verse osisID='1Sam.2.20'>Eli allora benediceva Elkana e sua moglie ed esclamava: "Ti conceda il Signore altra prole da questa donna per il prestito che essa ha fatto al Signore". Essi tornarono a casa</verse>
        <verse osisID='1Sam.2.21'>e il Signore visitò Anna, che partorì ancora tre figli e due figlie. Frattanto il fanciullo Samuele cresceva presso il Signore.</verse>
        <verse osisID='1Sam.2.22'>Eli era molto vecchio e gli veniva all`orecchio quanto i suoi figli facevano a tutto Israele e come essi si univano alle donne che prestavano servizio all`ingresso della tenda del convegno.</verse>
        <verse osisID='1Sam.2.23'>Perciò disse loro: "Perchè dunque fate tali cose? Io sento infatti da parte di tutto il popolo le vostre azioni empie!</verse>
        <verse osisID='1Sam.2.24'>No, figli, non è bene ciò che io odo di voi, che cioè sviate il popolo del Signore.</verse>
        <verse osisID='1Sam.2.25'>Se un uomo pecca contro un altro uomo, Dio potrà intervenire in suo favore, ma se l`uomo pecca contro il Signore, chi potrà intercedere per lui?". Ma non ascoltarono la voce del padre, perchè il Signore aveva deciso di farli morire.</verse>
        <verse osisID='1Sam.2.26'>Invece il giovane Samuele andava crescendo in statura e in bontà davanti al Signore e agli uomini.</verse>
        <verse osisID='1Sam.2.27'>Un giorno venne un uomo di Dio da Eli e gli disse: "Così dice il Signore: Non mi sono forse rivelato alla casa di tuo padre, mentre erano in Egitto, in casa del faraone?</verse>
        <verse osisID='1Sam.2.28'>Non l`ho scelto da tutte le tribù d`Israele come mio sacerdote, perchè salga l`altare, bruci l`incenso e porti l` efod davanti a me? Alla casa di tuo padre ho anche assegnato tutti i sacrifici consumati dal fuoco, offerti dagli Israeliti.</verse>
        <verse osisID='1Sam.2.29'>Perchè dunque avete calpestato i miei sacrifici e le mie offerte che io ho ordinato per sempre e tu hai avuto maggior riguardo ai tuoi figli che a me e vi siete pasciuti in tal modo con le primizie di ogni offerta di Israele mio popolo?</verse>
        <verse osisID='1Sam.2.30'>Ecco dunque l`oracolo del Signore, Dio d`Israele: Avevo promesso alla tua casa e alla casa di tuo padre che avrebbero sempre camminato alla mia presenza. Ma ora - oracolo del Signore - non sia mai! Perchè chi mi onorerà anch`io l`onorerò, chi mi disprezzerà sarà oggetto di disprezzo.</verse>
        <verse osisID='1Sam.2.31'>Ecco verranno giorni in cui io taglierò via il tuo braccio e il braccio della casa di tuo padre, sì che non vi sia più un anziano nella tua casa.</verse>
        <verse osisID='1Sam.2.32'>Guarderai sempre angustiato tutto il bene che farò a Israele, mentre non si troverà mai più un anziano nella tua casa.</verse>
        <verse osisID='1Sam.2.33'>Qualcuno dei tuoi tuttavia non lo strapperò dal mio altare, perchè ti si consumino gli occhi e si strazi il tuo animo: ma chiunque sarà nato dalla tua famiglia morirà per la spada degli uomini.</verse>
        <verse osisID='1Sam.2.34'>Sarà per te un segno quello che avverrà ai tuoi due figli, a Ofni e Finees: nello stesso giorno moriranno tutti e due.</verse>
        <verse osisID='1Sam.2.35'>Dopo, farò sorgere al mio servizio un sacerdote fedele che agirà secondo il mio cuore e il mio desiderio. Io gli darò una casa stabile e camminerà alla mia presenza, come mio consacrato per sempre.</verse>
        <verse osisID='1Sam.2.36'>Chiunque sarà superstite nella tua casa, andrà a prostrarsi davanti a lui per una monetina d`argento e per un pezzo di pane e dirà: Ammettimi a qualunque ufficio sacerdotale, perchè possa mangiare un tozzo di pane".</verse>
      </chapter>
      <chapter osisID='1Sam.3'>
        <verse osisID='1Sam.3.1'>Il giovane Samuele continuava a servire il Signore sotto la guida di Eli. La parola del Signore era rara in quei giorni, le visioni non erano frequenti.</verse>
        <verse osisID='1Sam.3.2'>In quel tempo Eli stava riposando in casa, perchè i suoi occhi cominciavano a indebolirsi e non riusciva più a vedere.</verse>
        <verse osisID='1Sam.3.3'>La lampada di Dio non era ancora spenta e Samuele era coricato nel tempio del Signore, dove si trovava l`arca di Dio.</verse>
        <verse osisID='1Sam.3.4'>Allora il Signore chiamò: "Samuele!" e quegli rispose: "Eccomi",</verse>
        <verse osisID='1Sam.3.5'>poi corse da Eli e gli disse: "Mi hai chiamato, eccomi!". Egli rispose: "Non ti ho chiamato, torna a dormire!". Tornò e si mise a dormire.</verse>
        <verse osisID='1Sam.3.6'>Ma il Signore chiamò di nuovo: "Samuele!" e Samuele, alzatosi, corse da Eli dicendo: "Mi hai chiamato, eccomi!". Ma quegli rispose di nuovo: "Non ti ho chiamato, figlio mio, torna a dormire!".</verse>
        <verse osisID='1Sam.3.7'>In realtà Samuele fino allora non aveva ancora conosciuto il Signore, né gli era stata ancora rivelata la parola del Signore.</verse>
        <verse osisID='1Sam.3.8'>Il Signore tornò a chiamare: "Samuele!" per la terza volta; questi si alzò ancora e corse da Eli dicendo: "Mi hai chiamato, eccomi!". Allora Eli comprese che il Signore chiamava il giovinetto.</verse>
        <verse osisID='1Sam.3.9'>Eli disse a Samuele: "Vattene a dormire e, se ti si chiamerà ancora, dirai: Parla, Signore, perchè il tuo servo ti ascolta". Samuele andò a coricarsi al suo posto.</verse>
        <verse osisID='1Sam.3.10'>Venne il Signore, stette di nuovo accanto a lui e lo chiamò ancora come le altre volte: "Samuele, Samuele!". Samuele rispose subito: "Parla, perchè il tuo servo ti ascolta".</verse>
        <verse osisID='1Sam.3.11'>Allora il Signore disse a Samuele: "Ecco io sto per fare in Israele una cosa tale che chiunque udirà ne avrà storditi gli orecchi.</verse>
        <verse osisID='1Sam.3.12'>In quel giorno attuerò contro Eli quanto ho pronunziato riguardo alla sua casa, da cima a fondo.</verse>
        <verse osisID='1Sam.3.13'>Gli ho annunziato che io avrei fatto vendetta della casa di lui per sempre, perchè sapeva che i suoi figli disonoravano Dio e non li ha puniti.</verse>
        <verse osisID='1Sam.3.14'>Per questo io giuro contro la casa di Eli: non sarà mai espiata l`iniquità della casa di Eli né con i sacrifici né con le offerte!".</verse>
        <verse osisID='1Sam.3.15'>Samuele si coricò fino al mattino, poi aprì i battenti della casa del Signore. Samuele però non osava manifestare la visione a Eli.</verse>
        <verse osisID='1Sam.3.16'>Eli chiamò Samuele e gli disse: "Samuele, figlio mio". Rispose: "Eccomi".</verse>
        <verse osisID='1Sam.3.17'>Proseguì: "Che discorso ti ha fatto? Non tenermi nascosto nulla. Così Dio agisca con te e anche peggio, se mi nasconderai una sola parola di quanto ti ha detto".</verse>
        <verse osisID='1Sam.3.18'>Allora Samuele gli svelò tutto e non tenne nascosto nulla. Eli disse: "Egli è il Signore! Faccia ciò che a lui pare bene".</verse>
        <verse osisID='1Sam.3.19'>Samuele acquistò autorità poiché il Signore era con lui, né lasciò andare a vuoto una sola delle sue parole.</verse>
        <verse osisID='1Sam.3.20'>Perciò tutto Israele, da Dan fino a Bersabea, seppe che Samuele era stato costituito profeta del Signore.</verse>
        <verse osisID='1Sam.3.21'>In seguito il Signore si mostrò altre volte a Samuele, dopo che si era rivelato a Samuele in Silo, e la parola di Samuele giunse a tutto Israele come parola del Signore.</verse>
      </chapter>
      <chapter osisID='1Sam.4'>
        <verse osisID='1Sam.4.1'>La parola di Samuele si rivolse a tutto Israele. In quei giorni i Filistei si radunarono per combattere contro Israele. Allora Israele scese in campo a dar battaglia ai Filistei. Essi si accamparono presso Eben-Ezer mentre i Filistei s`erano accampati in Afèk.<note>4, 1. Sui Filistei, cfr. Gdc 13, 1.</note></verse>
        <verse osisID='1Sam.4.2'>I Filistei si schierarono per attaccare Israele e la battaglia divampò, ma Israele ebbe la peggio di fronte ai Filistei e caddero sul campo, delle loro schiere, circa quattromila uomini.</verse>
        <verse osisID='1Sam.4.3'>Quando il popolo fu rientrato nell`accampamento, gli anziani d`Israele si chiesero: "Perchè ci ha percossi oggi il Signore di fronte ai Filistei? Andiamo a prenderci l`arca del Signore a Silo, perchè venga in mezzo a noi e ci liberi dalle mani dei nostri nemici".</verse>
        <verse osisID='1Sam.4.4'>Il popolo mandò subito a Silo a prelevare l`arca del Dio degli eserciti che siede sui cherubini: c`erano con l`arca di Dio i due figli di Eli, Ofni e Finees.</verse>
        <verse osisID='1Sam.4.5'>Non appena l`arca del Signore giunse all`accampamento, gli Israeliti elevarono un urlo così forte che ne tremò la terra.</verse>
        <verse osisID='1Sam.4.6'>Anche i Filistei udirono l`eco di quell`urlo e dissero: "Che significa il risuonare di quest`urlo così forte nell`accampamento degli Ebrei?". Poi vennero a sapere che era arrivata nel loro campo l`arca del Signore.</verse>
        <verse osisID='1Sam.4.7'>I Filistei ne ebbero timore e si dicevano: "E` venuto il loro Dio nel loro campo!", ed esclamavano: "Guai a noi, perchè non è stato così né ieri né prima.</verse>
        <verse osisID='1Sam.4.8'>Guai a noi! Chi ci libererà dalle mani di queste divinità così potenti? Queste divinità hanno colpito con ogni piaga l`Egitto nel deserto.</verse>
        <verse osisID='1Sam.4.9'>Risvegliate il coraggio e siate uomini, o Filistei, altrimenti sarete schiavi degli Ebrei, come essi sono stati vostri schiavi. Siate uomini dunque e combattete!".</verse>
        <verse osisID='1Sam.4.10'>Quindi i Filistei attaccarono battaglia, Israele fu sconfitto e ciascuno fu costretto a fuggire nella sua tenda. La strage fu molto grande: dalla parte d`Israele caddero tremila fanti.</verse>
        <verse osisID='1Sam.4.11'>In più l`arca di Dio fu presa e i due figli di Eli, Ofni e Finees, morirono.</verse>
        <verse osisID='1Sam.4.12'>Uno della tribù di Beniamino fuggì dalle file e venne a Silo il giorno stesso, con le vesti stracciate e polvere sul capo.</verse>
        <verse osisID='1Sam.4.13'>Mentre giungeva, ecco Eli stava sul sedile presso la porta e scrutava la strada di Mizpa, perchè aveva il cuore in ansia per l`arca di Dio. Venne dunque l`uomo e diede l`annuncio in città e tutta la città alzò lamenti.</verse>
        <verse osisID='1Sam.4.14'>Eli, sentendo il rumore delle grida, si chiese: "Che sarà questo grido di tumulto?". Intanto l`uomo si avanzò in gran fretta e narrò a Eli ogni cosa.</verse>
        <verse osisID='1Sam.4.15'>Eli era vecchio di novantotto anni, aveva gli occhi irrigiditi e non poteva più vedere.</verse>
        <verse osisID='1Sam.4.16'>Disse dunque quell`uomo a Eli: "Sono giunto dal campo. Sono fuggito oggi dalle schiere dei combattenti". Eli domandò: "Che è dunque accaduto, figlio mio?".</verse>
        <verse osisID='1Sam.4.17'>Rispose il messaggero: "Israele è fuggito davanti ai Filistei e nel popolo v`è stata grande strage; inoltre i tuoi due figli Ofni e Finees sono morti e l`arca di Dio è stata presa!".</verse>
        <verse osisID='1Sam.4.18'>Appena ebbe accennato all`arca di Dio, Eli cadde all`indietro dal sedile sul lato della porta, battè la nuca e morì, perchè era vecchio e pesante. Egli aveva giudicato Israele per quarant`anni.</verse>
        <verse osisID='1Sam.4.19'>La nuora di lui, moglie di Finees, incinta e prossima al parto, quando sentì la notizia che era stata presa l`arca di Dio e che erano morti il suocero e il marito, s`accosciò e partorì, colta dalle doglie.</verse>
        <verse osisID='1Sam.4.20'>Mentre era sul punto di morire, le dicevano quelle che le stavano attorno: "Non temere, hai partorito un figlio". Ma essa non rispose e non ne fece caso.</verse>
        <verse osisID='1Sam.4.21'>Ma chiamò il bambino Icabod, cioè: "Se n`è andata lungi da Israele la gloria!" riferendosi alla cattura dell`arca di Dio e al suocero e al marito.<note>4, 21.Icabod significa 'non più gloria'. L'arca non tornò più a Silo, che fu poi distrutta.</note></verse>
        <verse osisID='1Sam.4.22'>La donna disse: "Se n`è andata lungi da Israele la gloria", perchè era stata presa l`arca di Dio.</verse>
      </chapter>
      <chapter osisID='1Sam.5'>
        <verse osisID='1Sam.5.1'>I Filistei, catturata l`arca di Dio, la portarono da Eben-Ezer ad Asdod.<note>5, 1. Asdod era un centro filisteo sulle coste palestinesi.</note></verse>
        <verse osisID='1Sam.5.2'>I Filistei poi presero l`arca di Dio e la introdussero nel tempio di Dagon.<note>5, 2. Dagon = grano, era una divinità mesopotamica adorata dai filistei.</note></verse>
        <verse osisID='1Sam.5.3'>Il giorno dopo i cittadini di Asdod si alzarono ed ecco Dagon giaceva con la faccia a terra davanti all`arca del Signore; essi presero Dagon e lo rimisero al suo posto.</verse>
        <verse osisID='1Sam.5.4'>Si alzarono il giorno dopo di buon mattino ed ecco Dagon con la faccia a terra davanti all`arca del Signore, mentre il capo di Dagon e le palme delle mani giacevano staccate sulla soglia; solo il tronco era rimasto a Dagon.</verse>
        <verse osisID='1Sam.5.5'>A ricordo di ciò i sacerdoti di Dagon e quanti entrano nel tempio di Dagon in Asdod non calpestano la soglia fino ad oggi.</verse>
        <verse osisID='1Sam.5.6'>Allora incominciò a pesare la mano del Signore sugli abitanti di Asdod, li devastò e li colpì con bubboni, Asdod e il suo territorio.</verse>
        <verse osisID='1Sam.5.7'>I cittadini di Asdod, vedendo che le cose si mettevano in tal modo, dissero: "Non rimanga con noi l`arca del Dio d`Israele, perchè la sua mano è troppo pesante contro Dagon nostro dio!".</verse>
        <verse osisID='1Sam.5.8'>Allora, fatti radunare presso di loro tutti i principi dei Filistei, dissero: "Che cosa si deve fare dell`arca del Dio d`Israele?". Dissero: "Si porti a Gat l`arca del Dio d`Israele". E portarono a Gat l`arca del Dio d`Israele.</verse>
        <verse osisID='1Sam.5.9'>Ma ecco, dopo che l`ebbero trasportata, la mano del Signore si fece sentire sulla città con terrore molto grande, colpendo gli abitanti della città dal più piccolo al più grande e provocando loro bubboni.</verse>
        <verse osisID='1Sam.5.10'>Allora mandarono l`arca di Dio ad Accaron; ma all`arrivo dell`arca di Dio ad Accaron, i cittadini protestarono: "Mi hanno portato qui l`arca del Dio d`Israele, per far morire me e il mio popolo!".</verse>
        <verse osisID='1Sam.5.11'>Fatti perciò radunare tutti i capi dei Filistei, dissero: "Mandate via l`arca del Dio d`Israele!". Infatti si era diffuso un terrore mortale in tutta la città, perchè la mano di Dio era molto pesante.</verse>
        <verse osisID='1Sam.5.12'>Quelli che non morivano erano colpiti da bubboni e i lamenti della città salivano al cielo.</verse>
      </chapter>
      <chapter osisID='1Sam.6'>
        <verse osisID='1Sam.6.1'>Rimase l`arca del Signore nel territorio dei Filistei sette mesi.</verse>
        <verse osisID='1Sam.6.2'>Poi i Filistei convocarono i sacerdoti e gli indovini e dissero: "Che dobbiamo fare dell`arca del Signore? Indicateci il modo di rimandarla alla sua sede".</verse>
        <verse osisID='1Sam.6.3'>Risposero: "Se intendete rimandare l`arca del Dio d`Israele, non rimandatela vuota, ma pagate un tributo in ammenda della vostra colpa. Allora guarirete e vi sarà noto perchè non si è ritirata da voi la sua mano".</verse>
        <verse osisID='1Sam.6.4'>chiesero: "Quale riparazione dobbiamo pagarle?". Risposero: "Secondo il numero dei capi dei Filistei, cinque bubboni d`oro e cinque topi d`oro, perchè unico è stato il flagello per tutto il popolo e per i vostri capi.<note>6, 4. I topi trasmettevano la peste.</note></verse>
        <verse osisID='1Sam.6.5'>Fate dunque immagini dei vostri bubboni e immagini dei vostri topi che infestano la terra e datele in omaggio al Dio d`Israele, sperando che sia tolto il peso della sua mano da voi, dal vostro dio e dal vostro paese.</verse>
        <verse osisID='1Sam.6.6'>Perchè ostinarvi come si sono ostinati gli Egiziani e il faraone? Dopo essere stati colpiti dai flagelli, non li lasciarono forse andare, cosicchè essi partirono?</verse>
        <verse osisID='1Sam.6.7'>Dunque fate un carro nuovo, poi prendete due vacche allattanti sulle quali non sia mai stato posto il giogo e attaccate queste vacche al carro, togliendo loro i vitelli e riconducendoli alla stalla.</verse>
        <verse osisID='1Sam.6.8'>Quindi prendete l`arca del Signore, collocatela sul carro e ponete gli oggetti d`oro che dovete pagarle in riparazione in una cesta appesa di fianco. Poi fatela partire e lasciate che se ne vada.</verse>
        <verse osisID='1Sam.6.9'>E state a vedere: se salirà a Bet-Semes per la via che porta al suo territorio, essa ci ha provocato tutti questi mali così grandi; se no, sapremo che non ci ha colpiti la sua mano, ma per puro caso abbiamo avuto questo incidente".</verse>
        <verse osisID='1Sam.6.10'>Quegli uomini fecero in tal modo. Presero due vacche allattanti, le attaccarono al carro e chiusero nella stalla i loro vitelli.</verse>
        <verse osisID='1Sam.6.11'>Quindi collocarono l`arca del Signore sul carro con la cesta e i topi d`oro e le immagini dei bubboni.</verse>
        <verse osisID='1Sam.6.12'>Le vacche andarono diritte per la strada di Bet-Semes percorrendo sicure una sola via e muggendo continuamente, ma non piegando né a destra né a sinistra. I capi dei Filistei le seguirono sino al confine con Bet-Semes.<note>6, 12. Le vacche abbandonavano i vitellini (v. 10) dando prova di essere sospinte da una forza misteriosa.</note></verse>
        <verse osisID='1Sam.6.13'>Gli abitanti di Bet-Semes stavano facendo la mietitura del grano nella pianura. Alzando gli occhi, scorsero l`arca ed esultarono a quella vista.</verse>
        <verse osisID='1Sam.6.14'>Il carro giunse al campo di Giosuè di Bet-Semes e si fermò là dove era una grossa pietra. Allora fecero a pezzi i legni del carro e offrirono le vacche in olocausto al Signore.</verse>
        <verse osisID='1Sam.6.15'>I leviti avevano tolto l`arca del Signore e la cesta che vi era appesa, nella quale stavano gli oggetti d`oro, e l`avevano posta sulla grossa pietra. In quel giorno gli uomini di Bet-Semes offrirono olocausti e immolarono vittime al Signore.</verse>
        <verse osisID='1Sam.6.16'>I cinque capi dei Filistei stettero ad osservare, poi tornarono il giorno stesso ad Accaron.</verse>
        <verse osisID='1Sam.6.17'>Sono questi i bubboni d`oro che i Filistei pagarono in ammenda al Signore: uno per Asdod, uno per Gaza, uno per Ascalon, uno per Gat, uno per Accaron.</verse>
        <verse osisID='1Sam.6.18'>Invece i topi d`oro erano pari al numero delle città filistee appartenenti ai cinque capi, dalle fortezze sino ai villaggi di campagna. A testimonianza di tutto ciò rimane oggi nel campo di Giosuè a Bet-Semes la grossa pietra, sulla quale avevano deposto l`arca del Signore.</verse>
        <verse osisID='1Sam.6.19'>Ma il Signore percosse gli uomini di Bet-Semes, perchè avevano guardato l`arca del Signore; colpì nel popolo settanta persone su cinquantamila e il popolo fu in lutto perchè il Signore aveva inflitto alla loro gente questo grave castigo.</verse>
        <verse osisID='1Sam.6.20'>Gli uomini di Bet-Semes allora esclamarono: "Chi mai potrà stare alla presenza del Signore, questo Dio così santo? La manderemo via da noi; ma da chi?".</verse>
        <verse osisID='1Sam.6.21'>Perciò inviarono messaggeri agli abitanti di Kiriat-Iearìm con questa ambasciata: "I Filistei hanno ricondotto l`arca del Signore. Scendete e portatela presso di voi".</verse>
      </chapter>
      <chapter osisID='1Sam.7'>
        <verse osisID='1Sam.7.1'>Gli abitanti di Kiriat-Iearìm scesero a prendere l`arca del Signore e la introdussero nella casa di Abinadab, sulla collina; consacrarono suo figlio Eleazaro perchè custodisse l`arca del Signore.<note>7, 1. Per il seguito della storia dell'arca cfr 2 Sam 2. cfr l Re 8, 1-11.</note></verse>
        <verse osisID='1Sam.7.2'>Erano trascorsi molti giorni da quando era stata collocata l`arca a Kiriat-Iearim, erano passati venti anni, quando tutta la casa d`Israele alzò grida di lamento verso il Signore.</verse>
        <verse osisID='1Sam.7.3'>Allora Samuele si rivolse a tutta la casa d`Israele dicendo: "Se è proprio di tutto cuore che voi tornate al Signore, eliminate da voi tutti gli dei stranieri e le Astarti; fate in modo che il vostro cuore sia indirizzato al Signore e servite lui, lui solo, ed egli vi libererà dalla mano dei Filistei".</verse>
        <verse osisID='1Sam.7.4'>Subito gli Israeliti eliminarono i Baal e le Astarti e servirono solo il Signore.<note>7, 4. Per Baal e Astarte: cfr. Gdc 2, 11. 13.</note></verse>
        <verse osisID='1Sam.7.5'>Disse poi Samuele: "Radunate tutto Israele a Mizpa, perchè voglio pregare il Signore per voi".</verse>
        <verse osisID='1Sam.7.6'>Si radunarono pertanto in Mizpa, attinsero acqua, la sparsero davanti al Signore e digiunarono in quel giorno, dicendo: "Abbiamo peccato contro il Signore!". A Mizpa Samuele fu giudice degli Israeliti.</verse>
        <verse osisID='1Sam.7.7'>Udirono anche i Filistei che gli Israeliti si erano radunati a Mizpa e i capi filistei mossero contro Israele. Quando gli Israeliti lo seppero, ebbero paura dei Filistei.</verse>
        <verse osisID='1Sam.7.8'>Dissero allora gli Israeliti a Samuele: "Non cessar di supplicare per noi il Signore Dio nostro perchè ci liberi dalle mani dei Filistei".</verse>
        <verse osisID='1Sam.7.9'>Samuele prese un agnello da latte e lo offrì tutto intero in olocausto al Signore; lo stesso Samuele alzò grida al Signore per Israele e il Signore lo esaudì.</verse>
        <verse osisID='1Sam.7.10'>Mentre Samuele offriva l`olocausto, i Filistei si accostarono in ordine di battaglia a Israele; ma in quel giorno il Signore tuonò con voce potente contro i Filistei, li disperse ed essi furono sconfitti davanti a Israele.</verse>
        <verse osisID='1Sam.7.11'>Gli Israeliti uscirono da Mizpa per inseguire i Filistei e li batterono fin sotto Bet-Car.</verse>
        <verse osisID='1Sam.7.12'>Samuele prese allora una pietra e la pose tra Mizpa e Iesana e la chiamò Eben-Ezer, dicendo: "Fin qui ci ha soccorso il Signore".<note>7, 12.Eben-Ezer, cioè 'pietra del soccorsi'.</note></verse>
        <verse osisID='1Sam.7.13'>Così i Filistei furono umiliati e non invasero più il territorio d`Israele: la mano del Signore fu contro i Filistei per tutto il periodo di Samuele.</verse>
        <verse osisID='1Sam.7.14'>Tornarono anche in possesso d`Israele le città che i Filistei avevano sottratto agli Israeliti, da Accaron a Gat: Israele liberò il loro territorio dal dominio dei Filistei. Ci fu anche pace tra Israele e l`Amorreo.<note>7, 14. L'Amorreo rappresenta le popolazioni cananee.</note></verse>
        <verse osisID='1Sam.7.15'>Samuele fu giudice d`Israele per tutto il tempo della sua vita.</verse>
        <verse osisID='1Sam.7.16'>Ogni anno egli compiva il giro di Betel, Gàlgala e Mizpa, esercitando l`ufficio di giudice d`Israele in tutte queste località.</verse>
        <verse osisID='1Sam.7.17'>Poi ritornava a Rama, perchè là era la sua casa e anche là giudicava Israele. In quel luogo costruì anche un altare al Signore.</verse>
      </chapter>
      <chapter osisID='1Sam.8'>
        <verse osisID='1Sam.8.1'>Quando Samuele fu vecchio, stabilì giudici di Israele i suoi figli.</verse>
        <verse osisID='1Sam.8.2'>Il primogenito si chiamava Ioè l, il secondogenito Abià; esercitavano l`ufficio di giudici a Bersabea.</verse>
        <verse osisID='1Sam.8.3'>I figli di lui però non camminavano sulle sue orme, perchè deviavano dietro il lucro, accettavano regali e sovvertivano il giudizio.</verse>
        <verse osisID='1Sam.8.4'>Si radunarono allora tutti gli anziani d`Israele e andarono da Samuele a Rama.</verse>
        <verse osisID='1Sam.8.5'>Gli dissero: "Tu ormai sei vecchio e i tuoi figli non ricalcano le tue orme. Stabilisci quindi per noi un re che ci governi, come avviene per tutti i popoli".<note>8, 5. Una importate svolta nella storia d'Israele, che vuole modernizzare le sue strutture imitando i popoli vicini. La proposta di farsi governare da un re suona per Samuele sfiducia verso Dio, unico re d'Israele.</note></verse>
        <verse osisID='1Sam.8.6'>Agli occhi di Samuele la proposta era cattiva perchè avevano detto: "Dacci un re che ci governi". Perciò Samuele pregò il Signore.</verse>
        <verse osisID='1Sam.8.7'>Il Signore rispose a Samuele: "Ascolta la voce del popolo per quanto ti ha detto, perchè costoro non hanno rigettato te, ma hanno rigettato me, perchè io non regni più su di essi.</verse>
        <verse osisID='1Sam.8.8'>Come si sono comportati dal giorno in cui li ho fatti uscire dall`Egitto fino ad oggi, abbandonando me per seguire altri dei, così intendono fare a te.</verse>
        <verse osisID='1Sam.8.9'>Ascolta pure la loro richiesta, però annunzia loro chiaramente le pretese del re che regnerà su di loro".</verse>
        <verse osisID='1Sam.8.10'>Samuele riferì tutte le parole del Signore al popolo che gli aveva chiesto un re.</verse>
        <verse osisID='1Sam.8.11'>Disse loro: "Queste saranno le pretese del re che regnerà su di voi: prenderà i vostri figli per destinarli ai suoi carri e ai suoi cavalli, li farà correre davanti al suo cocchio,</verse>
        <verse osisID='1Sam.8.12'>li farà capi di migliaia e capi di cinquantine; li costringerà ad arare i suoi campi, a mietere le sue messi, ad apprestargli armi per le sue battaglie e attrezzature per i suoi carri.</verse>
        <verse osisID='1Sam.8.13'>Prenderà anche le vostre figlie per farle sue profumiere e cuoche e fornaie.</verse>
        <verse osisID='1Sam.8.14'>Si farà pure consegnare i vostri campi, le vostre vigne, i vostri oliveti più belli e li regalerà ai suoi ministri.</verse>
        <verse osisID='1Sam.8.15'>Sulle vostre sementi e sulle vostre vigne prenderà le decime e le darà ai suoi consiglieri e ai suoi ministri.</verse>
        <verse osisID='1Sam.8.16'>Vi sequestrerà gli schiavi e le schiave, i vostri armenti migliori e i vostri asini e li adopererà nei suoi lavori.</verse>
        <verse osisID='1Sam.8.17'>Metterà la decima sui vostri greggi e voi stessi diventerete suoi schiavi.</verse>
        <verse osisID='1Sam.8.18'>Allora griderete a causa del re che avrete voluto eleggere, ma il Signore non vi ascolterà".</verse>
        <verse osisID='1Sam.8.19'>Il popolo non diede retta a Samuele e rifiutò di ascoltare la sua voce, ma gridò: "No, ci sia un re su di noi.</verse>
        <verse osisID='1Sam.8.20'>Saremo anche noi come tutti i popoli; il nostro re ci farà da giudice, uscirà alla nostra testa e combatterà le nostre battaglie".</verse>
        <verse osisID='1Sam.8.21'>Samuele ascoltò tutti i discorsi del popolo e li riferì all`orecchio del Signore.</verse>
        <verse osisID='1Sam.8.22'>Rispose il Signore a Samuele: "Ascoltali; regni pure un re su di loro". Samuele disse agli Israeliti: "Ciascuno torni alla sua città!".</verse>
      </chapter>
      <chapter osisID='1Sam.9'>
        <verse osisID='1Sam.9.1'>C`era un uomo della tribù di Beniamino, chiamato Kis - figlio di Abiel, figlio di Zeror, figlio di Becoràt, figlio di Afiach, figlio di un Beniaminita -, un prode.</verse>
        <verse osisID='1Sam.9.2'>Costui aveva un figlio chiamato Saul, alto e bello: non c`era nessuno più bello di lui tra gli Israeliti; superava dalla spalla in su chiunque altro del popolo.</verse>
        <verse osisID='1Sam.9.3'>Ora le asine di Kis, padre di Saul, si smarrirono e Kis disse al figlio Saul: "Su, prendi con te uno dei servi e parti subito in cerca delle asine".</verse>
        <verse osisID='1Sam.9.4'>I due attraversarono le montagne di Efraim, passarono al paese di Salisa, ma non le trovarono. Si recarono allora nel paese di Saalim, ma non c`erano; poi percorsero il territorio di Beniamino e anche qui non le trovarono.</verse>
        <verse osisID='1Sam.9.5'>Quando arrivarono nel paese di Zuf, Saul disse al compagno che era con lui: "Su, torniamo indietro, perchè non vorrei che mio padre avesse smesso di pensare alle asine e ora fosse preoccupato di noi".</verse>
        <verse osisID='1Sam.9.6'>Gli rispose: "Ecco in questa città c`è un uomo di Dio, tenuto in molta considerazione: quanto egli dice, di certo si avvera. Ebbene, andiamoci! Forse ci indicherà la via che dobbiamo battere".</verse>
        <verse osisID='1Sam.9.7'>Rispose Saul: "Sì, andiamo! Ma che daremo a quell`uomo? Il pane nelle nostre sporte è finito e non abbiamo alcun dono da portare all`uomo di Dio; infatti che abbiamo?".</verse>
        <verse osisID='1Sam.9.8'>Ma il servo rispondendo a Saul soggiunse: "Guarda: mi son trovato in mano un quarto di siclo d`argento. Dallo all`uomo di Dio e ci indicherà la nostra via".</verse>
        <verse osisID='1Sam.9.9'>In passato in Israele, quando uno andava a consultare Dio, diceva: "Su, andiamo dal veggente", perchè quello che oggi si dice profeta allora si diceva veggente.</verse>
        <verse osisID='1Sam.9.10'>Disse dunque Saul al servo: "Hai detto bene; su, andiamo" e si diressero alla città dove era l`uomo di Dio.</verse>
        <verse osisID='1Sam.9.11'>Mentre essi salivano il pendio della città, trovarono ragazze che uscivano ad attingere acqua e chiesero loro: "E` qui il veggente?".</verse>
        <verse osisID='1Sam.9.12'>Quelle risposero dicendo: "Sì, c`è; ecco, vi ha preceduto di poco: ora, proprio ora è rientrato in città, perchè oggi il popolo celebra un sacrificio sull`altura.<note>9, 12. L'altura era un luogo di culto nella campagna, secondo l'uso cananeo.</note></verse>
        <verse osisID='1Sam.9.13'>Entrando in città lo troverete subito, prima che salga all`altura per il banchetto, perchè il popolo non si mette a mangiare, finchè egli non sia arrivato; egli infatti deve benedire la vittima, e dopo gli invitati mangiano. Presto, salite e lo troverete subito".</verse>
        <verse osisID='1Sam.9.14'>Salirono dunque alla città. Mentre essi giungevano in mezzo alla porta, ecco, Samuele usciva in direzione opposta per salire all`altura.</verse>
        <verse osisID='1Sam.9.15'>Il Signore aveva detto all`orecchio di Samuele, un giorno prima che giungesse Saul:</verse>
        <verse osisID='1Sam.9.16'>Domani a quest`ora ti manderò un uomo della terra di Beniamino e tu lo ungerai come capo del mio popolo Israele. Egli libererà il mio popolo dalle mani dei Filistei, perchè io ho guardato il mio popolo, essendo giunto fino a me il suo grido".</verse>
        <verse osisID='1Sam.9.17'>Quando Samuele vide Saul, il Signore gli rivelò: "Ecco l`uomo di cui ti ho parlato; costui avrà potere sul mio popolo".</verse>
        <verse osisID='1Sam.9.18'>Saul si accostò a Samuele in mezzo alla porta e gli chiese: "Vuoi indicarmi la casa del veggente?".</verse>
        <verse osisID='1Sam.9.19'>Samuele rispose a Saul: "Sono io il veggente. Precedimi su all`altura. Oggi voi due mangerete con me. Ti congederò domani mattina e ti manifesterò quanto pensi;</verse>
        <verse osisID='1Sam.9.20'>riguardo poi alle tue asine smarrite tre giorni fa, non stare in pensiero, perchè sono state ritrovate. A chi del resto appartiene il meglio d`Israele, se non a te e a tutta la casa di tuo padre?".</verse>
        <verse osisID='1Sam.9.21'>Rispose Saul: "Non sono io forse un Beniaminita, della più piccola tribù d`Israele? E la mia famiglia non è forse la più piccola fra tutte le famiglie della tribù di Beniamino? Perchè hai voluto farmi questo discorso?".<note>9, 21. Confronta con Gdc 21: la tribù di Beniamino aveva corso il rischio di essere annientata.</note></verse>
        <verse osisID='1Sam.9.22'>Ma Samuele prese Saul e il suo servo e li fece entrare nella sala e assegnò loro il posto a capo degli invitati che erano una trentina.</verse>
        <verse osisID='1Sam.9.23'>Quindi Samuele disse al cuoco: "Portami la porzione che ti avevo dato dicendoti: Conservala presso di te".</verse>
        <verse osisID='1Sam.9.24'>Il cuoco portò la coscia e la coda e le pose davanti a Saul, mentre Saul diceva: "Ecco, ciò che è avanzato ti è posto davanti, mangia, perchè proprio per te è stato serbato, perchè lo mangiassi con gli invitati". Così quel giorno Saul mangiò con Samuele.</verse>
        <verse osisID='1Sam.9.25'>Scesero poi dall`altura in città; fu allestito un giaciglio per Saul sulla terrazza</verse>
        <verse osisID='1Sam.9.26'>ed egli vi si coricò. Al sorgere dell`aurora Samuele chiamò Saul che era sulla terrazza, dicendo: "Alzati, perchè devo congedarti". Saul si alzò e i due, cioè lui e Samuele, uscirono.</verse>
        <verse osisID='1Sam.9.27'>Quando furono scesi alla periferia della città, Samuele disse a Saul: "Ordina al servo che ci oltrepassi e vada avanti" e il servo passò oltre. "Tu fermati un momento, perchè io ti faccia intendere la parola di Dio".</verse>
      </chapter>
      <chapter osisID='1Sam.10'>
        <verse osisID='1Sam.10.1'>Samuele prese allora l`ampolla dell`olio e gliela versò sulla testa, poi lo baciò dicendo: "Ecco: il Signore ti ha unto capo sopra Israele suo popolo. Tu avrai potere sul popolo del Signore e tu lo libererai dalle mani dei nemici che gli stanno intorno. Questo sarà per te il segno che proprio il Signore ti ha unto capo sulla sua casa:<note>10, 1. L'unzione consacra il re, come il sommo sacerdote (cfr. Es 29, 7-8 ). La consacrazione di Saul ebbe luogo verso il 1030 a.C.</note></verse>
        <verse osisID='1Sam.10.2'>oggi, quando sarai partito da me, troverai due uomini presso il sepolcro di Rachele sul confine con Beniamino in Zelzach. Essi ti diranno: Sono state ritrovate le asine che sei andato a cercare. Ecco tuo padre non bada più alla faccenda delle asine, ma è preoccupato di voi e va dicendo: Che devo fare per mio figlio?</verse>
        <verse osisID='1Sam.10.3'>Passerai in fretta di là e andrai oltre; quando arriverai alla quercia del Tabor, vi troverai tre uomini in viaggio per salire a Dio in Betel: uno porterà tre capretti, l`altro porterà tre pani rotondi, il terzo porterà un otre di vino.</verse>
        <verse osisID='1Sam.10.4'>Ti domanderanno se stai bene e ti daranno due pani, che tu prenderai dalle loro mani.</verse>
        <verse osisID='1Sam.10.5'>Giungerai poi a Gàbaa di Dio, dove c`è una guarnigione di Filistei e mentre entrerai in città, incontrerai un gruppo di profeti che scenderanno dall`altura preceduti da arpe, timpani, flauti e cetre, in atto di fare i profeti.<note>10, 5. 'Profeti' non nel senso classico di portavoce di Dio, ma di uomini zelanti, che ricorrevano alle danze e alla musica per entrare in uno stato di quasi estasi.</note></verse>
        <verse osisID='1Sam.10.6'>Lo spirito del Signore investirà anche te e ti metterai a fare il profeta insieme con loro e sarai trasformato in un altro uomo.</verse>
        <verse osisID='1Sam.10.7'>Quando questi segni che ti riguardano saranno accaduti, farai quanto vorrai, perchè Dio sarà con te.</verse>
        <verse osisID='1Sam.10.8'>Tu poi scenderai a Gàlgala precedendomi. Io scenderò in seguito presso di te per offrire olocausti e immolare sacrifici di comunione. Sette giorni aspetterai, finchè io verrò a te e ti indicherò quello che dovrai fare".</verse>
        <verse osisID='1Sam.10.9'>Ed ecco, quando quegli ebbe voltato le spalle per partire da Samuele, Dio gli mutò il cuore e tutti quei segni si verificarono il giorno stesso.</verse>
        <verse osisID='1Sam.10.10'>I due arrivarono là a Gàbaa ed ecco, mentre una schiera di profeti avanzava di fronte a loro, lo spirito di Dio lo investì e si mise a fare il profeta in mezzo a loro.</verse>
        <verse osisID='1Sam.10.11'>Allora quanti lo avevano conosciuto prima, vedendolo d`un tratto fare il profeta con i profeti, si dissero l`un l`altro fra la gente: "Che è accaduto al figlio di Kis? E` dunque anche Saul tra i profeti?".</verse>
        <verse osisID='1Sam.10.12'>Uno del luogo disse: "E chi è il loro padre?". Per questo passò in proverbio l`espressione: "E` dunque anche Saul tra i profeti?".</verse>
        <verse osisID='1Sam.10.13'>Quando ebbe terminato di profetare andò sull`altura.</verse>
        <verse osisID='1Sam.10.14'>Lo zio di Saul chiese poi a lui e al suo servo: "Dove siete andati?". Rispose: "A cercare le asine e, vedendo che non c`erano, ci siamo recati da Samuele".</verse>
        <verse osisID='1Sam.10.15'>Lo zio di Saul soggiunse: "Suvvia, raccontami quello che vi ha detto Samuele".</verse>
        <verse osisID='1Sam.10.16'>Saul rispose allo zio: "Ci ha assicurato che le asine erano state ritrovate". Ma non gli riferì il discorso del regno, che gli aveva tenuto Samuele.</verse>
        <verse osisID='1Sam.10.17'>Samuele radunò il popolo davanti a Dio in Mizpa</verse>
        <verse osisID='1Sam.10.18'>e disse a tutti gli Israeliti: "Dice il Signore Dio d`Israele: Io ho fatto uscire Israele dall`Egitto e l`ho liberato dalla mano degli Egiziani e dalla mano di tutti i regni che vi opprimevano.</verse>
        <verse osisID='1Sam.10.19'>Ma voi oggi avete ripudiato il vostro Dio, il quale solo vi salva da tutti i vostri mali e da tutte le angosce. E avete detto: No, costituisci un re sopra di noi! Ora presentatevi a Dio distinti per tribù e per famiglie".</verse>
        <verse osisID='1Sam.10.20'>Samuele fece accostare ogni tribù d`Israele e fu sorteggiata la tribù di Beniamino.</verse>
        <verse osisID='1Sam.10.21'>Fece poi accostare la tribù di Beniamino distinta per famiglie e fu sorteggiata la famiglia di Matri. Fece allora venire la famiglia di Matri per singoli individui e fu sorteggiato Saul figlio di Kis. Si misero a cercarlo ma non si riuscì a trovarlo.</verse>
        <verse osisID='1Sam.10.22'>Allora consultarono di nuovo il Signore: "E` venuto qui l`uomo o no?". Rispose il Signore: "Eccolo nascosto in mezzo ai bagagli".</verse>
        <verse osisID='1Sam.10.23'>Corsero a prenderlo di là e fu presentato al popolo: egli sopravanzava dalla spalla in su tutto il popolo.</verse>
        <verse osisID='1Sam.10.24'>Samuele disse a tutta la folla: "Vedete dunque che l`ha proprio eletto il Signore, perchè non c`è nessuno in tutto il popolo come lui". Tutto il popolo proruppe in un grido: "Viva il re!".</verse>
        <verse osisID='1Sam.10.25'>Samuele espose a tutto il popolo i diritti del regno e li scrisse in un libro che depositò davanti al Signore. Poi Samuele congedò tutto il popolo perchè andasse ognuno a casa sua.</verse>
        <verse osisID='1Sam.10.26'>Anche Saul tornò a casa in Gàbaa e con lui si accompagnarono uomini valenti ai quali Dio aveva toccato il cuore.</verse>
        <verse osisID='1Sam.10.27'>Ma altri, individui spregevoli, dissero: "Potrà forse salvarci costui?". Così lo disprezzarono e non vollero portargli alcun dono.</verse>
      </chapter>
      <chapter osisID='1Sam.11'>
        <verse osisID='1Sam.11.1'>Circa un mese dopo, Nacas l`Ammonita si mosse e pose il campo contro Iabes di Gàlaad. Tutti i cittadini di Iabes di Gàlaad dissero allora a Nacas: "Vieni a patti con noi e ti saremo sudditi".</verse>
        <verse osisID='1Sam.11.2'>Rispose loro Nacas l`Ammonita: "A queste condizioni mi alleerò con voi: possa io cavare a tutti voi l`occhio destro e porre tale gesto a sfregio di tutto Israele".</verse>
        <verse osisID='1Sam.11.3'>Di nuovo chiesero gli anziani di Iabes: "Lasciaci sette giorni per inviare messaggeri in tutto il territorio d`Israele. Se nessuno verrà a salvarci, usciremo incontro a te".</verse>
        <verse osisID='1Sam.11.4'>I messaggeri arrivarono a Gàbaa di Saul e riferirono quelle parole davanti al popolo e tutto il popolo levò la voce e pianse.</verse>
        <verse osisID='1Sam.11.5'>Or ecco Saul veniva dalla campagna dietro l`armento. Chiese dunque Saul: "Che ha il popolo da piangere?". Riferirono a lui le parole degli uomini di Iabes.</verse>
        <verse osisID='1Sam.11.6'>Lo spirito di Dio investì allora Saul ed egli, appena udite quelle parole, si irritò molto.<note>11, 6. L'eletto è mosso da una ispirazione divina.</note></verse>
        <verse osisID='1Sam.11.7'>Poi prese un paio di buoi, li fece a pezzi e ne inviò in tutto il territorio d`Israele mediante messaggeri con questo proclama: "Se qualcuno non uscirà dietro Saul e dietro Samuele, la stessa cosa avverrà dei suoi buoi". Si sparse lo spavento del Signore nel popolo e si mossero come un sol uomo.<note>11, 7. cfr. Gdc 19, 29-30.</note></verse>
        <verse osisID='1Sam.11.8'>Saul li passò in rassegna a Bezek e risultarono trecentomila Israeliti e trentamila di Giuda.<note>11, 8. Trecentomila, forse un errore di trascrizione, invece di trentamila.</note></verse>
        <verse osisID='1Sam.11.9'>Dissero allora ai messaggeri che erano giunti: "Direte ai cittadini di Iabes di Gàlaad: Domani, quando il sole comincerà a scaldare, avverrà la vostra salvezza". I messaggeri partirono e riferirono agli uomini di Iabes, che ne ebbero grande gioia.</verse>
        <verse osisID='1Sam.11.10'>Allora gli uomini di Iabes diedero risposta a Nacas: "Domani usciremo incontro a voi e ci farete quanto sembrerà bene ai vostri occhi".</verse>
        <verse osisID='1Sam.11.11'>Il giorno dopo Saul divise il grosso in tre schiere e irruppe in mezzo al campo nemico sul far del mattino; batterono gli Ammoniti finchè il giorno si fece caldo. Quelli che scamparono furono dispersi talmente che non ne rimasero due insieme.</verse>
        <verse osisID='1Sam.11.12'>Il popolo allora disse a Samuele: "Chi ha detto: Dovrà forse regnare Saul su di noi? Consegnaci costoro e li faremo morire".</verse>
        <verse osisID='1Sam.11.13'>Ma Saul disse: "Oggi non si deve far morire nessuno, perchè in questo giorno il Signore ha operato una liberazione in Israele".</verse>
        <verse osisID='1Sam.11.14'>Samuele ordinò al popolo: "Su, andiamo a Gàlgala: là inaugureremo il regno".</verse>
        <verse osisID='1Sam.11.15'>Tutto il popolo si portò a Gàlgala e là davanti al Signore in Gàlgala riconobbero Saul come re; qui ancora offrirono sacrifici di comunione davanti al Signore e qui fecero grande festa Saul e tutti gli Israeliti.</verse>
      </chapter>
      <chapter osisID='1Sam.12'>
        <verse osisID='1Sam.12.1'>Allora Samuele disse a tutto Israele: "Ecco ho ascoltato la vostra voce in tutto quello che mi avete chiesto e ho costituito su di voi un re.</verse>
        <verse osisID='1Sam.12.2'>Da questo momento ecco il re procede davanti a voi. Quanto a me sono diventato vecchio e canuto e i miei figli eccoli tra di voi. Io ho vissuto dalla mia giovinezza fino ad oggi sotto i vostri occhi.</verse>
        <verse osisID='1Sam.12.3'>Eccomi, pronunciatevi a mio riguardo alla presenza del Signore e del suo consacrato. A chi ho portato via il bue? A chi ho portato via l`asino? Chi ho trattato con prepotenza? A chi ho fatto offesa? Da chi ho accettato un regalo per chiudere gli occhi a suo riguardo? Sono qui a restituire!".</verse>
        <verse osisID='1Sam.12.4'>Risposero: "Non ci hai trattato con prepotenza, né ci hai fatto offesa, né hai preso nulla da nessuno".</verse>
        <verse osisID='1Sam.12.5'>Egli soggiunse loro: "E` testimonio il Signore contro di voi ed è testimonio oggi il suo consacrato, che non trovate niente in mano mia?". Risposero: "Sì, è testimonio".</verse>
        <verse osisID='1Sam.12.6'>Allora Samuele disse al popolo: "E` testimonio il Signore che ha stabilito Mosè e Aronne e che ha fatto uscire i vostri padri dal paese d`Egitto.</verse>
        <verse osisID='1Sam.12.7'>Ora state qui raccolti e io voglio discutere con voi davanti al Signore a causa di tutti i benefici che il Signore ha operato con voi e con i vostri padri.</verse>
        <verse osisID='1Sam.12.8'>Quando Giacobbe andò in Egitto e gli Egiziani li oppressero e i vostri padri gridarono al Signore, il Signore mandò loro Mosè e Aronne che li fecero uscire dall`Egitto e li ricondussero in questo luogo.</verse>
        <verse osisID='1Sam.12.9'>Ma poiché avevano dimenticato il Signore loro Dio, li abbandonò in potere di Sisara, capo dell`esercito di Azor e in potere dei Filistei e in potere del re di Moab, che mossero loro guerra.<note>12, 9. cfr. Gdc 4.</note></verse>
        <verse osisID='1Sam.12.10'>Essi gridarono al Signore: Abbiamo peccato, perchè abbiamo abbandonato il Signore e abbiamo servito i Baal e le Astarti! Ma ora liberaci dalle mani dei nostri nemici e serviremo te.</verse>
        <verse osisID='1Sam.12.11'>Allora il Signore vi mandò Ierub-Baal e Barak e Iefte e Samuele e vi liberò dalle mani dei nemici che vi circondavano e siete tornati a vita tranquilla.</verse>
        <verse osisID='1Sam.12.12'>Eppure quando avete visto che Nacas re degli Ammoniti muoveva contro di voi, mi avete detto: No, vogliamo che un re regni sopra di noi, mentre il Signore vostro Dio è vostro re.</verse>
        <verse osisID='1Sam.12.13'>Ora eccovi il re che avete scelto e che avevate chiesto. Vedete che il Signore ha costituito un re sopra di voi.</verse>
        <verse osisID='1Sam.12.14'>Dunque se temerete il Signore, se lo servirete e ascolterete la sua voce e non sarete ribelli alla parola del Signore, voi e il re che regna su di voi vivrete con il Signore vostro Dio.</verse>
        <verse osisID='1Sam.12.15'>Se invece non ascolterete la voce del Signore e sarete ribelli alla sua parola, la mano del Signore peserà su di voi, come pesò sui vostri padri.</verse>
        <verse osisID='1Sam.12.16'>Ora, state attenti e osservate questa grande cosa che il Signore vuole operare sotto i vostri occhi.</verse>
        <verse osisID='1Sam.12.17'>Non è forse questo il tempo della mietitura del grano? Ma io griderò al Signore ed Egli manderà tuoni e pioggia. Così vi persuaderete e constaterete che grande è il peccato che avete fatto davanti al Signore chiedendo un re per voi".<note>12, 17. Al tempo della messe in Palestina non piove.</note></verse>
        <verse osisID='1Sam.12.18'>Samuele allora invocò il Signore e il Signore mandò subito tuoni e pioggia in quel giorno. Tutto il popolo fu preso da grande timore del Signore e di Samuele.</verse>
        <verse osisID='1Sam.12.19'>Tutto il popolo perciò disse a Samuele: "Prega il Signore tuo Dio per noi tuoi servi che non abbiamo a morire, poiché abbiamo aggiunto a tutti i nostri errori il peccato di aver chiesto per noi un re".</verse>
        <verse osisID='1Sam.12.20'>Samuele rispose al popolo: "Non temete: voi avete fatto tutto questo male, ma almeno in seguito non allontanatevi dal Signore, anzi servite lui, il Signore, con tutto il cuore.</verse>
        <verse osisID='1Sam.12.21'>Non allontanatevi per seguire vanità che non possono giovare né salvare, perchè appunto sono vanità.<note>12, 21. 'Vanità' sono gli idoli.</note></verse>
        <verse osisID='1Sam.12.22'>Certo il Signore non abbandonerà il suo popolo, per riguardo al suo nome che è grande, perchè il Signore ha cominciato a fare di voi il suo popolo.</verse>
        <verse osisID='1Sam.12.23'>Quanto a me, non sia mai che io pecchi contro il Signore, tralasciando di supplicare per voi e di indicarvi la via buona e retta.</verse>
        <verse osisID='1Sam.12.24'>Vogliate soltanto temere il Signore e servirlo fedelmente con tutto il cuore, perchè dovete ben riconoscere le grandi cose che ha operato con voi.</verse>
        <verse osisID='1Sam.12.25'>Se invece vorrete fare il male, voi e il vostro re sarete spazzati via".</verse>
      </chapter>
      <chapter osisID='1Sam.13'>
        <verse osisID='1Sam.13.1'>Saul aveva trent`anni quando cominciò a regnare e regnò vent`anni su Israele...</verse>
        <verse osisID='1Sam.13.2'>Egli si scelse tremila uomini da Israele: duemila stavano con Saul in Micmas e sul monte di Betel e mille stavano con Giònata a Gàbaa di Beniamino; rimandò invece il resto del popolo ciascuno alla sua tenda.</verse>
        <verse osisID='1Sam.13.3'>Allora Giònata sconfisse la guarnigione dei Filistei che era in Gàbaa e i Filistei lo seppero subito. Ma Saul suonò la tromba in tutta la regione gridando: "Ascoltino gli Ebrei!".</verse>
        <verse osisID='1Sam.13.4'>Tutto Israele udì e corse la voce: "Saul ha battuto la guarnigione dei Filistei e ormai Israele s`è urtato con i Filistei". Il popolo si radunò dietro Saul a Gàlgala.</verse>
        <verse osisID='1Sam.13.5'>Anche i Filistei si radunarono per combattere Israele, con tremila carri e seimila cavalieri e una moltitudine numerosa come la sabbia che è sulla spiagga del mare. Così si mossero e posero il campo a Micmas a oriente di Bet-Aven.<note>13, 5. I cavalieri erano due guerrieri montati sul carro, l'uno come combattente e l'altro come conducente.</note></verse>
        <verse osisID='1Sam.13.6'>Quando gli Israeliti si accorsero di essere in difficoltà, perchè erano stretti dal nemico, cominciarono a nascondersi in massa nelle grotte, nelle macchie, fra le rocce, nelle fosse e nelle cisterne.</verse>
        <verse osisID='1Sam.13.7'>Alcuni Ebrei passarono oltre il Giordano nella terra di Gad e Gàlaad.</verse>
        <verse osisID='1Sam.13.8'>Aspettò tuttavia sette giorni secondo il tempo fissato da Samuele. Ma Samuele non arrivava a Gàlgala e il popolo si disperdeva lontano da lui.</verse>
        <verse osisID='1Sam.13.9'>Allora Saul diede ordine: "Preparatemi l`olocausto e i sacrifici di comunione". Quindi offrì l`olocausto.</verse>
        <verse osisID='1Sam.13.10'>Ed ecco, appena ebbe finito di offrire l`olocausto, giunse Samuele e Saul gli uscì incontro per salutarlo.</verse>
        <verse osisID='1Sam.13.11'>Samuele disse subito: "Che hai fatto?". Saul rispose: "Vedendo che il popolo si disperdeva lontano da me e tu non venivi al termine dei giorni fissati, mentre i Filistei si addensavano in Micmas,<note>13, 11. Saul comincia a scontrarsi con Samuele: è il principio della sua rovina.</note></verse>
        <verse osisID='1Sam.13.12'>ho detto: ora scenderanno i Filistei contro di me in Gàlgala mentre io non ho ancora placato il Signore. Perciò mi sono fatto ardito e ho offerto l`olocausto".</verse>
        <verse osisID='1Sam.13.13'>Rispose Samuele a Saul: "Hai agito da stolto, non osservando il comando che il Signore Dio tuo ti aveva imposto, perchè in questa occasione il Signore avrebbe reso stabile il tuo regno su Israele per sempre.</verse>
        <verse osisID='1Sam.13.14'>Ora invece il tuo regno non durerà. Il Signore si è già scelto un uomo secondo il suo cuore e lo costituirà capo del suo popolo, perchè tu non hai osservato quanto ti aveva comandato il Signore".<note>13, 14. Il re ideale sarà Davide, figura del Messia: cfr. At 13, 22-23.</note></verse>
        <verse osisID='1Sam.13.15'>Samuele poi si alzò e salì da Gàlgala per andarsene per la sua strada. Il resto del popolo salì dietro a Saul incontro ai guerrieri e vennero da Gàlgala a Gàbaa di Beniamino; Saul contò la gente che era rimasta con lui: erano seicento uomini.</verse>
        <verse osisID='1Sam.13.16'>Saul e Giònata e la gente rimasta con loro stavano a Gàbaa di Beniamino e i Filistei erano accampati in Micmas.</verse>
        <verse osisID='1Sam.13.17'>Dall`accampamento filisteo uscì una pattuglia d`assalto divisa in tre schiere: una si diresse sulla via di Ofra verso il paese di Suàl;</verse>
        <verse osisID='1Sam.13.18'>un`altra si diresse sulla via di Bet-Coron; la terza schiera si diresse sulla via del confine che sovrasta la valle di Zeboim verso il deserto.</verse>
        <verse osisID='1Sam.13.19'>Allora non si trovava un fabbro in tutto il paese d`Israele: "Perchè - dicevano i Filistei - gli Ebrei non fabbrichino spade o lance".</verse>
        <verse osisID='1Sam.13.20'>Così gli Israeliti dovevano sempre scendere dai Filistei per affilare chi il vomere, chi la zappa, chi la scure o la falce.</verse>
        <verse osisID='1Sam.13.21'>L`affilatura costava due terzi di siclo per i vomeri e le zappe e un terzo l`affilatura delle scuri e dei pungoli.</verse>
        <verse osisID='1Sam.13.22'>Nel giorno della battaglia, in tutta la gente che stava con Saul e Giònata, non si trovò in mano ad alcuno né spada né lancia. Si potè averne solo per Saul e suo figlio Giònata.</verse>
        <verse osisID='1Sam.13.23'>Intanto una guarnigione di Filistei era uscita verso il passo di Micmas.</verse>
      </chapter>
      <chapter osisID='1Sam.14'>
        <verse osisID='1Sam.14.1'>Un giorno Giònata, figlio di Saul, disse al suo scudiero: "Su vieni, portiamoci fino all`appostamento dei Filistei che sta qui di fronte". Ma non disse nulla a suo padre.</verse>
        <verse osisID='1Sam.14.2'>Saul se ne stava al limitare di Gàbaa sotto il melograno che si trova in Migron; la sua gente era di circa seicento uomini.</verse>
        <verse osisID='1Sam.14.3'>Achia figlio di Achitub, fratello di Icabod, figlio di Finees, figlio di Eli, sacerdote del Signore in Silo, portava l` efod e il popolo non sapeva che Giònata era andato.</verse>
        <verse osisID='1Sam.14.4'>Tra i varchi per i quali Giònata cercava di passare, puntando sull`appostamento dei Filistei, era una sporgenza rocciosa da una parte e una sporgenza rocciosa dall`altra parte: una si chiamava Bozez, l`altra Sene.</verse>
        <verse osisID='1Sam.14.5'>Una delle rocce sporgenti era di fronte a Micmas a settentrione, l`altra era di fronte a Gàbaa a meridione.</verse>
        <verse osisID='1Sam.14.6'>Giònata disse allo scudiero: "Su, vieni, passiamo all`appostamento di questi non circoncisi; forse il Signore ci aiuterà, perchè non è difficile per il Signore salvare con molti o con pochi".</verse>
        <verse osisID='1Sam.14.7'>Lo scudiero gli rispose: "Fà quanto hai in animo. Avvìati e và! Eccomi con te: come il tuo cuore, così è il mio".</verse>
        <verse osisID='1Sam.14.8'>Allora Giònata disse: "Ecco, noi passeremo verso questi uomini e ci mostreremo loro.</verse>
        <verse osisID='1Sam.14.9'>Se ci diranno: Fermatevi finchè veniamo a raggiungervi, restiamo in basso e non saliamo da loro.</verse>
        <verse osisID='1Sam.14.10'>Se invece ci diranno: Venite su da noi!, saliamo, perchè il Signore ce li ha messi nelle mani e questo sarà per noi il segno".</verse>
        <verse osisID='1Sam.14.11'>Quindi i due si lasciarono scorgere dall`appostamento filisteo e i Filistei dissero: "Ecco gli Ebrei che escono dalle caverne dove si erano nascosti".</verse>
        <verse osisID='1Sam.14.12'>Poi gli uomini della guarnigione dissero a Giònata e al suo scudiero: "Salite da noi, che abbiamo qualche cosa da dirvi!". Giònata allora disse al suo scudiero: "Sali dopo di me, perchè il Signore li ha messi nelle mani di Israele".</verse>
        <verse osisID='1Sam.14.13'>Giònata saliva aiutandosi con le mani e con i piedi e lo scudiero lo seguiva; quelli cadevano davanti a Giònata e, dietro, lo scudiero li finiva.</verse>
        <verse osisID='1Sam.14.14'>Questa fu la prima strage nella quale Giònata e il suo scudiero colpirono una ventina di uomini, in circa mezzo ingero di campo.</verse>
        <verse osisID='1Sam.14.15'>Si sparse così il terrore nell`accampamento, nella regione e in tutto il popolo. Anche la guarnigione e i suoi uomini d`assalto furono atterriti e la terra tremò e ci fu un terrore divino.</verse>
        <verse osisID='1Sam.14.16'>Le vedette di Saul che stavano in Gàbaa di Beniamino guardarono e videro la moltitudine che fuggiva qua e là.</verse>
        <verse osisID='1Sam.14.17'>Allora Saul ordinò alla gente che era con lui: "Su, cercate e indagate chi sia partito da noi". Cercarono ed ecco non c`erano né Giònata né il suo scudiero.</verse>
        <verse osisID='1Sam.14.18'>Saul disse ad Achia: "Avvicina l` efod! " - egli infatti allora portava l` efod davanti agli Israeliti -.<note>14, 18. L'efod qui è una specie di borsa con due pietre che decidevano l'alternativa proposta.</note></verse>
        <verse osisID='1Sam.14.19'>Mentre Saul parlava al sacerdote, il tumulto che era sorto nel campo filisteo andava propagandosi e crescendo. Saul disse al sacerdote: "Ritira la mano".<note>14, 19. Saul ferma l'estrazione della sorte e dà inizio alla battaglia senza consultare Dio.</note></verse>
        <verse osisID='1Sam.14.20'>A loro volta Saul e la gente che era con lui alzarono grida e mossero all`attacco, ma ecco trovarono che la spada dell`uno si rivolgeva contro l`altro in una confusione molto grande.</verse>
        <verse osisID='1Sam.14.21'>Anche quegli Ebrei che erano con i Filistei da qualche tempo e che erano saliti con loro all`accampamento, si voltarono, per mettersi con Israele che era là con Saul e Giònata.<note>14, 21. Col nome di Ebrei forse qui si indicano i nomadi chiamati in antichi documenti Hapiru, che erano reclutati come mercenari.</note></verse>
        <verse osisID='1Sam.14.22'>Inoltre anche tutti gli Israeliti che si erano nascosti sulle montagne di Efraim, quando seppero che i Filistei erano in fuga, si unirono a inseguirli e batterli.</verse>
        <verse osisID='1Sam.14.23'>Così il Signore in quel giorno salvò Israele e la battaglia si estese fino a Bet-Aven.</verse>
        <verse osisID='1Sam.14.24'>Gli Israeliti erano sfiniti in quel giorno e Saul impose questo giuramento a tutto il popolo: "Maledetto chiunque gusterà cibo prima di sera, prima che io mi sia vendicato dei miei nemici". E nessuno del popolo gustò cibo.</verse>
        <verse osisID='1Sam.14.25'>Tutta la gente passò per una selva dove c`erano favi di miele sul suolo.</verse>
        <verse osisID='1Sam.14.26'>Il popolo passò per la selva ed ecco si vedeva colare il miele, ma nessuno stese la mano e la portò alla bocca, perchè il popolo temeva il giuramento.</verse>
        <verse osisID='1Sam.14.27'>Ma Giònata non aveva saputo che suo padre aveva fatto giurare il popolo, quindi allungò la punta del bastone che teneva in mano e la intinse nel favo di miele, poi riportò la mano alla bocca e i suoi occhi si rischiararono.</verse>
        <verse osisID='1Sam.14.28'>Uno del gruppo s`affrettò a dire: "Tuo padre ha fatto fare questo solenne giuramento al popolo: Maledetto chiunque toccherà cibo quest`oggi!, sebbene il popolo fosse sfinito".</verse>
        <verse osisID='1Sam.14.29'>Rispose Giònata: "Mio padre vuol rovinare il paese! Guardate come si sono rischiarati i miei occhi, perchè ho gustato un poco di questo miele.</verse>
        <verse osisID='1Sam.14.30'>Dunque se il popolo avesse mangiato oggi qualche cosa dei viveri presi ai nemici, quanto maggiore sarebbe stata ora la rotta dei Filistei!".</verse>
        <verse osisID='1Sam.14.31'>In quel giorno percossero i Filistei da Micmas fino ad Aialon e il popolo era sfinito.</verse>
        <verse osisID='1Sam.14.32'>Quelli del popolo si gettarono sulla preda e presero pecore, buoi e vitelli e li macellarono e li mangiarono con il sangue.</verse>
        <verse osisID='1Sam.14.33'>La cosa fu annunziata a Saul: "Ecco il popolo pecca contro il Signore, mangiando con il sangue". Rispose: "Avete prevaricato! Rotolate subito qui una grande pietra".</verse>
        <verse osisID='1Sam.14.34'>Allora Saul soggiunse: "Passate tra il popolo e dite a tutti: Ognuno conduca qua il suo bue e il suo montone e li macelli su questa pietra, poi mangiatene; così non peccherete contro il Signore, mangiando le carni con il sangue". In quella notte ogni uomo del popolo condusse a mano ciò che aveva e là lo macellò.</verse>
        <verse osisID='1Sam.14.35'>Saul innalzò un altare al Signore. Fu questo il primo altare che egli edificò al Signore.</verse>
        <verse osisID='1Sam.14.36'>Quindi Saul disse: "Scendiamo dietro i Filistei questa notte stessa e deprediamoli fino al mattino e non lasciamo scampare uno solo di loro". Gli risposero: "Fà quanto ti sembra bene". Ma il sacerdote disse: "Accostiamoci qui a Dio".</verse>
        <verse osisID='1Sam.14.37'>Saul dunque interrogò Dio: "Devo scendere dietro i Filistei? Li consegnerai in mano di Israele?". Ma quel giorno non gli rispose.<note>14, 37. Il silenzio dimostra che Dio è stato offeso ed è necessario scoprire qual è il peccato, per espiarlo.</note></verse>
        <verse osisID='1Sam.14.38'>Allora Saul disse: "Accostatevi qui voi tutti capi del popolo. Cercate ed esaminate da chi sia stato commesso oggi il peccato,</verse>
        <verse osisID='1Sam.14.39'>perchè per la vita del Signore salvatore d`Israele certamente costui morirà, anche se si tratta di Giònata mio figlio". Ma nessuno del popolo gli rispose.</verse>
        <verse osisID='1Sam.14.40'>Perciò disse a tutto Israele: "Voi state da una parte: io e mio figlio Giònata staremo dall`altra". Il popolo rispose a Saul: "Fà quanto ti sembra bene".</verse>
        <verse osisID='1Sam.14.41'>Saul parlò al Signore: "Dio d`Israele, fà conoscere l`innocente". Furono designati Giònata e Saul e il popolo restò libero.</verse>
        <verse osisID='1Sam.14.42'>Saul soggiunse: "Tirate a sorte tra me e mio figlio Giònata". Fu sorteggiato Giònata.</verse>
        <verse osisID='1Sam.14.43'>Saul disse a Giònata: "Narrami quello che hai fatto". Giònata raccontò: "Realmente ho assaggiato un pò di miele con la punta del bastone che avevo in mano. Ecco, morirò".</verse>
        <verse osisID='1Sam.14.44'>Saul disse: "Faccia Dio a me questo e anche di peggio, se non andrai a morte, Giònata!".</verse>
        <verse osisID='1Sam.14.45'>Ma il popolo disse a Saul: "Dovrà forse morire Giònata che ha ottenuto questa grande vittoria in Israele? Non sia mai! Per la vita del Signore, non cadrà a terra un capello del suo capo, perchè in questo giorno egli ha agito con Dio". Così il popolo salvò Giònata che non fu messo a morte.</verse>
        <verse osisID='1Sam.14.46'>Saul cessò dall`inseguire i Filistei e questi raggiunsero il loro paese.</verse>
        <verse osisID='1Sam.14.47'>Saul si assicurò il regno su Israele e mosse contro tutti i nemici all`intorno: contro Moab e gli Ammoniti, contro Edom e i re di Zoba e i Filistei e dovunque si volgeva aveva successo.</verse>
        <verse osisID='1Sam.14.48'>Compì imprese brillanti, battè gli Amaleciti e liberò Israele dalle mani degli oppressori.</verse>
        <verse osisID='1Sam.14.49'>Figli di Saul furono Giònata, Isbaal e Malkisùa; le sue due figlie si chiamavano Merab la maggiore e Mikal la più piccola.</verse>
        <verse osisID='1Sam.14.50'>La moglie di Saul si chiamava Achinòam, figlia di Achimaaz. Il capo delle sue milizie si chiamava Abner figlio di Ner, zio di Saul.</verse>
        <verse osisID='1Sam.14.51'>Kis padre di Saul e Ner padre di Abner erano figli di Abiè l.</verse>
        <verse osisID='1Sam.14.52'>Durante tutto il tempo di Saul vi fu guerra aperta con i Filistei; se Saul scorgeva un uomo valente o un giovane coraggioso, lo prendeva al suo seguito.</verse>
      </chapter>
      <chapter osisID='1Sam.15'>
        <verse osisID='1Sam.15.1'>Samuele disse a Saul: "Il Signore ha inviato me per consacrarti re sopra Israele suo popolo. Ora ascolta la voce del Signore.</verse>
        <verse osisID='1Sam.15.2'>Così dice il Signore degli eserciti: Ho considerato ciò che ha fatto Amalek a Israele, ciò che gli ha fatto per via, quando usciva dall`Egitto.<note>15, 2. cfr. Es 17, 8-16. cfr. Dt 25, 17-19.</note></verse>
        <verse osisID='1Sam.15.3'>Và dunque e colpisci Amalek e vota allo sterminio quanto gli appartiene, non lasciarti prendere da compassione per lui, ma uccidi uomini e donne, bambini e lattanti, buoi e pecore, cammelli e asini".<note>15, 3. cfr. Gs 6, 17.</note></verse>
        <verse osisID='1Sam.15.4'>Saul convocò il popolo e passò in rassegna le truppe in Telaìm: erano duecentomila fanti e diecimila uomini di Giuda.</verse>
        <verse osisID='1Sam.15.5'>Saul venne alla città di Amalek e tese un`imboscata nella valle.</verse>
        <verse osisID='1Sam.15.6'>Disse inoltre Saul ai Keniti: "Andate via, ritiratevi dagli Amaleciti prima che vi travolga insieme con loro, poiché avete usato benevolenza con tutti gli Israeliti, quando uscivano dall`Egitto". I Keniti si ritirarono da Amalek.<note>15, 6. cfr. Nm 10, 29-32.</note></verse>
        <verse osisID='1Sam.15.7'>Saul colpì Amalek da Avila procedendo verso Sur, che è di fronte all`Egitto.</verse>
        <verse osisID='1Sam.15.8'>Egli prese vivo Agag, re di Amalek, e passò a fil di spada tutto il popolo.</verse>
        <verse osisID='1Sam.15.9'>Ma Saul e il popolo risparmiarono Agag e il meglio del bestiame minuto e grosso, gli animali grassi e gli agnelli, cioè tutto il meglio, e non vollero sterminarli; invece votarono allo sterminio tutto il bestiame scadente e patito.</verse>
        <verse osisID='1Sam.15.10'>Allora fu rivolta a Samuele questa parola del Signore:</verse>
        <verse osisID='1Sam.15.11'>Mi pento di aver costituito Saul re, perchè si è allontanato da me e non ha messo in pratica la mia parola". Samuele rimase turbato e alzò grida al Signore tutta la notte.</verse>
        <verse osisID='1Sam.15.12'>Al mattino presto Samuele si alzò per andare incontro a Saul, ma fu annunziato a Samuele: "Saul è andato a Carmel, ed ecco si è fatto costruire un trofeo, poi è tornato passando altrove ed è sceso a Gàlgala".</verse>
        <verse osisID='1Sam.15.13'>Samuele raggiunse Saul e Saul gli disse: "Benedetto tu davanti al Signore; ho eseguito gli ordini del Signore".</verse>
        <verse osisID='1Sam.15.14'>Rispose Samuele: "Ma che è questo belar di pecore, che mi giunge all`orecchio, e questi muggiti d`armento che odo?".</verse>
        <verse osisID='1Sam.15.15'>Disse Saul: "Li hanno condotti qui dagli Amaleciti, come il meglio del bestiame grosso e minuto, che il popolo ha risparmiato per sacrificarli al Signore, tuo Dio. Il resto l`abbiamo votato allo sterminio".<note>15, 15. Decisione arbitraria nella esecuzione dell'anatema o sterminio.</note></verse>
        <verse osisID='1Sam.15.16'>Rispose Samuele a Saul: "Basta! Lascia che ti annunzi ciò che il Signore mi ha rivelato questa notte". E Saul gli disse: "Parla!".</verse>
        <verse osisID='1Sam.15.17'>Samuele cominciò: "Non sei tu capo delle tribù d`Israele, benchè piccolo ai tuoi stessi occhi? Non ti ha forse il Signore consacrato re d`Israele?</verse>
        <verse osisID='1Sam.15.18'>Il Signore ti aveva mandato per una spedizione e aveva detto: Và, vota allo sterminio quei peccatori di Amaleciti, combattili finchè non li avrai distrutti.</verse>
        <verse osisID='1Sam.15.19'>Perchè dunque non hai ascoltato la voce del Signore e ti sei attaccato al bottino e hai fatto il male agli occhi del Signore?".</verse>
        <verse osisID='1Sam.15.20'>Saul insistè con Samuele: "Ma io ho obbedito alla parola del Signore, ho fatto la spedizione che il Signore mi ha ordinato, ho condotto Agag re di Amalek e ho sterminato gli Amaleciti.</verse>
        <verse osisID='1Sam.15.21'>Il popolo poi ha preso dal bottino pecore e armenti, primizie di ciò che è votato allo sterminio per sacrificare al Signore tuo Dio in Gàlgala".</verse>
        <verse osisID='1Sam.15.22'>Samuele esclamò: "Il Signore forse gradisce gli olocausti e i sacrifici come obbedire alla voce del Signore? Ecco, l`obbedire è meglio del sacrificio, l`essere docili è più del grasso degli arieti.<note>15, 22. E' un principio della vera religione, inculcato soprattutto dai profeti.</note></verse>
        <verse osisID='1Sam.15.23'>poiché peccato di divinazione è la ribellione, e iniquità e terafim l`insubordinazione. Perchè hai rigettato la parola del Signore, Egli ti ha rigettato come re".<note>15, 23. I terafim sono idoletti domestici; qui equivale a 'idolatria'.</note></verse>
        <verse osisID='1Sam.15.24'>Saul disse allora a Samuele: "Ho peccato per avere trasgredito il comando del Signore e i tuoi ordini, mentre ho temuto il popolo e ho ascoltato la sua voce.</verse>
        <verse osisID='1Sam.15.25'>Ma ora, perdona il mio peccato e ritorna con me, perchè mi prostri al Signore".</verse>
        <verse osisID='1Sam.15.26'>Ma Samuele rispose a Saul: "Non posso ritornare con te, perchè tu stesso hai rigettato la parola del Signore e il Signore ti ha rigettato perchè tu non sia più re sopra Israele".</verse>
        <verse osisID='1Sam.15.27'>Samuele si voltò per andarsene ma Saul gli afferrò un lembo del mantello, che si strappò.</verse>
        <verse osisID='1Sam.15.28'>Samuele gli disse: "Il Signore ha strappato da te il regno d`Israele e l`ha dato ad un altro migliore di te.</verse>
        <verse osisID='1Sam.15.29'>D`altra parte la Gloria di Israele non mentisce né può ricredersi, perchè Egli non è uomo per ricredersi".</verse>
        <verse osisID='1Sam.15.30'>Saul disse: "Ho peccato sì, ma onorami davanti agli anziani del mio popolo e davanti a Israele; ritorna con me perchè mi prostri al Signore tuo Dio".</verse>
        <verse osisID='1Sam.15.31'>Samuele ritornò con Saul e questi si prostrò al Signore.</verse>
        <verse osisID='1Sam.15.32'>Poi Samuele disse: "Conducetemi Agag, re di Amalek". Agag avanzò verso di lui tutto tremante, dicendo: "Certo è passata l`amarezza della morte!".</verse>
        <verse osisID='1Sam.15.33'>Samuele l`apostrofò: "Come la tua spada ha privato di figli le donne, così tra le donne sarà privata di figli tua madre". E Samuele trafisse Agag davanti al Signore in Gàlgala.</verse>
        <verse osisID='1Sam.15.34'>Samuele andò quindi a Rama e Saul salì a casa sua a Gàbaa di Saul.</verse>
        <verse osisID='1Sam.15.35'>né Samuele tornò a rivedere Saul fino al giorno della sua morte, ma Samuele piangeva per Saul, perchè il Signore si era pentito di aver fatto regnare Saul su Israele.</verse>
      </chapter>
      <chapter osisID='1Sam.16'>
        <verse osisID='1Sam.16.1'>E il Signore disse a Samuele: "Fino a quando piangerai su Saul, mentre io l`ho ripudiato perchè non regni su Israele? Riempi di olio il tuo corno e parti. Ti ordino di andare da Iesse il Betlemmita, perchè tra i suoi figli mi sono scelto un re".</verse>
        <verse osisID='1Sam.16.2'>Samuele rispose: "Come posso andare? Saul lo verrà a sapere e mi ucciderà". Il Signore soggiunse: "Prenderai con te una giovenca e dirai: Sono venuto per sacrificare al Signore.</verse>
        <verse osisID='1Sam.16.3'>Inviterai quindi Iesse al sacrificio. Allora io ti indicherò quello che dovrai fare e tu ungerai colui che io ti dirò".</verse>
        <verse osisID='1Sam.16.4'>Samuele fece quello che il Signore gli aveva comandato e venne a Betlemme; gli anziani della città gli vennero incontro trepidanti e gli chiesero: "E` di buon augurio la tua venuta?".</verse>
        <verse osisID='1Sam.16.5'>Rispose: "E` di buon augurio. Sono venuto per sacrificare al Signore. Provvedete a purificarvi, poi venite con me al sacrificio". Fece purificare anche Iesse e i suoi figli e li invitò al sacrificio.</verse>
        <verse osisID='1Sam.16.6'>Quando furono entrati, egli osservò Eliab e chiese: "E` forse davanti al Signore il suo consacrato?".</verse>
        <verse osisID='1Sam.16.7'>Il Signore rispose a Samuele: "Non guardare al suo aspetto né all`imponenza della sua statura. Io l`ho scartato, perchè io non guardo ciò che guarda l`uomo. L`uomo guarda l`apparenza, il Signore guarda il cuore".</verse>
        <verse osisID='1Sam.16.8'>Iesse fece allora venire Abìnadab e lo presentò a Samuele, ma questi disse: "Nemmeno su costui cade la scelta del Signore".</verse>
        <verse osisID='1Sam.16.9'>Iesse fece passare Samma e quegli disse: "Nemmeno su costui cade la scelta del Signore".</verse>
        <verse osisID='1Sam.16.10'>Iesse presentò a Samuele i suoi sette figli e Samuele ripetè a Iesse: "Il Signore non ha scelto nessuno di questi".</verse>
        <verse osisID='1Sam.16.11'>Samuele chiese a Iesse: "Sono qui tutti i giovani?". Rispose Iesse: "Rimane ancora il più piccolo che ora sta a pascolare il gregge". Samuele ordinò a Iesse: "Manda a prenderlo, perchè non ci metteremo a tavola prima che egli sia venuto qui".</verse>
        <verse osisID='1Sam.16.12'>Lo mandò a chiamare e lo fece venire. Era fulvo, con begli occhi e gentile di aspetto. Disse il Signore: "Alzati e ungilo: è lui!".</verse>
        <verse osisID='1Sam.16.13'>Samuele prese il corno dell`olio e lo consacrò con l`unzione in mezzo ai suoi fratelli, e lo spirito del Signore si posò su Davide da quel giorno in poi. Samuele si alzò e tornò a Rama.</verse>
        <verse osisID='1Sam.16.14'>Lo spirito del Signore si era ritirato da Saul ed egli veniva atterrito da uno spirito cattivo, da parte del Signore.<note>16, 14. Gli Ebrei riferivano ogni avvenimento direttamente a Dio.</note></verse>
        <verse osisID='1Sam.16.15'>Allora i servi di Saul gli dissero: "Vedi, un cattivo spirito sovrumano ti turba.</verse>
        <verse osisID='1Sam.16.16'>Comandi il signor nostro ai ministri che gli stanno intorno e noi cercheremo un uomo abile a suonare la cetra. Quando il sovrumano spirito cattivo ti investirà, quegli metterà mano alla cetra e ti sentirai meglio".</verse>
        <verse osisID='1Sam.16.17'>Saul rispose ai ministri: "Ebbene cercatemi un uomo che suoni bene e fatelo venire da me".</verse>
        <verse osisID='1Sam.16.18'>Rispose uno dei giovani: "Ecco, ho visto il figlio di Iesse il Betlemmita: egli sa suonare ed è forte e coraggioso, abile nelle armi, saggio di parole, di bell`aspetto e il Signore è con lui".</verse>
        <verse osisID='1Sam.16.19'>Saul mandò messaggeri a Iesse con quest`invito: "Mandami Davide tuo figlio, quello che sta con il gregge".</verse>
        <verse osisID='1Sam.16.20'>Iesse preparò un asino e provvide pane e un otre di vino e un capretto, affidò tutto a Davide suo figlio e lo inviò a Saul.</verse>
        <verse osisID='1Sam.16.21'>Davide giunse da Saul e cominciò a stare alla sua presenza. Saul gli si affezionò molto e Davide divenne suo scudiero.</verse>
        <verse osisID='1Sam.16.22'>E Saul mandò a dire a Iesse: "Rimanga Davide con me, perchè ha trovato grazia ai miei occhi".</verse>
        <verse osisID='1Sam.16.23'>Quando dunque lo spirito sovrumano investiva Saul, Davide prendeva in mano la cetra e suonava: Saul si calmava e si sentiva meglio e lo spirito cattivo si ritirava da lui.</verse>
      </chapter>
      <chapter osisID='1Sam.17'>
        <verse osisID='1Sam.17.1'>I Filistei radunarono di nuovo l`esercito per la guerra e si ammassarono a Soco di Giuda e si accamparono tra Soco e Azeka, a Efes-Dammìm.</verse>
        <verse osisID='1Sam.17.2'>Anche Saul e gli Israeliti si radunarono e si accamparono nella valle del Terebinto e si schierarono a battaglia di fronte ai Filistei.</verse>
        <verse osisID='1Sam.17.3'>I Filistei stavano sul monte da una parte e Israele sul monte dall`altra parte e in mezzo c`era la valle.</verse>
        <verse osisID='1Sam.17.4'>Dall`accampamento dei Filistei uscì un campione, chiamato Golia, di Gat; era alto sei cubiti e un palmo.<note>17, 4. Alto circa 3m., Golia indossa una corazza pesante circa 60kg. E una lancia di circa 6kg. cfr 2 Sam 21, 16-22.</note></verse>
        <verse osisID='1Sam.17.5'>Aveva in testa un elmo di bronzo ed era rivestito di una corazza a piastre, il cui peso era di cinquemila sicli di bronzo.</verse>
        <verse osisID='1Sam.17.6'>Portava alle gambe schinieri di bronzo e un giavellotto di bronzo tra le spalle.</verse>
        <verse osisID='1Sam.17.7'>L`asta della sua lancia era come un subbio di tessitori e la lama dell`asta pesava seicento sicli di ferro; davanti a lui avanzava il suo scudiero.</verse>
        <verse osisID='1Sam.17.8'>Egli si fermò davanti alle schiere d`Israele e gridò loro: "Perchè siete usciti e vi siete schierati a battaglia? Non sono io Filisteo e voi servi di Saul? Scegliete un uomo tra di voi che scenda contro di me.</verse>
        <verse osisID='1Sam.17.9'>Se sarà capace di combattere con me e mi abbatterà, noi saremo vostri schiavi. Se invece prevarrò io su di lui e lo abbatterò, sarete voi nostri schiavi e sarete soggetti a noi".</verse>
        <verse osisID='1Sam.17.10'>Il Filisteo aggiungeva: "Io ho lanciato oggi una sfida alle schiere d`Israele. Datemi un uomo e combatteremo insieme".</verse>
        <verse osisID='1Sam.17.11'>Saul e tutto Israele udirono le parole del Filisteo; ne rimasero colpiti ed ebbero grande paura.</verse>
        <verse osisID='1Sam.17.12'>Davide era figlio di un Efratita da Betlemme di Giuda chiamato Iesse, che aveva otto figli. Al tempo di Saul, quest`uomo era anziano e avanti negli anni.</verse>
        <verse osisID='1Sam.17.13'>I tre figli maggiori di Iesse erano andati con Saul in guerra. Di questi tre figli, che erano andati in guerra, il maggiore si chiamava Eliab, il secondo Abinadab, il terzo Samma.</verse>
        <verse osisID='1Sam.17.14'>Davide era ancor giovane quando i tre maggiori erano partiti dietro Saul.</verse>
        <verse osisID='1Sam.17.15'>Egli andava e veniva dal seguito di Saul e badava al gregge di suo padre in Betlemme.</verse>
        <verse osisID='1Sam.17.16'>Il Filisteo avanzava mattina e sera; continuò per quaranta giorni a presentarsi.</verse>
        <verse osisID='1Sam.17.17'>Ora Iesse disse a Davide suo figlio: "Prendi su per i tuoi fratelli questa misura di grano tostato e questi dieci pani e portali in fretta ai tuoi fratelli nell`accampamento.</verse>
        <verse osisID='1Sam.17.18'>Al capo di migliaia porterai invece queste dieci forme di cacio. Informati della salute dei tuoi fratelli e prendi la loro paga.<note>17, 18. Sarà la prova della missione compiuta.</note></verse>
        <verse osisID='1Sam.17.19'>Saul con essi e tutto l`esercito di Israele sono nella valle del Terebinto a combattere contro i Filistei".</verse>
        <verse osisID='1Sam.17.20'>Davide si alzò di buon mattino: lasciò il gregge alla cura di un guardiano, prese la roba e partì come gli aveva ordinato Iesse. Arrivò all`accampamento quando le truppe uscivano per schierarsi e lanciavano il grido di guerra.</verse>
        <verse osisID='1Sam.17.21'>Si disposero in ordine Israele e i Filistei: schiera contro schiera.</verse>
        <verse osisID='1Sam.17.22'>Davide si tolse il fardello e l`affidò al custode dei bagagli, poi corse tra le file e domandò ai suoi fratelli se stavano bene.</verse>
        <verse osisID='1Sam.17.23'>Mentre egli parlava con loro, ecco il campione, chiamato Golia, il Filisteo di Gat, uscì dalle schiere filistee e tornò a dire le sue solite parole e Davide le intese.</verse>
        <verse osisID='1Sam.17.24'>Tutti gli Israeliti, quando lo videro, fuggirono davanti a lui ed ebbero grande paura.</verse>
        <verse osisID='1Sam.17.25'>Ora un Israelita disse: "Vedete quest`uomo che avanza? Viene a sfidare Israele. Chiunque lo abbatterà, il re lo colmerà di ricchezze, gli darà in moglie sua figlia ed esenterà la casa di suo padre da ogni gravame in Israele".</verse>
        <verse osisID='1Sam.17.26'>Davide domandava agli uomini che stavano attorno a lui: "Che faranno dunque all`uomo che eliminerà questo Filisteo e farà cessare la vergogna da Israele? E chi è mai questo Filisteo non circonciso per insultare le schiere del Dio vivente?".</verse>
        <verse osisID='1Sam.17.27'>Tutti gli rispondevano la stessa cosa: "Così e così si farà all`uomo che lo eliminerà".</verse>
        <verse osisID='1Sam.17.28'>Lo sentì Eliab, suo fratello maggiore, mentre parlava con gli uomini, ed Eliab si irritò con Davide e gli disse: "Ma perchè sei venuto giù e a chi hai lasciato quelle poche pecore nel deserto? Io conosco la tua boria e la malizia del tuo cuore: tu sei venuto per vedere la battaglia".</verse>
        <verse osisID='1Sam.17.29'>Davide rispose: "Che ho dunque fatto? Non si può fare una domanda?".</verse>
        <verse osisID='1Sam.17.30'>Si allontanò da lui, si rivolse a un altro e fece la stessa domanda e tutti gli diedero la stessa risposta.</verse>
        <verse osisID='1Sam.17.31'>Sentendo le domande che faceva Davide, pensarono di riferirle a Saul e questi lo fece venire a sè.</verse>
        <verse osisID='1Sam.17.32'>Davide disse a Saul: "Nessuno si perda d`animo a causa di costui. Il tuo servo andrà a combattere con questo Filisteo".</verse>
        <verse osisID='1Sam.17.33'>Saul rispose a Davide: "Tu non puoi andare contro questo Filisteo a batterti con lui: tu sei un ragazzo e costui è uomo d`armi fin dalla sua giovinezza".</verse>
        <verse osisID='1Sam.17.34'>Ma Davide disse a Saul: "Il tuo servo custodiva il gregge di suo padre e veniva talvolta un leone o un orso a portar via una pecora dal gregge.</verse>
        <verse osisID='1Sam.17.35'>Allora lo inseguivo, lo abbattevo e strappavo la preda dalla sua bocca. Se si rivoltava contro di me, l`afferravo per le mascelle, l`abbattevo e lo uccidevo.</verse>
        <verse osisID='1Sam.17.36'>Il tuo servo ha abbattuto il leone e l`orso. Codesto Filisteo non circonciso farà la stessa fine di quelli, perchè ha insultato le schiere del Dio vivente".</verse>
        <verse osisID='1Sam.17.37'>Davide aggiunse: "Il Signore che mi ha liberato dalle unghie del leone e dalle unghie dell`orso, mi libererà anche dalle mani di questo Filisteo". Saul rispose a Davide: "Ebbene và e il Signore sia con te".</verse>
        <verse osisID='1Sam.17.38'>Saul rivestì Davide della sua armatura, gli mise in capo un elmo di bronzo e gli fece indossare la corazza.</verse>
        <verse osisID='1Sam.17.39'>Poi Davide cinse la spada di lui sopra l`armatura, ma cercò invano di camminare, perchè non aveva mai provato. Allora Davide disse a Saul: "Non posso camminare con tutto questo, perchè non sono abituato". E Davide se ne liberò.</verse>
        <verse osisID='1Sam.17.40'>Poi prese in mano il suo bastone, si scelse cinque ciottoli lisci dal torrente e li pose nel suo sacco da pastore che gli serviva da bisaccia; prese ancora in mano la fionda e mosse verso il Filisteo.</verse>
        <verse osisID='1Sam.17.41'>Il Filisteo avanzava passo passo, avvicinandosi a Davide, mentre il suo scudiero lo precedeva.</verse>
        <verse osisID='1Sam.17.42'>Il Filisteo scrutava Davide e, quando lo vide bene, ne ebbe disprezzo, perchè era un ragazzo, fulvo di capelli e di bell`aspetto.</verse>
        <verse osisID='1Sam.17.43'>Il Filisteo gridò verso Davide: "Sono io forse un cane, perchè tu venga a me con un bastone?". E quel Filisteo maledisse Davide in nome dei suoi dei.</verse>
        <verse osisID='1Sam.17.44'>Poi il Filisteo gridò a Davide: "Fatti avanti e darò le tue carni agli uccelli del cielo e alle bestie selvatiche".</verse>
        <verse osisID='1Sam.17.45'>Davide rispose al Filisteo: "Tu vieni a me con la spada, con la lancia e con l`asta. Io vengo a te nel nome del Signore degli eserciti, Dio delle schiere d`Israele, che tu hai insultato.</verse>
        <verse osisID='1Sam.17.46'>In questo stesso giorno, il Signore ti farà cadere nelle mie mani. Io ti abbatterò e staccherò la testa dal tuo corpo e getterò i cadaveri dell`esercito filisteo agli uccelli del cielo e alle bestie selvatiche; tutta la terra saprà che vi è un Dio in Israele.</verse>
        <verse osisID='1Sam.17.47'>Tutta questa moltitudine saprà che il Signore non salva per mezzo della spada o della lancia, perchè il Signore è arbitro della lotta e vi metterà certo nelle nostre mani".</verse>
        <verse osisID='1Sam.17.48'>Appena il Filisteo si mosse avvicinandosi incontro a Davide, questi corse prontamente al luogo del combattimento incontro al Filisteo.</verse>
        <verse osisID='1Sam.17.49'>Davide cacciò la mano nella bisaccia, ne trasse una pietra, la lanciò con la fionda e colpì il Filisteo in fronte. La pietra s`infisse nella fronte di lui che cadde con la faccia a terra.</verse>
        <verse osisID='1Sam.17.50'>Così Davide ebbe il sopravvento sul Filisteo con la fionda e con la pietra e lo colpì e uccise, benchè Davide non avesse spada.</verse>
        <verse osisID='1Sam.17.51'>Davide fece un salto e fu sopra il Filisteo, prese la sua spada, la sguainò e lo uccise, poi con quella gli tagliò la testa. I Filistei videro che il loro eroe era morto e si diedero alla fuga.</verse>
        <verse osisID='1Sam.17.52'>Si levarono allora gli uomini d`Israele e di Giuda alzando il grido di guerra e inseguirono i Filistei fin presso Gat e fino alle porte di Accaron. I Filistei caddero e lasciarono i loro cadaveri lungo la via fino a Saaràim, fino a Gat e fino ad Accaron.</verse>
        <verse osisID='1Sam.17.53'>Quando gli Israeliti furono di ritorno dall`inseguimento dei Filistei, saccheggiarono il loro campo.</verse>
        <verse osisID='1Sam.17.54'>Davide prese la testa del Filisteo e la portò a Gerusalemme. Le armi di lui invece le pose nella sua tenda.<note>17, 54. Notizia anticipata; per la conquista di Gerusalemme cfr 2 Sam 5, 6-9.</note></verse>
        <verse osisID='1Sam.17.55'>Saul, mentre guardava Davide uscire incontro al Filisteo, aveva chiesto ad Abner capo delle milizie: "Abner, di chi è figlio questo giovane?". Rispose Abner: "Per la tua vita, o re, non lo so".</verse>
        <verse osisID='1Sam.17.56'>Il re soggiunse: "Chiedi tu di chi sia figlio quel giovinetto".</verse>
        <verse osisID='1Sam.17.57'>Quando Davide tornò dall`uccisione del Filisteo, Abner lo prese e lo condusse davanti a Saul mentre aveva ancora in mano la testa del Filisteo.</verse>
        <verse osisID='1Sam.17.58'>Saul gli chiese: "Di chi sei figlio, giovane?". Rispose Davide: "Di Iesse il Betlemmita, tuo servo".</verse>
      </chapter>
      <chapter osisID='1Sam.18'>
        <verse osisID='1Sam.18.1'>Quando Davide ebbe finito di parlare con Saul, l`anima di Giònata s`era già talmente legata all`anima di Davide, che Giònata lo amò come se stesso.</verse>
        <verse osisID='1Sam.18.2'>Saul in quel giorno lo prese con sè e non lo lasciò tornare a casa di suo padre.</verse>
        <verse osisID='1Sam.18.3'>Giònata strinse con Davide un patto, perchè lo amava come se stesso.<note>18, 3. E' il primo esempio biblico di amicizia fedelissima.</note></verse>
        <verse osisID='1Sam.18.4'>Giònata si tolse il mantello che indossava e lo diede a Davide e vi aggiunse i suoi abiti, la sua spada, il suo arco e la cintura.</verse>
        <verse osisID='1Sam.18.5'>Davide riusciva in tutti gli incarichi che Saul gli affidava, così che Saul lo pose al comando dei guerrieri ed era gradito a tutto il popolo e anche ai ministri di Saul.</verse>
        <verse osisID='1Sam.18.6'>Al loro rientrare, mentre Davide tornava dall`uccisione del Filisteo, uscirono le donne da tutte le città d`Israele a cantare e a danzare incontro al re Saul, accompagnandosi con i timpani, con grida di gioia e con sistri.</verse>
        <verse osisID='1Sam.18.7'>Le donne danzavano e cantavano alternandosi: "Saul ha ucciso i suoi mille, Davide i suoi diecimila".</verse>
        <verse osisID='1Sam.18.8'>Saul ne fu molto irritato e gli parvero cattive quelle parole. Diceva: "Hanno dato a Davide diecimila, a me ne hanno dato mille. Non gli manca altro che il regno".</verse>
        <verse osisID='1Sam.18.9'>Così da quel giorno in poi Saul si ingelosì di Davide.</verse>
        <verse osisID='1Sam.18.10'>Il giorno dopo, un cattivo spirito sovrumano s`impossessò di Saul, il quale si mise a delirare in casa. Davide suonava la cetra come i giorni precedenti e Saul teneva in mano la lancia.</verse>
        <verse osisID='1Sam.18.11'>Saul impugnò la lancia, pensando: "Inchioderò Davide al muro!". Ma Davide gli sfuggì davanti per due volte.</verse>
        <verse osisID='1Sam.18.12'>Saul cominciò a sentir timore di fronte a Davide, perchè il Signore era con lui, mentre si era ritirato da Saul.</verse>
        <verse osisID='1Sam.18.13'>Saul lo allontanò da sè e lo fece capo di migliaia e Davide andava e veniva alla testa del suo gruppo.</verse>
        <verse osisID='1Sam.18.14'>Davide riusciva in tutte le sue imprese, poiché il Signore era con lui.</verse>
        <verse osisID='1Sam.18.15'>Saul, vedendo che riusciva proprio sempre, aveva timore di lui.</verse>
        <verse osisID='1Sam.18.16'>Ma tutto Israele e Giuda amavano Davide, perchè egli si muoveva alla loro testa.</verse>
        <verse osisID='1Sam.18.17'>Ora Saul disse a Davide: "Ecco Merab, mia figlia maggiore. La do in moglie a te. Tu dovrai essere il mio guerriero e combatterai le battaglie del Signore". Saul pensava: "Non sia contro di lui la mia mano, ma contro di lui sia la mano dei Filistei".</verse>
        <verse osisID='1Sam.18.18'>Davide rispose a Saul: "Chi sono io e che importanza ha la famiglia di mio padre in Israele, perchè io possa diventare genero del re?".</verse>
        <verse osisID='1Sam.18.19'>Ma ecco, quando venne il tempo di dare Merab, figlia di Saul, a Davide, fu data invece in moglie ad Adriel di Mecola.</verse>
        <verse osisID='1Sam.18.20'>Intanto Mikal, l`altra figlia di Saul, s`invaghì di Davide; ne riferirono a Saul e la cosa gli piacque.</verse>
        <verse osisID='1Sam.18.21'>Saul diceva: "Gliela darò, ma sarà per lui una trappola e la mano dei Filistei cadrà su di lui". E Saul disse a Davide: "Oggi hai una seconda occasione per diventare mio genero".</verse>
        <verse osisID='1Sam.18.22'>Quindi Saul ordinò ai suoi ministri: "Dite di nascosto a Davide: Ecco, tu piaci al re e i suoi ministri ti amano. Su, dunque, diventa genero del re".</verse>
        <verse osisID='1Sam.18.23'>I ministri di Saul sussurrarono all`orecchio di Davide queste parole e Davide rispose: "Vi pare piccola cosa divenir genero del re? Io sono povero e uomo di bassa condizione".</verse>
        <verse osisID='1Sam.18.24'>I ministri di Saul gli riferirono: "Davide ha risposto in questo modo".</verse>
        <verse osisID='1Sam.18.25'>Allora Saul disse: "Riferite a Davide: Il re non pretende il prezzo nuziale, ma solo cento prepuzi di Filistei, perchè sia fatta vendetta dei nemici del re". Saul pensava di far cadere Davide in mano ai Filistei.</verse>
        <verse osisID='1Sam.18.26'>I ministri di lui riferirono a Davide queste parole e piacque a Davide tale condizione per diventare genero del re. Non erano ancora passati i giorni fissati,</verse>
        <verse osisID='1Sam.18.27'>quando Davide si alzò, partì con i suoi uomini e uccise tra i Filistei duecento uomini. Davide riportò i loro prepuzi e li contò davanti al re per diventare genero del re. Saul gli diede in moglie la figlia Mikal.</verse>
        <verse osisID='1Sam.18.28'>Saul si accorse che il Signore era con Davide e che Mikal, sua figlia, lo amava.</verse>
        <verse osisID='1Sam.18.29'>Saul ebbe ancor più paura nei riguardi di Davide; Saul fu nemico di Davide per tutti i suoi giorni.</verse>
        <verse osisID='1Sam.18.30'>I capi dei Filistei facevano sortite, ma Davide, ogni volta che uscivano, riportava successi maggiori di tutti i ministri di Saul e in tal modo si acquistò grande fama.</verse>
      </chapter>
      <chapter osisID='1Sam.19'>
        <verse osisID='1Sam.19.1'>Saul comunicò a Giònata suo figlio e ai suoi ministri di aver deciso di uccidere Davide. Ma Giònata figlio di Saul nutriva grande affetto per Davide.</verse>
        <verse osisID='1Sam.19.2'>Giònata informò Davide dicendo: "Saul mio padre cerca di ucciderti. St  in guardia da domani all`alba, st  fermo in un luogo nascosto e non farti vedere.</verse>
        <verse osisID='1Sam.19.3'>Io uscirò e starò al fianco di mio padre nella campagna dove sarai tu e parlerò in tuo favore a mio padre. Vedrò ciò che succede e te lo farò sapere".</verse>
        <verse osisID='1Sam.19.4'>Giònata parlò difatti a Saul suo padre in favore di Davide e gli disse: "Non si renda colpevole il re contro il suo servo Davide, che non ha peccato contro di te, che anzi ti ha reso un servizio molto grande.</verse>
        <verse osisID='1Sam.19.5'>Egli ha esposto la vita, quando sconfisse il Filisteo, e il Signore ha concesso una grande vittoria a tutto Israele. Hai visto e hai gioito. Dunque, perchè pecchi contro un innocente, uccidendo Davide senza motivo?".</verse>
        <verse osisID='1Sam.19.6'>Saul ascoltò la voce di Giònata e giurò: "Per la vita del Signore, non morirà!".</verse>
        <verse osisID='1Sam.19.7'>Giònata chiamò Davide e gli riferì questo colloquio. Poi Giònata introdusse presso Saul Davide, che rimase al suo seguito come prima.</verse>
        <verse osisID='1Sam.19.8'>La guerra si riaccese e Davide uscì a combattere i Filistei e inflisse loro una grande sconfitta, sicchè si dettero alla fuga davanti a lui.</verse>
        <verse osisID='1Sam.19.9'>Ma un sovrumano spirito cattivo si impadronì di Saul. Egli stava in casa e teneva in mano la lancia, mentre Davide suonava la cetra.</verse>
        <verse osisID='1Sam.19.10'>Saul tentò di colpire Davide con la lancia contro il muro. Ma Davide si scansò da Saul, che infisse la lancia nel muro. Davide fuggì e quella notte fu salvo.</verse>
        <verse osisID='1Sam.19.11'>Saul mandò messaggeri alla casa di Davide per sorvegliarlo e ucciderlo il mattino dopo. Mikal moglie di Davide lo avvertì dicendo: "Se non metti al sicuro la tua vita questa notte, domani sarai ucciso".</verse>
        <verse osisID='1Sam.19.12'>Mikal calò Davide dalla finestra e quegli partì di corsa e si mise in salvo.</verse>
        <verse osisID='1Sam.19.13'>Mikal prese allora i terafim e li pose presso il letto. Mise dalla parte del capo un tessuto di pelo di capra e coprì il letto con una coltre.<note>19, 13. I terafim sono idoli domestici.</note></verse>
        <verse osisID='1Sam.19.14'>Saul mandò dunque messaggeri a prendere Davide ma essa disse: "E` malato".</verse>
        <verse osisID='1Sam.19.15'>Saul rimandò i messaggeri a vedere Davide con questo ordine: "Portatelo qui da me nel suo letto, perchè lo faccia morire".</verse>
        <verse osisID='1Sam.19.16'>Tornarono i messaggeri ed ecco presso il letto c`erano i terafim e il tessuto di pelo di capra dalla parte del capo.</verse>
        <verse osisID='1Sam.19.17'>Saul disse a Mikal: "Perchè mi hai ingannato a questo modo e hai fatto fuggire il mio nemico, perchè si mettesse in salvo?". Rispose Mikal a Saul: "Egli mi ha detto: Lasciami fuggire, altrimenti ti uccido".</verse>
        <verse osisID='1Sam.19.18'>Davide dunque fuggì e si mise in salvo. Andò da Samuele in Rama e gli narrò quanto gli aveva fatto Saul; poi Davide e Samuele andarono ad abitare a Naiot.</verse>
        <verse osisID='1Sam.19.19'>La cosa fu riferita a Saul: "Ecco, Davide sta a Naiot presso Rama".</verse>
        <verse osisID='1Sam.19.20'>Allora Saul spedì messaggeri a catturare Davide, ma quando videro profetare la comunità dei profeti, mentre Samuele stava in piedi alla loro testa, lo spirito di Dio investì i messaggeri di Saul e anch`essi fecero i profeti.</verse>
        <verse osisID='1Sam.19.21'>Annunziarono a Saul questa cosa ed egli spedì altri messaggeri, ma anch`essi fecero i profeti. Saul mandò di nuovo messaggeri per la terza volta, ma anch`essi fecero i profeti.</verse>
        <verse osisID='1Sam.19.22'>Allora venne egli stesso a Rama e si portò alla grande cisterna che si trova a Secu e domandò: "C`è qui forse Samuele con Davide?". Gli risposero: "Eccoli: sono a Naiot di Rama".</verse>
        <verse osisID='1Sam.19.23'>Egli si incamminò verso Naiot di Rama, ma cadde anche su di lui lo spirito di Dio e andava avanti facendo il profeta finchè giunse a Naiot di Rama.</verse>
        <verse osisID='1Sam.19.24'>Anch`egli si tolse gli abiti e continuò a fare il profeta davanti a Samuele; poi crollò e restò nudo tutto quel giorno e tutta la notte. Da qui è venuto il detto: "Anche Saul è tra i profeti?".</verse>
      </chapter>
      <chapter osisID='1Sam.20'>
        <verse osisID='1Sam.20.1'>Davide lasciò di nascosto Naiot di Rama, si recò da Giònata e gli disse: "Che ho fatto, che delitto ho commesso, che colpa ho avuto nei riguardi di tuo padre, perchè attenti così alla mia vita?".</verse>
        <verse osisID='1Sam.20.2'>Rispose: "Non sia mai. Non morirai. Vedi, mio padre non fa nulla di grande o di piccolo senza confidarmelo. Perchè mi avrebbe nascosto questa cosa? Non è possibile!".</verse>
        <verse osisID='1Sam.20.3'>Ma Davide giurò ancora: "Tuo padre sa benissimo che ho trovato grazia ai tuoi occhi e dice: Giònata non deve sapere questa cosa perchè si angustierebbe. Ma, per la vita del Signore e per la tua vita, c`è un sol passo tra me e la morte".</verse>
        <verse osisID='1Sam.20.4'>Giònata disse: "Che cosa desideri che io faccia per te?".</verse>
        <verse osisID='1Sam.20.5'>Rispose Davide: "Domani è la luna nuova e io dovrei sedere a tavola con il re. Ma tu mi lascerai partire e io resterò nascosto nella campagna fino alla terza sera.</verse>
        <verse osisID='1Sam.20.6'>Se tuo padre mi cercherà, dirai: Davide mi ha chiesto di lasciarlo andare in fretta a Betlemme sua città perchè vi si celebra il sacrificio annuale per tutta la famiglia.</verse>
        <verse osisID='1Sam.20.7'>Se dirà: Va bene, allora il tuo servo può stare in pace. Se invece andrà in collera, sii certo che è stato deciso il peggio da parte sua.</verse>
        <verse osisID='1Sam.20.8'>Mostra la tua bontà verso il tuo servo, perchè hai voluto legare a te il tuo servo con un patto del Signore: se ho qualche colpa, uccidimi tu; ma per qual motivo dovresti condurmi da tuo padre?".</verse>
        <verse osisID='1Sam.20.9'>Giònata rispose: "Lungi da te! Se certo io sapessi che da parte di mio padre è stata decisa una cattiva sorte per te, non te lo farei forse sapere?".</verse>
        <verse osisID='1Sam.20.10'>Davide disse a Giònata: "Chi mi avvertirà se tuo padre ti risponde duramente?".</verse>
        <verse osisID='1Sam.20.11'>Giònata rispose a Davide: "Vieni, andiamo in campagna". Uscirono tutti e due nei campi.</verse>
        <verse osisID='1Sam.20.12'>Allora Giònata disse a Davide: "Per il Signore, Dio d`Israele, domani o il terzo giorno a quest`ora indagherò le intenzioni di mio padre. Se saranno favorevoli a Davide e io non manderò subito a riferirlo al tuo orecchio,</verse>
        <verse osisID='1Sam.20.13'>tanto faccia il Signore a Giònata e ancora di peggio. Se invece sembrerà bene a mio padre decidere il peggio a tuo riguardo, io te lo confiderò e ti farò partire. Tu andrai tranquillo e il Signore sarà con te come è stato con mio padre.</verse>
        <verse osisID='1Sam.20.14'>Fin quando sarò in vita, usa verso di me la benevolenza del Signore. Se sarò morto,</verse>
        <verse osisID='1Sam.20.15'>non ritirare mai la tua benevolenza dalla mia casa; quando il Signore avrà sterminato dalla terra ogni uomo nemico di Davide,</verse>
        <verse osisID='1Sam.20.16'>non sia eliminato il nome di Giònata dalla casa di Davide: il Signore ne chiederà conto ai nemici di Davide".</verse>
        <verse osisID='1Sam.20.17'>Giònata volle ancor giurare a Davide, perchè gli voleva bene e lo amava come se stesso.</verse>
        <verse osisID='1Sam.20.18'>Giònata disse a Davide: "Domani è la luna nuova e la tua assenza sarà notata perchè si guarderà al tuo posto.</verse>
        <verse osisID='1Sam.20.19'>Aspetterai il terzo giorno, poi scenderai in fretta e ti recherai al luogo dove ti sei nascosto il giorno di quel fatto e resterai presso quella collinetta.</verse>
        <verse osisID='1Sam.20.20'>Io tirerò tre frecce da quella parte, come se tirassi al bersaglio per mio conto.</verse>
        <verse osisID='1Sam.20.21'>Poi manderò il ragazzo gridando: Và a cercare le frecce! Se dirò al ragazzo: Guarda, le frecce sono più in qua da dove ti trovi, prendile!, allora vieni, perchè tutto va bene per te; per la vita del Signore, non ci sarà niente di grave.</verse>
        <verse osisID='1Sam.20.22'>Se invece dirò al giovane: Guarda, le frecce sono più avanti di dove ti trovi!, allora và perchè il Signore ti fa partire.</verse>
        <verse osisID='1Sam.20.23'>Riguardo alle parole che abbiamo detto io e tu, ecco è testimonio il Signore tra me e te per sempre".</verse>
        <verse osisID='1Sam.20.24'>Davide dunque si nascose nel campo. Arrivò la luna nuova e il re sedette a tavola per mangiare.</verse>
        <verse osisID='1Sam.20.25'>Il re sedette come al solito sul sedile contro il muro; Giònata stette di fronte, Abner si sedette al fianco del re e il posto di Davide rimase vuoto.</verse>
        <verse osisID='1Sam.20.26'>Ma Saul non disse nulla quel giorno, perchè pensava: "Gli sarà successo un inconveniente: non sarà mondo. Certo, non è mondo".<note>20, 26. Saul pensa a una impurità legale accidentalmente contratta: cfr. Lv 15, 16. cfr. Dt 23, 11.</note></verse>
        <verse osisID='1Sam.20.27'>Ed ecco l`indomani, il secondo giorno della luna nuova, il posto di Davide era ancora vuoto. Saul disse allora a Giònata suo figlio: "Perchè il figlio di Iesse non è venuto a tavola né ieri né oggi?".</verse>
        <verse osisID='1Sam.20.28'>Giònata rispose a Saul: "Davide mi ha chiesto con insistenza di lasciarlo andare a Betlemme.</verse>
        <verse osisID='1Sam.20.29'>Mi ha detto: Lasciami andare, perchè abbiamo in città il sacrificio di famiglia e mio fratello me ne ha fatto un obbligo. Se dunque ho trovato grazia ai tuoi occhi, lasciami libero, perchè possa vedere i miei fratelli. Per questo non è venuto alla tavola del re".</verse>
        <verse osisID='1Sam.20.30'>Saul si adirò molto con Giònata e gli gridò: "Figlio d`una donna perduta, non so io forse che tu prendi le parti del figlio di Iesse, a tua vergogna e a vergogna della nudità di tua madre?</verse>
        <verse osisID='1Sam.20.31'>Perchè fino a quando vivrà il figlio di Iesse sulla terra, non avrai sicurezza né tu né il tuo regno. Manda dunque a prenderlo e conducilo qui da me, perchè deve morire".</verse>
        <verse osisID='1Sam.20.32'>Rispose Giònata a Saul suo padre: "Perchè deve morire? Che ha fatto?".</verse>
        <verse osisID='1Sam.20.33'>Saul afferrò la lancia contro di lui per colpirlo e Giònata capì che l`uccisione di Davide era cosa ormai decisa da parte di suo padre.</verse>
        <verse osisID='1Sam.20.34'>Giònata si alzò dalla tavola acceso d`ira e non volle prendere cibo in quel secondo giorno della luna nuova. Era rattristato per riguardo a Davide perchè suo padre ne violava i diritti.</verse>
        <verse osisID='1Sam.20.35'>Il mattino dopo Giònata uscì in campagna, per dare le indicazioni a Davide. Era con lui un ragazzo ancora piccolo.</verse>
        <verse osisID='1Sam.20.36'>Egli disse al ragazzo: "Corri a cercare le frecce che io tirerò". Il ragazzo corse ed egli tirò la freccia più avanti di lui.</verse>
        <verse osisID='1Sam.20.37'>Il ragazzo corse fino al luogo dov`era la freccia che Giònata aveva tirata e Giònata gridò al ragazzo: "La freccia non è forse più avanti di te?".</verse>
        <verse osisID='1Sam.20.38'>Giònata gridò ancora al ragazzo: "Corri svelto e non fermarti!". Il ragazzo di Giònata raccolse le frecce e le portò al suo padrone.</verse>
        <verse osisID='1Sam.20.39'>Il ragazzo non aveva capito niente; soltanto Giònata e Davide sapevano la cosa.</verse>
        <verse osisID='1Sam.20.40'>Allora diede le armi al ragazzo che era con lui e gli disse: "Và e riportale in città".</verse>
        <verse osisID='1Sam.20.41'>Partito il ragazzo, Davide si mosse da dietro la collinetta, cadde con la faccia a terra e si prostrò tre volte, poi si baciarono l`un l`altro e piansero l`uno insieme all`altro, finchè per Davide si fece tardi.</verse>
        <verse osisID='1Sam.20.42'>Allora Giònata disse a Davide: "Và in pace, ora che noi due abbiamo giurato nel nome del Signore: il Signore sia con me e con te, con la mia discendenza e con la tua discendenza per sempre".</verse>
      </chapter>
      <chapter osisID='1Sam.21'>
        <verse osisID='1Sam.21.1'>Davide si alzò e partì e Giònata tornò in città.</verse>
        <verse osisID='1Sam.21.2'>Davide si recò a Nob dal sacerdote Achimelech. Achimelech, turbato, andò incontro a Davide e gli disse: "Perchè sei solo e non c`è nessuno con te?".</verse>
        <verse osisID='1Sam.21.3'>Rispose Davide al sacerdote Achimelech: "Il re mi ha ordinato e mi ha detto: Nessuno sappia niente di questa cosa per la quale ti mando e di cui ti ho dato incarico. Ai miei uomini ho dato appuntamento al tal posto.</verse>
        <verse osisID='1Sam.21.4'>Ora però se hai a disposizione cinque pani, dammeli, o altra cosa che si possa trovare".</verse>
        <verse osisID='1Sam.21.5'>Il sacerdote rispose a Davide: "Non ho sottomano pani comuni, ho solo pani sacri: se i tuoi giovani si sono almeno astenuti dalle donne, potete mangiarne".</verse>
        <verse osisID='1Sam.21.6'>Rispose Davide al sacerdote: "Ma certo! Dalle donne ci siamo astenuti da tre giorni. Come sempre quando mi metto in viaggio, i giovani sono mondi, sebbene si tratti d`un viaggio profano; tanto più oggi essi sono mondi".</verse>
        <verse osisID='1Sam.21.7'>Il sacerdote gli diede il pane sacro, perchè non c`era là altro pane che quello dell`offerta, ritirato dalla presenza del Signore, per essere sostituito con pane fresco nel giorno in cui si toglie.</verse>
        <verse osisID='1Sam.21.8'>Ma era là in quel giorno uno dei ministri di Saul, trattenuto presso il Signore, di nome Doeg, Idumeo, capo dei pastori di Saul.</verse>
        <verse osisID='1Sam.21.9'>Davide disse ad Achimelech: "Non hai per caso sottomano una lancia o una spada? Io non ho preso con me né la lancia né altra arma, perchè l`incarico del re era urgente".</verse>
        <verse osisID='1Sam.21.10'>Il sacerdote rispose: "Guarda, c`è la spada di Golia, il Filisteo che tu hai ucciso nella valle del Terebinto; è là dietro l` efod, avvolta in un manto. Se vuoi, portala via, prendila, perchè qui non c`è altra spada che questa". Rispose Davide: "Non ce n`è una migliore; dammela".</verse>
        <verse osisID='1Sam.21.11'>Quel giorno Davide si alzò e si allontanò da Saul e giunse da Achis, re di Gat.</verse>
        <verse osisID='1Sam.21.12'>I ministri di Achis gli dissero: "Non è costui Davide, il re del paese? Non cantavano in coro in onore di lui: Ha ucciso Saul i suoi mille e Davide i suoi diecimila?".</verse>
        <verse osisID='1Sam.21.13'>Davide si preoccupò di queste parole e temette molto Achis re di Gat.</verse>
        <verse osisID='1Sam.21.14'>Allora cominciò a fare il pazzo ai loro occhi, a fare il folle tra le loro mani; tracciava segni sui battenti delle porte e lasciava colare la saliva sulla barba.</verse>
        <verse osisID='1Sam.21.15'>Achis disse ai ministri: "Ecco, vedete anche voi che è un pazzo. Perchè lo avete condotto da me? Non ho abbastanza pazzi io perchè mi conduciate anche costui per fare il folle davanti a me? Dovrebbe entrare in casa mia un uomo simile?".</verse>
      </chapter>
      <chapter osisID='1Sam.22'>
        <verse osisID='1Sam.22.1'>Davide partì di là e si rifugiò nella grotta di Adullàm. Lo seppero i suoi fratelli e tutta la casa di suo padre e scesero là.</verse>
        <verse osisID='1Sam.22.2'>Si radunarono allora con lui quanti erano in strettezze, quelli che avevano debiti e tutti gli scontenti, ed egli diventò loro capo. Stettero così con lui circa quattrocento uomini.</verse>
        <verse osisID='1Sam.22.3'>Davide partì di là e andò a Mizpa di Moab e disse al re di Moab: "Permetti che restino con voi mio padre e mia madre, finchè sappia che cosa Dio vuol fare di me".</verse>
        <verse osisID='1Sam.22.4'>Li presentò al re di Moab e rimasero con lui finchè Davide rimase nel rifugio.</verse>
        <verse osisID='1Sam.22.5'>Il profeta Gad disse a Davide: "Non restare più in questo rifugio. Parti e và nel paese di Giuda". Davide partì e andò nella foresta di Cheret.</verse>
        <verse osisID='1Sam.22.6'>Saul venne a sapere che era stato avvistato Davide con gli uomini che erano con lui. Saul era seduto in Gàbaa, sotto il tamarisco sull`altura, con la lancia in mano e i ministri intorno,</verse>
        <verse osisID='1Sam.22.7'>Saul disse allora ai ministri che gli stavano intorno: "Ascoltate, voi Beniaminiti, voi tutti che siete qui. Forse il figlio di Iesse darà a tutti voi campi e vigne, vi farà capi di migliaia e capi di centinaia,</verse>
        <verse osisID='1Sam.22.8'>perchè voi tutti siate d`accordo contro di me? Nessuno mi avverte dell`alleanza di mio figlio con il figlio di Iesse, nessuno di voi si interessa di me e nessuno mi confida che mio figlio ha sollevato il mio servo contro di me per ordire insidie, come avviene oggi".</verse>
        <verse osisID='1Sam.22.9'>Rispose Doeg l`Idumeo, che stava con i ministri di Saul: "Ho visto il figlio di Iesse quando venne a Nob da Achimelech figlio di Achitub</verse>
        <verse osisID='1Sam.22.10'>e costui ha consultato il Signore per lui, gli ha dato da mangiare e gli ha consegnato la spada di Golia il Filisteo".</verse>
        <verse osisID='1Sam.22.11'>Il re subito convocò il sacerdote Achimelech figlio di Achitub e tutti i sacerdoti della casa di suo padre che erano in Nob ed essi vennero tutti dal re.</verse>
        <verse osisID='1Sam.22.12'>Disse Saul: "Ascolta, figlio di Achitub". Rispose: "Eccomi, signor mio".</verse>
        <verse osisID='1Sam.22.13'>Saul gli disse: "Perchè vi siete accordati contro di me, tu e il figlio di Iesse, dal momento che gli hai fornito pane e spada e hai consultato l`oracolo di Dio per lui, allo scopo di sollevarmi oggi un nemico?".</verse>
        <verse osisID='1Sam.22.14'>Achimelech rispose al re: "E chi è come Davide tra tutti i ministri del re? E` fedele, è genero del re, capo della tua guardia e onorato in casa tua.</verse>
        <verse osisID='1Sam.22.15'>E` forse oggi la prima volta che consulto Dio per lui? Lungi da me! Non getti il re questa colpa sul suo servo né su tutta la casa di mio padre, poiché il tuo servo non sapeva di questa faccenda cosa alcuna, né piccola né grande".</verse>
        <verse osisID='1Sam.22.16'>Ma il re disse: "Devi morire, Achimelech, tu e tutta la casa di tuo padre".</verse>
        <verse osisID='1Sam.22.17'>Il re disse ai corrieri che stavano attorno a lui: "Accostatevi e mettete a morte i sacerdoti del Signore, perchè hanno prestato mano a Davide e non mi hanno avvertito pur sapendo che egli fuggiva". Ma i ministri del re non vollero stendere le mani per colpire i sacerdoti del Signore.<note>22, 17. I corrieri erano una specie di guardia del corpo.</note></verse>
        <verse osisID='1Sam.22.18'>Allora il re disse a Doeg: "Accostati tu e colpisci i sacerdoti". Doeg l`Idumeo si fece avanti e colpì di sua mano i sacerdoti e uccise in quel giorno ottantacinque uomini che portavano l` efod di lino.</verse>
        <verse osisID='1Sam.22.19'>Saul passò a fil di spada Nob, la città dei sacerdoti: uomini e donne, fanciulli e lattanti; anche buoi, asini e pecore passò a fil di spada.</verse>
        <verse osisID='1Sam.22.20'>Scampò un figlio di Achimelech, figlio di Achitub, che si chiamava Ebiatar, il quale fuggì presso Davide.</verse>
        <verse osisID='1Sam.22.21'>Ebiatar narrò a Davide che Saul aveva trucidato i sacerdoti del Signore.</verse>
        <verse osisID='1Sam.22.22'>Davide rispose ad Ebiatar: "Quel giorno sapevo, data la presenza di Doeg l`Idumeo, che avrebbe riferito tutto a Saul. Io devo rispondere di tutte le vite della casa di tuo padre.</verse>
        <verse osisID='1Sam.22.23'>Rimani con me e non temere: chiunque vorrà la tua vita, vorrà la mia, perchè tu starai presso di me come un deposito da custodire".</verse>
      </chapter>
      <chapter osisID='1Sam.23'>
        <verse osisID='1Sam.23.1'>Riferirono a Davide: "Ecco i Filistei assediano Keila e saccheggiano le aie".</verse>
        <verse osisID='1Sam.23.2'>Davide consultò il Signore chiedendo: "Devo andare? Riuscirò a battere questi Filistei?". Rispose il Signore: "Và perchè sconfiggerai i Filistei e libererai Keila".</verse>
        <verse osisID='1Sam.23.3'>Ma gli uomini di Davide gli dissero: "Ecco, noi abbiamo già da temere qui in Giuda, tanto più se andremo a Keila contro le forze dei Filistei".</verse>
        <verse osisID='1Sam.23.4'>Davide consultò di nuovo il Signore e il Signore gli rispose: "Muoviti e scendi a Keila, perchè io metterò i Filistei nelle tue mani".</verse>
        <verse osisID='1Sam.23.5'>Davide con i suoi uomini scese a Keila, assalì i Filistei, portò via il loro bestiame e inflisse loro una grande sconfitta. Così Davide liberò gli abitanti di Keila.</verse>
        <verse osisID='1Sam.23.6'>Quando Ebiatar figlio di Achimelech si era rifugiato presso Davide, l` efod era nelle sue mani e con quello era sceso a Keila.</verse>
        <verse osisID='1Sam.23.7'>Fu riferito a Saul che Davide era giunto a Keila e Saul disse: "Dio l`ha messo nelle mie mani, perchè si è messo in una trappola venendo in una città con porte e sbarre".</verse>
        <verse osisID='1Sam.23.8'>Saul chiamò tutto il popolo alle armi per scendere a Keila e assediare Davide e i suoi uomini.</verse>
        <verse osisID='1Sam.23.9'>Quando Davide seppe che Saul veniva contro di lui macchinando disegni iniqui, disse al sacerdote Ebiatar: "Porta qui l` efod ".</verse>
        <verse osisID='1Sam.23.10'>Davide disse: "Signore, Dio d`Israele, il tuo servo ha sentito dire che Saul cerca di venire contro Keila e di distruggere la città per causa mia.</verse>
        <verse osisID='1Sam.23.11'>Mi metteranno nelle sue mani i cittadini di Keila? Scenderà Saul, come ha saputo il tuo servo? Signore, Dio d`Israele, fallo sapere al tuo servo". Il Signore rispose: "Scenderà".</verse>
        <verse osisID='1Sam.23.12'>Davide aggiunse: "I cittadini di Keila mi consegneranno nelle mani di Saul con i miei uomini?". Il Signore rispose: "Ti consegneranno".</verse>
        <verse osisID='1Sam.23.13'>Davide si alzò e uscì da Keila con la truppa, circa seicento uomini, e andò vagando senza mè ta. Fu riferito a Saul che Davide era fuggito da Keila ed egli rinunziò all`azione.</verse>
        <verse osisID='1Sam.23.14'>Davide andò a dimorare nel deserto in luoghi impervii, in zona montuosa, nel deserto di Zif e Saul lo ricercava sempre; ma Dio non lo mise mai nelle sue mani.<note>23, 14. Il deserto di Zif è nella estremità meridionale del territorio di Giuda, verso il mar Morto.</note></verse>
        <verse osisID='1Sam.23.15'>Davide sapeva che Saul era uscito a cercare la sua vita. Intanto Davide stava nel deserto di Zif, a Corsa.</verse>
        <verse osisID='1Sam.23.16'>Allora Giònata figlio di Saul si alzò e andò da Davide a Corsa e ne rinvigorì il coraggio in Dio.</verse>
        <verse osisID='1Sam.23.17'>Poi gli disse: "Non temere: la mano di Saul mio padre non potrà raggiungerti e tu regnerai su Israele mentre io sarò a te secondo. Anche Saul mio padre lo sa bene".</verse>
        <verse osisID='1Sam.23.18'>Essi strinsero un patto davanti al Signore. Davide rimase a Corsa e Gionata tornò a casa.</verse>
        <verse osisID='1Sam.23.19'>Ma alcuni uomini di Zif vennero a Gàbaa da Saul per dirgli: "Non sai che Davide è nascosto presso di noi fra i dirupi?</verse>
        <verse osisID='1Sam.23.20'>Ora, atteso il tuo desiderio di scendere, o re, scendi e sapremo metterlo nelle mani del re".</verse>
        <verse osisID='1Sam.23.21'>Rispose Saul: "Benedetti voi nel nome del Signore, perchè vi siete presi a cuore la mia causa.</verse>
        <verse osisID='1Sam.23.22'>Andate dunque, informatevi ancora, accertatevi bene del luogo dove muove i suoi passi e chi lo ha visto là, perchè mi hanno detto che egli è molto astuto.</verse>
        <verse osisID='1Sam.23.23'>Cercate di conoscere tutti i nascondigli nei quali si rifugia e tornate a me con la conferma. Allora verrò con voi e, se sarà nel paese, lo ricercherò in tutti i villaggi di Giuda".</verse>
        <verse osisID='1Sam.23.24'>Si alzarono e tornarono a Zif precedendo Saul. Davide e i suoi uomini erano nel deserto di Maon, nell`Araba a meridione della steppa.</verse>
        <verse osisID='1Sam.23.25'>Saul andò con i suoi uomini per ricercarlo. Ma la cosa fu riferita a Davide, il quale scese presso la rupe, rimanendo nel deserto di Maon. Lo seppe Saul e seguì le tracce di Davide nel deserto di Maon.</verse>
        <verse osisID='1Sam.23.26'>Saul procedeva sul fianco del monte da una parte e Davide e i suoi uomini sul fianco del monte dall`altra parte. Davide cercava in ogni modo di sfuggire a Saul e Saul e i suoi uomini accerchiavano Davide e i suoi uomini per prenderli.</verse>
        <verse osisID='1Sam.23.27'>Ma arrivò un messaggero a dire a Saul: "Vieni in fretta, perchè i Filistei hanno invaso il paese".</verse>
        <verse osisID='1Sam.23.28'>Allora Saul cessò di inseguire Davide e andò contro i Filistei. Per questo chiamarono quel luogo: Rupe della separazione.</verse>
      </chapter>
      <chapter osisID='1Sam.24'>
        <verse osisID='1Sam.24.1'>Davide da quel luogo salì ad abitare nel deserto di Engàddi.<note>24, 1. Engaddi è sulla riva occidentale del mar Morto.</note></verse>
        <verse osisID='1Sam.24.2'>Quando Saul tornò dall`azione contro i Filistei, gli riferirono: "Ecco, Davide è nel deserto di Engàddi".</verse>
        <verse osisID='1Sam.24.3'>Saul scelse tremila uomini valenti in tutto Israele e partì alla ricerca di Davide di fronte alle Rocce dei caprioli.</verse>
        <verse osisID='1Sam.24.4'>Arrivò ai recinti dei greggi lungo la strada, ove c`era una caverna. Saul vi entrò per un bisogno naturale, mentre Davide e i suoi uomini se ne stavano in fondo alla caverna.</verse>
        <verse osisID='1Sam.24.5'>Gli uomini di Davide gli dissero: "Ecco il giorno in cui il Signore ti dice: Vedi, metto nelle tue mani il tuo nemico, trattalo come vuoi". Davide si alzò e tagliò un lembo del mantello di Saul, senza farsene accorgere.</verse>
        <verse osisID='1Sam.24.6'>Ma ecco, dopo aver fatto questo, Davide si sentì battere il cuore per aver tagliato un lembo del mantello di Saul.</verse>
        <verse osisID='1Sam.24.7'>Poi disse ai suoi uomini: "Mi guardi il Signore dal fare simile cosa al mio re, al consacrato di Dio, dallo stendere la mano su di lui, perchè è il consacrato del Signore".</verse>
        <verse osisID='1Sam.24.8'>Davide dissuase con parole severe i suoi uomini e non permise che si avventassero contro Saul. Saul uscì dalla caverna e tornò sulla via.</verse>
        <verse osisID='1Sam.24.9'>Dopo questo fatto, Davide si alzò, uscì dalla grotta e gridò a Saul: "O re, mio signore"; Saul si voltò indietro e Davide si inginocchiò con la faccia a terra e si prostrò.</verse>
        <verse osisID='1Sam.24.10'>Davide continuò rivolgendosi a Saul: "Perchè ascolti la voce di chi dice: Ecco Davide cerca la tua rovina?</verse>
        <verse osisID='1Sam.24.11'>Ecco, in questo giorno i tuoi occhi hanno visto che il Signore ti aveva messo oggi nelle mie mani nella caverna. Mi fu suggerito di ucciderti, ma io ho avuto pietà di te e ho detto: Non stenderò la mano sul mio signore, perchè egli è il consacrato di Dio.</verse>
        <verse osisID='1Sam.24.12'>Guarda, padre mio, il lembo del tuo mantello nella mia mano: quando ho staccato questo lembo dal tuo mantello nella caverna, vedi che non ti ho ucciso. Riconosci dunque e vedi che non c`è in me alcun disegno iniquo né ribellione, né ho peccato contro di te; invece tu vai insidiando la mia vita per sopprimerla.</verse>
        <verse osisID='1Sam.24.13'>Sia giudice il Signore tra me e te e mi faccia giustizia il Signore nei tuoi confronti, poiché la mia mano non si stenderà su di te.</verse>
        <verse osisID='1Sam.24.14'>Come dice il proverbio antico: Dagli empi esce l`empietà e la mia mano non sarà contro di te.</verse>
        <verse osisID='1Sam.24.15'>Contro chi è uscito il re d`Israele? Chi insegui? Un cane morto, una pulce.</verse>
        <verse osisID='1Sam.24.16'>Il Signore sia arbitro e giudice tra me e te, veda e giudichi la mia causa e mi faccia giustizia di fronte a te".</verse>
        <verse osisID='1Sam.24.17'>Quando Davide ebbe finito di pronunziare verso Saul queste parole, Saul disse: "E` questa la tua voce, Davide figlio mio?". Saul alzò la voce e pianse.</verse>
        <verse osisID='1Sam.24.18'>Poi continuò verso Davide: "Tu sei stato più giusto di me, perchè mi hai reso il bene, mentre io ti ho reso il male.</verse>
        <verse osisID='1Sam.24.19'>Oggi mi hai dimostrato che agisci bene con me, che il Signore mi aveva messo nelle tue mani e tu non mi hai ucciso.</verse>
        <verse osisID='1Sam.24.20'>Quando mai uno trova il suo nemico e lo lascia andare per la sua strada in pace? Il Signore ti renda felicità per quanto hai fatto a me oggi.</verse>
        <verse osisID='1Sam.24.21'>Ora ecco sono persuaso che, certo, regnerai e che sarà saldo nelle tue mani il regno d`Israele.</verse>
        <verse osisID='1Sam.24.22'>Ma tu giurami ora per il Signore che non sopprimerai dopo di me la mia discendenza e non cancellerai il mio nome dalla casa di mio padre".</verse>
        <verse osisID='1Sam.24.23'>Davide giurò a Saul. Saul tornò a casa, mentre Davide con i suoi uomini salì al rifugio.</verse>
      </chapter>
      <chapter osisID='1Sam.25'>
        <verse osisID='1Sam.25.1'>Samuele morì, e tutto Israele si radunò e lo pianse. Lo seppellirono presso la sua casa in Rama. Davide si alzò e scese al deserto di Paran.<note>25, 1. Cfr l'elogio di Samuele in Sir 46, 16-23.</note></verse>
        <verse osisID='1Sam.25.2'>Vi era in Maon un uomo che possedeva beni a Carmel; costui era molto ricco, aveva un gregge di tremila pecore e mille capre e si trovava a Carmel per tosare il gregge.</verse>
        <verse osisID='1Sam.25.3'>Quest`uomo si chiamava Nabal e sua moglie Abigail. La donna era di buon senso e di bell`aspetto, ma il marito era brutale e cattivo; era un Calebita.</verse>
        <verse osisID='1Sam.25.4'>Davide nel deserto sentì che Nabal era alla tosatura del gregge.</verse>
        <verse osisID='1Sam.25.5'>Allora Davide inviò dieci giovani; Davide disse a questi giovani: "Salite a Carmel, andate da Nabal e chiedetegli a mio nome se sta bene.</verse>
        <verse osisID='1Sam.25.6'>Voi direte così a mio fratello: Pace a te e pace alla tua casa e pace a quanto ti appartiene!</verse>
        <verse osisID='1Sam.25.7'>Ho sentito appunto che stanno tosando le tue pecore. Ebbene, quando i tuoi pastori sono stati con noi, non li abbiamo molestati e niente delle loro cose ha subito danno finchè sono stati a Carmel.</verse>
        <verse osisID='1Sam.25.8'>Interroga i tuoi uomini e ti informeranno. Questi giovani trovino grazia ai tuoi occhi, perchè siamo giunti in un giorno lieto. D , ti prego, quanto puoi dare ai tuoi servi e al tuo figlio Davide".</verse>
        <verse osisID='1Sam.25.9'>Gli uomini di Davide andarono e fecero a Nabal tutto quel discorso a nome di Davide e attesero.</verse>
        <verse osisID='1Sam.25.10'>Ma Nabal rispose ai servi di Davide: "Chi è Davide e chi è il figlio di Iesse? Oggi sono troppi i servi che scappano dai loro padroni.</verse>
        <verse osisID='1Sam.25.11'>Devo prendere il pane, l`acqua e la carne che ho preparato per i tosatori e darli a gente che non so da dove venga?".</verse>
        <verse osisID='1Sam.25.12'>Gli uomini di Davide rifecero la strada, tornarono indietro e gli riferirono tutto questo discorso.</verse>
        <verse osisID='1Sam.25.13'>Allora Davide disse ai suoi uomini: "Cingete tutti la spada!". Tutti cinsero la spada e Davide cinse la sua e partirono dietro Davide circa quattrocento uomini. Duecento rimasero a guardia dei bagagli.</verse>
        <verse osisID='1Sam.25.14'>Ma Abigail, la moglie di Nabal, fu avvertita da uno dei servi, che le disse: "Ecco Davide ha inviato messaggeri dal deserto per salutare il nostro padrone, ma egli ha inveito contro di essi.</verse>
        <verse osisID='1Sam.25.15'>Veramente questi uomini sono stati molto buoni con noi; non ci hanno molestati e non ci è venuto a mancare niente finchè siamo stati con loro, quando eravamo in campagna.</verse>
        <verse osisID='1Sam.25.16'>Sono stati per noi come un muro di difesa di notte e di giorno, finchè siamo stati con loro a pascolare il gregge.</verse>
        <verse osisID='1Sam.25.17'>Sappilo dunque e vedi ciò che devi fare, perchè pende qualche guaio sul nostro padrone e su tutta la sua casa. Egli poi è troppo cattivo e non gli si può dire una parola".</verse>
        <verse osisID='1Sam.25.18'>Abigail allora prese in fretta duecento pani, due otri di vino, cinque arieti preparati, cinque misure di grano tostato, cento grappoli di uva passa e duecento schiacciate di fichi secchi e li caricò sugli asini.</verse>
        <verse osisID='1Sam.25.19'>Poi disse ai servi: "Precedetemi, io vi seguirò". Ma non disse nulla al marito Nabal.</verse>
        <verse osisID='1Sam.25.20'>Ora, mentre essa sul dorso di un asino scendeva lungo un sentiero nascosto della montagna, Davide e i suoi uomini scendevano di fronte a lei ed essa s`incontrò con loro.</verse>
        <verse osisID='1Sam.25.21'>Davide andava dicendo: "Ho dunque custodito invano tutto ciò che appartiene a costui nel deserto; niente fu danneggiato di ciò che gli appartiene ed egli mi rende male per bene.</verse>
        <verse osisID='1Sam.25.22'>Tanto faccia Dio ai nemici di Davide e ancora peggio, se di tutti i suoi io lascerò sopravvivere fino al mattino un solo maschio!".</verse>
        <verse osisID='1Sam.25.23'>Appena Abigail vide Davide, smontò in fretta dall`asino, cadde con la faccia davanti a Davide e si prostrò a terra.</verse>
        <verse osisID='1Sam.25.24'>Cadde ai suoi piedi e disse: "Sono io colpevole, mio signore. Lascia che parli la tua schiava al tuo orecchio e tu dè gnati di ascoltare le parole della tua schiava.</verse>
        <verse osisID='1Sam.25.25'>Non faccia caso il mio signore di quell`uomo cattivo che è Nabal, perchè egli è come il suo nome: stolto si chiama e stoltezza è in lui; io tua schiava non avevo visto i tuoi giovani, o mio signore, che avevi mandato.</verse>
        <verse osisID='1Sam.25.26'>Ora, mio signore, per la vita di Dio e per la tua vita, poiché Dio ti ha impedito di venire al sangue e farti giustizia con la tua mano, siano appunto come Nabal i tuoi nemici e coloro che cercano di fare il male al mio signore.</verse>
        <verse osisID='1Sam.25.27'>Quanto a questo dono che la tua schiava porta al mio signore, fà che sia dato agli uomini che seguono i tuoi passi, mio signore.</verse>
        <verse osisID='1Sam.25.28'>Perdona la colpa della tua schiava. Certo Dio concederà a te, mio signore, una casa duratura, perchè il mio signore combatte le battaglie di Dio, né si troverà alcun male in te per tutti i giorni della tua vita.</verse>
        <verse osisID='1Sam.25.29'>Se qualcuno insorgerà a perseguitarti e a cercare la tua vita, la tua anima, o mio signore, sarà conservata nello scrigno della vita presso il Signore tuo Dio, mentre l`anima dei tuoi nemici Egli la scaglierà come dal cavo della fionda.<note>25, 29. Scrigno della vita, altrove si parla di libro: cfr. Es 32, 33.</note></verse>
        <verse osisID='1Sam.25.30'>Certo, quando Dio ti avrà concesso tutto il bene che ha detto a tuo riguardo e ti avrà costituito capo d`Israele,</verse>
        <verse osisID='1Sam.25.31'>non sia di angoscia o di rimorso al tuo cuore questa cosa: l`aver versato invano il sangue e l`aver fatto giustizia con la tua mano, mio signore. Dio ti farà prosperare, mio signore, ma tu vorrai ricordarti della tua schiava".</verse>
        <verse osisID='1Sam.25.32'>Davide esclamò rivolto ad Abigail: "Benedetto il Signore, Dio d`Israele, che ti ha mandato oggi incontro a me.</verse>
        <verse osisID='1Sam.25.33'>Benedetto il tuo senno e benedetta tu che mi hai impedito oggi di venire al sangue e di fare giustizia da me.</verse>
        <verse osisID='1Sam.25.34'>Viva sempre il Signore, Dio d`Israele, che mi ha impedito di farti il male; perchè se non fossi venuta in fretta incontro a me, non sarebbe rimasto a Nabal allo spuntar del giorno un solo maschio".</verse>
        <verse osisID='1Sam.25.35'>Davide prese poi dalle mani di lei quanto gli aveva portato e le disse: "Torna a casa in pace. Vedi: ho ascoltato la tua voce e ho rasserenato il tuo volto".</verse>
        <verse osisID='1Sam.25.36'>Abigail tornò da Nabal: questi teneva in casa un banchetto come un banchetto da re. Il suo cuore era allegro ed egli era ubriaco fradicio. Essa non gli disse né tanto né poco fino allo spuntar del giorno.</verse>
        <verse osisID='1Sam.25.37'>Il mattino dopo, quando Nabal ebbe smaltito il vino, la moglie gli narrò la faccenda; il cuore gli si tramortì nel petto ed egli rimase come una pietra.</verse>
        <verse osisID='1Sam.25.38'>Dieci giorni dopo il Signore colpì Nabal ed egli morì.</verse>
        <verse osisID='1Sam.25.39'>Quando Davide sentì che Nabal era morto, esclamò: "Benedetto il Signore che ha fatto giustizia dell`ingiuria che ho ricevuto da Nabal; ha trattenuto il suo servo dal male e ha rivolto sul capo di Nabal la sua iniquità".</verse>
        <verse osisID='1Sam.25.40'>I servi di Davide andarono a Carmel e le dissero: "Davide ci ha mandati a prenderti perchè tu sia sua moglie".</verse>
        <verse osisID='1Sam.25.41'>Essa si alzò, si prostrò con la faccia a terra e disse: "Ecco, la tua schiava sarà come una schiava per lavare i piedi ai servi del mio signore".</verse>
        <verse osisID='1Sam.25.42'>Abigail si preparò in fretta poi salì su un asino e, seguita dalle sue cinque giovani ancelle, tenne dietro ai messaggeri di Davide e divenne sua moglie.</verse>
        <verse osisID='1Sam.25.43'>Davide aveva preso anche Achinoam da Izreel e furono tutte e due sue mogli.</verse>
        <verse osisID='1Sam.25.44'>Saul aveva dato Mikal sua figlia, già moglie di Davide, a Palti figlio di Lais, che abitava in Gallim.</verse>
      </chapter>
      <chapter osisID='1Sam.26'>
        <verse osisID='1Sam.26.1'>Gli abitanti di Zif si recarono da Saul in Gàbaa e gli dissero: "Non è forse Davide nascosto sull`altura di Cachila, di fronte al deserto?".</verse>
        <verse osisID='1Sam.26.2'>Saul si mosse e scese al deserto di Zif conducendo con sè tremila uomini scelti di Israele, per ricercare Davide nel deserto di Zif.</verse>
        <verse osisID='1Sam.26.3'>Saul si accampò sull`altura di Cachilà di fronte al deserto presso la strada mentre Davide si trovava nel deserto. Quando si accorse che Saul lo inseguiva nel deserto,</verse>
        <verse osisID='1Sam.26.4'>Davide mandò alcune spie ed ebbe conferma che Saul era arrivato davvero.</verse>
        <verse osisID='1Sam.26.5'>Allora Davide si alzò e venne al luogo dove era giunto Saul; là Davide notò il posto dove dormivano Saul e Abner figlio di Ner, capo dell`esercito di lui. Saul riposava tra i carriaggi e la truppa era accampata all`intorno.</verse>
        <verse osisID='1Sam.26.6'>Davide si rivolse ad Achimelech, l`Hittita e ad Abisai, figlio di Zeruia, fratello di Ioab, dicendo: "Chi vuol scendere con me da Saul nell`accampamento?". Rispose Abisai: "Scenderò io con te".</verse>
        <verse osisID='1Sam.26.7'>Davide e Abisai scesero tra quella gente di notte ed ecco Saul giaceva nel sonno tra i carriaggi e la sua lancia era infissa a terra a capo del suo giaciglio mentre Abner con la truppa dormiva all`intorno.</verse>
        <verse osisID='1Sam.26.8'>Abisai disse a Davide: "Oggi Dio ti ha messo nelle mani il tuo nemico. Lascia dunque che io l`inchiodi a terra con la lancia in un sol colpo e non aggiungerò il secondo".</verse>
        <verse osisID='1Sam.26.9'>Ma Davide disse ad Abisai: "Non ucciderlo! Chi mai ha messo la mano sul consacrato del Signore ed è rimasto impunito?".</verse>
        <verse osisID='1Sam.26.10'>Davide soggiunse: "Per la vita del Signore, solo il Signore lo toglierà di mezzo o perchè arriverà il suo giorno e morirà o perchè scenderà in battaglia e sarà ucciso.</verse>
        <verse osisID='1Sam.26.11'>Il Signore mi guardi dallo stendere la mano sul consacrato del Signore! Ora prendi la lancia che sta a capo del suo giaciglio e la brocca dell`acqua e andiamocene".</verse>
        <verse osisID='1Sam.26.12'>Così Davide portò via la lancia e la brocca dell`acqua che era dalla parte del capo di Saul e tutti e due se ne andarono; nessuno vide, nessuno se ne accorse, nessuno si svegliò: tutti dormivano, perchè era venuto su di loro un torpore mandato dal Signore.</verse>
        <verse osisID='1Sam.26.13'>Davide passò dall`altro lato e si fermò lontano sulla cima del monte; vi era grande spazio tra di loro.</verse>
        <verse osisID='1Sam.26.14'>Allora Davide gridò alla truppa e ad Abner, figlio di Ner: "Non risponderai, Abner?". Abner rispose: "Chi sei tu che gridi verso il re?".</verse>
        <verse osisID='1Sam.26.15'>Davide rispose ad Abner: "Non sei un uomo tu? E chi è come te in Israele? E perchè non hai fatto guardia al re tuo signore? E` venuto infatti uno del popolo per uccidere il re tuo signore.</verse>
        <verse osisID='1Sam.26.16'>Non hai fatto certo una bella cosa. Per la vita del Signore, siete degni di morte voi che non avete fatto guardia al vostro signore, all`unto del Signore. E ora guarda dov`è la lancia del re e la brocca che era presso il suo capo".</verse>
        <verse osisID='1Sam.26.17'>Saul riconobbe la voce di Davide e gridò: "E` questa la tua voce, Davide, figlio mio?". Rispose Davide: "E` la mia voce, o re mio signore".</verse>
        <verse osisID='1Sam.26.18'>Aggiunse: "Perchè il mio signore perseguita il suo servo? Che ho fatto? Che male si trova in me?</verse>
        <verse osisID='1Sam.26.19'>Ascolti dunque il re mio signore la parola del suo servo: se il Signore ti eccita contro di me, voglia accettare il profumo di un`offerta. Ma se sono gli uomini, siano maledetti davanti al Signore, perchè oggi mi scacciano lontano, impedendomi di partecipare all`eredità del Signore. E` come se dicessero: Và a servire altri dei.</verse>
        <verse osisID='1Sam.26.20'>Almeno non sia versato sulla terra il mio sangue lontano dal Signore, ora che il re d`Israele è uscito in campo per ricercare una pulce, come si insegue una pernice sui monti".</verse>
        <verse osisID='1Sam.26.21'>Il re rispose: "Ho peccato, ritorna, Davide figlio mio. Non ti farò più del male, perchè la mia vita oggi è stata tanto preziosa ai tuoi occhi. Ho agito da sciocco e mi sono molto, molto ingannato".</verse>
        <verse osisID='1Sam.26.22'>Rispose Davide: "Ecco la lancia del re, passi qui uno degli uomini e la prenda!</verse>
        <verse osisID='1Sam.26.23'>Il Signore renderà a ciascuno secondo la sua giustizia e la sua fedeltà, dal momento che oggi il Signore ti aveva messo nelle mie mani e non ho voluto stendere la mano sul consacrato del Signore.</verse>
        <verse osisID='1Sam.26.24'>Ed ecco, come è stata preziosa oggi la tua vita ai miei occhi, così sia preziosa la mia vita agli occhi del Signore ed egli mi liberi da ogni angoscia".</verse>
        <verse osisID='1Sam.26.25'>Saul rispose a Davide: "Benedetto tu sia, Davide figlio mio. Certo saprai fare e riuscirai in tutto". Davide andò per la sua strada e Saul tornò alla sua dimora.</verse>
      </chapter>
      <chapter osisID='1Sam.27'>
        <verse osisID='1Sam.27.1'>Davide pensò: "Certo un giorno o l`altro perirò per mano di Saul. Non ho miglior via d`uscita che cercare scampo nel paese dei Filistei; Saul rinunzierà a ricercarmi in tutto il territorio d`Israele e sfuggirò dalle sue mani".</verse>
        <verse osisID='1Sam.27.2'>Così Davide si mosse e si portò, con i seicento uomini che aveva con sè, presso Achis, figlio di Moach, re di Gat.</verse>
        <verse osisID='1Sam.27.3'>Davide rimase presso Achis in Gat, lui e i suoi uomini, ciascuno con la famiglia; Davide con le due mogli, Achinoàm di Izreel e Abigail, già moglie di Nabal da Carmel.</verse>
        <verse osisID='1Sam.27.4'>Fu riferito a Saul che Davide si era rifugiato in Gat e non lo cercò più.</verse>
        <verse osisID='1Sam.27.5'>Davide disse ad Achis: "Se ho trovato grazia ai tuoi occhi, mi sia concesso un luogo in una città del tuo territorio dove io possa abitare. Perchè dovrà stare il tuo servo presso di te nella tua città reale?".</verse>
        <verse osisID='1Sam.27.6'>E Achis quello stesso giorno gli diede Ziklag; per questo Ziklag è rimasta in possesso di Giuda fino a oggi.</verse>
        <verse osisID='1Sam.27.7'>La durata del soggiorno di Davide nel territorio dei Filistei fu di un anno e quattro mesi.</verse>
        <verse osisID='1Sam.27.8'>Davide e i suoi uomini partivano a fare razzie contro i Ghesuriti, i Ghirziti e gli Amaleciti: questi appunto sono gli abitanti di quel territorio che si estende da Telam verso Sur fino al paese d`Egitto.</verse>
        <verse osisID='1Sam.27.9'>Davide batteva quel territorio e non lasciava in vita né uomo né donna; prendeva greggi e armenti, asini e cammelli e vesti, poi tornava indietro e veniva da Achis.</verse>
        <verse osisID='1Sam.27.10'>Quando Achis chiedeva: "Dove avete fatto scorrerie oggi?", Davide rispondeva: "Contro il Negheb di Giuda, contro il Negheb degli Ierahmeeliti, contro il Negheb dei Keniti".<note>27, 10. Davide dà ad intendere che le sue scorrerie danneggiano gli Israeliti e i loro alleati del sud palestinese.</note></verse>
        <verse osisID='1Sam.27.11'>Davide non lasciava sopravvivere né uomo né donna da portare a Gat, pensando: "Non vorrei che riferissero contro di noi: Così ha fatto Davide". Tale fu la sua condotta finchè dimorò nel territorio dei Filistei.</verse>
        <verse osisID='1Sam.27.12'>Achis faceva conto su Davide, pensando: "Certo si è attirato l`odio del suo popolo, di Israele e così sarà per sempre mio servo".</verse>
      </chapter>
      <chapter osisID='1Sam.28'>
        <verse osisID='1Sam.28.1'>In quei giorni i Filistei radunarono l`esercito per combattere contro Israele e Achis disse a Davide: "Tieni bene a mente che devi uscire in campo con me insieme con i tuoi uomini".</verse>
        <verse osisID='1Sam.28.2'>Davide rispose ad Achis: "Tu sai già quello che farà il tuo servo". Achis disse: "Bene! Ti faccio per sempre mia guardia del corpo".</verse>
        <verse osisID='1Sam.28.3'>Samuele era morto e tutto Israele aveva fatto il lamento su di lui; poi l`avevano seppellito in Rama sua città. Saul aveva bandito dal paese i negromanti e gl`indovini.<note>28, 3. La necromanzia e le divinazioni erano severamente proibite.</note></verse>
        <verse osisID='1Sam.28.4'>I Filistei si radunarono, si mossero e posero il campo in Sunam. Saul radunò tutto Israele e si accampò sul Gelboe.</verse>
        <verse osisID='1Sam.28.5'>Quando Saul vide il campo dei Filistei, rimase atterrito e il suo cuore tremò di paura.</verse>
        <verse osisID='1Sam.28.6'>Saul consultò il Signore e il Signore non gli rispose né attraverso sogni, né mediante gli Urim, né per mezzo dei profeti.</verse>
        <verse osisID='1Sam.28.7'>Allora Saul disse ai suoi ministri: "Cercatemi una negromante, perchè voglio andare a consultarla". I suoi ministri gli risposero: "Vi è una negromante nella città di Endor".</verse>
        <verse osisID='1Sam.28.8'>Saul si camuffò, si travestì e partì con due uomini. Arrivò da quella donna di notte. Disse: "Pratica la divinazione per me con uno spirito. Evocami colui che io ti dirò".</verse>
        <verse osisID='1Sam.28.9'>La donna gli rispose: "Tu sai bene quello che ha fatto Saul: ha eliminato dal paese i negromanti e gli indovini e tu perchè tendi un tranello alla mia vita per uccidermi?".</verse>
        <verse osisID='1Sam.28.10'>Saul le giurò per il Signore: "Per la vita del Signore, non avrai alcuna colpa per questa faccenda".</verse>
        <verse osisID='1Sam.28.11'>Essa disse: "Chi devo evocarti?". Rispose: "Evocami Samuele".</verse>
        <verse osisID='1Sam.28.12'>La donna vide Samuele e proruppe in un forte grido e disse quella donna a Saul: "Perchè mi hai ingannata? Tu sei Saul!".</verse>
        <verse osisID='1Sam.28.13'>Le rispose il re: "Non aver paura, che cosa vedi?". La donna disse a Saul: "Vedo un essere divino che sale dalla terra".</verse>
        <verse osisID='1Sam.28.14'>Le domandò: "Che aspetto ha?". Rispose: "E` un uomo anziano che sale ed è avvolto in un mantello". Saul comprese che era veramente Samuele e si inginocchiò con la faccia a terra e si prostrò.</verse>
        <verse osisID='1Sam.28.15'>Allora Samuele disse a Saul: "Perchè mi hai disturbato e costretto a salire?". Saul rispose: "Sono in grande difficoltà. I Filistei mi muovono guerra e Dio si è allontanato da me; non mi ha più risposto né per mezzo dei profeti, né per mezzo dei sogni; perciò ti ho evocato, perchè tu mi manifesti quello che devo fare".</verse>
        <verse osisID='1Sam.28.16'>Samuele rispose: "Perchè mi vuoi consultare, quando il Signore si è allontanato da te ed è divenuto tuo nemico?</verse>
        <verse osisID='1Sam.28.17'>Il Signore ha fatto nei tuoi riguardi quello che ha detto per mia bocca. Il Signore ha strappato da te il regno e l`ha dato al tuo prossimo, a Davide.</verse>
        <verse osisID='1Sam.28.18'>poiché non hai ascoltato il comando del Signore e non hai dato effetto alla sua ira contro Amalek, per questo il Signore ti ha trattato oggi in questo modo.</verse>
        <verse osisID='1Sam.28.19'>Il Signore abbandonerà inoltre Israele insieme con te nelle mani dei Filistei. Domani tu e i tuoi figli sarete con me; il Signore consegnerà anche l`accampamento d`Israele in mano ai Filistei".</verse>
        <verse osisID='1Sam.28.20'>All`istante Saul cadde a terra lungo disteso, pieno di terrore per le parole di Samuele; inoltre era già senza forze perchè non aveva mangiato niente tutto quel giorno e la notte.</verse>
        <verse osisID='1Sam.28.21'>Allora la donna si accostò a Saul e vedendolo tutto spaventato, gli disse: "Ecco, la tua serva ha ascoltato i tuoi ordini. Ho esposto al pericolo la vita per obbedire alla parola che mi hai detto.</verse>
        <verse osisID='1Sam.28.22'>Ma ora ascolta anche tu la voce della tua serva. Ti ho preparato un pezzo di pane: mangia e riprenderai le forze, perchè devi rimetterti in viaggio".</verse>
        <verse osisID='1Sam.28.23'>Egli rifiutava e diceva: "Non mangio". Ma i suoi servi insieme alla donna lo costrinsero e accettò di mangiare. Si alzò da terra e sedette sul letto.</verse>
        <verse osisID='1Sam.28.24'>La donna aveva in casa un vitello da ingrasso; si affrettò a ucciderlo, poi prese la farina, la impastò e gli fece cuocere pani azzimi.</verse>
        <verse osisID='1Sam.28.25'>Mise tutto davanti a Saul e ai suoi servi. Essi mangiarono, poi si alzarono e partirono quella stessa notte.</verse>
      </chapter>
      <chapter osisID='1Sam.29'>
        <verse osisID='1Sam.29.1'>I Filistei avevano concentrato tutte le forze in Afek, mentre gli Israeliti erano accampati presso la sorgente che si trova in Izreè l.</verse>
        <verse osisID='1Sam.29.2'>I capi dei Filistei marciavano con le loro centinaia e le migliaia. Davide e i suoi uomini marciavano alla retroguardia con Achis.</verse>
        <verse osisID='1Sam.29.3'>I capi dei Filistei domandarono: "Che cosa fanno questi Ebrei?". Achis rispose ai capi dei Filistei: "Non è forse costui Davide servo di Saul re d`Israele? E` stato con me un anno o due e non ho trovato in lui nulla da ridire dal giorno della sua venuta fino ad oggi".</verse>
        <verse osisID='1Sam.29.4'>I capi dei Filistei furono tutti contro di lui e gli intimarono: "Rimanda quest`uomo: torni al luogo che gli hai assegnato. Non venga con noi in guerra, perchè non diventi nostro nemico durante il combattimento. Come riacquisterà costui il favore del suo signore, se non con la testa di questi uomini?</verse>
        <verse osisID='1Sam.29.5'>Non è costui quel Davide a cui cantavano tra le danze: "Saul ha ucciso i suoi mille e Davide i suoi diecimila?".</verse>
        <verse osisID='1Sam.29.6'>Achis chiamò Davide e gli disse: "Per la vita del Signore, tu sei leale e io vedo con piacere che tu vada e venga con me in guerra, perchè non ho trovato in te alcuna malizia, da quando sei arrivato fino ad oggi. Ma non sei gradito agli occhi dei capi.</verse>
        <verse osisID='1Sam.29.7'>Quindi torna indietro, per non passare come nemico agli occhi dei capi dei Filistei".</verse>
        <verse osisID='1Sam.29.8'>Rispose Davide ad Achis: "Che cosa ho fatto e che cosa hai trovato nel tuo servo, da quando sono venuto alla tua presenza fino ad oggi, perchè io non possa venire a combattere contro i nemici del re mio signore?".</verse>
        <verse osisID='1Sam.29.9'>Rispose Achis a Davide: "So bene che tu mi sei prezioso come un inviato di Dio; ma i capi dei Filistei mi hanno detto: Non deve venire con noi a combattere.</verse>
        <verse osisID='1Sam.29.10'>Alzatevi dunque domani mattina tu e i servi del tuo signore che sono venuti con te. Alzatevi presto e allo spuntar del giorno partite".</verse>
        <verse osisID='1Sam.29.11'>Il mattino dopo Davide e i suoi uomini si alzarono presto per partire e tornarono nel territorio dei Filistei. I Filistei salirono ad Izreel.</verse>
      </chapter>
      <chapter osisID='1Sam.30'>
        <verse osisID='1Sam.30.1'>Quando Davide e i suoi uomini arrivarono a Ziklag il terzo giorno, gli Amaleciti avevano fatto una razzia nel Negheb e a Ziklag. Avevano distrutto Ziklag appiccandole il fuoco.</verse>
        <verse osisID='1Sam.30.2'>Avevano condotto via le donne e quanti vi erano, piccoli e grandi; non avevano ucciso nessuno, ma li avevano fatti prigionieri e se n`erano andati.</verse>
        <verse osisID='1Sam.30.3'>Tornò dunque Davide e gli uomini che erano con lui ed ecco la città era in preda alle fiamme; le loro donne, i loro figli e le loro figlie erano stati condotti via.</verse>
        <verse osisID='1Sam.30.4'>Davide e la sua gente alzarono la voce e piansero finchè ne ebbero forza.</verse>
        <verse osisID='1Sam.30.5'>Le due mogli di Davide, Achinoàm di Izreel e Abigail, già moglie di Nabal da Carmel, erano state condotte via.</verse>
        <verse osisID='1Sam.30.6'>Davide fu in grande angoscia perchè tutta quella gente parlava di lapidarlo. Tutti avevano l`animo esasperato, ciascuno per i suoi figli e le sue figlie. Ma Davide ritrovò forza e coraggio nel Signore suo Dio.</verse>
        <verse osisID='1Sam.30.7'>Allora Davide disse al sacerdote Ebiatar figlio di Achimelech: "Portami l` efod ". Ebiatar accostò l` efod a Davide.</verse>
        <verse osisID='1Sam.30.8'>Davide consultò il Signore e chiese: "Devo inseguire questa banda? La raggiungerò?". Gli rispose: "Inseguila, la raggiungerai e libererai i prigionieri".</verse>
        <verse osisID='1Sam.30.9'>Davide e i seicento uomini che erano con lui partirono e giunsero al torrente di Besor, dove quelli rimasti indietro si fermarono.</verse>
        <verse osisID='1Sam.30.10'>Davide continuò l`inseguimento con quattrocento uomini: si fermarono invece duecento uomini che erano troppo affaticati per passare il torrente di Besor.</verse>
        <verse osisID='1Sam.30.11'>Trovarono nella campagna un Egiziano e lo portarono a Davide. Gli diedero da mangiare pane e gli diedero da bere acqua.</verse>
        <verse osisID='1Sam.30.12'>Gli diedero anche una schiacciata di fichi secchi e due grappoli di uva passa. Mangiò e si sentì rianimato, perchè non aveva preso cibo e non aveva bevuto acqua da tre giorni e da tre notti.</verse>
        <verse osisID='1Sam.30.13'>Davide gli domandò: "A chi appartieni tu e di dove sei?". Rispose: "Sono un giovane egiziano, schiavo di un Amalecita. Il mio padrone mi ha abbandonato perchè tre giorni fa mi sono ammalato.</verse>
        <verse osisID='1Sam.30.14'>Noi abbiamo depredato il Negheb dei Cretei, quello di Giuda e il Negheb di Caleb e abbiamo appiccato il fuoco a Ziklag".</verse>
        <verse osisID='1Sam.30.15'>Davide gli disse: "Vuoi tu guidarmi verso quella banda?". Rispose: "Giurami per Dio che non mi ucciderai e non mi riconsegnerai al mio padrone e ti condurrò da quella banda".</verse>
        <verse osisID='1Sam.30.16'>Così fece da guida ed ecco, erano sparsi sulla distesa di quella regione a mangiare e a bere e a far festa con tutto l`ingente bottino che avevano preso dal paese dei Filistei e dal paese di Giuda.</verse>
        <verse osisID='1Sam.30.17'>Davide li battè dalle prime luci dell`alba fino alla sera del giorno dopo e non sfuggì alcuno di essi, se non quattrocento giovani, che montarono sui cammelli e fuggirono.</verse>
        <verse osisID='1Sam.30.18'>Davide liberò tutti coloro che gli Amaleciti avevano preso e in particolare Davide liberò le sue due mogli.</verse>
        <verse osisID='1Sam.30.19'>Non mancò nessuno tra di essi, né piccolo né grande, né figli né figlie, né la preda né ogni altra cosa che era stata presa loro: Davide ricuperò tutto.</verse>
        <verse osisID='1Sam.30.20'>Davide prese tutto il bestiame minuto e grosso: spingevano davanti a lui tutto questo bestiame e gridavano: "Questo è il bottino di Davide".</verse>
        <verse osisID='1Sam.30.21'>Davide poi giunse ai duecento uomini che erano troppo sfiniti per seguirlo e aveva fatto rimanere al torrente di Besor. Essi andarono incontro a Davide e a tutta la sua gente: Davide con la truppa si accostò e domandò loro come stavano le cose.</verse>
        <verse osisID='1Sam.30.22'>Ma tutti i cattivi e gli iniqui tra gli uomini che erano andati con Davide si misero a dire: "poiché non sono venuti con noi, non si dia loro niente della preda, eccetto le mogli e i figli di ciascuno; li conducano via e se ne vadano".</verse>
        <verse osisID='1Sam.30.23'>Davide rispose: "Non fate così, fratelli miei, con quello che il Signore ci ha dato, salvandoci tutti e mettendo nelle nostre mani quella torma che era venuta contro di noi.</verse>
        <verse osisID='1Sam.30.24'>Chi vorrà seguire questo vostro parere? Perchè quale la parte di chi scende a battaglia, tale è la parte di chi fa la guardia ai bagagli: insieme faranno le parti".</verse>
        <verse osisID='1Sam.30.25'>Da quel giorno in poi stabilì questo come regola e statuto in Israele fino ad oggi.</verse>
        <verse osisID='1Sam.30.26'>Quando fu di ritorno a Ziklag, Davide mandò parte del bottino agli anziani di Giuda suoi amici, con queste parole: "Eccovi un dono proveniente dal bottino dei nemici del Signore":</verse>
        <verse osisID='1Sam.30.27'>a quelli di Betel e a quelli di Rama nel Negheb, a quelli di Iattir,</verse>
        <verse osisID='1Sam.30.28'>a quelli di Aroer, a quelli di Sifmot, a quelli di Estemoà,</verse>
        <verse osisID='1Sam.30.29'>a quelli di Racal, a quelli delle città degli Ieracmeeliti, a quelli delle città dei Keniti,</verse>
        <verse osisID='1Sam.30.30'>a quelli di Corma, a quelli di Bor-Asan, a quelli di Atach,</verse>
        <verse osisID='1Sam.30.31'>a quelli di Ebron e a quelli di tutti i luoghi per cui era passato Davide con i suoi uomini.</verse>
      </chapter>
      <chapter osisID='1Sam.31'>
        <verse osisID='1Sam.31.1'>I Filistei vennero a battaglia con Israele, ma gli Israeliti fuggirono davanti ai Filistei e ne caddero trafitti sul monte Gelboe.</verse>
        <verse osisID='1Sam.31.2'>I Filistei si strinsero attorno a Saul e ai suoi figli e colpirono a morte Giònata, Abinadàb e Malkisuà, figli di Saul.</verse>
        <verse osisID='1Sam.31.3'>La lotta si aggravò contro Saul: gli arcieri lo presero di mira con gli archi ed egli fu ferito gravemente dagli arcieri.</verse>
        <verse osisID='1Sam.31.4'>Allora Saul disse al suo scudiero: "Sfodera la spada e trafiggimi, prima che vengano quei non circoncisi a trafiggermi e a schernirmi". Ma lo scudiero non volle, perchè era troppo spaventato. Allora Saul prese la spada e vi si gettò sopra.</verse>
        <verse osisID='1Sam.31.5'>Quando lo scudiero vide che Saul era morto, si gettò anche lui sulla sua spada e morì con lui.</verse>
        <verse osisID='1Sam.31.6'>Così morirono insieme in quel giorno Saul e i suoi tre figli, lo scudiero e ancora tutti i suoi uomini.</verse>
        <verse osisID='1Sam.31.7'>Quando gli Israeliti che erano dall`altra parte della valle e quelli che erano oltre il Giordano, videro che l`esercito d`Israele era in fuga ed erano morti Saul e i suoi figli, abbandonarono le loro città e fuggirono. I Filistei vennero e vi si stabilirono.</verse>
        <verse osisID='1Sam.31.8'>Il giorno dopo, quando i Filistei vennero per depredare i cadaveri, trovarono Saul e i suoi tre figli caduti sul monte Gelboe.</verse>
        <verse osisID='1Sam.31.9'>Essi tagliarono la testa di lui, lo spogliarono dell`armatura e inviarono queste cose nel paese dei Filistei, girando dovunque per dare il felice annunzio ai templi dei loro idoli e a tutto il popolo.</verse>
        <verse osisID='1Sam.31.10'>Posero poi le sue armi nel tempio di Astàrte e appesero il suo corpo alle mura di Beisan.</verse>
        <verse osisID='1Sam.31.11'>I cittadini di Iabes di Gàlaad vennero a sapere quello che i Filistei avevano fatto a Saul.<note>31, 11. Gli uomini di Iabes erano stati salvati da Saul: c. 11.</note></verse>
        <verse osisID='1Sam.31.12'>Allora tutti gli uomini valorosi si mossero: partirono nel pieno della notte e sottrassero il corpo di Saul e i corpi dei suoi figli dalle mura di Beisan, li portarono a Iabes e qui li bruciarono.<note>31, 12. Unico caso di cremazione parziale nella Bibbia; ma si tratta di cadaveri in decomposizione.</note></verse>
        <verse osisID='1Sam.31.13'>Poi presero le loro ossa, le seppellirono sotto il tamarisco che è in Iabes e fecero digiuno per sette giorni.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='CEI74' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEI74'>
        <title>La Bibbia CEI 74</title>
        <contributor/>
        <creator>Masomo</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Le verità divinamente rilevate, che nei libri della Sacra Scrittura sono contenute ed espresse, furono scritte per ispirazione dello Spirito Santo. La Santa Madre Chiesa, per fede apostolica, ritiene sacri e canonici tutti interi i libri sia dell'Antico che del Nuovo Testamento, con tutte le loro parti, perché scritti per ispirazione dello Spirito Santo, hanno Dio per autore e come tali sono stati consegnati alla Chiesa. Per la composizione dei Libri Sacri, Dio scelse e si servì di uomini nel possesso delle loro facoltà e capacità, affinché, agendo Egli in essi e per loro mezzo, scrivessero, come veri autori, tutte e soltanto quelle cose che Egli voleva fossero scritte. Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità, che Dio per la nostra salvezza volle fosse consegnata nelle Sacre Lettere. Pertanto "ogni scrittura divinamente ispirata è anche utile per insegnare, per convincere, per correggere, per educare alla giustizia, affinché l'uomo di Dio sia perfetto, addestrato a ogni opera buona.</description>
        <publisher>Your Organisation</publisher>
        <type type='OSIS'>Bible</type>
        <identifier type='OSIS'>CEI74</identifier>
        <source>http://www.site-berea.com/C/it/index.html</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>public domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Jas'>
      <chapter osisID='Jas.1'>
        <verse osisID='Jas.1.1'>Giacomo, servo di Dio e del Signore Gesù Cristo, alle dodici tribù disperse nel mondo, salute.<note>1, 1. Le dodici tribù sono i giudeo-cristiani sparsi nel mondo greco-romano. I cristiani sono il nuovo e vero popolo di Dio: cfr. Gal 3, 29. cfr. Gal 6, 16. cfr. Fil 2, 3.</note></verse>
        <verse osisID='Jas.1.2'>Considerate perfetta letizia, miei fratelli, quando subite ogni sorta di prove,<note>1, 2. cfr. Mt 5, 10. cfr. Rm 5, 3. Si ignora la vera natura di queste prove.</note></verse>
        <verse osisID='Jas.1.3'>sapendo che la prova della vostra fede produce la pazienza.</verse>
        <verse osisID='Jas.1.4'>E la pazienza completi l`opera sua in voi, perché siate perfetti e integri, senza mancare di nulla.</verse>
        <verse osisID='Jas.1.5'>Se qualcuno di voi manca di sapienza, la domandi a Dio, che dona a tutti generosamente e senza rinfacciare, e gli sarà data.<note>1, 5. La sapienza, nella Bibbia, è dono divino per comportarsi in modo degno di Dio.</note></verse>
        <verse osisID='Jas.1.6'>La domandi però con fede, senza esitare, perché chi esita somiglia all`onda del mare mossa e agitata dal vento;</verse>
        <verse osisID='Jas.1.7'>e non pensi di ricevere qualcosa dal Signore</verse>
        <verse osisID='Jas.1.8'>un uomo che ha l`animo oscillante e instabile in tutte le sue azioni.</verse>
        <verse osisID='Jas.1.9'>Il fratello di umili condizioni si rallegri della sua elevazione<note>1, 9. Il povero è un fratello, crede di Dio: cfr. Lc 6, 20.</note></verse>
        <verse osisID='Jas.1.10'>e il ricco della sua umiliazione, perché passerà come fiore d`erba.<note>1, 10. cfr. Lc 6, 24.</note></verse>
        <verse osisID='Jas.1.11'>Si leva il sole col suo ardore e fa seccare l`erba e il suo fiore cade, e la bellezza del suo aspetto svanisce. Così anche il ricco appassirà nelle sue imprese.<note>1, 11. Reminiscenza biblica, specialmente di Is 40, 6-7. In realtà, il ricco è povero perché la ricchezza non dura.</note></verse>
        <verse osisID='Jas.1.12'>Beato l`uomo che sopporta la tentazione, perché una volta superata la prova riceverà la corona della vita che il Signore ha promesso a quelli che lo amano.<note>1, 12. cfr. Ap 2, 10. cfr 1 Cor 9, 25. cfr 1 Pt 5, 4.</note></verse>
        <verse osisID='Jas.1.13'>Nessuno, quando è tentato, dica: "Sono tentato da Dio"; perché Dio non può essere tentato dal male e non tenta nessuno al male.</verse>
        <verse osisID='Jas.1.14'>Ciascuno piuttosto è tentato dalla propria concupiscenza che lo attrae e lo seduce;</verse>
        <verse osisID='Jas.1.15'>poi la concupiscenza concepisce e genera il peccato, e il peccato, quand`è consumato, produce la morte.<note>1, 15. cfr. Rm 7, 7-10.</note></verse>
        <verse osisID='Jas.1.16'>Non andate fuori strada, fratelli miei carissimi;</verse>
        <verse osisID='Jas.1.17'>ogni buon regalo e ogni dono perfetto viene dall`alto e discende dal Padre della luce, nel quale non c`è variazione né ombra di cambiamento.<note>1, 17. Da Dio viene soltanto il bene. Dio è il creatore degli astri e la luce è simbolo della pura bontà di Dio.</note></verse>
        <verse osisID='Jas.1.18'>Di sua volontà egli ci ha generati con una parola di verità, perché noi fossimo come una primizia delle sue creature.<note>1, 18. La parola di verità è il vangelo che rigenera: cfr. Col 1, 5. cfr. Ef 1, -13.cfr 1 Pt 1, 23.cfr 1 Gv 1, 12. I cristiani sono primizia, cioè il primo frutto maturo e scelto dell’umanità.</note></verse>
        <verse osisID='Jas.1.19'>Lo sapete, fratelli miei carissimi: sia ognuno pronto ad ascoltare, lento a parlare, lento all`ira.</verse>
        <verse osisID='Jas.1.20'>Perché l`ira dell`uomo non compie ciò che è giusto davanti a Dio.</verse>
        <verse osisID='Jas.1.21'>Perciò, deposta ogni impurità e ogni resto di malizia, accogliete con docilità la parola che è stata seminata in voi e che può salvare le vostre anime.<note>1, 21. cfr. Lc 8, 12.</note></verse>
        <verse osisID='Jas.1.22'>Siate di quelli che mettono in pratica la parola e non soltanto ascoltatori, illudendo voi stessi.</verse>
        <verse osisID='Jas.1.23'>Perché se uno ascolta soltanto e non mette in pratica la parola, somiglia a un uomo che osserva il proprio volto in uno specchio:</verse>
        <verse osisID='Jas.1.24'>appena s`è osservato, se ne va, e subito dimentica com`era.</verse>
        <verse osisID='Jas.1.25'>Chi invece fissa lo sguardo sulla legge perfetta, la legge della libertà, e le resta fedele, non come un ascoltatore smemorato ma come uno che la mette in pratica, questi troverà la sua felicità nel praticarla.<note>1, 25. La legge evangelica perfetta (cfr. Mt 5, 17 ) libera l’uomo perché lo mette in grado di compiere ciò che Dio vuole: cfr. Gv 8, 31-32. cfr. Rm 6, 15. cfr. Rm 7, 1; cfr. Rm 8, 2. cfr. Gal 4, 21 ss.</note></verse>
        <verse osisID='Jas.1.26'>Se qualcuno pensa di essere religioso, ma non frena la lingua e inganna così il suo cuore, la sua religione è vana.</verse>
        <verse osisID='Jas.1.27'>Religione pura e senza macchia davanti a Dio nostro Padre è questa: soccorrere gli orfani e le vedove nelle loro afflizioni e conservarsi puri da questo mondo.</verse>
      </chapter>
      <chapter osisID='Jas.2'>
        <verse osisID='Jas.2.1'>Fratelli miei, non mescolate a favoritismi personali la vostra fede nel Signore nostro Gesù Cristo, Signore della gloria.</verse>
        <verse osisID='Jas.2.2'>Supponiamo che entri in una vostra adunanza qualcuno con un anello d`oro al dito, vestito splendidamente, ed entri anche un povero con un vestito logoro.</verse>
        <verse osisID='Jas.2.3'>Se voi guardate a colui che è vestito splendidamente e gli dite: "Tu siediti qui comodamente", e al povero dite: "Tu mettiti in piedi lì", oppure: "Siediti qui ai piedi del mio sgabello",</verse>
        <verse osisID='Jas.2.4'>non fate in voi stessi preferenze e non siete giudici dai giudizi perversi?</verse>
        <verse osisID='Jas.2.5'>Ascoltate, fratelli miei carissimi: Dio non ha forse scelto i poveri nel mondo per farli ricchi con la fede ed eredi del regno che ha promesso a quelli che lo amano?<note>2, 5. cfr Lc 6, 20. cfr Mt 5, 3.  cfr 1 Cor 1, 26-28.</note></verse>
        <verse osisID='Jas.2.6'>Voi invece avete disprezzato il povero! Non sono forse i ricchi che vi tiranneggiano e vi trascinano davanti ai tribunali?</verse>
        <verse osisID='Jas.2.7'>Non sono essi che bestemmiano il bel nome che è stato invocato sopra di voi?<note>2, 7. Il bel nome è il nome di Gesù. Invocare il nome di qualcuno su un altro significa, nella Bibbia, che l’altro appartiene al primo.</note></verse>
        <verse osisID='Jas.2.8'>Certo, se adempite il più importante dei comandamenti secondo la Scrittura: amerai il prossimo tuo come te stesso, fate bene;<note>2, 8. Citazione: cfr. Lv 19, 18. cfr. Mt 22, 38-40.</note></verse>
        <verse osisID='Jas.2.9'>ma se fate distinzione di persone, commettete un peccato e siete accusati dalla legge come trasgressori.</verse>
        <verse osisID='Jas.2.10'>Poiché chiunque osservi tutta la legge, ma la trasgredisca anche in un punto solo, diventa colpevole di tutto;</verse>
        <verse osisID='Jas.2.11'>infatti colui che ha detto: Non commettere adulterio, ha detto anche: Non uccidere. Ora se tu non commetti adulterio, ma uccidi, ti rendi trasgressore della legge.<note>2, 11. cfr. Es 20, 13-14. cfr. Dt 5, 17.</note></verse>
        <verse osisID='Jas.2.12'>Parlate e agite come persone che devono essere giudicate secondo una legge di libertà, perché</verse>
        <verse osisID='Jas.2.13'>il giudizio sarà senza misericordia contro chi non avrà usato misericordia; la misericordia invece ha sempre la meglio nel giudizio.<note>2, 13. cfr. Mt 7, 2. La misericordia può salvare dal giudizio: cfr. Mt 5, 7. cfr. Mt 18, 33-35. cfr. Mt 25, 31-46.</note></verse>
        <verse osisID='Jas.2.14'>Che giova, fratelli miei, se uno dice di avere la fede ma non ha le opere? Forse che quella fede può salvarlo?<note>2, 14. Si tratta delle opere di carità, senza le quali una fede puramente intellettuale non serve, è morta (v. 26). Il punto di vista di Paolo (cfr. Gal 2, 16. cfr. Rm 3, 2 ss.) è diverso: egli parla delle opere della legge, cioè delle osservanze giudaiche.</note></verse>
        <verse osisID='Jas.2.15'>Se un fratello o una sorella sono senza vestiti e sprovvisti del cibo quotidiano</verse>
        <verse osisID='Jas.2.16'>e uno di voi dice loro: "Andatevene in pace, riscaldatevi e saziatevi", ma non date loro il necessario per il corpo, che giova?</verse>
        <verse osisID='Jas.2.17'>Così anche la fede: se non ha le opere, è morta in se stessa.</verse>
        <verse osisID='Jas.2.18'>Al contrario uno potrebbe dire: Tu hai la fede ed io ho le opere; mostrami la tua fede senza le opere, ed io con le mie opere ti mostrerò la mia fede.</verse>
        <verse osisID='Jas.2.19'>Tu credi che c`è un Dio solo? Fai bene; anche i demòni lo credono e tremano!</verse>
        <verse osisID='Jas.2.20'>Ma vuoi sapere, o insensato, come la fede senza le opere è senza calore?</verse>
        <verse osisID='Jas.2.21'>Abramo, nostro padre, non fu forse giustificato per le opere, quando offrì Isacco, suo figlio, sull`altare?</verse>
        <verse osisID='Jas.2.22'>Vedi che la fede cooperava con le opere di lui, e che per le opere quella fede divenne perfetta</verse>
        <verse osisID='Jas.2.23'>e si compì la Scrittura che dice: E Abramo ebbe fede in Dio e gli fu accreditato a giustizia, e fu chiamato amico di Dio.</verse>
        <verse osisID='Jas.2.24'>Vedete che l`uomo viene giustificato in base alle opere e non soltanto in base alla fede.</verse>
        <verse osisID='Jas.2.25'>Così anche Raab, la meretrice, non venne forse giustificata in base alle opere per aver dato ospitalità agli esploratori e averli rimandati per altra via?<note>2, 25. cfr. Gs 2, 9-11; cfr. Eb 11, 31.</note></verse>
        <verse osisID='Jas.2.26'>Infatti come il corpo senza lo spirito è morto, così anche la fede senza le opere è morta.</verse>
      </chapter>
      <chapter osisID='Jas.3'>
        <verse osisID='Jas.3.1'>Fratelli miei, non vi fate maestri in molti, sapendo che noi riceveremo un giudizio più severo,<note>3, 1. Contro la presunzione di atteggiarsi a maestri cfr. Mt 23, 6-8.</note></verse>
        <verse osisID='Jas.3.2'>poiché tutti quanti manchiamo in molte cose. Se uno non manca nel parlare, è un uomo perfetto, capace di tenere a freno anche tutto il corpo.<note>3, 2. cfr. Pro 10, 19.</note></verse>
        <verse osisID='Jas.3.3'>Quando mettiamo il morso in bocca ai cavalli perché ci obbediscano, possiamo dirigere anche tutto il loro corpo.</verse>
        <verse osisID='Jas.3.4'>Ecco, anche le navi, benché siano così grandi e vengano spinte da venti gagliardi, sono guidate da un piccolissimo timone dovunque vuole chi le manovra.</verse>
        <verse osisID='Jas.3.5'>Così anche la lingua: è un piccolo membro e può vantarsi di grandi cose. Vedete un piccolo fuoco quale grande foresta può incendiare!</verse>
        <verse osisID='Jas.3.6'>Anche la lingua è un fuoco, è il mondo dell`iniquità, vive inserita nelle nostre membra e contamina tutto il corpo e incendia il corso della vita, traendo la sua fiamma dalla Geenna.<note>3, 6. La Geenna, valle a sud-est di Gerusalemme simbolo dell’inferno: cfr. Mt 5, 21.</note></verse>
        <verse osisID='Jas.3.7'>Infatti ogni sorta di bestie e di uccelli, di rettili e di esseri marini sono domati e sono stati domati dalla razza umana,</verse>
        <verse osisID='Jas.3.8'>ma la lingua nessun uomo la può domare: è un male ribelle, è piena di veleno mortale.</verse>
        <verse osisID='Jas.3.9'>Con essa benediciamo il Signore e Padre e con essa malediciamo gli uomini fatti a somiglianza di Dio.</verse>
        <verse osisID='Jas.3.10'>E` dalla stessa bocca che esce benedizione e maledizione. Non dev`essere così, fratelli miei!</verse>
        <verse osisID='Jas.3.11'>Forse la sorgente può far sgorgare dallo stesso getto acqua dolce e amara?</verse>
        <verse osisID='Jas.3.12'>Può forse, miei fratelli, un fico produrre olive o una vite produrre fichi? Neppure una sorgente salata può produrre acqua dolce.</verse>
        <verse osisID='Jas.3.13'>Chi è saggio e accorto tra voi? Mostri con la buona condotta le sue opere ispirate a saggia mitezza.</verse>
        <verse osisID='Jas.3.14'>Ma se avete nel vostro cuore gelosia amara e spirito di contesa, non vantatevi e non mentite contro la verità.</verse>
        <verse osisID='Jas.3.15'>Non è questa la sapienza che viene dall`alto: è terrena, carnale, diabolica;</verse>
        <verse osisID='Jas.3.16'>poiché dove c`è gelosia e spirito di contesa, c`è disordine e ogni sorta di cattive azioni.</verse>
        <verse osisID='Jas.3.17'>La sapienza che viene dall`alto invece è anzitutto pura; poi pacifica, mite, arrendevole, piena di misericordia e di buoni frutti, senza parzialità, senza ipocrisia.</verse>
        <verse osisID='Jas.3.18'>Un frutto di giustizia viene seminato nella pace per coloro che fanno opera di pace.<note>3, 18. cfr. Mt 5, 9. I pacifici raccoglieranno i buoni frutti delle loro buone opere.</note></verse>
      </chapter>
      <chapter osisID='Jas.4'>
        <verse osisID='Jas.4.1'>Da che cosa derivano le guerre e le liti che sono in mezzo a voi? Non vengono forse dalle vostre passioni che combattono nelle vostre membra?</verse>
        <verse osisID='Jas.4.2'>Bramate e non riuscite a possedere e uccidete; invidiate e non riuscite ad ottenere, combattete e fate guerra! Non avete perché non chiedete;</verse>
        <verse osisID='Jas.4.3'>chiedete e non ottenete perché chiedete male, per spendere per i vostri piaceri.</verse>
        <verse osisID='Jas.4.4'>Gente infedele! Non sapete che amare il mondo è odiare Dio? Chi dunque vuole essere amico del mondo si rende nemico di Dio.<note>4, 4. Il mondo, nel senso di 1,27, cioè quello ostile a Dio.</note></verse>
        <verse osisID='Jas.4.5'>O forse pensate che la Scrittura dichiari invano: fino alla gelosia ci ama lo Spirito che egli ha fatto abitare in noi?</verse>
        <verse osisID='Jas.4.6'>Ci dá anzi una grazia più grande; per questo dice: Dio resiste ai superbi; agli umili invece dá la sua grazia.<note>4, 6. Citazione: cfr. Pro 3, 34 secondo la versione greca: cfr 1 Pt 5, 5.</note></verse>
        <verse osisID='Jas.4.7'>Sottomettetevi dunque a Dio; resistete al diavolo, ed egli fuggirà da voi.<note>4, 7. cfr1 Pt 5, 8 ss.</note></verse>
        <verse osisID='Jas.4.8'>Avvicinatevi a Dio ed egli si avvicinerà a voi. Purificate le vostre mani, o peccatori, e santificate i vostri cuori, o irresoluti.</verse>
        <verse osisID='Jas.4.9'>Gemete sulla vostra miseria, fate lutto e piangete; il vostro riso si muti in lutto e la vostra allegria in tristezza.</verse>
        <verse osisID='Jas.4.10'>Umiliatevi davanti al Signore ed egli vi esalterà.<note>4, 10. cfr. Mt 23, 12. cfr. Lc 1, 51 ss.;cfr 1 Pt 5, 6.</note></verse>
        <verse osisID='Jas.4.11'>Non sparlate gli uni degli altri, fratelli. Chi sparla del fratello o giudica il fratello, parla contro la legge e giudica la legge. E se tu giudichi la legge non sei più uno che osserva la legge, ma uno che la giudica.<note>4, 11. cfr. Mt 7, 1-5. cfr. Lv 19, 16. La legge obbliga ad amare.</note></verse>
        <verse osisID='Jas.4.12'>Ora, uno solo è legislatore e giudice, Colui che può salvare e rovinare; ma chi sei tu che ti fai giudice del tuo prossimo?<note>4, 12. cfr. Mt 7, 1 ss.; cfr. Mt 10, 28.v</note></verse>
        <verse osisID='Jas.4.13'>E ora a voi, che dite: "Oggi o domani andremo nella tal città e vi passeremo un anno e faremo affari e guadagni",</verse>
        <verse osisID='Jas.4.14'>mentre non sapete cosa sarà domani! Ma che è mai la vostra vita? Siete come vapore che appare per un istante e poi scompare.</verse>
        <verse osisID='Jas.4.15'>Dovreste dire invece: Se il Signore vorrà, vivremo e faremo questo o quello.</verse>
        <verse osisID='Jas.4.16'>Ora invece vi vantate nella vostra arroganza; ogni vanto di questo genere è iniquo.</verse>
        <verse osisID='Jas.4.17'>Chi dunque sa fare il bene e non lo compie, commette peccato.</verse>
      </chapter>
      <chapter osisID='Jas.5'>
        <verse osisID='Jas.5.1'>E ora a voi, ricchi: piangete e gridate per le sciagure che vi sovrastano!</verse>
        <verse osisID='Jas.5.2'>Le vostre ricchezze sono imputridite,</verse>
        <verse osisID='Jas.5.3'>le vostre vesti sono state divorate dalle tarme; il vostro oro e il vostro argento sono consumati dalla ruggine, la loro ruggine si leverà a testimonianza contro di voi e divorerà le vostre carni come un fuoco. Avete accumulato tesori per gli ultimi giorni!</verse>
        <verse osisID='Jas.5.4'>Ecco, il salario da voi defraudato ai lavoratori che hanno mietuto le vostre terre grida; e le proteste dei mietitori sono giunte alle orecchie del Signore degli eserciti.<note>5, 4. cfr. Lv 19, 13. cfr. Dt 24, 15. cfr. Ml 3, 5. Il grido invoca giustizia da Dio.</note></verse>
        <verse osisID='Jas.5.5'>Avete gozzovigliato sulla terra e vi siete saziati di piaceri, vi siete ingrassati per il giorno della strage.</verse>
        <verse osisID='Jas.5.6'>Avete condannato e ucciso il giusto ed egli non può opporre resistenza.</verse>
        <verse osisID='Jas.5.7'>Siate dunque pazienti, fratelli, fino alla venuta del Signore. Guardate l`agricoltore: egli aspetta pazientemente il prezioso frutto della terra finché abbia ricevuto le piogge d`autunno e le piogge di primavera.</verse>
        <verse osisID='Jas.5.8'>Siate pazienti anche voi, rinfrancate i vostri cuori, perché la venuta del Signore è vicina.<note>5, 8. La venuta gloriosa del Signore mette fine al tempo in cui si commettono le ingiustizie. Quel giorno è vicino nel senso che da quando Cristo ha inaugurato sulla terra l’era messianica, gli ultimi tempi, la sua seconda venuta va avvicinandosi.</note></verse>
        <verse osisID='Jas.5.9'>Non lamentatevi, fratelli, gli uni degli altri, per non essere giudicati; ecco, il giudice è alle porte.</verse>
        <verse osisID='Jas.5.10'>Prendete, o fratelli, a modello di sopportazione e di pazienza i profeti che parlano nel nome del Signore.</verse>
        <verse osisID='Jas.5.11'>Ecco, noi chiamiamo beati quelli che hanno sopportato con pazienza. Avete udito parlare della pazienza di Giobbe e conoscete la sorte finale che gli riserbò il Signore, perché il Signore è ricco di misericordia e di compassione.<note>5, 11. cfr. Gb 42, 10-17. cfr. Sal 102, 8.</note></verse>
        <verse osisID='Jas.5.12'>Soprattutto, fratelli miei, non giurate, né per il cielo, né per la terra, né per qualsiasi altra cosa; ma il vostro "sì" sia sì, e il vostro "no" no, per non incorrere nella condanna.<note>5, 12. cfr. Mt 5, 34-3 7.</note></verse>
        <verse osisID='Jas.5.13'>Chi tra voi è nel dolore, preghi; chi è nella gioia, salmeggi.</verse>
        <verse osisID='Jas.5.14'>Chi è malato, chiami a sé i presbiteri della Chiesa e preghino su di lui, dopo averlo unto con olio, nel nome del Signore.</verse>
        <verse osisID='Jas.5.15'>E la preghiera fatta con fede salverà il malato: il Signore lo rialzerà e se ha commesso peccati, gli saranno perdonati.</verse>
        <verse osisID='Jas.5.16'>Confessate perciò i vostri peccati gli uni agli altri e pregate gli uni per gli altri per essere guariti. Molto vale la preghiera del giusto fatta con insistenza.<note>5, 16. L’uso di confessare i peccati nelle comunità era praticato tra gli Ebrei i primi cristiani per dar valore alla preghiera.</note></verse>
        <verse osisID='Jas.5.17'>Elia era un uomo della nostra stessa natura: pregò intensamente che non piovesse e non piovve sulla terra per tre anni e sei mesi.<note>5, 17. cfr 1 Re 17, 1. cfr 18, 1. cfr. Lc 4, 25.</note></verse>
        <verse osisID='Jas.5.18'>Poi pregò di nuovo e il cielo diede la pioggia e la terra produsse il suo frutto.</verse>
        <verse osisID='Jas.5.19'>Fratelli miei, se uno di voi si allontana dalla verità e un altro ve lo riconduce,</verse>
        <verse osisID='Jas.5.20'>costui sappia che chi riconduce un peccatore dalla sua via di errore, salverà la sua anima dalla morte e coprirà una moltitudine di peccati.<note>5, 20. cfr. Sal 50, 15. cfr. Pro 10, 12.cfr 1 Pt 4, 8.</note></verse>
      </chapter>
    </div></osisText>
</osis>
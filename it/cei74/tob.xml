<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='CEI74' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEI74'>
        <title>La Bibbia CEI 74</title>
        <contributor/>
        <creator>Masomo</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Le verità divinamente rilevate, che nei libri della Sacra Scrittura sono contenute ed espresse, furono scritte per ispirazione dello Spirito Santo. La Santa Madre Chiesa, per fede apostolica, ritiene sacri e canonici tutti interi i libri sia dell'Antico che del Nuovo Testamento, con tutte le loro parti, perché scritti per ispirazione dello Spirito Santo, hanno Dio per autore e come tali sono stati consegnati alla Chiesa. Per la composizione dei Libri Sacri, Dio scelse e si servì di uomini nel possesso delle loro facoltà e capacità, affinché, agendo Egli in essi e per loro mezzo, scrivessero, come veri autori, tutte e soltanto quelle cose che Egli voleva fossero scritte. Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità, che Dio per la nostra salvezza volle fosse consegnata nelle Sacre Lettere. Pertanto "ogni scrittura divinamente ispirata è anche utile per insegnare, per convincere, per correggere, per educare alla giustizia, affinché l'uomo di Dio sia perfetto, addestrato a ogni opera buona.</description>
        <publisher>Your Organisation</publisher>
        <type type='OSIS'>Bible</type>
        <identifier type='OSIS'>CEI74</identifier>
        <source>http://www.site-berea.com/C/it/index.html</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>public domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Tob'>
      <chapter osisID='Tob.1'>
        <verse osisID='Tob.1.1'>Libro della storia di Tobi, figlio di Tòbiel, figlio di Anàniel, figlio di Aduel, figlio di Gàbael, della discendenza di Asiel, della tribù di Neftali.</verse>
        <verse osisID='Tob.1.2'>Al tempo di Salmanàssar, re degli Assiri, egli fu condotto prigioniero da Tisbe, che sta a sud di Kades di Neftali, nell`alta Galilea, sopra Casor, verso occidente, a nord di Sefet.</verse>
        <verse osisID='Tob.1.3'>Io, Tobi, passavo i giorni della mia vita seguendo le vie della verità e della giustizia. Ai miei fratelli e ai miei compatrioti, che erano stati condotti con me in prigionia a Ninive, nel paese degli Assiri, facevo molte elemosine.<note>1, 3. L'elemosina, la preghiera e il digiuno erano pratiche fondamentali della pietà ebraica: cfr. Mt 6, 1-4.</note></verse>
        <verse osisID='Tob.1.4'>Mi trovavo ancora al mio paese, la terra d`Israele, ed ero ancora giovane, quando la tribù del mio antenato Neftali abbandonò la casa di Davide e si staccò da Gerusalemme, la sola città fra tutte le tribù d`Israele scelta per i sacrifici. In essa era stato edificato il tempio, dove abita Dio, ed era stato consacrato per tutte le generazioni future.<note>1, 4. La tribù di Neftali era nel regno scismatico del nord.</note></verse>
        <verse osisID='Tob.1.5'>Tutti i miei fratelli e quelli della tribù del mio antenato Neftali facevano sacrifici sui monti della Galilea al vitello che Geroboàmo re d`Israele aveva fabbricato in Dan.<note>1, 5. Sul vitello di Geroboamo cfr 1 Re 12, 28.</note></verse>
        <verse osisID='Tob.1.6'>Io ero il solo che spesso mi recavo a Gerusalemme nelle feste, per obbedienza ad una legge perenne prescritta a tutto Israele. Correvo a Gerusalemme con le primizie dei frutti e degli animali, con le decime del bestiame e con la prima lana che tosavo alle mie pecore.</verse>
        <verse osisID='Tob.1.7'>Consegnavo tutto ai sacerdoti, figli di Aronne, per l`altare. Davo anche ai leviti che allora erano in funzione a Gerusalemme le decime del grano, del vino, dell`olio, delle melagrane, dei fichi e degli altri frutti. Per sei anni consecutivi convertivo in danaro la seconda decima e la spendevo ogni anno a Gerusalemme.</verse>
        <verse osisID='Tob.1.8'>La terza decima poi era per gli orfani, le vedove e i forestieri che si trovavano con gli Israeliti. La portavo loro ogni tre anni e la si consumava insieme, come vuole la legge di Mosè e secondo le raccomandazioni di Debora moglie di Anàniel, la madre di nostro padre, poiché mio padre, morendo, mi aveva lasciato orfano.<note>1, 8. Sulle decime, cfr. Dt 14, 22-29. La terza decima era destinata ogni tre anni alla beneficenza.</note></verse>
        <verse osisID='Tob.1.9'>Quando divenni adulto, sposai Anna, una donna della mia parentela, e da essa ebbi un figlio che chiamai Tobia.</verse>
        <verse osisID='Tob.1.10'>Dopo la deportazione in Assiria, quando fui condotto prigioniero e arrivai a Ninive, tutti i miei fratelli e quelli della mia gente mangiavano i cibi dei pagani;</verse>
        <verse osisID='Tob.1.11'>ma io mi guardai bene dal farlo.</verse>
        <verse osisID='Tob.1.12'>Poiché restai fedele a Dio con tutto il cuore,</verse>
        <verse osisID='Tob.1.13'>l`Altissimo mi fece trovare il favore di Salmanàssar, del quale presi a trattare gli affari.</verse>
        <verse osisID='Tob.1.14'>Venni così nella Media, dove, finché egli visse, conclusi affari per conto suo. Fu allora che a Rage di Media, presso Gabael, un mio parente figlio di Gabri, depositai in sacchetti la somma di dieci talenti d`argento.</verse>
        <verse osisID='Tob.1.15'>Quando Salmanàssar morì, gli successe il figlio Sennàcherib. Allora le strade della Media divennero impraticabili e non potei più tornarvi.</verse>
        <verse osisID='Tob.1.16'>Al tempo di Salmanàssar facevo spesso l`elemosina a quelli della mia gente;</verse>
        <verse osisID='Tob.1.17'>donavo il pane agli affamati, gli abiti agli ignudi e, se vedevo qualcuno dei miei connazionali morto e gettato dietro le mura di Ninive, io lo seppellivo.</verse>
        <verse osisID='Tob.1.18'>Seppellii anche quelli che aveva uccisi Sennàcherib, quando tornò fuggendo dalla Giudea, al tempo del castigo mandato dal re del cielo sui bestemmiatori. Nella sua collera egli ne uccise molti; io sottraevo i loro corpi per la sepoltura e Sennàcherib invano li cercava.<note>1, 18. cfr 2 Re 19, 35-37.</note></verse>
        <verse osisID='Tob.1.19'>Ma un cittadino di Ninive andò ad informare il re che io li seppellivo di nascosto. Quando seppi che il re conosceva il fatto e che mi si cercava per essere messo a morte, colto da paura, mi diedi alla fuga.</verse>
        <verse osisID='Tob.1.20'>I miei beni furono confiscati e passarono tutti al tesoro del re. Mi restò solo la moglie Anna con il figlio Tobia.</verse>
        <verse osisID='Tob.1.21'>Neanche quaranta giorni dopo, il re fu ucciso da due suoi figli, i quali poi fuggirono sui monti dell`Ararat. Gli successe allora il figlio Assarhaddon. Egli nominò Achikar, figlio di mio fratello Anael, incaricato della contabilità del regno ed ebbe la direzione generale degli affari.<note>1, 21. Achikar è il protagonista di un popolare romanzo orientale del sec. V a. C., conservato in aramaico, siriaco e greco.</note></verse>
        <verse osisID='Tob.1.22'>Allora Achikar prese a cuore la mia causa e potei così ritornare a Ninive. Al tempo di Sennàcherib re degli Assiri, Achikar era stato gran coppiere, ministro della giustizia, amministratore e sovrintendente della contabilità e Assarhaddon l`aveva mantenuto in carica. Egli era mio nipote e uno della mia parentela.</verse>
      </chapter>
      <chapter osisID='Tob.2'>
        <verse osisID='Tob.2.1'>Sotto il regno di Assarhaddon ritornai dunque a casa mia e mi fu restituita la compagnia della moglie Anna e del figlio Tobia. Per la nostra festa di pentecoste, cioè la festa delle settimane, avevo fatto preparare un buon pranzo e mi posi a tavola:</verse>
        <verse osisID='Tob.2.2'>la tavola era imbandita di molte vivande. Dissi al figlio Tobia: "Figlio mio, và, e se trovi tra i nostri fratelli deportati a Ninive qualche povero, che sia però di cuore fedele, portalo a pranzo insieme con noi. Io resto ad aspettare che tu ritorni".</verse>
        <verse osisID='Tob.2.3'>Tobia uscì in cerca di un povero tra i nostri fratelli. Di ritorno disse: "Padre!". Gli risposi: "Ebbene, figlio mio". "Padre - riprese - uno della nostra gente è stato strangolato e gettato nella piazza, dove ancora si trova".</verse>
        <verse osisID='Tob.2.4'>Io allora mi alzai, lasciando intatto il pranzo; tolsi l`uomo dalla piazza e lo posi in una camera in attesa del tramonto del sole, per poterlo seppellire.</verse>
        <verse osisID='Tob.2.5'>Ritornai e, lavatomi, presi il pasto con tristezza,</verse>
        <verse osisID='Tob.2.6'>ricordando le parole del profeta Amos su Betel: "Si cambieranno le vostre feste in lutto, tutti i vostri canti in lamento".<note>2, 6. cfr. Am 8, 10.</note></verse>
        <verse osisID='Tob.2.7'>E piansi. Quando poi calò il sole, andai a scavare una fossa e ve lo seppellii.</verse>
        <verse osisID='Tob.2.8'>I miei vicini mi deridevano dicendo: "Non ha più paura! Proprio per questo motivo è già stato ricercato per essere ucciso. E` dovuto fuggire ed ora eccolo di nuovo a seppellire i morti".</verse>
        <verse osisID='Tob.2.9'>Quella notte, dopo aver seppellito il morto, mi lavai, entrai nel mio cortile e mi addormentai sotto il muro del cortile. Per il caldo che c`era tenevo la faccia scoperta,</verse>
        <verse osisID='Tob.2.10'>ignorando che sopra di me, nel muro, stavano dei passeri. Caddero sui miei occhi i loro escrementi ancora caldi, che mi produssero macchie bianche, e dovetti andare dai medici per la cura. Più essi però mi applicavano farmaci, più mi si oscuravano gli occhi per le macchie bianche, finché divenni cieco del tutto. Per quattro anni fui cieco e ne soffersero tutti i miei fratelli. Achikar, nei due anni che precedettero la sua partenza per l`Elimaide, provvide al mio sostentamento.<note>2, 10. L'Elimaide era a occidente dei monti della Persia.</note></verse>
        <verse osisID='Tob.2.11'>In quel tempo mia moglie Anna lavorava nelle sue stanze a pagamento,</verse>
        <verse osisID='Tob.2.12'>tessendo la lana che rimandava poi ai padroni e ricevendone la paga. Ora nel settimo giorno del mese di Distro, quando essa tagliò il pezzo che aveva tessuto e lo mandò ai padroni, essi, oltre la mercede completa, le fecero dono di un capretto per il desinare.<note>2, 12. Il mese di Distro corrisponde a febbraio-marzo.</note></verse>
        <verse osisID='Tob.2.13'>Quando il capretto entrò in casa mia, si mise a belare. Chiamai allora mia moglie e le dissi: "Da dove viene questo capretto? Non sarà stato rubato? Restituiscilo ai padroni, poiché non abbiamo il diritto di mangiare cosa alcuna rubata".</verse>
        <verse osisID='Tob.2.14'>Ella mi disse: "Mi è stato dato in più del salario". Ma io non le credevo e le ripetevo direstituirlo ai padroni e a causa di ciò arrossivo di lei. Allora per tutta risposta mi disse: "Dove sono le tue elemosine? Dove sono le tue buone opere? Ecco, lo si vede bene dal come sei ridotto!".</verse>
      </chapter>
      <chapter osisID='Tob.3'>
        <verse osisID='Tob.3.1'>Con l`animo affranto dal dolore, sospirai e piansi. Poi presi a dire questa preghiera di lamento:</verse>
        <verse osisID='Tob.3.2'>"Tu sei giusto, Signore, e giuste sono tutte le tue opere. Ogni tua via è misericordia e verità. Tu sei il giudice del mondo.</verse>
        <verse osisID='Tob.3.3'>Ora, Signore, ricordati di me e guardami. Non punirmi per i miei peccati e per gli errori miei e dei miei padri.</verse>
        <verse osisID='Tob.3.4'>Violando i tuoi comandi, abbiamo peccato davanti a te. Tu hai lasciato che ci spogliassero dei beni; ci hai abbandonati alla prigionia, alla morte e ad essere la favola, lo scherno, il disprezzo di tutte le genti, tra le quali ci hai dispersi.</verse>
        <verse osisID='Tob.3.5'>Ora, nel trattarmi secondo le colpe mie e dei miei padri, veri sono tutti i tuoi giudizi, perché non abbiamo osservato i tuoi decreti, camminando davanti a te nella verità.</verse>
        <verse osisID='Tob.3.6'>Agisci pure ora come meglio ti piace; dá ordine che venga presa la mia vita, in modo che io sia tolto dalla terra e divenga terra, poiché per me è preferibile la morte alla vita. I rimproveri che mi tocca sentire destano in me grande dolore. Signore, comanda che sia tolto da questa prova; fà che io parta verso l`eterno soggiorno; Signore, non distogliere da me il volto. Per me infatti è meglio morire che vedermi davanti questa grande angoscia e così non sentirmi più insultare!".</verse>
        <verse osisID='Tob.3.7'>Nello stesso giorno capitò a Sara figlia di Raguele, abitante di Ecbàtana, nella Media, di sentire insulti da parte di una serva di suo padre.</verse>
        <verse osisID='Tob.3.8'>Bisogna sapere che essa era stata data in moglie a sette uomini e che Asmodeo, il cattivo demonio, glieli aveva uccisi, prima che potessero unirsi con lei come si fa con le mogli. A lei appunto disse la serva: "Sei proprio tu che uccidi i tuoi mariti. Ecco, sei già stata data a sette mariti e neppure di uno hai potuto godere.<note>3, 8. Asmodeo, in ebraico, significa 'il distruttore'; nell'Avesta, libro sacro dei Persiani, il peggiore demonio si chiama Ashma-Deva.</note></verse>
        <verse osisID='Tob.3.9'>Perché vuoi battere noi, se i tuoi mariti sono morti? Vattene con loro e che da te non abbiamo mai a vedere né figlio né figlia".</verse>
        <verse osisID='Tob.3.10'>In quel giorno dunque essa soffrì molto, pianse e salì nella stanza del padre con l`intenzione di impiccarsi. Ma tornando a riflettere pensava: "Che non abbiano ad insultare mio padre e non gli dicano: La sola figlia che avevi, a te assai cara, si è impiccata per le sue sventure. Così farei precipitare la vecchiaia di mio padre con angoscia negli inferi. Farò meglio a non impiccarmi e a supplicare il Signore che mi sia concesso di morire, in modo da non sentire più insulti nella mia vita".</verse>
        <verse osisID='Tob.3.11'>In quel momento stese le mani verso la finestra e pregò: "Benedetto sei tu, Dio misericordioso, e benedetto è il tuo nome nei secoli. Ti benedicano tutte le tue opere per sempre.</verse>
        <verse osisID='Tob.3.12'>Ora a te alzo la faccia e gli occhi.</verse>
        <verse osisID='Tob.3.13'>Dì che io sia tolta dalla terra, perché non abbia a sentire più insulti.</verse>
        <verse osisID='Tob.3.14'>Tu sai, Signore, che sono pura da ogni disonestà con uomo</verse>
        <verse osisID='Tob.3.15'>e che non ho disonorato il mio nome, né quello di mio padre nella terra dell`esilio. Io sono l`unica figlia di mio padre. Egli non ha altri figli che possano ereditare, né un fratello vicino, né un parente, per il quale io possa serbarmi come sposa. Già sette mariti ho perduto: perché dovrei vivere ancora? Se tu non vuoi che io muoia, guardami con benevolenza: che io non senta più insulti".</verse>
        <verse osisID='Tob.3.16'>In quel medesimo momento la preghiera di tutti e due fu accolta davanti alla gloria di Dio</verse>
        <verse osisID='Tob.3.17'>e fu mandato Raffaele a guarire i due: a togliere le macchie bianche dagli occhi di Tobi, perché con gli occhi vedesse la luce di Dio; a dare Sara, figlia di Raguele, in sposa a Tobia, figlio di Tobi, e a liberarla dal cattivo demonio Asmodeo. Di diritto, infatti, spettava a Tobia di sposarla, prima che a tutti gli altri pretendenti. Proprio allora Tobi rientrava dal cortile in casa e Sara, figlia di Raguele, stava scendendo dalla camera.</verse>
      </chapter>
      <chapter osisID='Tob.4'>
        <verse osisID='Tob.4.1'>In quel giorno Tobi si ricordò del denaro che aveva depositato presso Gabael in Rage di Media</verse>
        <verse osisID='Tob.4.2'>e pensò: "Ho invocato la morte. Perché dunque non dovrei chiamare mio figlio Tobia e informarlo, prima di morire, di questa somma di denaro?".</verse>
        <verse osisID='Tob.4.3'>Chiamò il figlio e gli disse: "Qualora io muoia, dammi una sepoltura decorosa; onora tua madre e non abbandonarla per tutti i giorni della sua vita; fà ciò che è di suo gradimento e non procurarle nessun motivo di tristezza.<note>4, 3. Il testamento spirituale di Tobi riassume la pratica religiosa e morale ebraica.</note></verse>
        <verse osisID='Tob.4.4'>Ricordati, figlio, che ha corso tanti pericoli per te, quando eri nel suo seno. Quando morirà, dalle sepoltura presso di me in una medesima tomba.</verse>
        <verse osisID='Tob.4.5'>Ogni giorno, o figlio, ricordati del Signore; non peccare né trasgredire i suoi comandi. Compi opere buone in tutti i giorni della tua vita e non metterti per la strada dell`ingiustizia.</verse>
        <verse osisID='Tob.4.6'>Se agirai con rettitudine, riusciranno le tue azioni, come quelle di chiunque pratichi la giustizia.</verse>
        <verse osisID='Tob.4.7'>Dei tuoi beni fà elemosina. Non distogliere mai lo sguardo dal povero, così non si leverà da te lo sguardo di Dio.</verse>
        <verse osisID='Tob.4.8'>La tua elemosina sia proporzionata ai beni che possiedi: se hai molto, dá molto; se poco, non esitare a dare secondo quel poco.</verse>
        <verse osisID='Tob.4.9'>Così ti preparerai un bel tesoro per il giorno del bisogno,<note>4, 9. cfr. Lv 19, 13-20 cfr. Dt 24, 14-15.</note></verse>
        <verse osisID='Tob.4.10'>poiché l`elemosina libera dalla morte e salva dall`andare tra le tenebre.</verse>
        <verse osisID='Tob.4.11'>Per tutti quelli che la compiono, l`elemosina è un dono prezioso davanti all`Altissimo.</verse>
        <verse osisID='Tob.4.12'>Guardati, o figlio, da ogni sorta di fornicazione; anzitutto prenditi una moglie dalla stirpe dei tuoi padri e non una donna straniera, che cioè non sia della stirpe di tuo padre, perché noi siamo figli di profeti. Ricordati di Noè, di Abramo, di Isacco e di Giacobbe, nostri padri fin da principio. Essi sposarono tutti una donna della loro parentela e furono benedetti nei loro figli e la loro discendenza avrà in eredità la terra.<note>4, 12. Il particolare della moglie di Noè viene dalla tradizione.</note></verse>
        <verse osisID='Tob.4.13'>Ama, o figlio, i tuoi fratelli; nel tuo cuore non concepire disprezzo per i tuoi fratelli, figli e figlie del tuo popolo, e tra di loro scegliti la moglie. L`orgoglio infatti è causa di rovina e di grande inquietudine. Nella pigrizia vi è povertà e miseria, perché l`ignavia è madre della fame.</verse>
        <verse osisID='Tob.4.14'>Non rimandare la paga di chi lavora per te, ma a lui consegnala subito; se così avrai servito Dio, ti sarà data la ricompensa. Poni attenzione, o figlio, in quanto fai e sii ben educato in ogni tuo comportamento.</verse>
        <verse osisID='Tob.4.15'>Non fare a nessuno ciò che non piace a te. Non bere vino fino all`ebbrezza e non avere per compagna del tuo viaggio l`ubriachezza.<note>4, 15. La prima parte del v. è la cosiddetta 'regola d'oro' della carità e si trova in quasi tutte le religioni; Gesù le dà una forma positiva: cfr. Mt 7, 12. cfr. Lc 6, 31.</note></verse>
        <verse osisID='Tob.4.16'>Dá il tuo pane a chi ha fame e fà parte dei tuoi vestiti agli ignudi. Dá in elemosina quanto ti sopravanza e il tuo occhio non guardi con malevolenza, quando fai l`elemosina.</verse>
        <verse osisID='Tob.4.17'>Versa il tuo vino e deponi il tuo pane sulla tomba dei giusti, non darne invece ai peccatori.<note>4, 17. Il sacrificio ai defunti era proibito (cfr. Lv 21, 11. cfr. Dt 26, 14); forse si tratta di banchetti funebri offerti ai familiari in lutto.</note></verse>
        <verse osisID='Tob.4.18'>Chiedi il parere ad ogni persona che sia saggia e non disprezzare nessun buon consiglio.</verse>
        <verse osisID='Tob.4.19'>In ogni circostanza benedici il Signore e domanda che ti sia guida nelle tue vie e che i tuoi sentieri e i tuoi desideri giungano a buon fine, poiché nessun popolo possiede la saggezza, ma è il Signore che elargisce ogni bene. Il Signore esalta o umilia chi vuole fino nella regione sotterranea. Infine, o figlio, conserva nella mente questi comandamenti, non lasciare che si cancellino dal tuo cuore.</verse>
        <verse osisID='Tob.4.20'>Ora, figlio, ti faccio sapere che ho depositato dieci talenti d`argento presso Gabael figlio di Gabri, a Rage di Media.</verse>
        <verse osisID='Tob.4.21'>Non temere se siamo diventati poveri. Tu avrai una grande ricchezza se avrai il timor di Dio, se rifuggirai da ogni peccato e farai ciò che piace al Signore Dio tuo".</verse>
      </chapter>
      <chapter osisID='Tob.5'>
        <verse osisID='Tob.5.1'>Allora Tobia rispose al padre: "Quanto mi hai comandato io farò, o padre.</verse>
        <verse osisID='Tob.5.2'>Ma come potrò riprendere la somma, dal momento che lui non conosce me, né io conosco lui? Che segno posso dargli, perché mi riconosca, mi creda e mi consegni il denaro? Inoltre non sono pratico delle strade della Media per andarvi".</verse>
        <verse osisID='Tob.5.3'>Rispose Tobi al figlio: "Mi ha dato un documento autografo e anch`io gli ho consegnato un documento scritto; lo divisi in due parti e ne prendemmo ciascuno una parte; l`altra parte la lasciai presso di lui con il denaro. Sono ora vent`anni da quando ho depositato quella somma. Cercati dunque, o figlio, un uomo di fiducia che ti faccia da guida. Lo pagheremo per tutto il tempo fino al tuo ritorno. Và dunque da Gabael a ritirare il denaro".</verse>
        <verse osisID='Tob.5.4'>Uscì Tobia in cerca di uno pratico della strada che lo accompagnasse nella Media. Uscì e si trovò davanti l`angelo Raffaele, non sospettando minimamente che fosse un angelo di Dio.</verse>
        <verse osisID='Tob.5.5'>Gli disse: "Di dove sei, o giovane?". Rispose: "Sono uno dei tuoi fratelli Israeliti, venuto a cercare lavoro". Riprese Tobia: "Conosci la strada per andare nella Media?".</verse>
        <verse osisID='Tob.5.6'>Gli disse: "Certo, parecchie volte sono stato là e conosco bene tutte le strade. Spesso mi recai nella Media e alloggiai presso Gabael, un nostro fratello che abita a Rage di Media. Ci sono due giorni di cammino da Ecbàtana a Rage. Rage è sulle montagne ed Ecbàtana è nella pianura".<note>5, 6. Rage è nelle vicinanze di Teheran.</note></verse>
        <verse osisID='Tob.5.7'>E Tobia a lui: "Aspetta, o giovane, che vada ad avvertire mio padre. Ho bisogno che tu venga con me e ti pagherò il tuo salario".</verse>
        <verse osisID='Tob.5.8'>Gli rispose: "Ecco, ti attendo; soltanto non tardare".</verse>
        <verse osisID='Tob.5.9'>Tobia andò ad informare suo padre Tobi dicendogli: "Ecco, ho trovato un uomo tra i nostri fratelli Israeliti". Gli rispose: "Chiamalo, perché io sappia di che famiglia e di che tribù è e se è persona fidata per venire con te, o figlio".</verse>
        <verse osisID='Tob.5.10'>Tobia uscì a chiamarlo: "Quel giovane, mio padre ti chiama". Entrò da lui. Tobi lo salutò per primo e l`altro gli disse: "Possa tu avere molta gioia!". Tobi rispose: "Che gioia posso ancora avere? Sono un uomo cieco; non vedo la luce del cielo; mi trovo nella oscurità come i morti che non contemplano più la luce. Anche se vivo, dimoro con i morti; sento la voce degli uomini, ma non li vedo". Gli rispose: "Fatti coraggio, Dio non tarderà a guarirti, coraggio!". E Tobi: "Mio figlio Tobia vuole andare nella Media. Non potresti accompagnarlo? Io ti pagherò, fratello!". Rispose: "Sì, posso accompagnarlo; conosco tutte le strade. Mi sono recato spesso nella Media. Ho attraversato tutte le sue pianure e i suoi monti e ne conosco tutte le strade".</verse>
        <verse osisID='Tob.5.11'>Tobi a lui: "Fratello, di che famiglia e di che tribù sei? Indicamelo, fratello".</verse>
        <verse osisID='Tob.5.12'>Ed egli: "Che ti serve la famiglia e la tribù? Cerchi una famiglia e una tribù o un mercenario che accompagni tuo figlio nel viaggio?". L`altro gli disse: "Voglio sapere con verità di chi tu sei figlio e il tuo vero nome".</verse>
        <verse osisID='Tob.5.13'>Rispose: "Sono Azaria, figlio di Anania il grande, uno dei tuoi fratelli".<note>5, 13. I nomi sono simbolici ed esprimono la missione dell'angelo: Azaria = 'aiuto di Dio'; Amania = 'grazia di Dio'.</note></verse>
        <verse osisID='Tob.5.14'>Gli disse allora: "Sii benvenuto e in buona salute, o fratello! Non avertene a male, fratello, se ho voluto sapere la verità sulla tua famiglia. Tu dunque sei mio parente, di bella e buona discendenza! Conoscevo Anania e Natan, i due figli di Semeia il grande. Venivano con me a Gerusalemme e là facevano adorazione insieme con me; non hanno abbandonato la retta via. I tuoi fratelli sono brava gente; tu sei di buona radice: sii benvenuto!".</verse>
        <verse osisID='Tob.5.15'>Continuò: "Ti dò una dramma al giorno, oltre quello che occorre a te e a mio figlio insieme. Fà dunque il viaggio con mio figlio e poi ti darò ancora di più".<note>5, 15. E' un tipo di contratto usuale in Oriente.</note></verse>
        <verse osisID='Tob.5.16'>Gli disse: "Farò il viaggio con lui. Non temere; partiremo sani e sani ritorneremo, perché la strada è sicura".</verse>
        <verse osisID='Tob.5.17'>Tobi gli disse: "Sia con te la benedizione, o fratello!". Si rivolse poi al figlio e gli disse: "Figlio, prepara quanto occorre per il viaggio e parti con questo tuo fratello. Dio, che è nei cieli, vi conservi sani fin là e vi restituisca a me sani e salvi; il suo angelo vi accompagni con la sua protezione, o figliuolo!".<note>5, 17. Sull'angelo custode degli uomini cfr. Gn 24, 7. cfr. Es 23, 20. cfr. Sal 33, 8. cfr. Sal 90, 11. cfr. Mt 18, 10. cfr. At 12, 15, ecc.</note></verse>
        <verse osisID='Tob.5.18'>Tobia si preparò per il viaggio e, uscito per mettersi in cammino, baciò il padre e la madre. E Tobi gli disse: "Fà buon viaggio!".</verse>
        <verse osisID='Tob.5.19'>Allora la madre si mise a piangere e disse a Tobi: "Perché hai voluto che mio figlio partisse? Non è lui il bastone della nostra mano, lui, la guida dei nostri passi? Si lasci perdere il denaro e vada in cambio di nostro figlio.</verse>
        <verse osisID='Tob.5.20'>Quel genere di vita che ci è stato dato dal Signore è abbastanza per noi".</verse>
        <verse osisID='Tob.5.21'>Le disse: "Non stare in pensiero: nostro figlio farà buon viaggio e tornerà in buona salute da noi. I tuoi occhi lo vedranno il giorno in cui tornerà sano e salvo da te.</verse>
        <verse osisID='Tob.5.22'>Non stare in pensiero, non temere per loro, o sorella. Un buon angelo infatti lo accompagnerà, riuscirà bene il suo viaggio e tornerà sano e salvo".</verse>
        <verse osisID='Tob.5.23'>Essa cessò di piangere.</verse>
      </chapter>
      <chapter osisID='Tob.6'>
        <verse osisID='Tob.6.1'>Il giovane partì insieme con l`angelo e anche il cane li seguì e s`avviò con loro. Camminarono insieme finché li sorprese la prima sera; allora si fermarono a passare la notte sul fiume Tigri.</verse>
        <verse osisID='Tob.6.2'>Il giovane scese nel fiume per lavarsi i piedi, quand`ecco un grosso pesce balzò dall`acqua e tentò di divorare il piede del ragazzo, che si mise a gridare.</verse>
        <verse osisID='Tob.6.3'>Ma l`angelo gli disse: "Afferra il pesce e non lasciarlo fuggire". Il ragazzo riuscì ad afferrare il pesce e a tirarlo a riva.</verse>
        <verse osisID='Tob.6.4'>Gli disse allora l`angelo: "Aprilo e togline il fiele, il cuore e il fegato; mettili in disparte e getta via invece gli intestini. Il fiele, il cuore e il fegato possono essere utili medicamenti".</verse>
        <verse osisID='Tob.6.5'>Il ragazzo squartò il pesce, ne tolse il fiele, il cuore e il fegato; arrostì una porzione del pesce e la mangiò; l`altra parte la mise in serbo dopo averla salata.</verse>
        <verse osisID='Tob.6.6'>Poi tutti e due insieme ripresero il viaggio, finché non furono vicini alla Media.</verse>
        <verse osisID='Tob.6.7'>Allora il ragazzo rivolse all`angelo questa domanda: "Azaria, fratello, che rimedio può esserci nel cuore, nel fegato e nel fiele del pesce?".</verse>
        <verse osisID='Tob.6.8'>Gli rispose: "Quanto al cuore e al fegato, ne puoi fare suffumigi in presenza di una persona, uomo o donna, invasata dal demonio o da uno spirito cattivo e cesserà in essa ogni vessazione e non ne resterà più traccia alcuna.</verse>
        <verse osisID='Tob.6.9'>Il fiele invece serve per spalmarlo sugli occhi di uno affetto da albugine; si soffia su quelle macchie e gli occhi guariscono".</verse>
        <verse osisID='Tob.6.10'>Erano entrati nella Media e già erano vicini a Ecbàtana,</verse>
        <verse osisID='Tob.6.11'>quando Raffaele disse al ragazzo: "Fratello Tobia!". Gli rispose: "Eccomi". Riprese: "Questa notte dobbiamo alloggiare presso Raguele, che è tuo parente. Egli ha una figlia chiamata Sara</verse>
        <verse osisID='Tob.6.12'>e all`infuori di Sara nessun altro figlio o figlia. Tu, come il parente più stretto, hai diritto di sposarla più di qualunque altro uomo e di avere in eredità i beni di suo padre. E` una ragazza seria, coraggiosa, molto graziosa e suo padre è una brava persona".<note>6, 12. cfr. Nm 27, 1-11. cfr. Nm 36, 1-12.</note></verse>
        <verse osisID='Tob.6.13'>E aggiunse: "Tu hai il diritto di sposarla. Ascoltami, fratello; io parlerò della fanciulla al padre questa sera, perché la serbi come tua fidanzata. Quando torneremo da Rage, faremo il matrimonio. So che Raguele non potrà rifiutarla a te o prometterla ad altri; egli incorrerebbe nella morte secondo la prescrizione della legge di Mosè, poiché egli sa che prima di ogni altro spetta a te avere sua figlia. Ascoltami, dunque, fratello. Questa sera parleremo della fanciulla e ne domanderemo la mano. Al nostro ritorno da Rage la prenderemo e la condurremo con noi a casa tua".</verse>
        <verse osisID='Tob.6.14'>Allora Tobia rispose a Raffaele: "Fratello Azaria, ho sentito dire che essa è già stata data in moglie a sette uomini ed essi sono morti nella stanza nuziale la notte stessa in cui dovevano unirsi a lei. Ho sentito inoltre dire che un demonio le uccide i mariti.</verse>
        <verse osisID='Tob.6.15'>Per questo ho paura: il demonio è geloso di lei, a lei non fa del male, ma se qualcuno le si vuole accostare, egli lo uccide. Io sono l`unico figlio di mio padre. Ho paura di morire e di condurre così alla tomba la vita di mio padre e di mia madre per l`angoscia della mia perdita. Non hanno un altro figlio che li possa seppellire".</verse>
        <verse osisID='Tob.6.16'>Ma quello gli disse: "Hai forse dimenticato i moniti di tuo padre, che ti ha raccomandato di prendere in moglie una donna del tuo casato? Ascoltami, dunque, o fratello: non preoccuparti di questo demonio e sposala. Sono certo che questa sera ti verrà data in moglie.</verse>
        <verse osisID='Tob.6.17'>Quando però entri nella camera nuziale, prendi il cuore e il fegato del pesce e mettine un poco sulla brace degli incensi. L`odore si spanderà, il demonio lo dovrà annusare e fuggirà e non comparirà più intorno a lei.</verse>
        <verse osisID='Tob.6.18'>Poi, prima di unirti con essa, alzatevi tutti e due a pregare. Supplicate il Signore del cielo perché venga su di voi la sua grazia e la sua salvezza. Non temere: essa ti è stata destinata fin dall`eternità. Sarai tu a salvarla. Ti seguirà e penso che da lei avrai figli che saranno per te come fratelli. Non stare in pensiero".</verse>
        <verse osisID='Tob.6.19'>Quando Tobia sentì le parole di Raffaele e seppe che Sara era sua consanguinea della stirpe della famiglia di suo padre, l`amò al punto da non saper più distogliere il cuore da lei.</verse>
      </chapter>
      <chapter osisID='Tob.7'>
        <verse osisID='Tob.7.1'>Quando fu entrato in Ecbàtana, Tobia disse: "Fratello Azaria, conducimi diritto da nostro fratello Raguele". Egli lo condusse alla casa di Raguele, che trovarono seduto presso la porta del cortile. Lo salutarono per primi ed egli rispose: "Salute fratelli, siate i benvenuti!". Li fece entrare in casa.</verse>
        <verse osisID='Tob.7.2'>Disse alla moglie Edna: "Quanto somiglia questo giovane a mio fratello Tobi!".</verse>
        <verse osisID='Tob.7.3'>Edna domandò loro: "Di dove siete, fratelli?", ed essi risposero: "Siamo dei figli di Neftali, deportati a Ninive".</verse>
        <verse osisID='Tob.7.4'>Disse allora: "Conoscete nostro fratello Tobi?". Le dissero: "Lo conosciamo". Riprese: "Come sta?".</verse>
        <verse osisID='Tob.7.5'>Risposero: "Vive e sta bene". E Tobia aggiunse: "E` mio padre".</verse>
        <verse osisID='Tob.7.6'>Raguele allora balzò in piedi, l`abbracciò e pianse. Poi gli disse: "Sii benedetto, figliolo! Sei il figlio di un ottimo padre. Che sventura per un uomo giusto e largo di elemosine essere diventato cieco!". Si gettò al collo del parente Tobia e pianse.</verse>
        <verse osisID='Tob.7.7'>Pianse anche la moglie Edna e pianse anche la loro figlia Sara.</verse>
        <verse osisID='Tob.7.8'>Poi egli macellò un montone del gregge e fece loro una calorosa accoglienza.</verse>
        <verse osisID='Tob.7.9'>Si lavarono, fecero le abluzioni e, quando si furono messi a tavola, Tobia disse a Raffaele: "Fratello Azaria, domanda a Raguele che mi dia in moglie mia cugina Sara".</verse>
        <verse osisID='Tob.7.10'>Raguele udì queste parole e disse al giovane: "Mangia, bevi e stá allegro per questa sera, poiché nessuno all`infuori di te, mio parente, ha il diritto di prendere mia figlia Sara, come del resto neppure io ho la facoltà di darla ad un altro uomo all`infuori di te, poiché tu sei il mio parente più stretto. Però, figlio, vogliono dirti con franchezza la verità.</verse>
        <verse osisID='Tob.7.11'>L`ho data a sette mariti, scelti tra i nostri fratelli, e tutti sono morti la notte stessa delle nozze. Ora mangia e bevi, figliolo; il Signore provvederà".</verse>
        <verse osisID='Tob.7.12'>Ma Tobia disse: "Non mangerò affatto né berrò, prima che tu abbia preso una decisione a mio riguardo". Rispose Raguele: "Lo farò! Essa ti viene data secondo il decreto del libro di Mosè e come dal cielo è stato stabilito che ti sia data. Prendi dunque tua cugina, d`ora in poi tu sei suo fratello e lei tua sorella. Ti viene concessa da oggi per sempre. Il Signore del cielo vi assista questa notte, figlio mio, e vi conceda la sua misericordia e la sua pace".</verse>
        <verse osisID='Tob.7.13'>Raguele chiamò la figlia Sara e quando essa venne la prese per mano e l`affidò a Tobia con queste parole: "Prendila; secondo la legge e il decreto scritto nel libro di Mosè ti viene concessa in moglie. Tienila e sana e salva conducila da tuo padre. Il Dio del cielo vi assista con la sua pace".</verse>
        <verse osisID='Tob.7.14'>Chiamò poi la madre di lei e le disse di portare un foglio e stese il documento di matrimonio, secondo il quale concedeva in moglie a Tobia la propria figlia, in base al decreto della legge di Mosè. Dopo di ciò cominciarono a mangiare e a bere.<note>7, 14. In antico non c'era bisogno del documento, ma se ne trovano esempi nel V sec. A. C.</note></verse>
        <verse osisID='Tob.7.15'>Poi Raguele chiamò la moglie Edna e le disse: "Sorella mia, prepara l`altra camera e conducila dentro".</verse>
        <verse osisID='Tob.7.16'>Essa andò a preparare il letto della camera, come le aveva ordinato, e vi condusse la figlia. Pianse per lei, poi si asciugò le lacrime e disse:</verse>
        <verse osisID='Tob.7.17'>"Coraggio, figlia, il Signore del cielo cambi in gioia il tuo dolore. Coraggio, figlia!". E uscì.</verse>
      </chapter>
      <chapter osisID='Tob.8'>
        <verse osisID='Tob.8.1'>Quando ebbero finito di mangiare e di bere, decisero di andare a dormire. Accompagnarono il giovane e lo introdussero nella camera da letto.</verse>
        <verse osisID='Tob.8.2'>Tobia allora si ricordò delle parole di Raffaele: prese dal suo sacco il fegato e il cuore del pesce e li pose sulla brace dell`incenso.</verse>
        <verse osisID='Tob.8.3'>L`odore del pesce respinse il demonio, che fuggì nelle regioni dell`alto Egitto. Raffaele vi si recò all`istante e in quel luogo lo incatenò e lo mise in ceppi.<note>8, 3. L'alto Egitto è forse il deserto del Sahara; i deserti infecondi e perciò maledetti erano ritenuti dimora dei demoni: cfr. Is 31, 21-22. cfr. Mt 4, 1. cfr. Mt 12, 43. Le catene e i ceppi indicano che il diavolo è reso impotente.</note></verse>
        <verse osisID='Tob.8.4'>Gli altri intanto erano usciti e avevano chiuso la porta della camera. Tobia si alzò dal letto e disse a Sara: "Sorella, alzati! Preghiamo e domandiamo al Signore che ci dia grazia e salvezza".</verse>
        <verse osisID='Tob.8.5'>Essa si alzò e si misero a pregare e a chiedere che venisse su di loro la salvezza, dicendo: "Benedetto sei tu, Dio dei nostri padri, e benedetto per tutte le generazioni è il tuo nome! Ti benedicano i cieli e tutte le creature per tutti i secoli!</verse>
        <verse osisID='Tob.8.6'>Tu hai creato Adamo e hai creato Eva sua moglie, perché gli fosse di aiuto e di sostegno. Da loro due nacque tutto il genere umano. Tu hai detto: non è cosa buona che l`uomo resti solo; facciamogli un aiuto simile a lui.</verse>
        <verse osisID='Tob.8.7'>Ora non per lussuria io prendo questa mia parente, ma con rettitudine d`intenzione. Dè gnati di aver misericordia di me e di lei e di farci giungere insieme alla vecchiaia".</verse>
        <verse osisID='Tob.8.8'>E dissero insieme: "Amen, amen!".</verse>
        <verse osisID='Tob.8.9'>Poi dormirono per tutta la notte.</verse>
        <verse osisID='Tob.8.10'>Ma Raguele si alzò; chiamò i servi e andò con loro a scavare una fossa. Diceva infatti: "Caso mai sia morto, non abbiamo a diventare oggetto di scherno e di ribrezzo".</verse>
        <verse osisID='Tob.8.11'>Quando ebbero terminato di scavare la tomba, Raguele tornò in casa; chiamò la moglie</verse>
        <verse osisID='Tob.8.12'>e le disse: "Manda in camera una delle serve a vedere se è vivo; così, se è morto, lo seppelliremo senza che nessuno lo sappia".</verse>
        <verse osisID='Tob.8.13'>Mandarono avanti la serva, accesero la lampada e aprirono la porta; essa entrò e li trovò che dormivano insieme, immersi in un sonno profondo.</verse>
        <verse osisID='Tob.8.14'>La serva uscì e riferì loro che era vivo e che non era successo nulla di male.</verse>
        <verse osisID='Tob.8.15'>Benedissero allora il Dio del cielo: "Tu sei benedetto, o Dio, con ogni pura benedizione. Ti benedicano per tutti i secoli!</verse>
        <verse osisID='Tob.8.16'>Tu sei benedetto, perché mi hai rallegrato e non è avvenuto ciò che temevo, ma ci hai trattato secondo la tua grande misericordia.</verse>
        <verse osisID='Tob.8.17'>Tu sei benedetto, perché hai avuto compassione dei due figli unici. Concedi loro, Signore, grazia e salvezza e falli giungere fino al termine della loro vita in mezzo alla gioia e alla grazia".</verse>
        <verse osisID='Tob.8.18'>Allora ordinò ai servi di riempire la fossa prima che si facesse giorno.</verse>
        <verse osisID='Tob.8.19'>Raguele ordinò alla moglie di fare il pane in abbondanza; andò a prendere dalla mandria due vitelli e quattro montoni; li fece macellare e cominciarono così a preparare il banchetto.</verse>
        <verse osisID='Tob.8.20'>Poi chiamò Tobia e sotto giuramento gli disse: "Per quattordici giorni non te ne andrai di qui, ma ti fermerai da me a mangiare e a bere e così allieterai l`anima già tanto afflitta di mia figlia.</verse>
        <verse osisID='Tob.8.21'>Di quanto possiedo prenditi la metà e torna sano e salvo da tuo padre. Quando io e mia moglie saremo morti, anche l`altra metà sarà vostra. Coraggio, figlio! Io sono tuo padre ed Edna è tua madre; noi apparteniamo a te come a questa tua sorella da ora per sempre. Coraggio, figlio!".</verse>
      </chapter>
      <chapter osisID='Tob.9'>
        <verse osisID='Tob.9.1'>Allora Tobia chiamò Raffaele e gli disse:</verse>
        <verse osisID='Tob.9.2'>"Fratello Azaria, prendi con te quattro servi e due cammelli e mettiti in viaggio per Rage.</verse>
        <verse osisID='Tob.9.3'>Và da Gabael, consegnagli il documento, riporta il denaro e conduci anche lui con te alle feste nuziali.</verse>
        <verse osisID='Tob.9.4'>Tu sai infatti che mio padre starà a contare i giorni e, se tarderò anche di un solo giorno, lo farò soffrire troppo. Vedi bene che cosa ha giurato Raguele e io non posso trasgredire il suo giuramento".</verse>
        <verse osisID='Tob.9.5'>Partì dunque Raffaele per Rage di Media con quattro servi e due cammelli. Alloggiarono da Gabael. Raffaele gli presentò il documento e insieme lo informò che Tobia, figlio di Tobi, aveva preso moglie e lo invitava alle nozze. Gabael andò subito a prendere i sacchetti, ancora con i loro sigilli e li contò in sua presenza; poi li caricarono sui cammelli.</verse>
        <verse osisID='Tob.9.6'>Partirono insieme di buon mattino per andare alle nozze. Giunti da Raguele, trovarono Tobia adagiato a tavola. Egli saltò in piedi a salutarlo e Gabael pianse e lo benedisse: "Figlio ottimo di un uomo ottimo, giusto e largo di elemosine, conceda il Signore la benedizione del cielo a te, a tua moglie, al padre e alla madre di tua moglie. Benedetto Dio, poiché ho visto mio cugino Tobi, vedendo te che tanto gli somigli!".</verse>
      </chapter>
      <chapter osisID='Tob.10'>
        <verse osisID='Tob.10.1'>Ogni giorno intanto Tobi contava le giornate, quante erano necessarie all`andata e quante al ritorno. Quando poi i giorni furono al termine e il figlio non era ancora tornato,</verse>
        <verse osisID='Tob.10.2'>pensò: "Forse sarà stato trattenuto là? O sarà morto Gabael e nessuno gli darà il denaro?".</verse>
        <verse osisID='Tob.10.3'>Cominciò così a rattristarsi.</verse>
        <verse osisID='Tob.10.4'>La moglie Anna diceva: "Mio figlio è perito e non è più tra i vivi, perché troppo è il ritardo".</verse>
        <verse osisID='Tob.10.5'>E cominciò a piangere e a lamentarsi sul proprio figlio dicendo: "Ahimè, figlio, perché ho lasciato partire te che eri la luce dei miei occhi!".</verse>
        <verse osisID='Tob.10.6'>Le rispondeva Tobi: "Taci, non stare in pensiero, sorella; egli sta bene. Certo li trattiene là qualche fatto imprevisto. Del resto l`uomo che lo accompagnava è sicuro ed è uno dei nostri fratelli. Non affliggerti per lui, sorella; tra poco sarà qui".</verse>
        <verse osisID='Tob.10.7'>Ma essa replicava: "Lasciami stare e non ingannarmi! Mio figlio è perito". E subito usciva e osservava la strada per la quale era partito il figlio; così faceva ogni giorno senza lasciarsi persuadere da nessuno. Quando il sole era tramontato, rientrava a piangere e a lamentarsi per tutta la notte e non prendeva sonno.</verse>
        <verse osisID='Tob.10.8'>Compiutisi i quattordici giorni delle feste nuziali, che Raguele con giuramento aveva stabilito di fare per la propria figlia, Tobia andò da lui e gli disse: "Lasciami partire. Sono certo che mio padre e mia madre non hanno più speranza di rivedermi. Ti prego dunque, o padre, di volermi congedare: possa così tornare da mio padre. Già ti ho spiegato in quale condizione l`ho lasciato".</verse>
        <verse osisID='Tob.10.9'>Rispose Raguele a Tobia: "Resta figlio, resta con me. Manderò messaggeri a tuo padre Tobi, perché lo informino sul tuo conto". Ma quegli disse: "No, ti prego di lasciarmi andare da mio padre".</verse>
        <verse osisID='Tob.10.10'>Allora Raguele, alzatosi, consegnò a Tobia la sposa Sara con metà dei suoi beni, servi e serve, buoi e pecore, asini e cammelli, vesti, denaro e masserizie.</verse>
        <verse osisID='Tob.10.11'>Li congedò in buona salute. A lui poi rivolse questo saluto: "Stá sano, o figlio, e fà buon viaggio! Il Signore del cielo assista te e Sara tua moglie e possa io vedere i vostri figli prima di morire".</verse>
        <verse osisID='Tob.10.12'>Poi abbracciò Sara sua figlia e disse: "Onora tuo suocero e tua suocera, poiché da questo momento essi sono i tuoi genitori, come coloro che ti hanno dato la vita. Và in pace, figlia, e possa sentire buone notizie a tuo riguardo, finché sarò in vita". Dopo averli salutati, li congedò.</verse>
        <verse osisID='Tob.10.13'>Da parte sua Edna disse a Tobia: "Figlio e fratello carissimo, il Signore ti riconduca a casa e possa io vedere i figli tuoi e di Sara mia figlia prima di morire, per gioire davanti al Signore. Ti affido mia figlia in custodia. Non farla soffrire in nessun giorno della tua vita. Figlio, và in pace. D`ora in avanti io sono tua madre e Sara è tua sorella. Possiamo tutti insieme avere buona fortuna per tutti i giorni della nostra vita". Li baciò tutti e due e li congedò in buona salute.</verse>
        <verse osisID='Tob.10.14'>Allora Tobia partì da Raguele in buona salute e lieto, benedicendo il Signore del cielo e della terra, il re dell`universo, perché aveva dato buon esito al suo viaggio. Benedisse Raguele ed Edna sua moglie con quest`augurio: "Possa io avere la fortuna di onorarvi tutti i giorni della vostra vita".</verse>
      </chapter>
      <chapter osisID='Tob.11'>
        <verse osisID='Tob.11.1'>Quando furono nei pressi di Kaserin, di fronte a Ninive, disse Raffaele:</verse>
        <verse osisID='Tob.11.2'>"Tu sai in quale condizione abbiamo lasciato tuo padre.</verse>
        <verse osisID='Tob.11.3'>Corriamo avanti, prima di tua moglie, e prepariamo la casa, mentre gli altri vengono".</verse>
        <verse osisID='Tob.11.4'>Allora s`incamminarono tutti e due insieme. Poi Raffaele gli disse: "Prendi in mano il fiele". Il cane li seguiva.</verse>
        <verse osisID='Tob.11.5'>Anna intanto sedeva a scrutare la strada per la quale era partito il figlio.</verse>
        <verse osisID='Tob.11.6'>Le parve di vederlo venire e disse al padre di lui: "Ecco viene tuo figlio con l`uomo che l`accompagnava".</verse>
        <verse osisID='Tob.11.7'>Raffaele disse a Tobia prima di avvicinarsi al padre: "Io so che i suoi occhi si apriranno.</verse>
        <verse osisID='Tob.11.8'>Spalma il fiele del pesce sui suoi occhi; il farmaco intaccherà e asporterà come scaglie le macchie bianche dai suoi occhi. Così tuo padre riavrà la vista e vedrà la luce".</verse>
        <verse osisID='Tob.11.9'>Anna corse avanti e si gettò al collo del figlio dicendogli: "Ti rivedo, o figlio. Ora posso morire!". E pianse.</verse>
        <verse osisID='Tob.11.10'>Tobi si alzò e, incespicando, uscì dalla porta del cortile.</verse>
        <verse osisID='Tob.11.11'>Tobia gli andò incontro, tenendo in mano il fiele del pesce. Soffiò sui suoi occhi e lo trasse vicino, dicendo: "Coraggio, padre!". Spalmò il farmaco che operò come un morso,</verse>
        <verse osisID='Tob.11.12'>poi distaccò con le mani le scaglie bianche dai margini degli occhi.</verse>
        <verse osisID='Tob.11.13'>Tobi gli si buttò al collo e pianse, dicendo: "Ti vedo, figlio, luce dei miei occhi!".</verse>
        <verse osisID='Tob.11.14'>E aggiunse: "Benedetto Dio! Benedetto il suo grande nome! Benedetti tutti i suoi angeli santi! Benedetto il suo grande nome su di noi e benedetti i suoi angeli per tutti i secoli. Perché egli mi ha colpito ma poi ha avuto pietà ed ecco, ora io contemplo mio figlio Tobia".</verse>
        <verse osisID='Tob.11.15'>Tobia entrò in casa lieto, benedicendo Dio con quanta voce aveva. Poi Tobia informò suo padre del viaggio che aveva compiuto felicemente, del denaro che aveva riportato, di Sara figlia di Raguele, che aveva presa in moglie e che stava venendo e che si trovava ormai vicina, alla porta di Ninive.</verse>
        <verse osisID='Tob.11.16'>Allora Tobi uscì verso la porta di Ninive incontro alla sposa di lui, lieto e benedicendo Dio. Quando la gente di Ninive lo vide passare e camminare con tutto il vigore di un tempo, senza che alcuno lo conducesse per mano, fu presa da meraviglia; Tobi proclamava davanti a loro che Dio aveva avuto pietà di lui e che gli aveva aperto gli occhi.</verse>
        <verse osisID='Tob.11.17'>Tobi si avvicinò poi a Sara, la sposa di suo figlio Tobia, e la benedisse: "Sii la benvenuta, figlia! Benedetto sia il tuo Dio, perché ti ha condotta da noi, figlia! Benedetto sia tuo padre, benedetto mio figlio Tobia e benedetta tu, o figlia! Entra nella casa che è tua in buona salute e benedizione e gioia; entra, o figlia!".</verse>
        <verse osisID='Tob.11.18'>In quel giorno ci fu una grande festa per tutti i Giudei di Ninive</verse>
        <verse osisID='Tob.11.19'>e Achikar e Nadab suoi cugini vennero a congratularsi con Tobi.</verse>
        <verse osisID='Tob.11.20'>E si festeggiarono le nozze di Tobia con gioia per sette giorni.</verse>
      </chapter>
      <chapter osisID='Tob.12'>
        <verse osisID='Tob.12.1'>Quando furon terminate le feste nuziali, Tobi chiamò il figlio Tobia e gli disse: "Figlio mio, pensa a dare la ricompensa dovuta a colui che ti ha accompagnato e ad aggiungere qualcosa d`altro alla somma pattuita".</verse>
        <verse osisID='Tob.12.2'>Gli disse Tobia: "Padre, quanto potrò dargli come salario? Anche se gli lasciassi la metà dei beni che egli ha portati con me, io non ci perderei.</verse>
        <verse osisID='Tob.12.3'>Egli mi ha condotto sano e salvo, mi ha guarito la moglie, è andato a prendere per me il denaro e infine ha guarito te! Quanto posso ancora dargli come salario?".</verse>
        <verse osisID='Tob.12.4'>Tobi rispose: "E` giusto ch`egli riceva la metà di tutti i beni che ha riportati".</verse>
        <verse osisID='Tob.12.5'>Fece dunque venire l`angelo e gli disse: "Prendi come tuo salario la metà di tutti i beni che tu hai portati e và in pace".</verse>
        <verse osisID='Tob.12.6'>Allora Raffaele li chiamò tutti e due in disparte e disse loro: "Benedite Dio e proclamate davanti a tutti i viventi il bene che vi ha fatto, perché sia benedetto e celebrato il suo nome. Fate conoscere a tutti gli uomini le opere di Dio, come è giusto, e non trascurate di ringraziarlo.</verse>
        <verse osisID='Tob.12.7'>E` bene tener nascosto il segreto del re, ma è cosa gloriosa rivelare e manifestare le opere di Dio. Fate ciò che è bene e non vi colpirà alcun male.</verse>
        <verse osisID='Tob.12.8'>Buona cosa è la preghiera con il digiuno e l`elemosina con la giustizia. Meglio il poco con giustizia che la ricchezza con ingiustizia. Meglio è praticare l`elemosina che mettere da parte oro.</verse>
        <verse osisID='Tob.12.9'>L`elemosina salva dalla morte e purifica da ogni peccato. Coloro che fanno l`elemosina godranno lunga vita.</verse>
        <verse osisID='Tob.12.10'>Coloro che commettono il peccato e l`ingiustizia sono nemici della propria vita.</verse>
        <verse osisID='Tob.12.11'>Io vi voglio manifestare tutta la verità, senza nulla nascondervi: vi ho già insegnato che è bene nascondere il segreto del re, mentre è cosa gloriosa rivelare le opere di Dio.</verse>
        <verse osisID='Tob.12.12'>Sappiate dunque che, quando tu e Sara eravate in preghiera, io presentavo l`attestato della vostra preghiera davanti alla gloria del Signore. Così anche quando tu seppellivi i morti.<note>12, 12. Gli angeli presentano a Dio la preghiera degli uomini: cfr. At 10, 4-5. cfr. Ap 8, 3-4.</note></verse>
        <verse osisID='Tob.12.13'>Quando poi tu non hai esitato ad alzarti e ad abbandonare il tuo pranzo e sei andato a curare la sepoltura di quel morto, allora io sono stato inviato per provare la tua fede,</verse>
        <verse osisID='Tob.12.14'>ma Dio mi ha inviato nel medesimo tempo per guarire te e Sara tua nuora.</verse>
        <verse osisID='Tob.12.15'>Io sono Raffaele, uno dei sette angeli che sono sempre pronti ad entrare alla presenza della maestà del Signore".<note>12, 15. Questi sette angeli, in qualità di capi, sono detti arcangeli; la Bibbia ne nomina soltanto tre: Raffaele, Michele e Gabriele.</note></verse>
        <verse osisID='Tob.12.16'>Allora furono riempiti di terrore tutti e due; si prostrarono con la faccia a terra ed ebbero una grande paura.</verse>
        <verse osisID='Tob.12.17'>Ma l`angelo disse loro: "Non temete; la pace sia con voi. Benedite Dio per tutti i secoli.</verse>
        <verse osisID='Tob.12.18'>Quando ero con voi, io non stavo con voi per mia iniziativa, ma per la volontà di Dio: lui dovete benedire sempre, a lui cantate inni.</verse>
        <verse osisID='Tob.12.19'>A voi sembrava di vedermi mangiare, ma io non mangiavo nulla: ciò che vedevate era solo apparenza.</verse>
        <verse osisID='Tob.12.20'>Ora benedite il Signore sulla terra e rendete grazie a Dio. Io ritorno a colui che mi ha mandato. Scrivete tutte queste cose che vi sono accadute". E salì in alto.</verse>
        <verse osisID='Tob.12.21'>Essi si rialzarono, ma non poterono più vederlo.</verse>
        <verse osisID='Tob.12.22'>Allora andavano benedicendo e celebrando Dio e lo ringraziavano per queste grandi opere, perché era loro apparso l`angelo di Dio.</verse>
      </chapter>
      <chapter osisID='Tob.13'>
        <verse osisID='Tob.13.1'>Allora Tobi scrisse questa preghiera di esultanza e disse:<note>13, 1. La prima parte della preghiera (vv. 1-8) è un ringraziamento; la seconda (vv. 9-17) annunzia la gloria di Gerusalemme nello stile dei profeti posteriori all'esilio: cfr. Is 60, 1. cfr. Is 62, 1 ss.</note></verse>
        <verse osisID='Tob.13.2'>"Benedetto Dio che vive in eterno il suo regno dura per tutti i secoli; Egli castiga e usa misericordia, fa scendere negli abissi della terra, fa risalire dalla Grande Perdizione e nulla sfugge alla sua mano.</verse>
        <verse osisID='Tob.13.3'>Lodatelo, figli d`Israele, davanti alle genti; Egli vi ha disperso in mezzo ad esse</verse>
        <verse osisID='Tob.13.4'>per proclamare la sua grandezza. Esaltatelo davanti ad ogni vivente; è lui il Signore, il nostro Dio, lui il nostro Padre, il Dio per tutti i secoli.</verse>
        <verse osisID='Tob.13.5'>Vi castiga per le vostre ingiustizie, ma userà misericordia a tutti voi. Vi raduna da tutte le genti, fra le quali siete stati dispersi.</verse>
        <verse osisID='Tob.13.6'>Convertitevi a lui con tutto il cuore e con tutta l`anima, per fare la giustizia davanti a Lui, allora Egli si convertirà a voi e non vi nasconderà il suo volto.</verse>
        <verse osisID='Tob.13.7'>Ora contemplate ciò che ha operato con voi e ringraziatelo con tutta la voce; benedite il Signore della giustizia ed esaltate il re dei secoli.</verse>
        <verse osisID='Tob.13.8'>Io gli do lode nel paese del mio esilio e manifesto la sua forza e grandezza a un popolo di peccatori. Convertitevi, o peccatori, e operate la giustizia davanti a lui; chi sa che non torni ad amarvi e vi usi misericordia?</verse>
        <verse osisID='Tob.13.9'>Io esalto il mio Dio e celebro il re del cielo ed esulto per la sua grandezza.</verse>
        <verse osisID='Tob.13.10'>Tutti ne parlino e diano lode a lui in Gerusalemme. Gerusalemme, città santa, ti ha castigata per le opere dei tuoi figli, e avrà ancora pietà per i figli dei giusti.</verse>
        <verse osisID='Tob.13.11'>Dá lode degnamente al Signore e benedici il re dei secoli; egli ricostruirà in te il suo tempio con gioia,</verse>
        <verse osisID='Tob.13.12'>per allietare in te tutti i deportati, per far contenti in te tutti gli sventurati, per tutte le generazioni dei secoli.</verse>
        <verse osisID='Tob.13.13'>Come luce splendida brillerai sino ai confini della terra; nazioni numerose verranno a te da lontano; gli abitanti di tutti i confini della terra verranno verso la dimora del tuo santo nome, portando in mano i doni per il re del cielo. Generazioni e generazioni esprimeranno in te l`esultanza e il nome della città eletta durerà nei secoli.<note>13, 13. La dimora del santo nome è il tempio.</note></verse>
        <verse osisID='Tob.13.14'>Maledetti coloro che ti malediranno, maledetti saranno quanti ti distruggono, demoliscono le tue mura, rovinano le tue torri e incendiano le tue abitazioni! Ma benedetti sempre quelli che ti ricostruiranno.</verse>
        <verse osisID='Tob.13.15'>Sorgi ed esulta per i figli dei giusti, tutti presso di te si raduneranno e benediranno il Signore dei secoli. Beati coloro che ti amano beati coloro che gioiscono per la tua pace.</verse>
        <verse osisID='Tob.13.16'>Beati coloro che avranno pianto per le tue sventure: gioiranno per te e vedranno tutta la tua gioia per sempre. Anima mia, benedici il Signore, il gran re,</verse>
        <verse osisID='Tob.13.17'>Gerusalemme sarà ricostruita come città della sua residenza per sempre. Beato sarò io, se rimarrà un resto della mia discendenza per vedere la tua gloria e dar lode al re del cielo. Le porte di Gerusalemme saranno ricostruite di zaffiro e di smeraldo e tutte le sue mura di pietre preziose. Le torri di Gerusalemme si costruiranno con l`oro e i loro baluardi con oro finissimo. Le strade di Gerusalemme saranno lastricate con turchese e pietra di Ofir.<note>13, 17. Ofir: cfr 1 Re 2, 28.</note></verse>
        <verse osisID='Tob.13.18'>Le porte di Gerusalemme risuoneranno di canti di esultanza, e in tutte le sue case canteranno: "Alleluia! Benedetto il Dio d`Israele e benedetti coloro che benedicono il suo santo nome per sempre e nei secoli!".</verse>
      </chapter>
      <chapter osisID='Tob.14'>
        <verse osisID='Tob.14.1'>Qui finirono le parole del canto di Tobi.</verse>
        <verse osisID='Tob.14.2'>Tobi morì in pace all`età di centododici anni e fu sepolto con onore a Ninive. Egli aveva sessantadue anni quando divenne cieco; dopo la sua guarigione visse nella felicità, praticò l`elemosina e continuò sempre a benedire Dio e a celebrare la sua grandezza.</verse>
        <verse osisID='Tob.14.3'>Quando stava per morire, fece venire il figlio Tobia e gli diede queste istruzioni:</verse>
        <verse osisID='Tob.14.4'>"Figlio, porta via i tuoi figli e rifugiati in Media, perché io credo alla parola di Dio, che Nahum ha pronunziato su Ninive. Tutto dovrà accadere, tutto si realizzerà sull`Assiria e su Ninive, come hanno predetto i profeti d`Israele, che Dio ha inviati; non una delle loro parole cadrà. Ogni cosa capiterà a suo tempo. Vi sarà maggior sicurezza in Media che in Assiria o in Babilonia. Perché io so e credo che quanto Dio ha detto si compirà e avverrà e non cadrà una sola parola delle profezie. I nostri fratelli che abitano il paese d`Israele saranno tutti dispersi e deportati lontano dal loro bel paese e tutto il paese d`Israele sarà ridotto a un deserto. Anche Samaria e Gerusalemme diventeranno un deserto e il tempio di Dio sarà nell`afflizione e resterà bruciato fino ad un certo tempo.<note>14, 4. cfr. Is 10, 12-19. Na cc. 2-3; Ninive cadde nel 619 a. C., Babilonia fu distrutta da Ciro nel 539 a. C. ( cfr le profezie di Ger cc. 50-51; cfr. Is 13.cfr. Is 14, 3-23). La sorte di Gerusa</note></verse>
        <verse osisID='Tob.14.5'>Poi di nuovo Dio avrà pietà di loro e li ricondurrà nel paese d`Israele. Essi ricostruiranno il tempio, ma non uguale al primo, finché sarà completo il computo dei tempi. Dopo, torneranno tutti dall`esilio e ricostruiranno Gerusalemme nella sua magnificenza e il tempio di Dio sarà ricostruito, come hanno preannunziato i profeti di Israele.</verse>
        <verse osisID='Tob.14.6'>Tutte le genti che si trovano su tutta la terra si convertiranno e temeranno Dio nella verità. Tutti abbandoneranno i loro idoli, che li hanno fatti errare nella menzogna, e benediranno il Dio dei secoli nella giustizia.<note>14, 6. Si noti l'ampliamento dei benefici messianici a tutte le genti.</note></verse>
        <verse osisID='Tob.14.7'>Tutti gli Israeliti che saranno scampati in quei giorni e si ricorderanno di Dio con sincerità, si raduneranno e verranno a Gerusalemme e per sempre abiteranno tranquilli il paese di Abramo, che sarà dato in loro possesso. Coloro che amano Dio nella verità gioiranno; coloro invece che commettono il peccato e l`ingiustizia spariranno da tutta la terra.</verse>
        <verse osisID='Tob.14.8'>Ora, figli, vi comando: servite Dio nella verità e fate ciò che a lui piace. Anche ai vostri figli insegnate l`obbligo di fare la giustizia e l`elemosina, di ricordarsi di Dio, di benedire il suo nome sempre, nella verità e con tutte le forze.</verse>
        <verse osisID='Tob.14.9'>Tu dunque, figlio, parti da Ninive, non restare più qui. Dopo aver sepolto tua madre presso di me, quel giorno stesso non devi più restare entro i confini di Ninive. Vedo infatti trionfare in essa molta ingiustizia e grande perfidia e neppure se ne vergognano.</verse>
        <verse osisID='Tob.14.10'>Vedi, figlio, quanto ha fatto Nadab al padre adottivo Achikar. Non è stato egli costretto a scendere vivente sotto terra? Ma Dio ha rigettato l`infamia in faccia al colpevole: Achikar ritornò alla luce mentre invece Nadab entrò nelle tenebre eterne, perché aveva cercato di far morire Achikar. Per aver praticato l`elemosina, Achikar sfuggì al laccio mortale che gli aveva teso Nadab, Nadab invece cadde in quel laccio, che lo fece perire.<note>14, 10. Nuova allusione alla storia di Achikar; Nadab morì in prigione.</note></verse>
        <verse osisID='Tob.14.11'>Così, figli miei, vedete dove conduce l`elemosina e dove conduce l`iniquità: essa conduce alla morte. Ma ecco, mi sfugge il respiro!". Essi lo distesero sul letto; morì e fu sepolto con onore.</verse>
        <verse osisID='Tob.14.12'>Quando morì la madre, Tobia la seppellì vicino al padre, poi partì per la Media con la moglie e i figli. Abitò in Ecbàtana, presso Raguele suo suocero.</verse>
        <verse osisID='Tob.14.13'>Curò con onore i suoceri nella loro vecchiaia e li seppellì a Ecbàtana in Media.</verse>
        <verse osisID='Tob.14.14'>Tobia ereditò il patrimonio di Raguele come ereditò quello del padre Tobi. Morì da tutti stimato all`età di centodiciassette anni.</verse>
        <verse osisID='Tob.14.15'>Prima di morire sentì parlare della rovina di Ninive e vide i prigionieri che venivano deportati in Media per opera di Achiacar re della Media. Benedisse allora Dio per quanto aveva fatto nei confronti degli abitanti di Ninive e dell`Assiria. Prima di morire potè dunque gioire della sorte di Ninive e benedisse il Signore Dio nei secoli dei secoli.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='CEI74' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEI74'>
        <title>La Bibbia CEI 74</title>
        <contributor/>
        <creator>Masomo</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Le verità divinamente rilevate, che nei libri della Sacra Scrittura sono contenute ed espresse, furono scritte per ispirazione dello Spirito Santo. La Santa Madre Chiesa, per fede apostolica, ritiene sacri e canonici tutti interi i libri sia dell'Antico che del Nuovo Testamento, con tutte le loro parti, perché scritti per ispirazione dello Spirito Santo, hanno Dio per autore e come tali sono stati consegnati alla Chiesa. Per la composizione dei Libri Sacri, Dio scelse e si servì di uomini nel possesso delle loro facoltà e capacità, affinché, agendo Egli in essi e per loro mezzo, scrivessero, come veri autori, tutte e soltanto quelle cose che Egli voleva fossero scritte. Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità, che Dio per la nostra salvezza volle fosse consegnata nelle Sacre Lettere. Pertanto "ogni scrittura divinamente ispirata è anche utile per insegnare, per convincere, per correggere, per educare alla giustizia, affinché l'uomo di Dio sia perfetto, addestrato a ogni opera buona.</description>
        <publisher>Your Organisation</publisher>
        <type type='OSIS'>Bible</type>
        <identifier type='OSIS'>CEI74</identifier>
        <source>http://www.site-berea.com/C/it/index.html</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>public domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Mic'>
      <chapter osisID='Mic.1'>
        <verse osisID='Mic.1.1'>Parola del Signore, rivolta a Michea di Moreset, al tempo di Iotam, di Acaz e di Ezechia, re di Giuda. Visione che egli ebbe riguardo a Samaria e a Gerusalemme.<note>1, 1. Il profeta è contemporaneo di Isaia: cfr. Is 1, 1. La sua città di origine era a sud-ovest di Gerusalemme.</note></verse>
        <verse osisID='Mic.1.2'>Udite, popoli tutti! Fà attenzione, o terra, con quanto contieni! Il Signore Dio sia testimone contro di voi, il Signore dal suo santo tempio.</verse>
        <verse osisID='Mic.1.3'>Poiché ecco, il Signore esce dalla sua dimora e scende e cammina sulle alture del paese;</verse>
        <verse osisID='Mic.1.4'>si sciolgono i monti sotto di lui e le valli si squarciano come cera davanti al fuoco, come acque versate su un pendio.</verse>
        <verse osisID='Mic.1.5'>Tutto ciò per l`infedeltà di Giacobbe e per i peccati della casa di Israele. Qual è l`infedeltà di Giacobbe? Non è forse Samaria? Qual è il peccato di Giuda? Non è forse Gerusalemme?</verse>
        <verse osisID='Mic.1.6'>Ridurrò Samaria a un mucchio di rovine in un campo, a un luogo per piantarvi la vigna. Rotolerò le sue pietre nella valle, scoprirò le sue fondamenta.<note>1, 6. Samaria fu distrutta dagli Assiri nel 721 a. C.</note></verse>
        <verse osisID='Mic.1.7'>Tutte le sue statue saranno frantumate, tutti i suoi doni andranno bruciati, di tutti i suoi idoli farò scempio perchè messi insieme a prezzo di prostituzione e in prezzo di prostituzione torneranno.<note>1, 7. Prezzo di prostituzione, cioè il culto idolatrico in generale, che trascina all'infedeltà il popolo che ha come sposo Dio, e la prostituzione sacra in particolare, in uso nei santuari cananei.</note></verse>
        <verse osisID='Mic.1.8'>Perciò farò lamenti e griderò, me ne andrò scalzo e nudo, manderò ululati come gli sciacalli, urli lamentosi come gli struzzi,<note>1, 8. Nudo, cioè vestito assai dimessamente.</note></verse>
        <verse osisID='Mic.1.9'>perché la sua piaga è incurabile ed è giunta fino a Giuda, si estende fino alle soglie del mio popolo, fino a Gerusalemme.</verse>
        <verse osisID='Mic.1.10'>Non l`annunziate in Gat, non piangete in Acri, a Bet-le-Afrà avvoltolatevi nella polvere.</verse>
        <verse osisID='Mic.1.11'>Emigra, popolazione di Safir, nuda, nella vergogna; non è uscita la popolazione di Zaanan. In lutto è Bet-Ezel; egli vi ha tolto la sua difesa.</verse>
        <verse osisID='Mic.1.12'>Si attendeva il benessere la popolazione di Marot, invece è scesa la sciagura da parte del Signore fino alle porte di Gerusalemme.</verse>
        <verse osisID='Mic.1.13'>Attacca i destrieri al carro, o abitante di Lachis! Essa fu l`inizio del peccato per la figlia di Sion, poichè in te sono state trovate le infedeltà d`Israele.</verse>
        <verse osisID='Mic.1.14'>Perciò sarai data in dote a Moreset-Gat, le case di Aczib saranno una delusione per i re d`Israele.</verse>
        <verse osisID='Mic.1.15'>Ti farò ancora giungere un conquistatore, o abitante di Maresa, egli giungerà fino a Adullam, gloria d`Israele.</verse>
        <verse osisID='Mic.1.16'>Tagliati i capelli, rasati la testa per via dei tuoi figli, tue delizie; renditi calva come un avvoltoio, perchè vanno in esilio lontano da te.</verse>
      </chapter>
      <chapter osisID='Mic.2'>
        <verse osisID='Mic.2.1'>Guai a coloro che meditano l`iniquità e tramano il male sui loro giacigli; alla luce dell`alba lo compiono, perchè in mano loro è il potere.</verse>
        <verse osisID='Mic.2.2'>Sono avidi di campi e li usurpano, di case, e se le prendono. Così opprimono l`uomo e la sua casa, il proprietario e la sua eredità.</verse>
        <verse osisID='Mic.2.3'>Perciò così dice il Signore: "Ecco, io medito contro questa genìa una sciagura da cui non potran sottrarre il collo e non andranno più a testa alta, perché sarà quello tempo di calamità.</verse>
        <verse osisID='Mic.2.4'>In quel tempo si comporrà su di voi un proverbio e si canterà una lamentazione: "E` finita!", e si dirà: "Siamo del tutto rovinati! Ad altri egli passa l`eredità del mio popolo; - Ah, come mi è stata sottratta! - al nemico egli spartisce i nostri campi".</verse>
        <verse osisID='Mic.2.5'>Perciò non ci sarà nessuno che tiri la corda per te, per il sorteggio nell`adunanza del Signore.<note>2, 5. Nessuno provvederà a farli entrare nelle comunità di Israele.</note></verse>
        <verse osisID='Mic.2.6'>"Non profetizzate!" - "Ma devono profetizzare". "Non profetizzate riguardo a queste cose!" - "Ma non si terrà lontano l`obbrobrio".</verse>
        <verse osisID='Mic.2.7'>E` forse già cosa detta, o casa di Giacobbe? E` forse stanca la pazienza del Signore, o questo è il suo modo di agire? Non sono forse benefiche le sue parole per chi cammina con rettitudine?</verse>
        <verse osisID='Mic.2.8'>Ma voi come nemici insorgete contro il mio popolo. Da chi è senza mantello esigete una veste, dai passanti tranquilli, un bottino di guerra.</verse>
        <verse osisID='Mic.2.9'>Cacciate le donne del mio popolo fuori dalla casa delle loro delizie, e togliete ai loro bambini il mio onore per sempre.<note>2, 9. La schiavitù privava le donne dell'onore di appartenere al popolo di Dio.</note></verse>
        <verse osisID='Mic.2.10'>Su, andatevene, perchè questo non è più luogo di riposo. Per una inezia esigete un pegno insopportabile.</verse>
        <verse osisID='Mic.2.11'>Se uno che insegue il vento e spaccia menzogne dicesse: "Ti profetizzo in virtù del vino e di bevanda inebriante", questo sarebbe un profeta per questo popolo.<note>2, 11. Il popolo merita di avere falsi profeti.</note></verse>
        <verse osisID='Mic.2.12'>Certo ti radunerò tutto, o Giacobbe, certo ti raccoglierò, resto di Israele. Li metterò insieme come pecore in un sicuro recinto, come una mandria in mezzo al pascolo, dove muggisca lontano dagli uomini.<note>2, 12. La promessa si riferisce al ritorno dall'esilio.</note></verse>
        <verse osisID='Mic.2.13'>Chi ha aperto la breccia li precederà; forzeranno e varcheranno la porta e usciranno per essa; marcerà il loro re innanzi a loro e il Signore sarà alla loro testa.</verse>
      </chapter>
      <chapter osisID='Mic.3'>
        <verse osisID='Mic.3.1'>Io dissi: "Ascoltate, capi di Giacobbe, voi governanti della casa d`Israele: Non spetta forse a voi conoscere la giustizia?</verse>
        <verse osisID='Mic.3.2'>Nemici del bene e amanti del male, voi strappate loro la pelle di dosso e la carne dalle ossa".</verse>
        <verse osisID='Mic.3.3'>Divorano la carne del mio popolo e gli strappano la pelle di dosso, ne rompono le ossa e lo fanno a pezzi come carne in una pentola, come lesso in una caldaia.</verse>
        <verse osisID='Mic.3.4'>Allora grideranno al Signore, ma egli non risponderà; nasconderà loro la faccia, in quel tempo, perchè hanno compiuto cattive azioni.</verse>
        <verse osisID='Mic.3.5'>Così dice il Signore contro i profeti che fanno traviare il mio popolo, che annunziano la pace se hanno qualcosa tra i denti da mordere, ma a chi non mette loro niente in bocca dichiarano la guerra.</verse>
        <verse osisID='Mic.3.6'>Quindi per voi sarà notte invece di visioni, tenebre per voi invece di responsi. Il sole tramonterà su questi profeti e oscuro si farà il giorno su di essi.</verse>
        <verse osisID='Mic.3.7'>I veggenti saranno ricoperti di vergogna e gli indovini arrossiranno; si copriranno tutti il labbro, perchè non hanno risposta da Dio.<note>3, 7. Segni di vergogna.</note></verse>
        <verse osisID='Mic.3.8'>Mentre io son pieno di forza con lo spirito del Signore, di giustizia e di coraggio, per annunziare a Giacobbe le sue colpe, a Israele il suo peccato.<note>3, 8. Il vero profeta ha il coraggio di rimproverare.</note></verse>
        <verse osisID='Mic.3.9'>Udite questo, dunque, capi della casa di Giacobbe, governanti della casa d`Israele, che aborrite la giustizia e storcete quanto è retto,</verse>
        <verse osisID='Mic.3.10'>che costruite Sion sul sangue e Gerusalemme con il sopruso;</verse>
        <verse osisID='Mic.3.11'>i suoi capi giudicano in vista dei regali, i suoi sacerdoti insegnano per lucro, i suoi profeti danno oracoli per denaro. Osano appoggiarsi al Signore dicendo: "Non è forse il Signore in mezzo a noi? Non ci coglierà alcun male".</verse>
        <verse osisID='Mic.3.12'>Perciò, per causa vostra, Sion sarà arata come un campo e Gerusalemme diverrà un mucchio di rovine, il monte del tempio un`altura selvosa.</verse>
      </chapter>
      <chapter osisID='Mic.4'>
        <verse osisID='Mic.4.1'>Alla fine dei giorni il monte del tempio del Signore resterà saldo sulla cima dei monti e s`innalzerà sopra i colli e affluiranno ad esso i popoli;</verse>
        <verse osisID='Mic.4.2'>verranno molte genti e diranno: "Venite, saliamo al monte del Signore e al tempio del Dio di Giacobbe; egli ci indicherà le sue vie e noi cammineremo sui suoi sentieri", poichè da Sion uscirà la legge e da Gerusalemme la parola del Signore.</verse>
        <verse osisID='Mic.4.3'>Egli sarà arbitro tra molti popoli e pronunzierà sentenza fra numerose nazioni; dalle loro spade forgeranno vomeri, dalle loro lame, falci. Nessuna nazione alzerà la spada contro un`altra nazione e non impareranno più l`arte della guerra.</verse>
        <verse osisID='Mic.4.4'>Siederanno ognuno tranquillo sotto la vite e sotto il fico e più nessuno li spaventerà, poichè la bocca del Signore degli eserciti ha parlato!</verse>
        <verse osisID='Mic.4.5'>Tutti gli altri popoli camminino pure ognuno nel nome del suo dio, noi cammineremo nel nome del Signore Dio nostro, in eterno, sempre.</verse>
        <verse osisID='Mic.4.6'>"In quel giorno - dice il Signore - radunerò gli zoppi, raccoglierò gli sbandati e coloro che ho trattato duramente.</verse>
        <verse osisID='Mic.4.7'>Degli zoppi io farò un resto, degli sbandati una nazione forte. E il Signore regnerà su di loro sul monte Sion, da allora e per sempre.<note>4, 7. Sul santo resto cfr. Am 5, 15. ecc.</note></verse>
        <verse osisID='Mic.4.8'>E a te, Torre del gregge, colle della figlia di Sion, a te verrà, ritornerà a te la sovranità di prima, il regno della figlia di Gerusalemme".<note>4, 8. La Torre del gregge è il nome simbolico del monte Sion a Gerusalemme.</note></verse>
        <verse osisID='Mic.4.9'>Ora perché gridi così forte? Non c`è forse nelle tue mura alcun re? I tuoi consiglieri sono forse periti, perchè ti prendono i dolori come di partoriente?</verse>
        <verse osisID='Mic.4.10'>Spasima e gemi, figlia di Sion, come una partoriente, perchè presto uscirai dalla città e dimorerai per la campagna e andrai fino a Babilonia. Là sarai liberata, là il Signore ti riscatterà dalla mano dei tuoi nemici.</verse>
        <verse osisID='Mic.4.11'>Ora si sono adunate contro di te molte nazioni che dicono: "Sia profanata e godano i nostri occhi alla vista di Sion".</verse>
        <verse osisID='Mic.4.12'>Ma esse non conoscono i pensieri del Signore e non comprendono il suo consiglio, poichè le ha radunate come covoni sull`aia.</verse>
        <verse osisID='Mic.4.13'>Alzati e trebbia, figlia di Sion, perchè renderò di ferro il tuo corno e di bronzo le tue unghie e tu stritolerai molti popoli: consacrerai al Signore i loro guadagni e le loro ricchezze al padrone di tutta la terra.</verse>
        <verse osisID='Mic.4.14'>Ora fatti incisioni, o figlia dell`orda, han posto l`assedio intorno a noi, con la verga percuotono sulla guancia il giudice d`Israele.<note>4, 14. Situazione disperata della città.</note></verse>
      </chapter>
      <chapter osisID='Mic.5'>
        <verse osisID='Mic.5.1'>E tu, Betlemme di Efrata così piccola per essere fra i capoluoghi di Giuda, da te mi uscirà colui che deve essere il dominatore in Israele; le sue origini sono dall`antichità, dai giorni più remoti.<note>5, 1. Betlemme di Efrata, per distinguerla dalla omonima di Galilea (cfr. Gs 19, 15); Efrata era l'antico nome di Betlemme (cfr. Rt 4, 11). Profezia dell'avvento del Messia, in una piccola città in contrasto forse con la grande Gerusalemme, che ha deluso. La dinastia davidica, alla quale Dio aveva promesso un trono eterno (cfr 2 Sam c. 7) era originaria di Betlemme, ed era antica (cfr 1 Sam 16, 1-13). Le origini umane del Messia risalgono a una remota dinastia, ma sulla sua vera e misteriosa origine leggi</note></verse>
        <verse osisID='Mic.5.2'>Perciò Dio li metterà in potere altrui fino a quando colei che deve partorire partorirà; e il resto dei tuoi fratelli ritornerà ai figli di Israele.<note>5, 2. Per la partoriente cfr. Is 7, 14. per il resto: cfr. Is 1, 9 e qui cfr. Mic 4, 7-8.</note></verse>
        <verse osisID='Mic.5.3'>Egli starà là e pascerà con la forza del Signore, con la maestà del nome del Signore suo Dio. Abiteranno sicuri perché egli allora sarà grande fino agli estremi confini della terra</verse>
        <verse osisID='Mic.5.4'>e tale sarà la pace: se Assur entrerà nella nostra terra e metterà il piede sul nostro suolo, noi schiereremo contro di lui sette pastori e otto capi di uomini,<note>5, 4. Sulla pace messianica cfr. Is 9, 5-6. "Sette... otto", cioè un gran numero, ad indicare la superiorità di Israele.</note></verse>
        <verse osisID='Mic.5.5'>che governeranno la terra di Assur con la spada, il paese di Nimròd con il suo stesso pugnale. Ci libereranno da Assur, se entrerà nella nostra terra e metterà piede entro i nostri confini.</verse>
        <verse osisID='Mic.5.6'>Il resto di Giacobbe sarà, in mezzo a molti popoli, come rugiada mandata dal Signore e come pioggia che cade sull`erba, che non attende nulla dall`uomo e nulla spera dai figli dell`uomo.</verse>
        <verse osisID='Mic.5.7'>Allora il resto di Giacobbe sarà, in mezzo a popoli numerosi, come un leone tra le belve della foresta, come un leoncello tra greggi di pecore, il quale, se entra, calpesta e sbrana e non c`è scampo.</verse>
        <verse osisID='Mic.5.8'>La tua mano si alzerà contro tutti i tuoi nemici, e tutti i tuoi avversari saranno sterminati.</verse>
        <verse osisID='Mic.5.9'>In quel giorno - dice il Signore - distruggerò i tuoi cavalli in mezzo a te e manderò in rovina i tuoi carri;</verse>
        <verse osisID='Mic.5.10'>distruggerò le città della tua terra e demolirò tutte le tue fortezze.</verse>
        <verse osisID='Mic.5.11'>Ti strapperò di mano i sortilegi e non avrai più indovini.</verse>
        <verse osisID='Mic.5.12'>Distruggerò in mezzo a te le tue sculture e le tue stele, nè più ti prostrerai davanti a un`opera delle tue mani.</verse>
        <verse osisID='Mic.5.13'>Estirperò da te i tuoi pali sacri, distruggerò i tuoi idoli.<note>5, 13. I pali sacri erano simboli della divinità cananea della vegetazione.</note></verse>
        <verse osisID='Mic.5.14'>Con ira e furore, farò vendetta delle genti, che non hanno voluto obbedire.</verse>
      </chapter>
      <chapter osisID='Mic.6'>
        <verse osisID='Mic.6.1'>Ascoltate dunque ciò che dice il Signore: "Su, fà lite con i monti e i colli ascoltino la tua voce!<note>6, 1. Requisitoria di Dio contro il suo popolo: cfr. Is 41, 1.21. cfr. Is 43, 9.</note></verse>
        <verse osisID='Mic.6.2'>Ascoltate, o monti, il processo del Signore e porgete l`orecchio, o perenni fondamenta della terra, perchè il Signore è in lite con il suo popolo, intenta causa con Israele.</verse>
        <verse osisID='Mic.6.3'>Popolo mio, che cosa ti ho fatto? In che cosa ti ho stancato? Rispondimi.</verse>
        <verse osisID='Mic.6.4'>Forse perché ti ho fatto uscire dall`Egitto, ti ho riscattato dalla casa di schiavitù e ho mandato davanti a te Mosè, Aronne e Maria?</verse>
        <verse osisID='Mic.6.5'>Popolo mio, ricorda le trame di Balak re di Moab, e quello che gli rispose Balaam, figlio di Beor. Ricordati di quello che è avvenuto da Sittim a Gàlgala, per riconoscere i benefici del Signore".<note>6, 5. Cfr Nm cc. 22-24.</note></verse>
        <verse osisID='Mic.6.6'>Con che cosa mi presenterò al Signore, mi prostrerò al Dio altissimo? Mi presenterò a lui con olocausti, con vitelli di un anno?<note>6, 6. Il popolo cerca di placare Dio.</note></verse>
        <verse osisID='Mic.6.7'>Gradirà il Signore le migliaia di montoni e torrenti di olio a miriadi? Gli offrirò forse il mio primogenito per la mia colpa, il frutto delle mie viscere per il mio peccato?<note>6, 7. L'offerta cruenta dei primogeniti, condannata dai profeti, era allora in uso: cfr 2 Re 16, 3. cfr 21, 6. cfr. Ger 7, 31.</note></verse>
        <verse osisID='Mic.6.8'>Uomo, ti è stato insegnato ciò che è buono e ciò che richiede il Signore da te: praticare la giustizia, amare la pietà, camminare umilmente con il tuo Dio.<note>6, 8. La vera religione consiste nell'aderire a Dio.</note></verse>
        <verse osisID='Mic.6.9'>La voce del Signore grida alla città! Ascoltate tribù e convenuti della città:</verse>
        <verse osisID='Mic.6.10'>Ci sono ancora nella casa dell`empio i tesori ingiustamente acquistati e le misure scarse, detestabili?</verse>
        <verse osisID='Mic.6.11'>Potrò io giustificare le false bilance e il sacchetto di pesi falsi?</verse>
        <verse osisID='Mic.6.12'>I ricchi della città sono pieni di violenza e i suoi abitanti dicono menzogna.</verse>
        <verse osisID='Mic.6.13'>Anch`io ho cominciato a colpirti,a devastarti per i tuoi peccati.</verse>
        <verse osisID='Mic.6.14'>Mangerai, ma non ti sazierai, e la tua fame rimarrà in te; metterai da parte, ma nulla salverai e se qualcuno salverai io lo consegnerò alla spada.</verse>
        <verse osisID='Mic.6.15'>Seminerai, ma non mieterai, frangerai le olive, ma non ti ungerai d`olio; produrrai mosto, ma non berrai il vino.</verse>
        <verse osisID='Mic.6.16'>Tu osservi gli statuti di Omri e tutte le pratiche della casa di Acab, e segui i loro propositi, perciò io farò di te una desolazione, i tuoi abitanti oggetto di scherno e subirai l`obbrobrio dei popoli.<note>6, 16. Allude agli scandali e all'empietà delle due dinastie israelitiche: cfr per es. 1 Re 16, 31. c. cfr 21.</note></verse>
      </chapter>
      <chapter osisID='Mic.7'>
        <verse osisID='Mic.7.1'>Ahimè! Sono diventato come uno spigolatore d`estate, come un racimolatore dopo la vendemmia! Non un grappolo da mangiare, non un fico per la mia voglia.</verse>
        <verse osisID='Mic.7.2'>L`uomo pio è scomparso dalla terra, non c`è più un giusto fra gli uomini: tutti stanno in agguato per spargere sangue; ognuno dá la caccia con la rete al fratello.</verse>
        <verse osisID='Mic.7.3'>Le loro mani son pronte per il male; il principe avanza pretese, il giudice si lascia comprare, il grande manifesta la cupidigia e così distorcono tutto.</verse>
        <verse osisID='Mic.7.4'>Il migliore di loro non è che un pruno, il più retto una siepe di spine. Il giorno predetto dalle tue sentinelle, il giorno del castigo è giunto, adesso è la loro rovina.</verse>
        <verse osisID='Mic.7.5'>Non credete all`amico, non fidatevi del compagno. Custodisci le porte della tua bocca davanti a colei che riposa vicino a te.</verse>
        <verse osisID='Mic.7.6'>Il figlio insulta suo padre, la figlia si rivolta contro la madre, la nuora contro la suocera e i nemici dell`uomo sono quelli di casa sua.</verse>
        <verse osisID='Mic.7.7'>Ma io volgo lo sguardo al Signore, spero nel Dio della mia salvezza, il mio Dio m`esaudirà.</verse>
        <verse osisID='Mic.7.8'>Non gioire della mia sventura, o mia nemica! Se son caduta, mi rialzerò; se siedo nelle tenebre, il Signore sarà la mia luce.<note>7, 8. La nemica è la nazione dell'invasore.</note></verse>
        <verse osisID='Mic.7.9'>Sopporterò lo sdegno del Signore perchè ho peccato contro di lui, finchè egli tratti la mia causa e mi renda ragione, finchè mi faccia uscire alla luce e io veda la sua giustizia.<note>7, 9. La giustizia di Dio è la salvezza.</note></verse>
        <verse osisID='Mic.7.10'>La mia nemica lo vedrà e sarà coperta di vergogna, lei che mi diceva: "Dov`è il Signore tuo Dio?". I miei occhi gioiranno nel vederla calpestata come fango della strada.</verse>
        <verse osisID='Mic.7.11'>E` il giorno in cui le tue mura saranno riedificate; in quel giorno più ampi saranno i tuoi confini;</verse>
        <verse osisID='Mic.7.12'>in quel giorno si verrà a te dall`Assiria fino all`Egitto, dall`Egitto fino all`Eufrate, da mare a mare, da monte a monte.</verse>
        <verse osisID='Mic.7.13'>La terra diventerà un deserto a causa dei suoi abitanti, a motivo delle loro azioni.</verse>
        <verse osisID='Mic.7.14'>Pasci il tuo popolo con la tua verga, il gregge della tua eredità, che sta solitario nella foresta in mezzo ai giardini; pascolino in Basan e in Galaad come nei tempi antichi.<note>7, 14. Basan e Gàlaad erano regioni di fertili pascoli e di foreste.</note></verse>
        <verse osisID='Mic.7.15'>Come quando sei uscito dall`Egitto, mostraci cose prodigiose.</verse>
        <verse osisID='Mic.7.16'>Vedranno le genti e resteranno deluse di tutta la loro potenza. Si porranno la mano sulla bocca, i loro orecchi ne resteranno assorditi.</verse>
        <verse osisID='Mic.7.17'>Leccheranno la polvere come il serpente, come i rettili della terra; usciranno tremanti dai loro nascondigli, trepideranno e di te avranno timore.</verse>
        <verse osisID='Mic.7.18'>Qual dio è come te, che toglie l`iniquità e perdona il peccato al resto della sua eredità; che non serba per sempre l`ira, ma si compiace d`usar misericordia?</verse>
        <verse osisID='Mic.7.19'>Egli tornerà ad aver pietà di noi, calpesterà le nostre colpe. Tu getterai in fondo al mare tutti i nostri peccati.</verse>
        <verse osisID='Mic.7.20'>Conserverai a Giacobbe la tua fedeltà, ad Abramo la tua benevolenza, come hai giurato ai nostri padri fino dai tempi antichi..</verse>
      </chapter>
    </div></osisText>
</osis>
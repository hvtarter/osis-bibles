<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='CEI74' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEI74'>
        <title>La Bibbia CEI 74</title>
        <contributor/>
        <creator>Masomo</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Le verità divinamente rilevate, che nei libri della Sacra Scrittura sono contenute ed espresse, furono scritte per ispirazione dello Spirito Santo. La Santa Madre Chiesa, per fede apostolica, ritiene sacri e canonici tutti interi i libri sia dell'Antico che del Nuovo Testamento, con tutte le loro parti, perché scritti per ispirazione dello Spirito Santo, hanno Dio per autore e come tali sono stati consegnati alla Chiesa. Per la composizione dei Libri Sacri, Dio scelse e si servì di uomini nel possesso delle loro facoltà e capacità, affinché, agendo Egli in essi e per loro mezzo, scrivessero, come veri autori, tutte e soltanto quelle cose che Egli voleva fossero scritte. Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità, che Dio per la nostra salvezza volle fosse consegnata nelle Sacre Lettere. Pertanto "ogni scrittura divinamente ispirata è anche utile per insegnare, per convincere, per correggere, per educare alla giustizia, affinché l'uomo di Dio sia perfetto, addestrato a ogni opera buona.</description>
        <publisher>Your Organisation</publisher>
        <type type='OSIS'>Bible</type>
        <identifier type='OSIS'>CEI74</identifier>
        <source>http://www.site-berea.com/C/it/index.html</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>public domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1Thess'>
      <chapter osisID='1Thess.1'>
        <verse osisID='1Thess.1.1'>Paolo, Silvano e Timòteo alla Chiesa dei Tessalonicesi che è in Dio Padre e nel Signore Gesù Cristo: grazia a voi e pace!<note>1, 1. Silvano è la forma romana del nome ebraico Sila, che, con Timoteo, fu collaboratore di Paolo nell’apostolato in Macedonia: cfr At cc. 16-1818.</note></verse>
        <verse osisID='1Thess.1.2'>Ringraziamo sempre Dio per tutti voi, ricordandovi nelle nostre preghiere, continuamente</verse>
        <verse osisID='1Thess.1.3'>memori davanti a Dio e Padre nostro del vostro impegno nella fede, della vostra operosità nella carità e della vostra costante speranza nel Signore nostro Gesù Cristo.<note>1, 3. Le tre virtù teologali sono l’anima della vita cristiana.</note></verse>
        <verse osisID='1Thess.1.4'>Noi ben sappiamo, fratelli amati da Dio, che siete stati eletti da lui.<note>1, 4. Eletti, cioè chiamati alla fede.</note></verse>
        <verse osisID='1Thess.1.5'>Il nostro vangelo, infatti, non si è diffuso fra voi soltanto per mezzo della parola, ma anche con potenza e con Spirito Santo e con profonda convinzione, e ben sapete come ci siamo comportati in mezzo a voi per il vostro bene.</verse>
        <verse osisID='1Thess.1.6'>E voi siete diventati imitatori nostri e del Signore, avendo accolto la parola con la gioia dello Spirito Santo anche in mezzo a grande tribolazione,</verse>
        <verse osisID='1Thess.1.7'>così da diventare modello a tutti i credenti che sono nella Macedonia e nell`Acaia.</verse>
        <verse osisID='1Thess.1.8'>Infatti la parola del Signore riecheggia per mezzo vostro non soltanto in Macedonia e nell`Acaia, ma la fama della vostra fede in Dio si è diffusa dappertutto, di modo che non abbiamo bisogno di parlarne.</verse>
        <verse osisID='1Thess.1.9'>Sono loro infatti a parlare di noi, dicendo come noi siamo venuti in mezzo a voi e come vi siete convertiti a Dio, allontanandovi dagli idoli, per servire al Dio vivo e vero</verse>
        <verse osisID='1Thess.1.10'>e attendere dai cieli il suo Figlio, che egli ha risuscitato dai morti, Gesù, che ci libera dall`ira ventura.<note>1, 10. La venuta gloriosa di Cristo alla fine dei tempi è ricordata con il linguaggio dell’A.T., dove l’ira ventura è il giorno del giudizio di Dio.</note></verse>
      </chapter>
      <chapter osisID='1Thess.2'>
        <verse osisID='1Thess.2.1'>Voi stessi infatti, fratelli, sapete bene che la nostra venuta in mezzo a voi non è stata vana.<note>2, 1. Sulla evangelizzazione di Tessalonica cfr. At 17, 1-9.</note></verse>
        <verse osisID='1Thess.2.2'>Ma, dopo avere sofferto e subìto oltraggi a Filippi, come sapete, abbiamo avuto nel nostro Dio il coraggio di annunziarvi il vangelo di Dio in mezzo a molte lotte.<note>2, 2. Per gli avvenimenti di Filippi cfr. At 16, 11-40.</note></verse>
        <verse osisID='1Thess.2.3'>E il nostro appello non è stato mosso da volontà di inganno, né da torbidi motivi, né abbiano usato frode alcuna;</verse>
        <verse osisID='1Thess.2.4'>ma, come Dio ci ha trovati degni di affidarci il vangelo così lo predichiamo, non cercando di piacere agli uomini, ma a Dio, che prova i nostri cuori.</verse>
        <verse osisID='1Thess.2.5'>Mai infatti abbiamo pronunziato parole di adulazione, come sapete, né avuto pensieri di cupidigia: Dio ne è testimone.<note>2, 5. Paolo si difende dalle calunnie dei Giudei. Sull’avidità del proselitismo giudaico cfr. Mt 23, 15. cfr. Mc 12, 40.</note></verse>
        <verse osisID='1Thess.2.6'>E neppure abbiamo cercato la gloria umana, né da voi né da altri,</verse>
        <verse osisID='1Thess.2.7'>pur potendo far valere la nostra autorità di apostoli di Cristo. Invece siamo stati amorevoli in mezzo a voi, come una madre che ha cura delle proprie creature.<note>2, 7. Paolo ha accenti di tenerezza anche nei vv. 8 e 11.</note></verse>
        <verse osisID='1Thess.2.8'>Così, affezionati a voi, avremmo desiderato darvi non solo il vangelo di Dio, ma la nostra stessa vita, perché ci siete diventati cari.</verse>
        <verse osisID='1Thess.2.9'>Voi ricordate infatti, fratelli, la nostra fatica e il nostro travaglio: lavorando notte e giorno per non essere di peso ad alcuno vi abbiamo annunziato il vangelo di Dio.<note>2, 9. Sul lavoro di Paolo cfr. At 20, 34-35. cfr2 Ts 3, 7 ss.; cfr2 Cor 11, 9.</note></verse>
        <verse osisID='1Thess.2.10'>Voi siete testimoni, e Dio stesso è testimone, come è stato santo, giusto, irreprensibile il nostro comportamento verso di voi credenti;</verse>
        <verse osisID='1Thess.2.11'>e sapete anche che, come fa un padre verso i propri figli, abbiamo esortato ciascuno di voi,</verse>
        <verse osisID='1Thess.2.12'>incoraggiandovi e scongiurandovi a comportarvi in maniera degna di Dio, che vi chiama al suo regno e alla sua gloria.</verse>
        <verse osisID='1Thess.2.13'>Proprio per questo anche noi ringraziamo Dio continuamente perché, avendo ricevuto da noi la parola divina della predicazione, l`avete accolta non quale parola di uomini ma, come è veramente, parola di Dio, che opera in voi, che credete.</verse>
        <verse osisID='1Thess.2.14'>Voi infatti, fratelli, siete diventati imitatori delle Chiese di Dio in Gesù Cristo, che sono nella Giudea, perché avete sofferto anche voi da parte dei vostri connazionali, come loro da parte dei Giudei,</verse>
        <verse osisID='1Thess.2.15'>i quali hanno perfino messo a morte il Signore Gesù e i profeti, hanno perseguitato anche noi, non piacciono a Dio e sono nemici di tutti gli uomini,<note>2, 15. cfr. Mt 23, 29-39.</note></verse>
        <verse osisID='1Thess.2.16'>impedendo a noi di predicare ai pagani perché possano essere salvati. In tal modo essi colmano la misura dei loro peccati! Ma ormai l`ira è arrivata al colmo sul loro capo.<note>2, 16. L’ira giunta al colmo forse allude alla rovina di Gerusalemme nel 70.</note></verse>
        <verse osisID='1Thess.2.17'>Quanto a noi, fratelli, dopo poco tempo che eravamo separati da voi, di persona ma non col cuore, eravamo nell`impazienza di rivedere il vostro volto, tanto il nostro desiderio era vivo.</verse>
        <verse osisID='1Thess.2.18'>Perciò abbiamo desiderato una volta, anzi due volte, proprio io Paolo, di venire da voi, ma satana ce lo ha impedito.</verse>
        <verse osisID='1Thess.2.19'>Chi infatti, se non proprio voi, potrebbe essere la nostra speranza, la nostra gioia e la corona di cui ci possiamo vantare, davanti al Signore nostro Gesù, nel momento della sua venuta?</verse>
        <verse osisID='1Thess.2.20'>Siete voi la nostra gloria e la nostra gioia.</verse>
      </chapter>
      <chapter osisID='1Thess.3'>
        <verse osisID='1Thess.3.1'>Per questo, non potendo più resistere, abbiamo deciso di restare soli ad Atene</verse>
        <verse osisID='1Thess.3.2'>e abbiamo inviato Timòteo, nostro fratello e collaboratore di Dio nel vangelo di Cristo, per confermarvi ed esortarvi nella vostra fede,</verse>
        <verse osisID='1Thess.3.3'>perché nessuno si lasci turbare in queste tribolazioni. Voi stessi, infatti, sapete che a questo siamo destinati;</verse>
        <verse osisID='1Thess.3.4'>quando eravamo tra voi, vi preannunziavamo che avremmo dovuto subire tribolazioni, come in realtà è accaduto e voi ben sapete.</verse>
        <verse osisID='1Thess.3.5'>Per questo, non potendo più resistere, mandai a prendere notizie sulla vostra fede, per timore che il tentatore vi avesse tentati e così diventasse vana la nostra fatica.<note>3, 5. Il tentatore è satana: cfr. Mt 4, 1; cfr. Mt 6, 13.</note></verse>
        <verse osisID='1Thess.3.6'>Ma ora che è tornato Timòteo, e ci ha portato il lieto annunzio della vostra fede, della vostra carità e del ricordo sempre vivo che conservate di noi, desiderosi di vederci, come noi lo siamo di vedere voi,</verse>
        <verse osisID='1Thess.3.7'>ci sentiamo consolati, fratelli, a vostro riguardo, di tutta l`angoscia e tribolazione in cui eravamo per la vostra fede;</verse>
        <verse osisID='1Thess.3.8'>ora, sì, ci sentiamo rivivere, se rimanete saldi nel Signore.</verse>
        <verse osisID='1Thess.3.9'>Quale ringraziamento possiamo rendere a Dio riguardo a voi, per tutta la gioia che proviamo a causa vostra davanti al nostro Dio,</verse>
        <verse osisID='1Thess.3.10'>noi che con viva insistenza, notte e giorno, chiediamo di poter vedere il vostro volto e completare ciò che manca alla vostra fede?</verse>
        <verse osisID='1Thess.3.11'>Voglia Dio stesso, Padre nostro, e il Signore nostro Gesù dirigere il nostro cammino verso di voi!</verse>
        <verse osisID='1Thess.3.12'>Il Signore vi faccia crescere e abbondare nell`amore vicendevole e verso tutti, come è il nostro amore verso di voi,</verse>
        <verse osisID='1Thess.3.13'>per rendere saldi i vostri cuori nella santità, davanti a Dio Padre nostro, al momento della venuta del Signore nostro Gesù con tutti i suoi santi.</verse>
      </chapter>
      <chapter osisID='1Thess.4'>
        <verse osisID='1Thess.4.1'>Per il resto, fratelli, vi preghiamo e supplichiamo nel Signore Gesù: avete appreso da noi come comportarvi in modo da piacere a Dio, e così già vi comportate; cercate di agire sempre così per distinguervi ancora di più.</verse>
        <verse osisID='1Thess.4.2'>Voi conoscete infatti quali norme vi abbiamo dato da parte del Signore Gesù.</verse>
        <verse osisID='1Thess.4.3'>Perché questa è la volontà di Dio, la vostra santificazione: che vi asteniate dall`impudicizia,<note>4, 3. I pagani non facevano gran caso dei peccati di lussuria.</note></verse>
        <verse osisID='1Thess.4.4'>che ciascuno sappia mantenere il proprio corpo con santità e rispetto,<note>4, 4. cfr 1 Cor 6, 15-18.</note></verse>
        <verse osisID='1Thess.4.5'>non come oggetto di passioni e libidine, come i pagani che non conoscono Dio;</verse>
        <verse osisID='1Thess.4.6'>che nessuno offenda e inganni in queta materia il proprio fratello, perché il Signore è vindice di tutte queste cose, come vi abbiamo detto e attestato.<note>4, 6. Il peccato d’impudicizia come lesione dei diritti altrui. Per la frase anticotestamentaria « Dio è vindice » cfr. Ger 10, 25. cfr. Sal 78, 6.</note></verse>
        <verse osisID='1Thess.4.7'>Dio non ci ha chiamati all`impurità, ma alla santificazione.</verse>
        <verse osisID='1Thess.4.8'>Perciò chi disprezza queste norme non disprezza un uomo, ma Dio stesso, che vi dona il suo Santo Spirito.<note>4, 8. Sul cristiano tempio dello Spirito Santo cfr. Gal 4, 6. cfr 1 Cor 6, 19-20.</note></verse>
        <verse osisID='1Thess.4.9'>Riguardo all`amore fraterno, non avete bisogno che ve ne scriva; voi stessi infatti avete imparato da Dio ad amarvi gli uni gli altri,</verse>
        <verse osisID='1Thess.4.10'>e questo voi fate verso tutti i fratelli dell`intera Macedonia. Ma vi esortiamo, fratelli, a farlo ancora di più</verse>
        <verse osisID='1Thess.4.11'>e a farvi un punto di onore: vivere in pace, attendere alle cose vostre e lavorare con le vostre mani, come vi abbiamo ordinato,</verse>
        <verse osisID='1Thess.4.12'>al fine di condurre una vita decorosa di fronte agli estranei e di non aver bisogno di nessuno.</verse>
        <verse osisID='1Thess.4.13'>Non vogliamo poi lasciarvi nell`ignoranza, fratelli, circa quelli che sono morti, perché non continuiate ad affliggervi come gli altri che non hanno speranza.</verse>
        <verse osisID='1Thess.4.14'>Noi crediamo infatti che Gesù è morto e risuscitato; così anche quelli che sono morti, Dio li radunerà per mezzo di Gesù insieme con lui.</verse>
        <verse osisID='1Thess.4.15'>Questo vi diciamo sulla parola del Signore: noi che viviamo e saremo ancora in vita per la venuta del Signore, non avremo alcun vantaggio su quelli che sono morti.</verse>
        <verse osisID='1Thess.4.16'>Perché il Signore stesso, a un ordine, alla voce dell`arcangelo e al suono della tromba di Dio, discenderà dal cielo. E prima risorgeranno i morti in Cristo;</verse>
        <verse osisID='1Thess.4.17'>quindi noi, i vivi, i superstiti, saremo rapiti insieme con loro tra le nubi, per andare incontro al Signore nell`aria, e così saremo sempre con il Signore.</verse>
        <verse osisID='1Thess.4.18'>Confortatevi dunque a vicenda con queste parole.</verse>
      </chapter>
      <chapter osisID='1Thess.5'>
        <verse osisID='1Thess.5.1'>Riguardo poi ai tempi e ai momenti, fratelli, non avete bisogno che ve ne scriva;</verse>
        <verse osisID='1Thess.5.2'>infatti voi ben sapete che come un ladro di notte, così verrà il giorno del Signore.<note>5, 2. Il giorno del Signore è quello della sua venuta gloriosa alla fine dei tempi.</note></verse>
        <verse osisID='1Thess.5.3'>E quando si dirà: "Pace e sicurezza", allora d`improvviso li colpirà la rovina, come le doglie una donna incinta; e nessuno scamperà.<note>5, 3. cfr. Mt 24, 8.</note></verse>
        <verse osisID='1Thess.5.4'>Ma voi, fratelli, non siete nelle tenebre, così che quel giorno possa sorprendervi come un ladro:</verse>
        <verse osisID='1Thess.5.5'>voi tutti infatti siete figli della luce e figli del giorno; noi non siamo della notte, né delle tenebre.<note>5, 5. cfr. Rm 13, 12. cfr. Ef 5, 8-9.</note></verse>
        <verse osisID='1Thess.5.6'>Non dormiamo dunque come gli altri, ma restiamo svegli e siamo sobri.</verse>
        <verse osisID='1Thess.5.7'>Quelli che dormono, infatti, dormono di notte; e quelli che si ubriacano, sono ubriachi di notte.</verse>
        <verse osisID='1Thess.5.8'>Noi invece, che siamo del giorno, dobbiamo essere sobrii, rivestiti con la corazza della fede e della carità e avendo come elmo la speranza della salvezza.<note>5, 8. cfr. Is 59, 17. cfr. Ef 6, 14-17.</note></verse>
        <verse osisID='1Thess.5.9'>Poiché Dio non ci ha destinati alla sua collera ma all`acquisto della salvezza per mezzo del Signor nostro Gesù Cristo,</verse>
        <verse osisID='1Thess.5.10'>il quale è morto per noi, perché, sia che vegliamo sia che dormiamo, viviamo insieme con lui.</verse>
        <verse osisID='1Thess.5.11'>Perciò confortatevi a vicenda edificandovi gli uni gli altri, come già fate.</verse>
        <verse osisID='1Thess.5.12'>Vi preghiamo poi, fratelli, di avere riguardo per quelli che faticano tra di voi, che vi sono preposti nel Signore e vi ammoniscono;</verse>
        <verse osisID='1Thess.5.13'>trattateli con molto rispetto e carità, a motivo del loro lavoro. Vivete in pace tra voi.</verse>
        <verse osisID='1Thess.5.14'>Vi esortiamo, fratelli: correggete gli indisciplinati, confortate i pusillanimi, sostenete i deboli, siate pazienti con tutti.</verse>
        <verse osisID='1Thess.5.15'>Guardatevi dal rendere male per male ad alcuno; ma cercate sempre il bene tra voi e con tutti.</verse>
        <verse osisID='1Thess.5.16'>State sempre lieti,</verse>
        <verse osisID='1Thess.5.17'>pregate incessantemente,</verse>
        <verse osisID='1Thess.5.18'>in ogni cosa rendete grazie; questa è infatti la volontà di Dio in Cristo Gesù verso di voi.</verse>
        <verse osisID='1Thess.5.19'>Non spegnete lo Spirito,</verse>
        <verse osisID='1Thess.5.20'>non disprezzate le profezie;</verse>
        <verse osisID='1Thess.5.21'>esaminate ogni cosa, tenete ciò che è buono.</verse>
        <verse osisID='1Thess.5.22'>Astenetevi da ogni specie di male.</verse>
        <verse osisID='1Thess.5.23'>Il Dio della pace vi santifichi fino alla perfezione, e tutto quello che è vostro, spirito, anima e corpo, si conservi per la venuta del Signore nostro Gesù Cristo.<note>5, 23. Spirito, anima e corpo: è l’intero essere cristiano; lo spirito è quello che si apre all’influsso della grazia o è il principio della vita divina nel cristiano: cfr. Rm 5, 5.</note></verse>
        <verse osisID='1Thess.5.24'>Colui che vi chiama è fedele e farà tutto questo!</verse>
        <verse osisID='1Thess.5.25'>Fratelli, pregate anche per noi.</verse>
        <verse osisID='1Thess.5.26'>Salutate tutti i fratelli con il bacio santo.<note>5, 26. E’ il bacio fraterno nelle assemblee liturgiche: cfr 1 Cor 16, 20. cfr. Rm 16, 16. cfr 1 Pt 5, 14.</note></verse>
        <verse osisID='1Thess.5.27'>Vi scongiuro, per il Signore, che si legga questa lettera a tutti i fratelli.</verse>
        <verse osisID='1Thess.5.28'>La grazia del Signore nostro Gesù Cristo sia con voi.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='CEI74' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEI74'>
        <title>La Bibbia CEI 74</title>
        <contributor/>
        <creator>Masomo</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Le verità divinamente rilevate, che nei libri della Sacra Scrittura sono contenute ed espresse, furono scritte per ispirazione dello Spirito Santo. La Santa Madre Chiesa, per fede apostolica, ritiene sacri e canonici tutti interi i libri sia dell'Antico che del Nuovo Testamento, con tutte le loro parti, perché scritti per ispirazione dello Spirito Santo, hanno Dio per autore e come tali sono stati consegnati alla Chiesa. Per la composizione dei Libri Sacri, Dio scelse e si servì di uomini nel possesso delle loro facoltà e capacità, affinché, agendo Egli in essi e per loro mezzo, scrivessero, come veri autori, tutte e soltanto quelle cose che Egli voleva fossero scritte. Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità, che Dio per la nostra salvezza volle fosse consegnata nelle Sacre Lettere. Pertanto "ogni scrittura divinamente ispirata è anche utile per insegnare, per convincere, per correggere, per educare alla giustizia, affinché l'uomo di Dio sia perfetto, addestrato a ogni opera buona.</description>
        <publisher>Your Organisation</publisher>
        <type type='OSIS'>Bible</type>
        <identifier type='OSIS'>CEI74</identifier>
        <source>http://www.site-berea.com/C/it/index.html</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>public domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='1John'>
      <chapter osisID='1John.1'>
        <verse osisID='1John.1.1'>Ciò che era fin da principio, ciò che noi abbiamo udito, ciò che noi abbiamo veduto con i nostri occhi, ciò che noi abbiamo contemplato e ciò che le nostre mani hanno toccato, ossia il Verbo della vita</verse>
        <verse osisID='1John.1.2'>(poiché la vita si è fatta visibile, noi l`abbiamo veduta e di ciò rendiamo testimonianza e vi annunziamo la vita eterna, che era presso il Padre e si è resa visibile a noi),</verse>
        <verse osisID='1John.1.3'>quello che abbiamo veduto e udito, noi lo annunziamo anche a voi, perché anche voi siate in comunione con noi. La nostra comunione è col Padre e col Figlio suo Gesù Cristo.<note>1, 3. Per essere in comunione col Padre e col Figlio è necessario essere in comunione con gli apostoli. La comunione è l’unione mistica del fedele col Padre mediante il Figlio, visibile nell’unità della fede e della Chiesa.</note></verse>
        <verse osisID='1John.1.4'>Queste cose vi scriviamo, perché la nostra gioia sia perfetta.</verse>
        <verse osisID='1John.1.5'>Questo è il messaggio che abbiamo udito da lui e che ora vi annunziamo: Dio è luce e in lui non ci sono tenebre.</verse>
        <verse osisID='1John.1.6'>Se diciamo che siamo in comunione con lui e camminiamo nelle tenebre, mentiamo e non mettiamo in pratica la verità.</verse>
        <verse osisID='1John.1.7'>Ma se camminiamo nella luce, come egli è nella luce, siamo in comunione gli uni con gli altri, e il sangue di Gesù, suo Figlio, ci purifica da ogni peccato.<note>1, 7. Per il valore salvifico del sacrificio di Cristo ( cfr At 26, 18. cfr. Ef 5, 8-13. cfr 1 Pt 2, 9.12) cfr. anche Ap 1, 5; 7, 14;5, 9.</note></verse>
        <verse osisID='1John.1.8'>Se diciamo che siamo senza peccato, inganniamo noi stessi e la verità non è in noi.<note>1, 8. Non si può apprezzare l’incarnazione e la redenzione di Cristo se non si ha il senso del peccato, in armonia con tutta la rivelazione biblica (v. 10).</note></verse>
        <verse osisID='1John.1.9'>Se riconosciamo i nostri peccati, egli che è fedele e giusto ci perdonerà i peccati e ci purificherà da ogni colpa.</verse>
        <verse osisID='1John.1.10'>Se diciamo che non abbiamo peccato, facciamo di lui un bugiardo e la sua parola non è in noi.</verse>
      </chapter>
      <chapter osisID='1John.2'>
        <verse osisID='1John.2.1'>Figlioli miei, vi scrivo queste cose perché non pecchiate; ma se qualcuno ha peccato, abbiamo un avvocato presso il Padre: Gesù Cristo giusto.<note>2, 1. « Figlioli miei » evoca il linguaggio dei libri sapienziali della Bibbia. « Avvocato » esprime la funzione sacerdotale di Gesù.</note></verse>
        <verse osisID='1John.2.2'>Egli è vittima di espiazione per i nostri peccati; non soltanto per i nostri, ma anche per quelli di tutto il mondo.<note>2, 2. cfr. Rm 8, 34. Cristo è la vittima, il suo sacrificio è permanente e di valore universale.</note></verse>
        <verse osisID='1John.2.3'>Da questo sappiamo d`averlo conosciuto: se osserviamo i suoi comandamenti.</verse>
        <verse osisID='1John.2.4'>Chi dice: "Lo conosco" e non osserva i suoi comandamenti, è bugiardo e la verità non è in lui;</verse>
        <verse osisID='1John.2.5'>ma chi osserva la sua parola, in lui l`amore di Dio è veramente perfetto. Da questo conosciamo di essere in lui.<note>2, 5. L’amore di Dio e la verità sono doni divini giunti agli uomini mediante Cristo. La dimora - termine tipico di Gv - è unione intima e permanente.</note></verse>
        <verse osisID='1John.2.6'>Chi dice di dimorare in Cristo, deve comportarsi come lui si è comportato.<note>2, 6. L’osservanza dei comandamenti è imitazione di Cristo, come afferma concordemente la catechesi apostolica.</note></verse>
        <verse osisID='1John.2.7'>Carissimi, non vi scrivo un nuovo comandamento, ma un comandamento antico, che avete ricevuto fin da principio. Il comandamento antico è la parola che avete udito.</verse>
        <verse osisID='1John.2.8'>E tuttavia è un comandamento nuovo quello di cui vi scrivo, il che è vero in lui e in voi, perché le tenebre stanno diradandosi e la vera luce già risplende.</verse>
        <verse osisID='1John.2.9'>Chi dice di essere nella luce e odia suo fratello, è ancora nelle tenebre.</verse>
        <verse osisID='1John.2.10'>Chi ama suo fratello, dimora nella luce e non v`è in lui occasione di inciampo.</verse>
        <verse osisID='1John.2.11'>Ma chi odia suo fratello è nelle tenebre, cammina nelle tenebre e non sa dove va, perché le tenebre hanno accecato i suoi occhi.</verse>
        <verse osisID='1John.2.12'>Scrivo a voi, figlioli, perché vi sono stati rimessi i peccati in virtù del suo nome.<note>2, 12. La remissione dei peccati accerta la comunione con Dio e con Cristo.</note></verse>
        <verse osisID='1John.2.13'>Scrivo a voi, padri, perché avete conosciuto colui che è fin dal principio. Scrivo a voi, giovani, perché avete vinto il maligno.<note>2, 13. I padri sono i cristiani più anziani e maturi.</note></verse>
        <verse osisID='1John.2.14'>Ho scritto a voi, figlioli, perché avete conosciuto il Padre. Ho scritto a voi, padri, perché avete conosciuto colui che è fin dal principio. Ho scritto a voi, giovani, perché siete forti, e la parola di Dio dimora in voi e avete vinto il maligno.</verse>
        <verse osisID='1John.2.15'>Non amate né il mondo, né le cose del mondo! Se uno ama il mondo, l`amore del Padre non è in lui;<note>2, 15. Il mondo, nel senso giovanneo, è quello dominato da satana (cfr. Gv 12, 31), che scatena le tendenze malvagie dell’uomo.</note></verse>
        <verse osisID='1John.2.16'>perché tutto quello che è nel mondo, la concupiscenza della carne, la concupiscenza degli occhi e la superbia della vita, non viene dal Padre, ma dal mondo.<note>2, 16. La superbia della vita è l’ostentazione dei beni terreni.</note></verse>
        <verse osisID='1John.2.17'>E il mondo passa con la sua concupiscenza; ma chi fa la volontà di Dio rimane in eterno!</verse>
        <verse osisID='1John.2.18'>Figlioli, questa è l`ultima ora. Come avete udito che deve venire l`anticristo, di fatto ora molti anticristi sono apparsi. Da questo conosciamo che è l`ultima ora.<note>2, 18. L’ultima ora, la cui durata non viene precisata, è quella che vede esplicarsi, con la propalazione dell’errore, l’azione dell’anticristo: cfr 2 Tm 3, 1. cfr. Gc 5, 3. cfr. Gd 1, 17. Il termine anticristi, nel N.T., è usato solo qui e nel v. 22. 4, 3. 2 Gv v. 7. Gli anticristi sono, in concreto, i falsi maestri, i quali, pur appartenendo alla comunità cristiana, sono in contrasto con l’insegnamento degli apostoli: v. 19.</note></verse>
        <verse osisID='1John.2.19'>Sono usciti di mezzo a noi, ma non erano dei nostri; se fossero stati dei nostri, sarebbero rimasti con noi; ma doveva rendersi manifesto che non tutti sono dei nostri.</verse>
        <verse osisID='1John.2.20'>Ora voi avete l`unzione ricevuta dal Santo e tutti avete la scienza.</verse>
        <verse osisID='1John.2.21'>Non vi ho scritto perché non conoscete la verità, ma perché la conoscete e perché nessuna menzogna viene dalla verità.<note>2, 21. La menzogna insegnata dai falsi maestri non viene dalla rivelazione divina.</note></verse>
        <verse osisID='1John.2.22'>Chi è il menzognero se non colui che nega che Gesù è il Cristo? L`anticristo è colui che nega il Padre e il Figlio.</verse>
        <verse osisID='1John.2.23'>Chiunque nega il Figlio, non possiede nemmeno il Padre; chi professa la sua fede nel Figlio possiede anche il Padre.</verse>
        <verse osisID='1John.2.24'>Quanto a voi, tutto ciò che avete udito da principio rimanga in voi. Se rimane in voi quel che avete udito da principio, anche voi rimarrete nel Figlio e nel Padre.</verse>
        <verse osisID='1John.2.25'>E questa è la promessa che egli ci ha fatto: la vita eterna.</verse>
        <verse osisID='1John.2.26'>Questo vi ho scritto riguardo a coloro che cercano di traviarvi.</verse>
        <verse osisID='1John.2.27'>E quanto a voi, l`unzione che avete ricevuto da lui rimane in voi e non avete bisogno che alcuno vi ammaestri; ma come la sua unzione vi insegna ogni cosa, è veritiera e non mentisce, così state saldi in lui, come essa vi insegna.<note>2, 27. Nessuno può aggiungere nulla all’insegnamento ricevuto dai fedeli.</note></verse>
        <verse osisID='1John.2.28'>E ora, figlioli, rimanete in lui, perché possiamo aver fiducia quando apparirà e non veniamo svergognati da lui alla sua venuta.</verse>
        <verse osisID='1John.2.29'>Se sapete che egli è giusto, sappiate anche che chiunque opera la giustizia, è nato da lui.</verse>
      </chapter>
      <chapter osisID='1John.3'>
        <verse osisID='1John.3.1'>Quale grande amore ci ha dato il Padre per essere chiamati figli di Dio, e lo siamo realmente! La ragione per cui il mondo non ci conosce è perché non ha conosciuto lui.<note>3, 1. E’ il messaggio centrale dei cristianesimo: la vita di Dio in noi; cfr. Gv 1, 12-13. cfr 2 Pt 1, 4.</note></verse>
        <verse osisID='1John.3.2'>Carissimi, noi fin d`ora siamo figli di Dio, ma ciò che saremo non è stato ancora rivelato. Sappiamo però che quando egli si sarà manifestato, noi saremo simili a lui, perché lo vedremo così come egli è.<note>3, 2. Cfr 1 Cor 13, 10.12.</note></verse>
        <verse osisID='1John.3.3'>Chiunque ha questa speranza in lui, purifica se stesso, come egli è puro.</verse>
        <verse osisID='1John.3.4'>Chiunque commette il peccato, commette anche violazione della legge, perché il peccato è violazione della legge.</verse>
        <verse osisID='1John.3.5'>Voi sapete che egli è apparso per togliere i peccati e che in lui non v`è peccato.</verse>
        <verse osisID='1John.3.6'>Chiunque rimane in lui non pecca; chiunque pecca non lo ha visto né l`ha conosciuto.</verse>
        <verse osisID='1John.3.7'>Figlioli, nessuno v`inganni. Chi pratica la giustizia è giusto com`egli è giusto.</verse>
        <verse osisID='1John.3.8'>Chi commette il peccato viene dal diavolo, perché il diavolo è peccatore fin dal principio. Ora il Figlio di Dio è apparso per distruggere le opere del diavolo.</verse>
        <verse osisID='1John.3.9'>Chiunque è nato da Dio non commette peccato, perché un germe divino dimora in lui, e non può peccare perché è nato da Dio.</verse>
        <verse osisID='1John.3.10'>Da questo si distinguono i figli di Dio dai figli del diavolo: chi non pratica la giustizia non è da Dio, né lo è chi non ama il suo fratello.</verse>
        <verse osisID='1John.3.11'>Poiché questo è il messaggio che avete udito fin da principio: che ci amiamo gli uni gli altri.</verse>
        <verse osisID='1John.3.12'>Non come Caino, che era dal maligno e uccise il suo fratello. E per qual motivo l`uccise? Perché le opere sue erano malvage, mentre quelle di suo fratello eran giuste.<note>3, 12. cfr. Gn 4, 8. cfr. Mt 23, 35. cfr. Eb 1, 14.</note></verse>
        <verse osisID='1John.3.13'>Non vi meravigliate, fratelli, se il mondo vi odia.<note>3, 13. cfr. Gv 15, 18-19.</note></verse>
        <verse osisID='1John.3.14'>Noi sappiamo che siamo passati dalla morte alla vita, perché amiamo i fratelli. Chi non ama rimane nella morte.</verse>
        <verse osisID='1John.3.15'>Chiunque odia il proprio fratello è omicida, e voi sapete che nessun omicida possiede in se stesso la vita eterna.<note>3, 15. Chi odia distrugge la vita divina che ha in sé.</note></verse>
        <verse osisID='1John.3.16'>Da questo abbiamo conosciuto l`amore: Egli ha dato la sua vita per noi; quindi anche noi dobbiamo dare la vita per i fratelli.<note>3, 16. cfr. Gv 13, 1. 15, 12-13.</note></verse>
        <verse osisID='1John.3.17'>Ma se uno ha ricchezze di questo mondo e vedendo il suo fratello in necessità gli chiude il proprio cuore, come dimora in lui l`amore di Dio?</verse>
        <verse osisID='1John.3.18'>Figlioli, non amiamo a parole né con la lingua, ma coi fatti e nella verità.</verse>
        <verse osisID='1John.3.19'>Da questo conosceremo che siamo nati dalla verità e davanti a lui rassicureremo il nostro cuore</verse>
        <verse osisID='1John.3.20'>qualunque cosa esso ci rimproveri. Dio è più grande del nostro cuore e conosce ogni cosa.<note>3, 20. In caso di debolezza e inavvertenza, Dio sa giudicare meglio del nostro cuore, cioè della nostra coscienza ( cfr. Rm.2, 15. cfr. Ef 1, 18); egli ci conosce infinitamente meglio di noi e sa se lo amiamo: cfr. Gv 21, 17.</note></verse>
        <verse osisID='1John.3.21'>Carissimi, se il nostro cuore non ci rimprovera nulla, abbiamo fiducia in Dio;</verse>
        <verse osisID='1John.3.22'>e qualunque cosa chiediamo la riceviamo da lui perché osserviamo i suoi comandamenti e facciamo quel che è gradito a lui.<note>3, 22. cfr. Mt 21, 22. cfr. Mc 11, 24. cfr. Gv 14, 13. cfr. Gv 15, 7. cfr. Gv 16, 23-24.</note></verse>
        <verse osisID='1John.3.23'>Questo è il suo comandamento: che crediamo nel nome del Figlio suo Gesù Cristo e ci amiamo gli uni gli altri, secondo il precetto che ci ha dato.</verse>
        <verse osisID='1John.3.24'>Chi osserva i suoi comandamenti dimora in Dio ed egli in lui. E da questo conosciamo che dimora in noi: dallo Spirito che ci ha dato.</verse>
      </chapter>
      <chapter osisID='1John.4'>
        <verse osisID='1John.4.1'>Carissimi, non prestate fede a ogni ispirazione, ma mettete alla prova le ispirazioni, per saggiare se provengono veramente da Dio, perché molti falsi profeti sono comparsi nel mondo.<note>4, 1. Lo Spirito che viene da Dio è quello che ispira la vera confessione di fede (vv. 2-3) e fa docili all’insegnamento degli apostoli, i quali sanno riconoscere le false dottrine (v. 6).</note></verse>
        <verse osisID='1John.4.2'>Da questo potete riconoscere lo spirito di Dio: ogni spirito che riconosce che Gesù Cristo è venuto nella carne, è da Dio;</verse>
        <verse osisID='1John.4.3'>ogni spirito che non riconosce Gesù, non è da Dio. Questo è lo spirito dell`anticristo che, come avete udito, viene, anzi è già nel mondo.</verse>
        <verse osisID='1John.4.4'>Voi siete da Dio, figlioli, e avete vinto questi falsi profeti, perché colui che è in voi è più grande di colui che è nel mondo.</verse>
        <verse osisID='1John.4.5'>Costoro sono del mondo, perciò insegnano cose del mondo e il mondo li ascolta.</verse>
        <verse osisID='1John.4.6'>Noi siamo da Dio. Chi conosce Dio ascolta noi; chi non è da Dio non ci ascolta. Da ciò noi distinguiamo lo spirito della verità e lo spirito dell`errore.</verse>
        <verse osisID='1John.4.7'>Carissimi, amiamoci gli uni gli altri, perché l`amore è da Dio: chiunque ama è generato da Dio e conosce Dio.</verse>
        <verse osisID='1John.4.8'>Chi non ama non ha conosciuto Dio, perché Dio è amore.</verse>
        <verse osisID='1John.4.9'>In questo si è manifestato l`amore di Dio per noi: Dio ha mandato il suo Figlio unigenito nel mondo, perché noi avessimo la vita per lui.</verse>
        <verse osisID='1John.4.10'>In questo sta l`amore: non siamo stati noi ad amare Dio, ma è lui che ha amato noi e ha mandato il suo Figlio come vittima di espiazione per i nostri peccati.</verse>
        <verse osisID='1John.4.11'>Carissimi, se Dio ci ha amato, anche noi dobbiamo amarci gli uni gli altri.</verse>
        <verse osisID='1John.4.12'>Nessuno mai ha visto Dio; se ci amiamo gli uni gli altri, Dio rimane in noi e l`amore di lui è perfetto in noi.</verse>
        <verse osisID='1John.4.13'>Da questo si conosce che noi rimaniamo in lui ed egli in noi: egli ci ha fatto dono del suo Spirito.</verse>
        <verse osisID='1John.4.14'>E noi stessi abbiamo veduto e attestiamo che il Padre ha mandato il suo Figlio come salvatore del mondo.</verse>
        <verse osisID='1John.4.15'>Chiunque riconosce che Gesù è il Figlio di Dio, Dio dimora in lui ed egli in Dio.</verse>
        <verse osisID='1John.4.16'>Noi abbiamo riconosciuto e creduto all`amore che Dio ha per noi. Dio è amore; chi sta nell`amore dimora in Dio e Dio dimora in lui.</verse>
        <verse osisID='1John.4.17'>Per questo l`amore ha raggiunto in noi la sua perfezione, perché abbiamo fiducia nel giorno del giudizio; perché come è lui, così siamo anche noi, in questo mondo.<note>4, 17. Il battesimo ci rigenera e ci fa conformi a Cristo; uniti a lui viviamo, grazie a lui e come lui, senza peccato.</note></verse>
        <verse osisID='1John.4.18'>Nell`amore non c`è timore, al contrario l`amore perfetto scaccia il timore, perché il timore suppone un castigo e chi teme non è perfetto nell`amore.</verse>
        <verse osisID='1John.4.19'>Noi amiamo, perché egli ci ha amati per primo.</verse>
        <verse osisID='1John.4.20'>Se uno dicesse: "Io amo Dio", e odiasse il suo fratello, è un mentitore. Chi infatti non ama il proprio fratello che vede, non può amare Dio che non vede.</verse>
        <verse osisID='1John.4.21'>Questo è il comandamento che abbiamo da lui: chi ama Dio, ami anche il suo fratello.<note>4, 21. cfr. Mt 5, 44-45. cfr. Gv 14, 15.21. 15, 17.</note></verse>
      </chapter>
      <chapter osisID='1John.5'>
        <verse osisID='1John.5.1'>Chiunque crede che Gesù è il Cristo, è nato da Dio; e chi ama colui che ha generato, ama anche chi da lui è stato generato.</verse>
        <verse osisID='1John.5.2'>Da questo conosciamo di amare i figli di Dio: se amiamo Dio e ne osserviamo i comandamenti,</verse>
        <verse osisID='1John.5.3'>perché in questo consiste l`amore di Dio, nell`osservare i suoi comandamenti; e i suoi comandamenti non sono gravosi.<note>5, 3. cfr. Mt 11, 30.</note></verse>
        <verse osisID='1John.5.4'>Tutto ciò che è nato da Dio vince il mondo; e questa è la vittoria che ha sconfitto il mondo: la nostra fede.</verse>
        <verse osisID='1John.5.5'>E chi è che vince il mondo se non chi crede che Gesù è il Figlio di Dio?</verse>
        <verse osisID='1John.5.6'>Questi è colui che è venuto con acqua e sangue, Gesù Cristo; non con acqua soltanto, ma con l`acqua e con il sangue. Ed è lo Spirito che rende testimonianza, perché lo Spirito è la verità.<note>5, 6. L’acqua è il battesimo che rivelò Cristo a Israele; il sangue è il suo sacrificio: cfr. Gv 19, 34. Contro i falsi maestri, Giovanni afferma la realtà storica di Cristo. Sulla testimonianza dello Spirito a favore di Cristo cfr. Gv 15, 26. 16, 10; 14, 30; 16, 33.</note></verse>
        <verse osisID='1John.5.7'>Poiché tre sono quelli che rendono testimonianza:</verse>
        <verse osisID='1John.5.8'>lo Spirito, l`acqua e il sangue, e questi tre sono concordi.</verse>
        <verse osisID='1John.5.9'>Se accettiamo la testimonianza degli uomini, la testimonianza di Dio è maggiore; e la testimonianza di Dio è quella che ha dato al suo Figlio.<note>5, 9. Il Figlio ha compiuto le opere del Padre: cfr. Gv 5, 32-34.37. 16, 338, 18.</note></verse>
        <verse osisID='1John.5.10'>Chi crede nel Figlio di Dio, ha questa testimonianza in sé. Chi non crede a Dio, fa di lui un bugiardo, perché non crede alla testimonianza che Dio ha reso a suo Figlio.</verse>
        <verse osisID='1John.5.11'>E la testimonianza è questa: Dio ci ha dato la vita eterna e questa vita è nel suo Figlio.<note>5, 11. La vita eterna è il complesso dei doni divini portati da Cristo agli uomini.</note></verse>
        <verse osisID='1John.5.12'>Chi ha il Figlio ha la vita; chi non ha il Figlio di Dio, non ha la vita.<note>5, 12. E’ impossibile raggiungere Dio senza passare per il Figlio.</note></verse>
        <verse osisID='1John.5.13'>Questo vi ho scritto perché sappiate che possedete la vita eterna, voi che credete nel nome del Figlio di Dio.</verse>
        <verse osisID='1John.5.14'>Questa è la fiducia che abbiamo in lui: qualunque cosa gli chiediamo secondo la sua volontà, egli ci ascolta.</verse>
        <verse osisID='1John.5.15'>E se sappiamo che ci ascolta in quello che gli chiediamo, sappiamo di avere già quello che gli abbiamo chiesto.</verse>
        <verse osisID='1John.5.16'>Se uno vede il proprio fratello commettere un peccato che non conduce alla morte, preghi, e Dio gli darà la vita; s`intende a coloro che commettono un peccato che non conduce alla morte: c`è infatti un peccato che conduce alla morte; per questo dico di non pregare.</verse>
        <verse osisID='1John.5.17'>Ogni iniquità è peccato, ma c`è il peccato che non conduce alla morte.</verse>
        <verse osisID='1John.5.18'>Sappiamo che chiunque è nato da Dio non pecca: chi è nato da Dio preserva se stesso e il maligno non lo tocca.<note>5, 18. In una prospettiva diversa da quella dei vv. 16-17, Giovanni dice che il cristiano non pecca in quanto in lui è un nuovo principio vitale - la filiazione divina - che lo mette in grado di vincere il peccato.</note></verse>
        <verse osisID='1John.5.19'>Noi sappiamo che siamo da Dio, mentre tutto il mondo giace sotto il potere del maligno.</verse>
        <verse osisID='1John.5.20'>Sappiamo anche che il Figlio di Dio è venuto e ci ha dato l`intelligenza per conoscere il vero Dio. E noi siamo nel vero Dio e nel Figlio suo Gesù Cristo: egli è il vero Dio e la vita eterna.</verse>
        <verse osisID='1John.5.21'>Figlioli, guardatevi dai falsi dei!<note>5, 21. L’improvvisa conclusione non mette in guardia dalla idolatria nel senso della pratica pagana, ma dalla falsa fede: l’errore e il peccato si devono fuggire come l’idolatria.</note></verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='CEI74' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEI74'>
        <title>La Bibbia CEI 74</title>
        <contributor/>
        <creator>Masomo</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Le verità divinamente rilevate, che nei libri della Sacra Scrittura sono contenute ed espresse, furono scritte per ispirazione dello Spirito Santo. La Santa Madre Chiesa, per fede apostolica, ritiene sacri e canonici tutti interi i libri sia dell'Antico che del Nuovo Testamento, con tutte le loro parti, perché scritti per ispirazione dello Spirito Santo, hanno Dio per autore e come tali sono stati consegnati alla Chiesa. Per la composizione dei Libri Sacri, Dio scelse e si servì di uomini nel possesso delle loro facoltà e capacità, affinché, agendo Egli in essi e per loro mezzo, scrivessero, come veri autori, tutte e soltanto quelle cose che Egli voleva fossero scritte. Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità, che Dio per la nostra salvezza volle fosse consegnata nelle Sacre Lettere. Pertanto "ogni scrittura divinamente ispirata è anche utile per insegnare, per convincere, per correggere, per educare alla giustizia, affinché l'uomo di Dio sia perfetto, addestrato a ogni opera buona.</description>
        <publisher>Your Organisation</publisher>
        <type type='OSIS'>Bible</type>
        <identifier type='OSIS'>CEI74</identifier>
        <source>http://www.site-berea.com/C/it/index.html</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>public domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Bar'>
      <chapter osisID='Bar.1'>
        <verse osisID='Bar.1.1'>Queste sono le parole del libro che Baruc figlio di Neria, figlio di Maasià, figlio di Sedecìa, figlio di Asadia, figlio di Chelkìa, scrisse in Babilonia<note>1, 1. Su Baruc segretario di Geremia cfr. Ger 32, 12-14. cfr. Ger 36, 4-32. cfr. Ger 43, 2-6. cfr. Ger 45, 1 ss.</note></verse>
        <verse osisID='Bar.1.2'>nell`anno quinto, il sette del mese, nella ricorrenza di quando i Caldei presero Gerusalemme e la diedero alle fiamme.<note>1, 2. Anno 582 a. C., cinque anni dopo le catastrofe di Gerusalemme.</note></verse>
        <verse osisID='Bar.1.3'>Baruc lesse le parole di questo libro alla presenza di Ieconia, figlio di Ioiakìm, re di Giuda e di tutto il popolo, accorso per ascoltare la lettura:</verse>
        <verse osisID='Bar.1.4'>erano presenti i nobili, i figli del re, gli anziani, tutto il popolo dal più piccolo al più grande, quanti insomma abitavano in Babilonia presso il fiume Sud.<note>1, 4. Il fiume Sud è uni dei canali che irrigavano Babilonia.</note></verse>
        <verse osisID='Bar.1.5'>Ascoltata la lettura, piansero, digiunarono, pregarono il Signore,</verse>
        <verse osisID='Bar.1.6'>poi, raccolto un pò di denaro, secondo quel che ognuno poteva dare,</verse>
        <verse osisID='Bar.1.7'>lo mandarono a Gerusalemme al sacerdote Ioakim figlio di Chelkìa, figlio di Salòm e agli altri sacerdoti e al popolo che erano con lui in Gerusalemme.</verse>
        <verse osisID='Bar.1.8'>Era il dieci del mese di Sivan, quando Baruc ricevette, per portarli in Giuda, i vasi della casa del Signore, che erano stati portati via dal tempio. Erano quei vasi d`argento che Sedecìa figlio di Giosia, re di Giuda, aveva fatto rifare,<note>1, 8. Sivan corrisponde a maggio-giugno.</note></verse>
        <verse osisID='Bar.1.9'>dopo che Nabucodònosor re di Babilonia aveva deportato da Gerusalemme in Babilonia Ieconia, i principi, gli schiavi, i nobili e il popolo del paese.</verse>
        <verse osisID='Bar.1.10'>Mandarono a dire loro: Ecco, vi mandiamo il denaro per comprare olocausti, sacrifici espiatori e incenso e offrire oblazioni sull`altare del Signore nostro Dio.</verse>
        <verse osisID='Bar.1.11'>Pregate per la vita di Nabucodònosor re di Babilonia e per la vita di suo figlio Baldassàr, perché i loro giorni sulla terra siano lunghi come i giorni del cielo sulla terra.<note>1, 11. Per l'augurio fatto al re cfr. Dt 4, 27-31. cfr. Ger 31, 35 ss.</note></verse>
        <verse osisID='Bar.1.12'>Pregate perché il Signore ci dia forza e illumini i nostri occhi e si possa vivere all`ombra di Nabucodònosor, re di Babilonia, e all`ombra del figlio Baldassàr e servirli per molti anni e trovar grazia ai loro occhi.</verse>
        <verse osisID='Bar.1.13'>Pregate il Signore nostro Dio anche per noi che lo abbiamo offeso e fino ad oggi il suo sdegno e la sua ira non si sono allontanati da noi.</verse>
        <verse osisID='Bar.1.14'>Leggete perciò questo libro che vi abbiamo mandato per fare pubblica confessione nel tempio del Signore, in giorno di festa e nei giorni opportuni.</verse>
        <verse osisID='Bar.1.15'>Direte dunque:</verse>
        <verse osisID='Bar.1.16'>per i nostri re e per i nostri principi, per i nostri sacerdoti e i nostri profeti e per i nostri padri,</verse>
        <verse osisID='Bar.1.17'>perché abbiamo offeso il Signore,</verse>
        <verse osisID='Bar.1.18'>gli abbiamo disobbedito, non abbiamo ascoltato la voce del Signore nostro Dio per camminare secondo i decreti che il Signore ci aveva messi dinanzi.</verse>
        <verse osisID='Bar.1.19'>Da quando il Signore fece uscire i nostri padri dall`Egitto fino ad oggi noi ci siamo ribellati al Signore nostro Dio e ci siamo ostinati a non ascoltare la sua voce.</verse>
        <verse osisID='Bar.1.20'>Così, come oggi costatiamo, ci son venuti addosso tanti mali insieme con la maledizione che il Signore aveva minacciata per mezzo di Mosè suo servo, quando fece uscire i nostri padri dall`Egitto per concederci un paese in cui scorre latte e miele.</verse>
        <verse osisID='Bar.1.21'>Non abbiamo ascoltato la voce del Signore nostro Dio, secondo le parole dei profeti che egli ci ha mandato:</verse>
        <verse osisID='Bar.1.22'>ma ciascuno di noi ha seguito le perverse inclinazioni del suo cuore, ha servito dei stranieri e ha fatto ciò che è male agli occhi del Signore nostro Dio.</verse>
      </chapter>
      <chapter osisID='Bar.2'>
        <verse osisID='Bar.2.1'>Per questo il Signore ha adempiuto le sue parole pronunziate contro di noi, contro i nostri giudici che governano Israele, contro i nostri re e contro i nostri principi, contro ogni uomo d`Israele e di Giuda.</verse>
        <verse osisID='Bar.2.2'>Non era mai avvenuto sotto la volta del cielo quello che egli ha compiuto in Gerusalemme, come sta scritto nella legge di Mosè,<note>2, 2. Cfr Lv 26, 29. cfr. Dt 28, 53.</note></verse>
        <verse osisID='Bar.2.3'>fino al punto di mangiarsi uno le carni del figlio e un altro quelle della figlia.<note>2, 3. cfr. Lam 2, 20. cfr. Lam 4, 10.</note></verse>
        <verse osisID='Bar.2.4'>Il Signore li mise in potere di tutti i regni vicini e li rese oggetto di vituperio e di disprezzo per tutti quei popoli in mezzo ai quali li aveva dispersi.</verse>
        <verse osisID='Bar.2.5'>Così ci ha reso schiavi invece di padroni, perché abbiamo offeso il Signore nostro Dio e non abbiamo ascoltato la sua voce.</verse>
        <verse osisID='Bar.2.6'>Al Signore nostro Dio la giustizia, a noi e ai padri nostri il disonore sul volto, come avviene ancor oggi.</verse>
        <verse osisID='Bar.2.7'>Tutte le calamità che il Signore ci aveva minacciate, ci sono venute addosso.</verse>
        <verse osisID='Bar.2.8'>Ma noi non abbiamo placato lo sdegno del Signore, rinunziando ai perversi affetti del nostro cuore.</verse>
        <verse osisID='Bar.2.9'>Così il Signore, che è pronto al castigo, lo ha mandato sopra di noi, poiché egli è giusto in tutte le opere che ci ha comandate,</verse>
        <verse osisID='Bar.2.10'>mentre noi non abbiamo dato ascolto alla sua voce, eseguendo i decreti che ci aveva posti davanti.</verse>
        <verse osisID='Bar.2.11'>Ora, Signore Dio d`Israele, che hai fatto uscire il tuo popolo dall`Egitto con mano forte, con segni e prodigi, con grande potenza e braccio possente e ti sei fatto un nome glorioso come oggi lo possiedi,</verse>
        <verse osisID='Bar.2.12'>noi abbiamo peccato, siamo stati empi, abbiamo trasgredito, Signore Dio nostro, i tuoi comandamenti.</verse>
        <verse osisID='Bar.2.13'>Allontana da noi lo sdegno, poiché siamo rimasti molto pochi in mezzo alle genti fra le quali tu ci hai dispersi.</verse>
        <verse osisID='Bar.2.14'>Ascolta, Signore, la nostra preghiera, la nostra supplica, liberaci per il tuo amore e facci trovar grazia davanti a coloro che ci hanno deportati,</verse>
        <verse osisID='Bar.2.15'>perché tutta la terra sappia che tu sei il Signore nostro Dio e che il tuo nome è stato invocato su Israele e su tutta la sua stirpe.</verse>
        <verse osisID='Bar.2.16'>Guarda, Signore, dalla tua santa dimora e pensa a noi; inclina il tuo orecchio, Signore, e ascolta;</verse>
        <verse osisID='Bar.2.17'>apri, Signore, gli occhi e osserva: non i morti che sono negli inferi, il cui spirito se n`è andato dalle loro viscere, danno gloria e giustizia al Signore,</verse>
        <verse osisID='Bar.2.18'>ma chi geme sotto il peso, chi se ne va curvo e spossato, chi ha gli occhi languenti, chi è affamato, questi sono coloro che ti rendono gloria e giustizia, Signore.</verse>
        <verse osisID='Bar.2.19'>Non per i meriti dei nostri padri e dei nostri re ti presentiamo le nostre suppliche, Signore Dio nostro,</verse>
        <verse osisID='Bar.2.20'>ma perché tu hai mandato sopra di noi la tua collera e il tuo sdegno, come avevi dichiarato per mezzo dei tuoi servi i profeti:</verse>
        <verse osisID='Bar.2.21'>"Ecco, dice il Signore: Curvate le spalle, servite il re di Babilonia e dimorerete nella terra da me data ai vostri padri.</verse>
        <verse osisID='Bar.2.22'>Ma se non darete ascolto alla voce del Signore che comanda di servire il re di Babilonia,</verse>
        <verse osisID='Bar.2.23'>farò cessare nelle città di Giuda e per le vie di Gerusalemme il grido di gioia e di letizia, il canto dello sposo e della sposa e tutto il territorio diventerà un deserto senza abitanti".</verse>
        <verse osisID='Bar.2.24'>Noi non abbiamo dato ascolto alla tua voce di servire il re di Babilonia, perciò tu hai eseguito la minaccia, fatta per mezzo dei tuoi servi i profeti, che le ossa dei nostri re e dei nostri padri sarebbero rimosse dalla loro tomba.<note>2, 24. cfr. Ger 8, 1 ss.</note></verse>
        <verse osisID='Bar.2.25'>Ed eccole abbandonate al calore del giorno e al gelo della notte. Essi son morti fra atroci dolori, di fame, di spada e di peste;</verse>
        <verse osisID='Bar.2.26'>il tempio che porta il tuo nome tu lo hai ridotto nello stato in cui oggi si trova, per la malvagità della casa d`Israele e di Giuda.</verse>
        <verse osisID='Bar.2.27'>Tuttavia tu hai agito verso di noi, Signore Dio nostro, secondo tutta la tua bontà e secondo tutta la tua grande misericordia,</verse>
        <verse osisID='Bar.2.28'>come avevi detto per mezzo del tuo servo Mosè, quando gli ordinasti di scrivere la tua legge davanti agli Israeliti, dicendo:</verse>
        <verse osisID='Bar.2.29'>"Se voi non darete ascolto alla mia voce, questa moltitudine che ora è così grande sarà ridotta a un piccolo resto in mezzo alle nazioni fra le quali io la disperderò;</verse>
        <verse osisID='Bar.2.30'>poiché io so che non mi ascolterà, perché è un popolo di dura cervice. Però nella terra del loro esilio ritorneranno in sé</verse>
        <verse osisID='Bar.2.31'>e riconosceranno che io sono il Signore loro Dio. Darò loro un cuore e orecchi che ascoltano;</verse>
        <verse osisID='Bar.2.32'>nella terra del loro esilio mi loderanno e si ricorderanno del mio nome</verse>
        <verse osisID='Bar.2.33'>e ripensando alla sorte subìta dai loro padri che peccarono contro di me, abbandoneranno la loro caparbietà e la loro malizia.</verse>
        <verse osisID='Bar.2.34'>Io li ricondurrò nella terra promessa con giuramento ai loro padri, ad Abramo, a Isacco, a Giacobbe; essi ne avranno di nuovo il dominio e io li moltiplicherò e non diminuiranno più;</verse>
        <verse osisID='Bar.2.35'>farò con loro un`alleanza perenne: io sarò Dio per loro ed essi saranno popolo per me, né scaccerò mai più il mio popolo Israele dal paese che gli ho dato".<note>2, 35. cfr. Ger 31, 31.</note></verse>
      </chapter>
      <chapter osisID='Bar.3'>
        <verse osisID='Bar.3.1'>Signore onnipotente, Dio d`Israele, un`anima angosciata, uno spirito tormentato grida verso di te.</verse>
        <verse osisID='Bar.3.2'>Ascolta, Signore, abbi pietà, perché abbiamo peccato contro di te.</verse>
        <verse osisID='Bar.3.3'>Tu domini sempre, noi continuamente periamo.</verse>
        <verse osisID='Bar.3.4'>Signore onnipotente, Dio d`Israele, ascolta dunque la supplica dei morti d`Israele, dei figli di coloro che hanno peccato contro di te: essi non hanno ascoltato la voce del Signore loro Dio e a noi si sono attaccati questi mali.<note>3, 4. I morti sono gli esuli.</note></verse>
        <verse osisID='Bar.3.5'>Non ricordare l`iniquità dei nostri padri, ma ricordati ora della tua potenza e del tuo nome,</verse>
        <verse osisID='Bar.3.6'>poiché tu sei il Signore nostro Dio e noi ti loderemo, Signore.</verse>
        <verse osisID='Bar.3.7'>Per questo tu hai riempito i nostri cuori del tuo timore perché invocassimo il tuo nome. Noi ti lodiamo ora nell`esilio, poiché abbiamo allontanato dal cuore tutta l`iniquità dei nostri padri, i quali hanno peccato contro di te.</verse>
        <verse osisID='Bar.3.8'>Ecco, siamo ancor oggi esiliati e dispersi, oggetto di obbrobrio, di maledizione e di condanna per tutte le iniquità dei nostri padri, che si sono ribellati al Signore nostro Dio.</verse>
        <verse osisID='Bar.3.9'>Ascolta, Israele, i comandamenti della vita, porgi l`orecchio per intender la prudenza.<note>3, 9. Fino a 4, 4 elogio della pazienza di Dio identificata con la legge: cfr. Prv 8. cfr. Sir 24. cfr. Gb 20.</note></verse>
        <verse osisID='Bar.3.10'>Perché, Israele, perché ti trovi in terra nemica e invecchi in terra straniera?</verse>
        <verse osisID='Bar.3.11'>Perché ti contamini con i cadaveri e sei annoverato fra coloro che scendono negli inferi?</verse>
        <verse osisID='Bar.3.12'>Tu hai abbandonato la fonte della sapienza!</verse>
        <verse osisID='Bar.3.13'>Se tu avessi camminato nei sentieri di Dio, saresti vissuto sempre in pace.</verse>
        <verse osisID='Bar.3.14'>Impara dov`è la prudenza, dov`è la forza, dov`è l`intelligenza, per comprendere anche dov`è la longevità e la vita, dov`è la luce degli occhi e la pace.</verse>
        <verse osisID='Bar.3.15'>Ma chi ha scoperto la sua dimora, chi è penetrato nei suoi forzieri?</verse>
        <verse osisID='Bar.3.16'>Dove sono i capi delle nazioni, quelli che dominano le belve che sono sulla terra?</verse>
        <verse osisID='Bar.3.17'>Coloro che si divertono con gli uccelli del cielo, quelli che ammassano argento e oro, in cui confidano gli uomini, e non pongono fine ai loro possessi?</verse>
        <verse osisID='Bar.3.18'>Coloro che lavorano l`argento e lo cesellano senza rivelare il segreto dei loro lavori?</verse>
        <verse osisID='Bar.3.19'>Sono scomparsi, sono scesi negli inferi e altri hanno preso il loro posto.</verse>
        <verse osisID='Bar.3.20'>Nuove generazioni hanno visto la luce e sono venute ad abitare il paese, ma non hanno conosciuto la via della sapienza,</verse>
        <verse osisID='Bar.3.21'>non hanno appreso i suoi sentieri; neppure i loro figli l`hanno raggiunta, anzi, si sono allontanati dalla sua via.</verse>
        <verse osisID='Bar.3.22'>Non se n`è sentito parlare in Canaan, non si è vista in Teman.</verse>
        <verse osisID='Bar.3.23'>I figli di Agar, che cercano sapienza terrena, i mercanti di Merra e di Teman, i narratori di favole, i ricercatori dell`intelligenza non hanno conosciuto la via della sapienza, non si son ricordati dei suoi sentieri.</verse>
        <verse osisID='Bar.3.24'>Israele, quanto è grande la casa di Dio, quanto è vasto il luogo del suo dominio!</verse>
        <verse osisID='Bar.3.25'>E` grande e non ha fine, è alto e non ha misura!</verse>
        <verse osisID='Bar.3.26'>Là nacquero i famosi giganti dei tempi antichi, alti di statura, esperti nella guerra;<note>3, 26. cfr. Gn 6, 4. cfr. Nm 13, 32.</note></verse>
        <verse osisID='Bar.3.27'>ma Dio non scelse costoro e non diede loro la via della sapienza:</verse>
        <verse osisID='Bar.3.28'>perirono perché non ebbero saggezza, perirono per la loro insipienza.</verse>
        <verse osisID='Bar.3.29'>Chi è salito al cielo per prenderla e farla scendere dalle nubi?</verse>
        <verse osisID='Bar.3.30'>Chi ha attraversato il mare e l`ha trovata e l`ha comprata a prezzo d`oro puro?</verse>
        <verse osisID='Bar.3.31'>Nessuno conosce la sua via, nessuno pensa al suo sentiero.</verse>
        <verse osisID='Bar.3.32'>Ma colui che sa tutto, la conosce e l`ha scrutata con l`intelligenza. E` lui che nel volger dei tempi ha stabilito la terra e l`ha riempita d`animali;<note>3, 32. Dio che, solo, possiede la sapienza, la rivela a Israele nella legge.</note></verse>
        <verse osisID='Bar.3.33'>lui che invia la luce ed essa va, che la richiama ed essa obbedisce con tremore.</verse>
        <verse osisID='Bar.3.34'>Le stelle brillano dalle loro vedette e gioiscono;</verse>
        <verse osisID='Bar.3.35'>egli le chiama e rispondono: "Eccoci!" e brillano di gioia per colui che le ha create.</verse>
        <verse osisID='Bar.3.36'>Egli è il nostro Dio e nessun altro può essergli paragonato.</verse>
        <verse osisID='Bar.3.37'>Egli ha scrutato tutta la via della sapienza e ne ha fatto dono a Giacobbe suo servo, a Israele suo diletto.</verse>
        <verse osisID='Bar.3.38'>Per questo è apparsa sulla terra e ha vissuto fra gli uomini.<note>3, 38. Molti Padri vedono in queste parole una profezia della venuta di Cristo, sapienza e parola incarnata di Dio.</note></verse>
      </chapter>
      <chapter osisID='Bar.4'>
        <verse osisID='Bar.4.1'>Essa è il libro dei decreti di Dio, è la legge che sussiste nei secoli; quanti si attengono ad essa avranno la vita, quanti l`abbandonano moriranno.</verse>
        <verse osisID='Bar.4.2'>Ritorna, Giacobbe, e accoglila, cammina allo splendore della sua luce.</verse>
        <verse osisID='Bar.4.3'>Non dare ad altri la tua gloria, né i tuoi privilegi a gente straniera.</verse>
        <verse osisID='Bar.4.4'>Beati noi, o Israele, perché ciò che piace a Dio ci è stato rivelato.</verse>
        <verse osisID='Bar.4.5'>Coraggio, popolo mio, tu, resto d`Israele!</verse>
        <verse osisID='Bar.4.6'>Siete stati venduti alle genti non per essere annientati, ma perché avete provocato lo sdegno di Dio siete stati consegnati ai nemici.</verse>
        <verse osisID='Bar.4.7'>Avete irritato il vostro creatore, sacrificando ai dèmoni e non a Dio.</verse>
        <verse osisID='Bar.4.8'>Avete dimenticato chi vi ha allevati, il Dio eterno, avete afflitto colei che vi ha nutriti, Gerusalemme.</verse>
        <verse osisID='Bar.4.9'>Essa ha visto piombare su di voi l`ira divina e ha esclamato: Ascoltate, città vicine di Sion, Dio mi ha mandato un grande dolore.</verse>
        <verse osisID='Bar.4.10'>Ho visto, infatti, la schiavitù in cui l`Eterno ha condotto i miei figli e le mie figlie.</verse>
        <verse osisID='Bar.4.11'>Io li avevo nutriti con gioia e li ho dovuti lasciare con lacrime e gemiti.</verse>
        <verse osisID='Bar.4.12'>Nessuno goda di me nel vedermi vedova e desolata; sono abbandonata per i peccati dei miei figli che deviarono dalla legge di Dio,</verse>
        <verse osisID='Bar.4.13'>non si curarono dei suoi decreti, non seguirono i suoi comandamenti, non procedettero per i sentieri della dottrina, secondo la sua giustizia.</verse>
        <verse osisID='Bar.4.14'>Venite, o città vicine di Sion, considerate la schiavitù in cui l`Eterno ha condotto i miei figli e le mie figlie.</verse>
        <verse osisID='Bar.4.15'>Ha mandato contro di loro un popolo lontano, una gente perversa di lingua straniera, che non ha avuto rispetto dei vecchi, né pietà dei bambini,</verse>
        <verse osisID='Bar.4.16'>che ha strappato i cari figli alla vedova e l`ha lasciata sola senza figlie.</verse>
        <verse osisID='Bar.4.17'>E io come posso aiutarvi?</verse>
        <verse osisID='Bar.4.18'>Chi vi ha afflitto con tanti mali saprà liberarvi dal potere dei vostri nemici.</verse>
        <verse osisID='Bar.4.19'>Andate, figli miei, andate, io resto sola.</verse>
        <verse osisID='Bar.4.20'>Ho deposto l`abito di pace, ho indossato il cilicio della supplica, griderò all`Eterno per tutti i miei giorni.</verse>
        <verse osisID='Bar.4.21'>Coraggio, figli miei, gridate a Dio ed egli vi libererà dall`oppressione e dal potere dei vostri nemici.</verse>
        <verse osisID='Bar.4.22'>Io, infatti, spero dall`Eterno la vostra salvezza. Una grande gioia mi viene dal Santo, per la misericordia che presto vi giungerà dall`Eterno vostro salvatore.</verse>
        <verse osisID='Bar.4.23'>Vi ho visti partire fra gemiti e pianti, ma Dio vi ricondurrà a me con letizia e gioia, per sempre.</verse>
        <verse osisID='Bar.4.24'>Come ora le città vicine di Sion hanno visto la vostra schiavitù, così vedranno ben presto la vostra salvezza da parte del vostro Dio; essa verrà a voi con grande gloria e splendore dell`Eterno.</verse>
        <verse osisID='Bar.4.25'>Figli, sopportate con pazienza la collera che da Dio è venuta su di voi. Il nemico vi ha perseguitati, ma vedrete ben presto la sua rovina e calcherete il piede sul suo collo.</verse>
        <verse osisID='Bar.4.26'>I miei figli tanto delicati hanno dovuto battere aspri sentieri, incalzati come gregge rapito dal nemico.</verse>
        <verse osisID='Bar.4.27'>Coraggio, figli, gridate a Dio, poiché si ricorderà di voi colui che vi ha provati.</verse>
        <verse osisID='Bar.4.28'>Però, come pensaste di allontanarvi da Dio, così ritornando decuplicate lo zelo per ricercarlo,</verse>
        <verse osisID='Bar.4.29'>poiché chi vi ha afflitti con tante calamità vi darà anche, con la salvezza, una gioia perenne.</verse>
        <verse osisID='Bar.4.30'>Coraggio, Gerusalemme! Colui che ti ha dato un nome ti consolerà.<note>4, 30. Il profeta consola Gerusalemme con la sapienza della restaurazine.</note></verse>
        <verse osisID='Bar.4.31'>Maledetti i tuoi oppressori, che hanno goduto della tua caduta;</verse>
        <verse osisID='Bar.4.32'>maledette le città in cui sono stati schiavi i tuoi figli, maledetta colei che li ha trattenuti.</verse>
        <verse osisID='Bar.4.33'>Come ha gioito per la tua caduta e si è allietata per la tua rovina, così patirà per la sua desolazione.</verse>
        <verse osisID='Bar.4.34'>Le toglierò la gioia di essere così popolata, il suo tripudio sarà cambiato in lutto.</verse>
        <verse osisID='Bar.4.35'>Un fuoco cadrà su di lei per lunghi giorni per volere dell`Eterno e per molto tempo sarà abitata da demoni.</verse>
        <verse osisID='Bar.4.36'>Guarda ad oriente, Gerusalemme, osserva la gioia che ti viene da Dio.</verse>
        <verse osisID='Bar.4.37'>Ecco, ritornano i figli che hai visti partire, ritornano insieme riuniti dall`oriente all`occidente, alla parola del Santo, esultanti per la gloria di Dio.</verse>
      </chapter>
      <chapter osisID='Bar.5'>
        <verse osisID='Bar.5.1'>Deponi, o Gerusalemme, la veste del lutto e dell`afflizione, rivèstiti dello splendore della gloria che ti viene da Dio per sempre.</verse>
        <verse osisID='Bar.5.2'>Avvolgiti nel manto della giustizia di Dio, metti sul capo il diadema di gloria dell`Eterno,</verse>
        <verse osisID='Bar.5.3'>perché Dio mostrerà il tuo splendore ad ogni creatura sotto il cielo.</verse>
        <verse osisID='Bar.5.4'>Sarai chiamata da Dio per sempre: Pace della giustizia e gloria della pietà.</verse>
        <verse osisID='Bar.5.5'>Sorgi, o Gerusalemme, e stá in piedi sull`altura e guarda verso oriente; vedi i tuoi figli riuniti da occidente ad oriente, alla parola del Santo, esultanti per il ricordo di Dio.</verse>
        <verse osisID='Bar.5.6'>Si sono allontanati da te a piedi, incalzati dai nemici; ora Dio te li riconduce in trionfo come sopra un trono regale.</verse>
        <verse osisID='Bar.5.7'>Poiché Dio ha stabilito di spianare ogni alta montagna e le rupi secolari, di colmare le valli e spianare la terra perché Israele proceda sicuro sotto la gloria di Dio.</verse>
        <verse osisID='Bar.5.8'>Anche le selve e ogni albero odoroso faranno ombra ad Israele per comando di Dio.</verse>
        <verse osisID='Bar.5.9'>Perché Dio ricondurrà Israele con gioia alla luce della sua gloria, con la misericordia e la giustizia che vengono da lui.</verse>
      </chapter>
      <chapter osisID='Bar.6'>
        <verse osisID='Bar.6.1'>Per i peccati da voi commessi di fronte a Dio sarete condotti prigionieri in Babilonia da Nabucodònosor re dei Babilonesi.<note>6, 1. Questo c., intitolato anche 'Lettera di Geremia' perché ne echeggia la dottrina, è indipendente da Bar; Geremia non fu mai in babilonia, che l'autore del c. dimostra di conoscere bene.</note></verse>
        <verse osisID='Bar.6.2'>Giunti dunque in Babilonia, vi resterete molti anni e per lungo tempo fino a sette generazioni; dopo vi ricondurrò di là in pace.<note>6, 2. Sette generazioni indicano un lungo periodo.</note></verse>
        <verse osisID='Bar.6.3'>Ora, vedrete in Babilonia idoli d`argento, d`oro e di legno, portati a spalla, i quali infondono timore ai pagani.</verse>
        <verse osisID='Bar.6.4'>State attenti dunque a non imitare gli stranieri; il timore dei loro dei non si impadronisca di voi.</verse>
        <verse osisID='Bar.6.5'>Alla vista di una moltitudine che prostrandosi davanti e dietro a loro li adora, pensate: "Te dobbiamo adorare, Signore".</verse>
        <verse osisID='Bar.6.6'>Poiché il mio angelo è con voi, egli si prenderà cura di voi.<note>6, 6. Per l'angelo cfr. Es 23, 20-22.</note></verse>
        <verse osisID='Bar.6.7'>Essi hanno una lingua limata da un artefice, sono indorati e inargentati, ma sono simulacri falsi e non possono parlare.</verse>
        <verse osisID='Bar.6.8'>Come si fa con una ragazza vanitosa, prendono oro e acconciano corone sulla testa dei loro dei.</verse>
        <verse osisID='Bar.6.9'>Talvolta anche i sacerdoti, togliendo ai loro dei oro e argento, lo spendono per sé, dandone anche alle prostitute nei postriboli.</verse>
        <verse osisID='Bar.6.10'>Adornano poi con vesti, come si fa con gli uomini, questi idoli d`argento, d`oro e di legno; ma essi non sono in grado di salvarsi dalla ruggine e dai tarli.</verse>
        <verse osisID='Bar.6.11'>Sono avvolti in una veste purpurea, ma bisogna pulire il loro volto per la polvere del tempio che si posa abbondante su di essi.</verse>
        <verse osisID='Bar.6.12'>Come un governatore di una regione, il dio ha lo scettro, ma non stermina colui che lo offende.</verse>
        <verse osisID='Bar.6.13'>Ha il pugnale e la scure nella destra, ma non si libera dalla guerra e dai ladri.</verse>
        <verse osisID='Bar.6.14'>Per questo è evidente che non sono dei; non temeteli, dunque!</verse>
        <verse osisID='Bar.6.15'>Come un vaso di terra una volta rotto diventa inutile, così sono i loro dei, posti nei templi.</verse>
        <verse osisID='Bar.6.16'>I loro occhi sono pieni della polvere sollevata dai piedi di coloro che entrano.</verse>
        <verse osisID='Bar.6.17'>Come ad uno che abbia offeso un re si tiene bene sbarrato il luogo dove è detenuto perché deve essere condotto a morte, così i sacerdoti assicurano i templi con portoni, con serrature e con spranghe, perché non vengano saccheggiati dai ladri.</verse>
        <verse osisID='Bar.6.18'>Accendono loro lumi, persino più numerosi che per se stessi, ma gli dei non ne vedono alcuno.</verse>
        <verse osisID='Bar.6.19'>Sono come una delle travi del tempio; il loro interno, come si dice, viene divorato e anch`essi senza accorgersene sono divorati dagli insetti che strisciano dalla terra, insieme con le loro vesti.</verse>
        <verse osisID='Bar.6.20'>Il loro volto si annerisce per il fumo del tempio.</verse>
        <verse osisID='Bar.6.21'>Sul loro corpo e sulla testa si posano pipistrelli, rondini e altri uccelli e anche i gatti.</verse>
        <verse osisID='Bar.6.22'>Di qui potete conoscere che non sono dei; non temeteli, dunque!</verse>
        <verse osisID='Bar.6.23'>L`oro di cui sono adorni per bellezza non risplende se qualcuno non ne toglie la patina; perfino quando venivano fusi, essi non se ne accorgevano.</verse>
        <verse osisID='Bar.6.24'>Furono comprati a qualsiasi prezzo, essi che non hanno alito vitale.</verse>
        <verse osisID='Bar.6.25'>Senza piedi, vengono portati a spalla, mostrando agli uomini la loro condizione vergognosa; arrossiscono anche i loro fedeli perché, se cadono a terra, non si rialzano più.</verse>
        <verse osisID='Bar.6.26'>Neanche se uno li colloca diritti si muoveranno da sé, né se si sono inclinati si raddrizzeranno; si pongono offerte innanzi a loro come ai morti.</verse>
        <verse osisID='Bar.6.27'>Iloro sacerdoti vendono le loro vittime e ne traggono profitto; anche le mogli di costoro ne pongono sotto sale una parte e non ne danno né ai poveri né ai bisognosi; anche una donna in stato di impurità e la puerpera toccano le loro vittime. 2</verse>
        <verse osisID='Bar.6.28'>Conoscendo dunque da questo che non sono dei, non temeteli!</verse>
        <verse osisID='Bar.6.29'>Come infatti si potrebbero chiamare dei? Perfino le donne presentano offerte a questi idoli d`argento, d`oro e di legno.</verse>
        <verse osisID='Bar.6.30'>Nei templi i sacerdoti siedono con le vesti stracciate, la testa e le guance rasate, a capo scoperto.</verse>
        <verse osisID='Bar.6.31'>Urlano alzando grida davanti ai loro dei, come fanno alcuni durante un banchetto funebre.</verse>
        <verse osisID='Bar.6.32'>I sacerdoti si portan via le vesti degli dei e ne rivestono le loro mogli e i loro bambini.</verse>
        <verse osisID='Bar.6.33'>Gli idoli non possono contraccambiare né il male né il bene ricevuto da qualcuno; non possono né costituire né spodestare un re;</verse>
        <verse osisID='Bar.6.34'>nemmeno possono dare ricchezze né soldi. Se qualcuno, fatto un voto, non lo mantiene, non se ne curano.</verse>
        <verse osisID='Bar.6.35'>Non liberano un uomo dalla morte né sottraggono il debole da un forte.</verse>
        <verse osisID='Bar.6.36'>Non rendono la vista a un cieco né liberano un uomo dalle angosce.</verse>
        <verse osisID='Bar.6.37'>Non hanno pietà della vedova né beneficano l`orfano.</verse>
        <verse osisID='Bar.6.38'>Sono simili alle pietre estratte dalla montagna quegli idoli di legno, indorati e argentati. Iloro fedeli saranno confusi.</verse>
        <verse osisID='Bar.6.39'>Come dunque si può ritenere e dichiarare che costoro sono dei?</verse>
        <verse osisID='Bar.6.40'>Inoltre, perfino gli stessi Caldei li disonorano; questi infatti quando trovano un muto incapace di parlare lo presentano a Bel pregandolo di farlo parlare, quasi che costui potesse sentire.<note>6, 40. I Caldei sono i sacerdoti babilonesi.</note></verse>
        <verse osisID='Bar.6.41'>Costoro, pur rendendosene conto, non sono capaci di abbandonare gli idoli, perché non hanno senno.</verse>
        <verse osisID='Bar.6.42'>Le donne siedono per la strada cinte di cordicelle e bruciano della crusca.</verse>
        <verse osisID='Bar.6.43'>Quando qualcuna di esse, tratta in disparte da qualche passante, si è data a costui, schernisce la sua vicina perché non fu stimata come lei e perché la sua cordicella non fu spezzata.</verse>
        <verse osisID='Bar.6.44'>Quanto avviene attorno agli idoli è menzogna; dunque, come si può credere e dichiarare che costoro sono dei?</verse>
        <verse osisID='Bar.6.45'>Gli idoli sono lavoro di artigiani e di orefici; essi non diventano niente altro che ciò che gli artigiani vogliono che siano.</verse>
        <verse osisID='Bar.6.46'>Coloro che li fabbricano non hanno vita lunga; come potrebbero le cose da essi fabbricate essere dei?</verse>
        <verse osisID='Bar.6.47'>Essi lasciano ai loro posteri menzogna e ignominia.</verse>
        <verse osisID='Bar.6.48'>Difatti, quando sopraggiungono la guerra e le calamità, i sacerdoti si consigliano fra di loro sul come potranno nascondersi insieme con i loro dei.</verse>
        <verse osisID='Bar.6.49'>Come dunque è possibile non comprendere che non sono dei coloro che non possono salvare se stessi né dalla guerra né dai mali?</verse>
        <verse osisID='Bar.6.50'>Dopo tali fatti si riconoscerà che gli idoli di legno, indorati e argentati, sono una menzogna; a tutte le genti e ai re sarà evidente che essi non sono dei, ma lavoro delle mani d`uomo e che sono privi di ogni qualità divina.</verse>
        <verse osisID='Bar.6.51'>A chi dunque non sarà evidente che non sono dei?</verse>
        <verse osisID='Bar.6.52'>Essi infatti non possono costituire un re sul panè concedere la pioggia agli uomini;</verse>
        <verse osisID='Bar.6.53'>non risolvono le contese, né liberano l`oppresso, poiché non hanno alcun potere; sono come cornacchie fra il cielo e la terra.</verse>
        <verse osisID='Bar.6.54'>Infatti, se il fuoco si attacca al tempio di questi dei di legno o indorati o argentati, mentre i loro sacerdoti fuggiranno e si metteranno in salvo, essi invece come travi bruceranno là in mezzo.</verse>
        <verse osisID='Bar.6.55'>A un re e ai nemici non possono resistere.</verse>
        <verse osisID='Bar.6.56'>Come dunque si può ammettere e pensare che essi siano dei?</verse>
        <verse osisID='Bar.6.57'>Né dai ladri né dai briganti si salveranno questi idoli di legno, argentati e indorati, ai quali i ladri con la violenza tolgono l`oro, l`argento e la veste che li avvolge e poi fuggono tenendo la roba; essi non sono in grado di aiutare neppure se stessi.</verse>
        <verse osisID='Bar.6.58'>Per questo vale meglio di questi dei bugiardi un re che mostri coraggio oppure un arnese utile in casa, di cui si serve chi l`ha acquistato; anche meglio di questi dei bugiardi è una porta, che tenga al sicuro quanto è dentro la casa o perfino una colonna di legno in un palazzo.</verse>
        <verse osisID='Bar.6.59'>Il sole, la luna, le stelle, essendo lucenti e destinati a servire a uno scopo obbediscono volentieri.</verse>
        <verse osisID='Bar.6.60'>Così anche il lampo, quando appare, è ben visibile; anche il vento spira su tutta la regione.</verse>
        <verse osisID='Bar.6.61'>Quando alle nubi è ordinato da Dio di percorrere tutta la terra, eseguiscono l`ordine; il fuoco, inviato dall`alto per consumare monti e boschi, eseguisce il comando.</verse>
        <verse osisID='Bar.6.62'>Gli idoli invece non assomigliano né per l`aspetto né per la potenza a queste cose.</verse>
        <verse osisID='Bar.6.63'>Perciò non si deve ritenere né dichiarare che siano dei, poiché non possono né rendere giustizia né beneficare gli uomini.</verse>
        <verse osisID='Bar.6.64'>Conoscendo dunque che non sono dei, non temeteli!</verse>
        <verse osisID='Bar.6.65'>Essi non maledicono né benedicono i re;</verse>
        <verse osisID='Bar.6.66'>non mostrano alle genti segni nel cielo, né risplendono come il sole, né illuminano come la luna.</verse>
        <verse osisID='Bar.6.67'>Le belve sono migliori di loro, perché possono fuggire in un riparo e provvedere a se stesse.</verse>
        <verse osisID='Bar.6.68'>Dunque, in nessuna maniera è chiaro per noi che essi sono dei; per questo non temeteli!</verse>
        <verse osisID='Bar.6.69'>Come infatti uno spauracchio che in un cocomeraio nulla protegge, tali sono i loro idoli di legno indorati e argentati;</verse>
        <verse osisID='Bar.6.70'>ancora, i loro idoli di legno indorati e argentati si possono paragonare a un ramo nell`orto, su cui si posa ogni sorta di uccelli, o anche a un cadavere gettato nelle tenebre.</verse>
        <verse osisID='Bar.6.71'>Dalla porpora e dal bisso che si logorano su di loro saprete che non sono dei; infine saranno divorati e nel paese saranno una vergogna.</verse>
        <verse osisID='Bar.6.72'>E` migliore un uomo giusto che non abbia idoli, poiché sarà lontano dal disonore.</verse>
      </chapter>
    </div></osisText>
</osis>
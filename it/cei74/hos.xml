<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='CEI74' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEI74'>
        <title>La Bibbia CEI 74</title>
        <contributor/>
        <creator>Masomo</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Le verità divinamente rilevate, che nei libri della Sacra Scrittura sono contenute ed espresse, furono scritte per ispirazione dello Spirito Santo. La Santa Madre Chiesa, per fede apostolica, ritiene sacri e canonici tutti interi i libri sia dell'Antico che del Nuovo Testamento, con tutte le loro parti, perché scritti per ispirazione dello Spirito Santo, hanno Dio per autore e come tali sono stati consegnati alla Chiesa. Per la composizione dei Libri Sacri, Dio scelse e si servì di uomini nel possesso delle loro facoltà e capacità, affinché, agendo Egli in essi e per loro mezzo, scrivessero, come veri autori, tutte e soltanto quelle cose che Egli voleva fossero scritte. Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità, che Dio per la nostra salvezza volle fosse consegnata nelle Sacre Lettere. Pertanto "ogni scrittura divinamente ispirata è anche utile per insegnare, per convincere, per correggere, per educare alla giustizia, affinché l'uomo di Dio sia perfetto, addestrato a ogni opera buona.</description>
        <publisher>Your Organisation</publisher>
        <type type='OSIS'>Bible</type>
        <identifier type='OSIS'>CEI74</identifier>
        <source>http://www.site-berea.com/C/it/index.html</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>public domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Hos'>
      <chapter osisID='Hos.1'>
        <verse osisID='Hos.1.1'>Parola del Signore rivolta a Osea figlio di Beeri, al tempo di Ozia, di Iotam, di Acaz, di Ezechia, re di Giuda, e al tempo di Geroboamo figlio di Ioas, re d`Israele.<note>1, 1. Osea esercitò il suo ministero profetico nella seconda metà del secolo VIII a. C, nel regno scismatico d'Israele a nord della Palestina.</note></verse>
        <verse osisID='Hos.1.2'>Quando il Signore cominciò a parlare a Osea, gli disse: "Và, prenditi in moglie una prostituta e abbi figli di prostituzione, poiché il paese non fa che prostituirsi allontanandosi dal Signore".</verse>
        <verse osisID='Hos.1.3'>Egli andò a prendere Gomer, figlia di Diblàim: essa concepì e gli partorì un figlio.</verse>
        <verse osisID='Hos.1.4'>E il Signore disse a Osea: "Chiamalo Izreel, perché tra poco vendicherò il sangue di Izreel sulla casa di Ieu e porrò fine al regno della casa d`Israele.</verse>
        <verse osisID='Hos.1.5'>In quel giorno io spezzerò l`arco d`Israele nella valle di Izreel".</verse>
        <verse osisID='Hos.1.6'>La donna concepì di nuovo e partorì una figlia e il Signore disse a Osea: "Chiamala Non-amata, perché non amerò più la casa d`Israele, non ne avrò più compassione.</verse>
        <verse osisID='Hos.1.7'>Invece io amerò la casa di Giuda e saranno salvati dal Signore loro Dio; non li salverò con l`arco, con la spada, con la guerra, né con cavalli o cavalieri".</verse>
        <verse osisID='Hos.1.8'>Dopo aver divezzato Non-amata, Gomer concepì e partorì un figlio.</verse>
        <verse osisID='Hos.1.9'>E il Signore disse a Osea: "Chiamalo Non-mio-popolo, perché voi non siete mio popolo e io non esisto per voi".<note>1, 9. cfr. Rm 9, 25-26. Israele diventò popolo di Dio con l'alleanza del Sinai.</note></verse>
      </chapter>
      <chapter osisID='Hos.2'>
        <verse osisID='Hos.2.1'>Il numero degli Israeliti sarà come la sabbia del mare, che non si può misurare né contare. Invece di sentirsi dire: "Non siete mio popolo", saranno chiamati figli del Dio vivente.</verse>
        <verse osisID='Hos.2.2'>I figli di Giuda e i figli d`Israele si riuniranno insieme, si daranno un unico capo e saliranno dal proprio territorio, perchè grande sarà il giorno di Izreel!</verse>
        <verse osisID='Hos.2.3'>Dite ai vostri fratelli: "Popolo mio" e alle vostre sorelle: "Amata".</verse>
        <verse osisID='Hos.2.4'>Accusate vostra madre, accusatela, perchè essa non è più mia moglie e io non sono più suo marito! Si tolga dalla faccia i segni delle sue prostituzioni e i segni del suo adulterio dal suo petto;<note>2, 4. Sui segni di riconoscimento delle donne pubbliche cfr. Gn 38, 25. cfr. Pro 7, 10.</note></verse>
        <verse osisID='Hos.2.5'>altrimenti la spoglierò tutta nuda e la renderò come quando nacque e la ridurrò a un deserto, come una terra arida, e la farò morire di sete.<note>2, 5. Sull'ignominia della denudazione inflitta alla sposa infedele prima della condanna cfr. Ez 16, 39.</note></verse>
        <verse osisID='Hos.2.6'>I suoi figli non li amerò, perchè sono figli di prostituzione.</verse>
        <verse osisID='Hos.2.7'>La loro madre si è prostituita, la loro genitrice si è coperta di vergogna. Essa ha detto: "Seguirò i miei amanti, che mi danno il mio pane e la mia acqua, la mia lana, il mio lino, il mio olio e le mie bevande".<note>2, 7. Gli amanti sono le divinità cananee della fertilità, i vari Baal: v. 10.</note></verse>
        <verse osisID='Hos.2.8'>Perciò ecco, ti sbarrerò la strada di spine e ne cingerò il recinto di barriere e non ritroverà i suoi sentieri.</verse>
        <verse osisID='Hos.2.9'>Inseguirà i suoi amanti, ma non li raggiungerà, li cercherà senza trovarli. Allora dirà: "Ritornerò al mio marito di prima perchè ero più felice di ora".<note>2, 9. Il ritorno a Dio, cioè la conversione è uno dei temi prediletti del profeta.</note></verse>
        <verse osisID='Hos.2.10'>Non capì che io le davo grano, vino nuovo e olio e le prodigavo l`argento e l`oro che hanno usato per Baal.</verse>
        <verse osisID='Hos.2.11'>Perciò anch`io tornerò a riprendere il mio grano, a suo tempo, il mio vino nuovo nella sua stagione; ritirerò la lana e il lino che dovevan coprire le sue nudità.</verse>
        <verse osisID='Hos.2.12'>Scoprirò allora le sue vergogne agli occhi dei suoi amanti e nessuno la toglierà dalle mie mani.</verse>
        <verse osisID='Hos.2.13'>Farò cessare tutte le sue gioie, le feste, i noviluni, i sabati, tutte le sue solennità.</verse>
        <verse osisID='Hos.2.14'>Devasterò le sue viti e i suoi fichi, di cui essa diceva: "Ecco il dono che mi han dato i miei amanti". La ridurrò a una sterpaglia e a un pascolo di animali selvatici.</verse>
        <verse osisID='Hos.2.15'>Le farò scontare i giorni dei Baal, quando bruciava loro i profumi, si adornava di anelli e di collane e seguiva i suoi amanti mentre dimenticava me! - Oracolo del Signore.</verse>
        <verse osisID='Hos.2.16'>Perciò, ecco, la attirerò a me, la condurrò nel deserto e parlerò al suo cuore.</verse>
        <verse osisID='Hos.2.17'>Le renderò le sue vigne e trasformerò la valle di Acòr in porta di speranza. Là canterà come nei giorni della sua giovinezza, come quando uscì dal paese d`Egitto.</verse>
        <verse osisID='Hos.2.18'>E avverrà in quel giorno - oracolo del Signore - mi chiamerai: Marito mio, e non mi chiamerai più: Mio padrone.<note>2, 18. "Signore" è equivalente di Baal.</note></verse>
        <verse osisID='Hos.2.19'>Le toglierò dalla bocca i nomi dei Baal, che non saranno più ricordati.</verse>
        <verse osisID='Hos.2.20'>In quel tempo farò per loro un`alleanza con le bestie della terra e gli uccelli del cielo e con i rettili del suolo; arco e spada e guerra eliminerò dal paese; e li farò riposare tranquilli.<note>2, 20. cfr. Is 11, 7 ss.</note></verse>
        <verse osisID='Hos.2.21'>Ti farò mia sposa per sempre, ti farò mia sposa nella giustizia e nel diritto, nella benevolenza e nell`amore,<note>2, 21. La giustizia e il diritto indicano la vera religione. Osea dà il massimo risalto all'amore di Dio mai smentito per il suo popolo.</note></verse>
        <verse osisID='Hos.2.22'>ti fidanzerò con me nella fedeltà e tu conoscerai il Signore.</verse>
        <verse osisID='Hos.2.23'>E avverrà in quel giorno - oracolo del Signore - io risponderò al cielo ed esso risponderà alla terra;</verse>
        <verse osisID='Hos.2.24'>la terra risponderà con il grano, il vino nuovo e l`olio e questi risponderanno a Izreel.</verse>
        <verse osisID='Hos.2.25'>Io li seminerò di nuovo per me nel paese e amerò Non-amata; e a Non-mio-popolo dirò: Popolo mio, ed egli mi dirà: Mio Dio.</verse>
      </chapter>
      <chapter osisID='Hos.3'>
        <verse osisID='Hos.3.1'>Il Signore mi disse ancora: "Và, ama una donna che è amata da un altro ed è adultera; come il Signore ama gli Israeliti ed essi si rivolgono ad altri dei e amano le schiacciate d`uva".<note>3, 1. Probabilmente si tratta della stessa Gomer del cfr. Os 1, che aveva tradito il marito, il quale deve riconciliarsi con lei per indicare che Dio è perseverante, si direbbe ostinato, nel suo amore. Le schiacciate erano offerte nei banchetti cultuali pagani.</note></verse>
        <verse osisID='Hos.3.2'>Io me l`acquistai per quindici pezzi d`argento e una misura e mezza d`orzo</verse>
        <verse osisID='Hos.3.3'>e le dissi: "Per lunghi giorni starai calma con me; non ti prostituirai e non sarai di alcun uomo; così anch`io mi comporterò con te.</verse>
        <verse osisID='Hos.3.4'>Poiché per lunghi giorni staranno gli Israeliti senza re e senza capo, senza sacrificio e senza stele, senza efod e senza terafim.<note>3, 4. Allusione all'esilio quando Israele vedrà crollare le strutture religiose e civili che la reggevano. L'efod e i terafim servivano per la divinazione: cfr Gdc cc. 17-18.</note></verse>
        <verse osisID='Hos.3.5'>Poi torneranno gli Israeliti e cercheranno il Signore loro Dio, e Davide loro re e trepidi si volgeranno al Signore e ai suoi beni, alla fine dei giorni".<note>3, 5. Riunione della popolazione del regno del nord con quella del sud e con la dinastia davidica: cfr. Am 9, 11. cfr. Ab 1, 20-21 ecc.</note></verse>
      </chapter>
      <chapter osisID='Hos.4'>
        <verse osisID='Hos.4.1'>Ascoltate la parola del Signore, o Israeliti, poichè il Signore ha un processo con gli abitanti del paese. Non c`è infatti sincerità né amore del prossimo, nè conoscenza di Dio nel paese.</verse>
        <verse osisID='Hos.4.2'>Si giura, si mentisce, si uccide, si ruba, si commette adulterio, si fa strage e si versa sangue su sangue.</verse>
        <verse osisID='Hos.4.3'>Per questo è in lutto il paese e chiunque vi abita langue insieme con gli animali della terra e con gli uccelli del cielo; perfino i pesci del mare periranno.</verse>
        <verse osisID='Hos.4.4'>Ma nessuno accusi, nessuno contesti; contro di te, sacerdote, muovo l`accusa.</verse>
        <verse osisID='Hos.4.5'>Tu inciampi di giorno e il profeta con te inciampa di notte e fai perire tua madre.</verse>
        <verse osisID='Hos.4.6'>Perisce il mio popolo per mancanza di conoscenza. Poichè tu rifiuti la conoscenza, rifiuterò te come mio sacerdote; hai dimenticato la legge del tuo Dio e io dimenticherò i tuoi figli.</verse>
        <verse osisID='Hos.4.7'>Tutti hanno peccato contro di me; cambierò la loro gloria in vituperio.</verse>
        <verse osisID='Hos.4.8'>Essi si nutrono del peccato del mio popolo e sono avidi della sua iniquità.</verse>
        <verse osisID='Hos.4.9'>Il popolo e il sacerdote avranno la stessa sorte; li punirò per la loro condotta, e li retribuirò dei loro misfatti.</verse>
        <verse osisID='Hos.4.10'>Mangeranno, ma non si sazieranno, si prostituiranno, ma non avranno prole, perchè hanno abbandonato il Signore per darsi alla prostituzione.</verse>
        <verse osisID='Hos.4.11'>Il vino e il mosto tolgono il senno.</verse>
        <verse osisID='Hos.4.12'>Il mio popolo consulta il suo pezzo di legno e il suo bastone gli dá il responso, poichè uno spirito di prostituzione li svia e si prostituiscono, allontanandosi dal loro Dio.</verse>
        <verse osisID='Hos.4.13'>Sulla cima dei monti fanno sacrifici e sui colli bruciano incensi sotto la quercia, i pioppi e i terebinti, perchè buona è la loro ombra. Perciò si prostituiscono le vostre figlie e le vostre nuore commettono adulterio.</verse>
        <verse osisID='Hos.4.14'>Non punirò le vostre figlie se si prostituiscono, nè le vostre nuore se commettono adulterio; poichè essi stessi si appartano con le prostitute e con le prostitute sacre offrono sacrifici; un popolo, che non comprende, va a precipizio.<note>4, 14. Le donne seguivano il cattivo esempio degli uomini.</note></verse>
        <verse osisID='Hos.4.15'>Se ti prostituisci tu, Israele, non si renda colpevole Giuda. Non andate a Gàlgala, non salite a Bet-Aven, non giurate per il Signore vivente.<note>4, 15. Gàlgala e Bet-Aven (deformazione ironica = "casa del nulla", invece di Bet-El, "casa di Dio") erano santuari sincretistici: cfr 1 Re 12, 32. cfr. Am 4, 4. cfr. Am 5, 5.</note></verse>
        <verse osisID='Hos.4.16'>E poiché come giovenca ribelle si ribella Israele, forse potrà pascolarlo il Signore come agnello in luoghi aperti?</verse>
        <verse osisID='Hos.4.17'>Si è alleato agli idoli Efraim,</verse>
        <verse osisID='Hos.4.18'>si accompagna ai beoni; si son dati alla prostituzione, han preferito il disonore alla loro gloria.</verse>
        <verse osisID='Hos.4.19'>Un vento li travolgerà con le sue ali e si vergogneranno dei loro sacrifici.</verse>
      </chapter>
      <chapter osisID='Hos.5'>
        <verse osisID='Hos.5.1'>Ascoltate questo, o sacerdoti, state attenti, gente d`Israele, o casa del re, porgete l`orecchio, poichè contro di voi si fa il giudizio. Voi foste infatti un laccio in Mizpa, una rete tesa sul Tabor</verse>
        <verse osisID='Hos.5.2'>e una fossa profonda a Sittim; ma io sarò una frusta per tutti costoro.</verse>
        <verse osisID='Hos.5.3'>Io conosco Efraim e non mi è ignoto Israele. Ti sei prostituito, Efraim! Si è contaminato Israele.</verse>
        <verse osisID='Hos.5.4'>Non dispongono le loro opere per far ritorno al loro Dio, poichè uno spirito di prostituzione è fra loro e non conoscono il Signore.</verse>
        <verse osisID='Hos.5.5'>L`arroganza d`Israele testimonia contro di lui, Israele ed Efraim cadranno per le loro colpe e Giuda soccomberà con loro.</verse>
        <verse osisID='Hos.5.6'>Con i loro greggi e i loro armenti andranno in cerca del Signore, ma non lo troveranno: egli si è allontanato da loro.</verse>
        <verse osisID='Hos.5.7'>Sono stati sleali verso il Signore, generando figli bastardi: un conquistatore li divorerà insieme con i loro campi.</verse>
        <verse osisID='Hos.5.8'>Suonate il corno in Gàbaa e la tromba in Rama, date l`allarme a Bet-Aven, all`erta, Beniamino!<note>5, 8. Allarme per l'irruzione nemica; probabile allusione alla guerra fratricida di 2 Re 15, 37. cfr 16, 5. cfr. Is 7, 1-16. Per Bet-Aven cfr. Os 4, 15.</note></verse>
        <verse osisID='Hos.5.9'>Efraim sarà devastato nel giorno del castigo: per le tribù d`Israele annunzio una cosa sicura.</verse>
        <verse osisID='Hos.5.10'>I capi di Giuda sono diventati come quelli che spostano i confini e su di essi come acqua verserò la mia ira.<note>5, 10. Per il delitto dei confini spostati cfr. Dt 19, 14. cfr. Dt 27, 17.</note></verse>
        <verse osisID='Hos.5.11'>Efraim è un oppressore, un violatore del diritto, ha cominciato a inseguire le vanità.</verse>
        <verse osisID='Hos.5.12'>Ma io sarò come una tignola per Efraim e come un tarlo per la casa di Giuda.</verse>
        <verse osisID='Hos.5.13'>Efraim ha visto la sua infermità e Giuda la sua piaga. Efraim è ricorso all`Assiria e Giuda si è rivolto al gran re; ma egli non potrà curarvi, non guarirà la vostra piaga,<note>5, 13. Allusione ai ricorsi all'Assiria di cui cfr 2 Re 15, 19. cfr 16, 7-9.</note></verse>
        <verse osisID='Hos.5.14'>perché io sarò come un leone per Efraim, come un leoncello per la casa di Giuda. Io farò strage e me ne andrò, porterò via la preda e nessuno me la toglierà.</verse>
        <verse osisID='Hos.5.15'>Me ne ritornerò alla mia dimora finchè non avranno espiato e cercheranno il mio volto, e ricorreranno a me nella loro angoscia.<note>5, 15. Alla mia dimora, in cielo.</note></verse>
      </chapter>
      <chapter osisID='Hos.6'>
        <verse osisID='Hos.6.1'>"Venite, ritorniamo al Signore: egli ci ha straziato ed egli ci guarirà. Egli ci ha percosso ed egli ci fascerà.</verse>
        <verse osisID='Hos.6.2'>Dopo due giorni ci ridarà la vita e il terzo ci farà rialzare e noi vivremo alla sua presenza.</verse>
        <verse osisID='Hos.6.3'>Affrettiamoci a conoscere il Signore, la sua venuta è sicura come l`aurora. Verrà a noi come la pioggia di autunno, come la pioggia di primavera, che feconda la terra".</verse>
        <verse osisID='Hos.6.4'>Che dovrò fare per te, Efraim, che dovrò fare per te, Giuda? Il vostro amore è come una nube del mattino, come la rugiada che all`alba svanisce.</verse>
        <verse osisID='Hos.6.5'>Per questo li ho colpiti per mezzo dei profeti, li ho uccisi con le parole della mia bocca e il mio giudizio sorge come la luce:</verse>
        <verse osisID='Hos.6.6'>poiché voglio l`amore e non il sacrificio, la conoscenza di Dio più degli olocausti.<note>6, 6. cfr 1 Sam 15, 22 e citazione in cfr. Mt 9, 13. cfr. Mt 12, 7. L'osservanza religiosa puramente esteriore senza la partecipazione interiore è priva di valore.</note></verse>
        <verse osisID='Hos.6.7'>Ma essi come Adamo hanno violato l`alleanza, ecco dove mi hanno tradito.<note>6, 7. "Come Adamo", forse significa in maniera spregevole; altri intende Adam come nome di luogo ( cfr. Gs 3, 16) dove si sarebbe verificato un episodio ignoto analogo a quelli accaduti a Gàlaad (v. 8), sull'altopiano transgiordanico.</note></verse>
        <verse osisID='Hos.6.8'>Gàlaad è una città di malfattori, macchiata di sangue.</verse>
        <verse osisID='Hos.6.9'>Come banditi in agguato una ciurma di sacerdoti assale sulla strada di Sichem, commette scelleratezze.<note>6, 9. cfr 1 Re 12, 26-33.</note></verse>
        <verse osisID='Hos.6.10'>Orribili cose ho visto in Betel; là si è prostituito Efraim, si è contaminato Israele.</verse>
        <verse osisID='Hos.6.11'>Anche a te, Giuda, io riserbo una mietitura, quando ristabilirò il mio popolo.</verse>
      </chapter>
      <chapter osisID='Hos.7'>
        <verse osisID='Hos.7.1'>Mentre sto per guarire Israele, si scopre l`iniquità di Efraim e la malvagità di Samaria, poichè si pratica la menzogna: il ladro entra nelle case e fuori saccheggia il brigante.</verse>
        <verse osisID='Hos.7.2'>Non pensano dunque che io ricordo tutte le loro malvagità? Ora sono circondati dalle loro azioni: esse stanno davanti a me.</verse>
        <verse osisID='Hos.7.3'>Con la loro malvagità rallegrano il re, rallegrano i capi con le loro finzioni.</verse>
        <verse osisID='Hos.7.4'>Tutti bruciano d`ira, ardono come un forno quando il fornaio cessa di rattizzare il fuoco, dopo che, preparata la pasta, aspetta che sia lievitata.</verse>
        <verse osisID='Hos.7.5'>Nel giorno del nostro re i capi lo sommergono negli ardori del vino, ed egli si compromette con i ribelli.<note>7, 5. Allusione all'assassino di Ela: cfr 1 Re 16, 8-14.</note></verse>
        <verse osisID='Hos.7.6'>Il loro cuore è un forno nelle loro trame, tutta la notte sonnecchia il loro furore e la mattina divampa come fiamma.</verse>
        <verse osisID='Hos.7.7'>Tutti ardono come un forno e divorano i loro governanti. Così sono caduti tutti i loro sovrani e nessuno si preoccupa di ricorrere a me.</verse>
        <verse osisID='Hos.7.8'>Efraim si mescola con le genti, Efraim è come una focaccia non rivoltata.</verse>
        <verse osisID='Hos.7.9'>Gli stranieri divorano la sua forza ed egli non se ne accorge; la canizie gli ricopre la testa ed egli non se ne accorge.</verse>
        <verse osisID='Hos.7.10'>L`arroganza d`Israele testimonia contro di loro, non ritornano al Signore loro Dio e, malgrado tutto, non lo ricercano.</verse>
        <verse osisID='Hos.7.11'>Efraim è come un`ingenua colomba, priva d`intelligenza; ora chiamano l`Egitto, ora invece l`Assiria.<note>7, 11. Deplorazione delle alleanze coi pagani.</note></verse>
        <verse osisID='Hos.7.12'>Dovunque si rivolgeranno stenderò la mia rete contro di loro e li abbatterò come gli uccelli dell`aria, li punirò nelle loro assemblee.</verse>
        <verse osisID='Hos.7.13'>Guai a costoro, ormai lontani da me! Distruzione per loro, perchè hanno agito male contro di me! Li volevo salvare, ma essi hanno proferito menzogne contro di me.</verse>
        <verse osisID='Hos.7.14'>Non gridano a me con il loro cuore quando gridano sui loro giacigli. Si fanno incisioni per il grano e il mosto e intanto si ribellano contro di me.<note>7, 14. Riferimento ai culti pagani: cfr 1 Re 18, 18. cfr. Lv 19, 18. cfr. Lv 21, 5. cfr. Dt 14, 1.</note></verse>
        <verse osisID='Hos.7.15'>Eppure io ho rafforzato il loro braccio, ma essi hanno tramato il male contro di me.</verse>
        <verse osisID='Hos.7.16'>Si sono rivolti ma non a colui che è in alto, sono stati come un arco fallace. I loro capi cadranno di spada per l`insolenza della loro lingua e nell`Egitto rideranno di loro.</verse>
      </chapter>
      <chapter osisID='Hos.8'>
        <verse osisID='Hos.8.1'>Dá fiato alla tromba! Come un`aquila sulla casa del Signore... perchè hanno trasgredito la mia alleanza e rigettato la mia legge.</verse>
        <verse osisID='Hos.8.2'>Essi gridano verso di me: "Noi ti riconosciamo Dio d`Israele!".</verse>
        <verse osisID='Hos.8.3'>Ma Israele ha rigettato il bene: il nemico lo perseguiterà.</verse>
        <verse osisID='Hos.8.4'>Hanno creato dei re che io non ho designati; hanno scelto capi a mia insaputa. Con il loro argento e il loro oro si sono fatti idoli ma per loro rovina.</verse>
        <verse osisID='Hos.8.5'>Ripudio il tuo vitello, o Samaria! La mia ira divampa contro di loro; fino a quando non si potranno purificare</verse>
        <verse osisID='Hos.8.6'>i figli di Israele? Esso è opera di un artigiano, esso non è un dio: sarà ridotto in frantumi il vitello di Samaria.</verse>
        <verse osisID='Hos.8.7'>E poiché hanno seminato vento raccoglieranno tempesta. Il loro grano sarà senza spiga, se germoglia non darà farina, e se ne produce, la divoreranno gli stranieri.<note>8, 7. La tempesta, cioè l'invasione degli Assiri.</note></verse>
        <verse osisID='Hos.8.8'>Israele è stato inghiottito: si trova ora in mezzo alle nazioni come un vaso spregevole.</verse>
        <verse osisID='Hos.8.9'>Essi sono saliti fino ad Assur, asino selvaggio, che si aggira solitario; Efraim si è acquistato degli amanti.</verse>
        <verse osisID='Hos.8.10'>Se ne acquistino pure fra le nazioni, io li metterò insieme e fra poco cesseranno di eleggersi re e governanti.</verse>
        <verse osisID='Hos.8.11'>Efraim ha moltiplicato gli altari, ma gli altari sono diventati per lui un`occasione di peccato.</verse>
        <verse osisID='Hos.8.12'>Ho scritto numerose leggi per lui, ma esse son considerate come una cosa straniera.</verse>
        <verse osisID='Hos.8.13'>Essi offrono sacrifici e ne mangiano le carni, ma il Signore non li gradisce; si ricorderà della loro iniquità e punirà i loro peccati: dovranno tornare in Egitto.<note>8, 13. Il ritorno in Egitto, cioè un ritorno alla schiavitù.</note></verse>
        <verse osisID='Hos.8.14'>Israele ha dimenticato il suo creatore, si è costruito palazzi; Giuda ha moltiplicato le sue fortezze. Ma io manderò il fuoco sulle loro città e divorerà le loro cittadelle.</verse>
      </chapter>
      <chapter osisID='Hos.9'>
        <verse osisID='Hos.9.1'>Non darti alla gioia, Israele, non far festa con gli altri popoli, perchè hai praticato la prostituzione, abbandonando il tuo Dio, hai amato il prezzo della prostituzione su tutte le aie da grano.</verse>
        <verse osisID='Hos.9.2'>L`aia e il tino non li nutriranno e il vino nuovo verrà loro a mancare.</verse>
        <verse osisID='Hos.9.3'>Non potranno restare nella terra del Signore, ma Efraim ritornerà in Egitto e in Assiria mangeranno cibi immondi.</verse>
        <verse osisID='Hos.9.4'>Non faranno più libazioni di vino al Signore, i loro sacrifici non gli saranno graditi. Pane di lutto sarà il loro pane, coloro che ne mangiano diventano immondi. Il loro pane sarà tutto per loro, ma non entrerà nella casa del Signore.<note>9, 4. In terra straniera accadrà come in una casa in lutto, che era impura: cfr. Nm 19, 13-14.</note></verse>
        <verse osisID='Hos.9.5'>Che farete nei giorni delle solennità, nei giorni della festa del Signore?</verse>
        <verse osisID='Hos.9.6'>Ecco sono sfuggiti alla rovina, l`Egitto li accoglierà, Menfi sarà la loro tomba. I loro tesori d`argento passeranno alle ortiche e nelle loro tende cresceranno i pruni.</verse>
        <verse osisID='Hos.9.7'>Sono venuti i giorni del castigo, sono giunti i giorni del rendiconto, - Israele lo sappia: un pazzo è il profeta, l`uomo ispirato vaneggia - a causa delle tue molte iniquità, per la gravità del tuo affronto.</verse>
        <verse osisID='Hos.9.8'>Sentinella di Efraim è il profeta con il suo Dio; ma un laccio gli è teso su tutti i sentieri, ostilità fin nella casa del suo Dio.</verse>
        <verse osisID='Hos.9.9'>Sono corrotti fino in fondo, come ai giorni di Gàbaa: ma egli si ricorderà della loro iniquità, farà il conto dei loro peccati.<note>9, 9. I giorni di Gàbaa, cioè i delitti dei Beniaminiti: cfr Gdc cc. 19-21.</note></verse>
        <verse osisID='Hos.9.10'>Trovai Israele come uva nel deserto, riguardai i vostri padri come fichi primaticci al loro inizio; ma essi appena arrivati a Baal-Peor si consacrarono a quell`infamia e divennero abominevoli come ciò che essi amavano.<note>9, 10. Dio aveva gioito per Israele come un viandante nel deserto che s'imbatte in un grappolo d'uva o in frutti gustosi. A Baal-Peòr gli Israeliti adoravano per la prima volta un idolo: cfr. Nm 25.</note></verse>
        <verse osisID='Hos.9.11'>La gloria di Efraim volerà via come un uccello, non più nascite, né gravidanze, né concepimenti.</verse>
        <verse osisID='Hos.9.12'>Anche se allevano figli, io li eliminerò dagli uomini; guai a loro, se io li abbandono.</verse>
        <verse osisID='Hos.9.13'>Efraim, lo vedo, ha fatto dei figli una preda su luoghi verdeggianti. Efraim tuttavia condurrà i figli al macello.</verse>
        <verse osisID='Hos.9.14'>Signore, dá loro... Che darai? Un grembo infecondo e un seno arido!</verse>
        <verse osisID='Hos.9.15'>Tutta la loro malizia s`è manifestata a Gàlgala, è là che ho preso a odiarli. Per i loro misfatti li scaccerò dalla mia casa, non avrò più amore per loro; tutti i loro capi sono ribelli.</verse>
        <verse osisID='Hos.9.16'>Efraim è stato percosso, la loro radice è inaridita, non daranno più frutto. Anche se generano, farò perire i cari frutti del loro grembo.</verse>
        <verse osisID='Hos.9.17'>Il mio Dio li rigetterà perchè non gli hanno obbedito; andranno raminghi fra le nazioni.</verse>
      </chapter>
      <chapter osisID='Hos.10'>
        <verse osisID='Hos.10.1'>Rigogliosa vite era Israele, che dava frutto abbondante; ma più abbondante era il suo frutto, più moltiplicava gli altari; più ricca era la terra, più belle faceva le sue stele.<note>10, 1. Il benessere materiale dava una spinta all'idolatria.</note></verse>
        <verse osisID='Hos.10.2'>Il loro cuore è falso; orbene, sconteranno la pena! Egli stesso demolirà i loro altari, distruggerà le loro stele.</verse>
        <verse osisID='Hos.10.3'>Allora diranno: "Non abbiamo più re, perchè non temiamo il Signore. Ma anche il re che potrebbe fare per noi?".</verse>
        <verse osisID='Hos.10.4'>Dicono parole vane, giurano il falso, concludono alleanze: la giustizia fiorisce come cicuta nei solchi dei campi.</verse>
        <verse osisID='Hos.10.5'>Gli abitanti di Samaria trepidano per il vitello di Bet-Aven, ne fa lutto il suo popolo e i suoi sacerdoti ne fanno lamento, perchè la sua gloria sta per andarsene.</verse>
        <verse osisID='Hos.10.6'>Sarà portato anch`esso in Assiria come offerta al gran re. Efraim ne avrà vergogna, Israele arrossirà del suo consiglio.</verse>
        <verse osisID='Hos.10.7'>Perirà il re di Samaria come un fuscello sull`acqua.</verse>
        <verse osisID='Hos.10.8'>Le alture dell`iniquità, peccato d`Israele, saranno distrutte, spine e rovi cresceranno sui loro altari; diranno ai monti: "Copriteci" e ai colli: "Cadete su di noi".</verse>
        <verse osisID='Hos.10.9'>Fin dai giorni di Gàbaa tu hai peccato, Israele. Là si fermarono, e la battaglia non li raggiungerà forse in Gàbaa contro i figli dell`iniquità?</verse>
        <verse osisID='Hos.10.10'>Io verrò a colpirli: si raduneranno i popoli contro di loro perchè sono attaccati alla loro duplice colpa.<note>10, 10. La duplice colpa: forse i due vitelli d'oro di Betel e Dan, principali santuari del regno scismatico del nord.</note></verse>
        <verse osisID='Hos.10.11'>Efraim è una giovenca addestrata cui piace trebbiare il grano. Ma io farò pesare il giogo sul suo bel collo; attaccherò Efraim all`aratro e Giacobbe all`erpice.</verse>
        <verse osisID='Hos.10.12'>Seminate per voi secondo giustizia e mieterete secondo bontà; dissodatevi un campo nuovo, perchè è tempo di cercare il Signore, finchè egli venga e diffonda su di voi la giustizia.</verse>
        <verse osisID='Hos.10.13'>Avete arato empietà e mietuto ingiustizia, avete mangiato il frutto della menzogna. Poichè hai riposto fiducia nei tuoi carri e nella moltitudine dei tuoi guerrieri,</verse>
        <verse osisID='Hos.10.14'>un rumore di guerra si alzerà contro le tue città e tutte le tue fortezze saranno distrutte. Come Salmàn devastò Bet-Arbèl nel giorno della battaglia in cui la madre fu sfracellata sui figli,<note>10, 14. Salmàn era un re di Moab; Bet-Arbèl era in Transgiordania.</note></verse>
        <verse osisID='Hos.10.15'>così sarà fatto a te, gente d`Israele, per l`enormità della tua malizia. All`alba sarà la fine del re d`Israele.</verse>
      </chapter>
      <chapter osisID='Hos.11'>
        <verse osisID='Hos.11.1'>Quando Israele era giovinetto, io l`ho amato e dall`Egitto ho chiamato mio figlio.</verse>
        <verse osisID='Hos.11.2'>Ma più li chiamavo, più si allontanavano da me; immolavano vittime ai Baal, agli idoli bruciavano incensi.</verse>
        <verse osisID='Hos.11.3'>Ad Efraim io insegnavo a camminare tenendolo per mano, ma essi non compresero che avevo cura di loro.</verse>
        <verse osisID='Hos.11.4'>Io li traevo con legami di bontà, con vincoli d`amore; ero per loro come chi solleva un bimbo alla sua guancia; mi chinavo su di lui per dargli da mangiare.</verse>
        <verse osisID='Hos.11.5'>Ritornerà al paese d`Egitto, Assur sarà il suo re, perchè non hanno voluto convertirsi.<note>11, 5. L'Egitto significa la schiavitù.</note></verse>
        <verse osisID='Hos.11.6'>La spada farà strage nelle loro città, sterminerà i loro figli, demolirà le loro fortezze.</verse>
        <verse osisID='Hos.11.7'>Il mio popolo è duro a convertirsi: chiamato a guardare in alto nessuno sa sollevare lo sguardo.</verse>
        <verse osisID='Hos.11.8'>Come potrei abbandonarti, Efraim, come consegnarti ad altri, Israele? Come potrei trattarti al pari di Adma, ridurti allo stato di Zeboim? Il mio cuore si commuove dentro di me, il mio intimo freme di compassione.<note>11, 8. Admà e Zeboim furono distrutte con Sodoma e Gomorra.</note></verse>
        <verse osisID='Hos.11.9'>Non darò sfogo all`ardore della mia ira, non tornerò a distruggere Efraim, perchè sono Dio e non uomo; sono il Santo in mezzo a te e non verrò nella mia ira.</verse>
        <verse osisID='Hos.11.10'>Seguiranno il Signore ed egli ruggirà come un leone: quando ruggirà, accorreranno i suoi figli dall`occidente,</verse>
        <verse osisID='Hos.11.11'>accorreranno come uccelli dall`Egitto, come colombe dall`Assiria e li farò abitare nelle loro case. Oracolo del Signore.</verse>
      </chapter>
      <chapter osisID='Hos.12'>
        <verse osisID='Hos.12.1'>Efraim mi raggira con menzogne e la casa d`Israele con frode. Giuda è ribelle a Dio al Santo fedele.</verse>
        <verse osisID='Hos.12.2'>Efraim si pasce di vento e insegue il vento d`oriente; ogni giorno moltiplica menzogne e violenze; fanno alleanze con l`Assiria e portano olio in Egitto.<note>12, 2. Vani progetti di fallaci alleanze.</note></verse>
        <verse osisID='Hos.12.3'>Il Signore è in lite con Giuda e tratterà Giacobbe secondo la sua condotta, lo ripagherà secondo le sue azioni.</verse>
        <verse osisID='Hos.12.4'>Egli nel grembo materno soppiantò il fratello e da adulto lottò con Dio,</verse>
        <verse osisID='Hos.12.5'>lottò con l`angelo e vinse, pianse e domandò grazia. Ritrovò Dio in Betel e là gli parlò.</verse>
        <verse osisID='Hos.12.6'>"Signore, Dio degli eserciti, Signore" è il suo nome.</verse>
        <verse osisID='Hos.12.7'>Tu ritorna al tuo Dio, osserva la bontà e la giustizia e nel tuo Dio poni la tua speranza, sempre.</verse>
        <verse osisID='Hos.12.8'>Canaan tiene in mano bilance false, ama frodare.<note>12, 8. Canaan è sinonimo di mercante.</note></verse>
        <verse osisID='Hos.12.9'>Efraim ha detto: "Sono ricco, mi son fatto una fortuna; malgrado tutti i miei guadagni non troveranno motivo di peccato per me".</verse>
        <verse osisID='Hos.12.10'>Eppure io sono il Signore tuo Dio fin dal paese d`Egitto. Ti farò ancora abitare sotto le tende come ai giorni del convegno.</verse>
        <verse osisID='Hos.12.11'>Io parlerò ai profeti, moltiplicherò le visioni e per mezzo dei profeti parlerò con parabole.</verse>
        <verse osisID='Hos.12.12'>Se Gàlaad è una colpa, essi non sono che menzogna; in Gàlgala si sacrifica ai tori, perciò i loro altari saranno come mucchi di pietre nei solchi dei campi.</verse>
        <verse osisID='Hos.12.13'>Giacobbe fuggì nella regione di Aram, Israele prestò servizio per una donna e per una moglie fece il guardiano di bestiame.<note>12, 13. cfr. Gn 27, 43. cfr. Gn 28, 10.</note></verse>
        <verse osisID='Hos.12.14'>Per mezzo di un profeta il Signore fece uscire Israele dall`Egitto e per mezzo di un profeta lo custodì.<note>12, 14. Per amore, Dio si è fatto guardiano per il suo popolo, scegliendo Mosè a guida di Israele.</note></verse>
        <verse osisID='Hos.12.15'>Efraim provocò Dio amaramente, il Signore gli farà cadere addosso il sangue versato e lo ripagherà del suo vituperio.</verse>
      </chapter>
      <chapter osisID='Hos.13'>
        <verse osisID='Hos.13.1'>Quando Efraim parlava, incuteva terrore, era un principe in Israele. Ma si è reso colpevole con Baal ed è decaduto.</verse>
        <verse osisID='Hos.13.2'>Tuttavia continuano a peccare e con il loro argento si sono fatti statue fuse, idoli di loro invenzione, tutti lavori di artigiani. Dicono: "Offri loro sacrifici" e mandano baci ai vitelli.</verse>
        <verse osisID='Hos.13.3'>Perciò saranno come nube del mattino, come rugiada che all`alba svanisce, come pula lanciata lontano dall`aia, come fumo che esce dalla finestra.</verse>
        <verse osisID='Hos.13.4'>Eppure io sono il Signore tuo Dio fin dal paese d`Egitto, non devi conoscere altro Dio fuori di me, non c`è salvatore fuori di me.</verse>
        <verse osisID='Hos.13.5'>Io ti ho protetto nel deserto, in quell`arida terra.</verse>
        <verse osisID='Hos.13.6'>Nel loro pascolo si sono saziati, si sono saziati e il loro cuore si è inorgoglito, per questo mi hanno dimenticato.<note>13, 6. Stessa minaccia in cfr. Dt 32, 15.</note></verse>
        <verse osisID='Hos.13.7'>Perciò io sarò per loro come un leone, come un leopardo li spierò per la via,</verse>
        <verse osisID='Hos.13.8'>li assalirò come un`orsa privata dei figli, spezzerò l`involucro del loro cuore, li divorerò come una leonessa; li sbraneranno le bestie selvatiche.</verse>
        <verse osisID='Hos.13.9'>Io ti distruggerò, Israele, e chi potrà venirti in aiuto?</verse>
        <verse osisID='Hos.13.10'>Dov`è ora il tuo re, che ti possa salvare? Dove sono i capi in tutte le tue città e i governanti di cui dicevi: "Dammi un re e dei capi"?</verse>
        <verse osisID='Hos.13.11'>Ti ho dato un re nella mia ira e con sdegno te lo riprendo.</verse>
        <verse osisID='Hos.13.12'>L`iniquità di Efraim è chiusa in luogo sicuro, il suo peccato è ben custodito.</verse>
        <verse osisID='Hos.13.13'>Dolori di partoriente lo sorprenderanno, ma egli è figlio privo di senno, poichè non si presenta a suo tempo all`uscire dal seno materno.<note>13, 13. Israele non profitta della prova per rinascere.</note></verse>
        <verse osisID='Hos.13.14'>Li strapperò di mano agli inferi, li riscatterò dalla morte? Dov`è, o morte, la tua peste? Dov`è, o inferi, il vostro sterminio? La compassione è nascosta ai miei occhi.<note>13, 14. Apostrofe alla morte perché infierisca; in cfr 1 Cor 15, 55 Paolo segue una differente traduzione greca di questo testo.</note></verse>
        <verse osisID='Hos.13.15'>Efraim prosperi pure in mezzo ai fratelli: verrà il vento d`oriente, si alzerà dal deserto il soffio del Signore e farà inaridire le sue sorgenti, farà seccare le sue fonti, distruggerà il tesoro di tutti i vasi preziosi.</verse>
      </chapter>
      <chapter osisID='Hos.14'>
        <verse osisID='Hos.14.1'>Samaria espierà, perchè si è ribellata al suo Dio. Periranno di spada, saranno sfracellati i bambini; le donne incinte sventrate.<note>14, 1. Atrocità che venivano compiute dagli Assiri.</note></verse>
        <verse osisID='Hos.14.2'>Torna dunque, Israele, al Signore tuo Dio, poichè hai inciampato nella tua iniquità.</verse>
        <verse osisID='Hos.14.3'>Preparate le parole da dire e tornate al Signore; ditegli: "Togli ogni iniquità: accetta ciò che è bene e ti offriremo il frutto delle nostre labbra.</verse>
        <verse osisID='Hos.14.4'>Assur non ci salverà, non cavalcheremo più su cavalli, nè chiameremo più dio nostro l`opera delle nostre mani, poichè presso di te l`orfano trova misericordia".</verse>
        <verse osisID='Hos.14.5'>Io li guarirò dalla loro infedeltà, li amerò di vero cuore, poichè la mia ira si è allontanata da loro.</verse>
        <verse osisID='Hos.14.6'>Sarò come rugiada per Israele; esso fiorirà come un giglio e metterà radici come un albero del Libano,</verse>
        <verse osisID='Hos.14.7'>si spanderanno i suoi germogli e avrà la bellezza dell`olivo e la fragranza del Libano.</verse>
        <verse osisID='Hos.14.8'>Ritorneranno a sedersi alla mia ombra, faranno rivivere il grano, coltiveranno le vigne, famose come il vino del Libano.</verse>
        <verse osisID='Hos.14.9'>Efraim, che ha ancora in comune con gl`idoli? Io l`esaudisco e veglio su di lui; io sono come un cipresso sempre verde, grazie a me si trova frutto.</verse>
        <verse osisID='Hos.14.10'>Chi è saggio comprenda queste cose, chi ha intelligenza le comprenda; poichè rette sono le vie del Signore, i giusti camminano in esse, mentre i malvagi v`inciampano.<note>14, 10. Massima aggiunta forse posteriormente.</note></verse>
      </chapter>
    </div></osisText>
</osis>
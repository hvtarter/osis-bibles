<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='CEI74' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='CEI74'>
        <title>La Bibbia CEI 74</title>
        <contributor/>
        <creator>Masomo</creator>
        <creator role='encoder'>ZefToOsis 1.0.0</creator>
        <subject>holy bible</subject>
        <date>2009-01-20</date>
        <description>Le verità divinamente rilevate, che nei libri della Sacra Scrittura sono contenute ed espresse, furono scritte per ispirazione dello Spirito Santo. La Santa Madre Chiesa, per fede apostolica, ritiene sacri e canonici tutti interi i libri sia dell'Antico che del Nuovo Testamento, con tutte le loro parti, perché scritti per ispirazione dello Spirito Santo, hanno Dio per autore e come tali sono stati consegnati alla Chiesa. Per la composizione dei Libri Sacri, Dio scelse e si servì di uomini nel possesso delle loro facoltà e capacità, affinché, agendo Egli in essi e per loro mezzo, scrivessero, come veri autori, tutte e soltanto quelle cose che Egli voleva fossero scritte. Poiché dunque tutto ciò che gli autori ispirati o agiografi asseriscono è da ritenersi asserito dallo Spirito Santo, è da ritenersi anche, per conseguenza, che i libri della Scrittura insegnano con certezza, fedelmente e senza errore la verità, che Dio per la nostra salvezza volle fosse consegnata nelle Sacre Lettere. Pertanto "ogni scrittura divinamente ispirata è anche utile per insegnare, per convincere, per correggere, per educare alla giustizia, affinché l'uomo di Dio sia perfetto, addestrato a ogni opera buona.</description>
        <publisher>Your Organisation</publisher>
        <type type='OSIS'>Bible</type>
        <identifier type='OSIS'>CEI74</identifier>
        <source>http://www.site-berea.com/C/it/index.html</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>public domain.</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Col'>
      <chapter osisID='Col.1'>
        <verse osisID='Col.1.1'>Paolo, apostolo di Cristo Gesù per volontà di Dio, e il fratello Timòteo,</verse>
        <verse osisID='Col.1.2'>ai santi e fedeli fratelli in Cristo che dimorano in Colossi grazia a voi e pace da Dio, Padre nostro!</verse>
        <verse osisID='Col.1.3'>Noi rendiamo continuamente grazie a Dio, Padre del Signore nostro Gesù Cristo, nelle nostre preghiere per voi,</verse>
        <verse osisID='Col.1.4'>per le notizie ricevute circa la vostra fede in Cristo Gesù, e la carità che avete verso tutti i santi,</verse>
        <verse osisID='Col.1.5'>in vista della speranza che vi attende nei cieli. Di questa speranza voi avete già udito l`annunzio dalla parola di verità del vangelo</verse>
        <verse osisID='Col.1.6'>il quale è giunto a voi, come pure in tutto il mondo fruttifica e si sviluppa; così anche fra voi dal giorno in cui avete ascoltato e conosciuto la grazia di Dio nella verità,</verse>
        <verse osisID='Col.1.7'>che avete appresa da Epafra, nostro caro compagno nel ministero; egli ci supplisce come un fedele ministro di Cristo,</verse>
        <verse osisID='Col.1.8'>e ci ha pure manifestato il vostro amore nello Spirito.</verse>
        <verse osisID='Col.1.9'>Perciò anche noi, da quando abbiamo saputo vostre notizie, non cessiamo di pregare per voi, e di chiedere che abbiate una piena conoscenza della sua volontà con ogni sapienza e intelligenza spirituale,<note>1, 9. Conoscenza non puramente intellettuale, ma fonte di pratica virtuosa.</note></verse>
        <verse osisID='Col.1.10'>perché possiate comportarvi in maniera degna del Signore, per piacergli in tutto, portando frutto in ogni opera buona e crescendo nella conoscenza di Dio;</verse>
        <verse osisID='Col.1.11'>rafforzandovi con ogni energia secondo la sua gloriosa potenza, per poter essere forti e pazienti in tutto;</verse>
        <verse osisID='Col.1.12'>ringraziando con gioia il Padre che ci ha messi in grado di partecipare alla sorte dei santi nella luce.</verse>
        <verse osisID='Col.1.13'>E` lui infatti che ci ha liberati dal potere delle tenebre e ci ha trasferiti nel regno del suo Figlio diletto,<note>1, 13. Un inno cristologico come Fil 2, 6-11. Per il potere delle tenebre e il regno cfr. Lc 22, 53. cfr. Lc 23, 42.</note></verse>
        <verse osisID='Col.1.14'>per opera del quale abbiamo la redenzione, la remissione dei peccati.</verse>
        <verse osisID='Col.1.15'>Egli è immagine del Dio invisibile, generato prima di ogni creatura;<note>1, 15. Generato dall’eternità, Dio da Dio, Cristo ha il primato assoluto nella creazione e nella redenzione, che è nuova creazione.</note></verse>
        <verse osisID='Col.1.16'>poiché per mezzo di lui sono state create tutte le cose, quelle nei cieli e quelle sulla terra, quelle visibili e quelle invisibili: Troni, Dominazioni, Principati e Potestà. Tutte le cose sono state create per mezzo di lui e in vista di lui.</verse>
        <verse osisID='Col.1.17'>Egli è prima di tutte le cose e tutte sussistono in lui.</verse>
        <verse osisID='Col.1.18'>Egli è anche il capo del corpo, cioè della Chiesa; il principio, il primogenito di coloro che risuscitano dai morti, per ottenere il primato su tutte le cose.<note>1, 18. Per Cristo Capo cfr. Ef 1, 22-23. Egli è il primo, o primizia, dei risorti: cfr 1 Cor 15, 20.</note></verse>
        <verse osisID='Col.1.19'>Perché piacque a Dio di fare abitare in lui ogni pienezza</verse>
        <verse osisID='Col.1.20'>e per mezzo di lui riconciliare a sé tutte le cose, rappacificando con il sangue della sua croce, cioè per mezzo di lui, le cose che stanno sulla terra e quelle nei cieli.<note>1, 20. La redenzione (riconciliazione e pacificazione: cfr. Rm 5, 1 ss.) riconduce l’universo all’ordine stabilito da Dio: cfr. Rm 8, 19 ss.;cfr 1 Cor 3, 22 ss.;cfr 15, 20-28. cfr. Ef 1, 10. cfr. Ef 4, 10. cfr.</note></verse>
        <verse osisID='Col.1.21'>E anche voi, che un tempo eravate stranieri e nemici con la mente intenta alle opere cattive che facevate,<note>1, 21. cfr. Ef 4, 18-19.</note></verse>
        <verse osisID='Col.1.22'>ora egli vi ha riconciliati per mezzo della morte del suo corpo di carne, per presentarvi santi, immacolati e irreprensibili al suo cospetto:</verse>
        <verse osisID='Col.1.23'>purché restiate fondati e fermi nella fede e non vi lasciate allontanare dalla speranza promessa nel vangelo che avete ascoltato, il quale è stato annunziato ad ogni creatura sotto il cielo e di cui io, Paolo, sono diventato ministro.</verse>
        <verse osisID='Col.1.24'>Perciò sono lieto delle sofferenze che sopporto per voi e completo nella mia carne quello che manca ai patimenti di Cristo, a favore del suo corpo che è la Chiesa.</verse>
        <verse osisID='Col.1.25'>Di essa sono diventato ministro, secondo la missione affidatami da Dio presso di voi: di realizzare la sua parola,</verse>
        <verse osisID='Col.1.26'>cioè il mistero nascosto da secoli e da generazioni, ma ora manifestato ai suoi santi,<note>1, 26. cfr. Ef 3, 2-11.</note></verse>
        <verse osisID='Col.1.27'>ai quali Dio volle far conoscere la gloriosa ricchezza di questo mistero in mezzo ai pagani, cioè Cristo in voi, speranza della gloria.</verse>
        <verse osisID='Col.1.28'>E` lui infatti che noi annunziamo, ammonendo e istruendo ogni uomo con ogni sapienza, per rendere ciascuno perfetto in Cristo.<note>1, 28. Il «noi» associa a Paolo i suoi collaboratori.</note></verse>
        <verse osisID='Col.1.29'>Per questo mi affatico e lotto, con la forza che viene da lui e che agisce in me con potenza.</verse>
      </chapter>
      <chapter osisID='Col.2'>
        <verse osisID='Col.2.1'>Voglio infatti che sappiate quale dura lotta io devo sostenere per voi, per quelli di Laodicèa e per tutti coloro che non mi hanno mai visto di persona,</verse>
        <verse osisID='Col.2.2'>perché i loro cuori vengano consolati e così, strettamente congiunti nell`amore, essi acquistino in tutta la sua ricchezza la piena intelligenza, e giungano a penetrare nella perfetta conoscenza del mistero di Dio, cioè Cristo,</verse>
        <verse osisID='Col.2.3'>nel quale sono nascosti tutti i tesori della sapienza e della scienza.</verse>
        <verse osisID='Col.2.4'>Dico questo perché nessuno vi inganni con argomenti seducenti,</verse>
        <verse osisID='Col.2.5'>perché, anche se sono lontano con il corpo, sono tra voi con lo spirito e gioisco al vedere la vostra condotta ordinata e la saldezza della vostra fede in Cristo.</verse>
        <verse osisID='Col.2.6'>Camminate dunque nel Signore Gesù Cristo, come l`avete ricevuto,</verse>
        <verse osisID='Col.2.7'>ben radicati e fondati in lui, saldi nella fede come vi è stato insegnato, abbondando nell`azione di grazie.</verse>
        <verse osisID='Col.2.8'>Badate che nessuno vi inganni con la sua filosofia e con vuoti raggiri ispirati alla tradizione umana, secondo gli elementi del mondo e non secondo Cristo.<note>2, 8. Gli elementi del mondo potrebbero essere gli astri ( cfr. Gal 4, 3), ai quali secondo una tradizione ebraica erano preposti gli angeli: cfr. Col 2, 18. Nei vv. 20-23 indicano forme di religiosità riferibili a osservanze ebraiche.</note></verse>
        <verse osisID='Col.2.9'>E` in Cristo che abita corporalmente tutta la pienezza della divinità,</verse>
        <verse osisID='Col.2.10'>e voi avete in lui parte alla sua pienezza, di lui cioè che è il capo di ogni Principato e di ogni Potestà.</verse>
        <verse osisID='Col.2.11'>In lui voi siete stati anche circoncisi, di una circoncisione però non fatta da mano di uomo, mediante la spogliazione del nostro corpo di carne, ma della vera circoncisione di Cristo.</verse>
        <verse osisID='Col.2.12'>Con lui infatti siete stati sepolti insieme nel battesimo, in lui siete anche stati insieme risuscitati per la fede nella potenza di Dio, che lo ha risuscitato dai morti.<note>2, 12. cfr. Rm 6, 4.</note></verse>
        <verse osisID='Col.2.13'>Con lui Dio ha dato vita anche a voi, che eravate morti per i vostri peccati e per l`incirconcisione della vostra carne, perdonandoci tutti i peccati,</verse>
        <verse osisID='Col.2.14'>annullando il documento scritto del nostro debito, le cui condizioni ci erano sfavorevoli. Egli lo ha tolto di mezzo inchiodandolo alla croce;<note>2, 14. Il certificato attestava che eravamo debitori insolvibili.</note></verse>
        <verse osisID='Col.2.15'>avendo privato della loro forza i Principati e le Potestà ne ha fatto pubblico spettacolo dietro al corteo trionfale di Cristo.</verse>
        <verse osisID='Col.2.16'>Nessuno dunque vi condanni più in fatto di cibo o di bevanda, o riguardo a feste, a noviluni e a sabati:<note>2, 16. Le pratiche di culto e di ascesi derivanti dalla legge di Mosè hanno ormai perduto ogni valore.</note></verse>
        <verse osisID='Col.2.17'>tutte cose queste che sono ombra delle future; ma la realtà invece è Cristo!</verse>
        <verse osisID='Col.2.18'>Nessuno v`impedisca di conseguire il premio, compiacendosi in pratiche di poco conto e nella venerazione degli angeli, seguendo le proprie pretese visioni, gonfio di vano orgoglio nella sua mente carnale,<note>2, 18. I riferimenti al culto degli angeli risultano oscuri.</note></verse>
        <verse osisID='Col.2.19'>senza essere stretto invece al capo, dal quale tutto il corpo riceve sostentamento e coesione per mezzo di giunture e legami, realizzando così la crescita secondo il volere di Dio.</verse>
        <verse osisID='Col.2.20'>Se pertanto siete morti con Cristo agli elementi del mondo, perché lasciarvi imporre, come se viveste ancora nel mondo, dei precetti quali<note>2, 20. Il battesimo ci fa morire in Cristo (v. 12) alla legge e a tutte le sue pratiche ormai spente: cfr. Gal 4, 3 ss.</note></verse>
        <verse osisID='Col.2.21'>"Non prendere, non gustare, non toccare"?</verse>
        <verse osisID='Col.2.22'>Tutte cose destinate a scomparire con l`uso: sono infatti prescrizioni e insegnamenti di uomini!</verse>
        <verse osisID='Col.2.23'>Queste cose hanno una parvenza di sapienza, con la loro affettata religiosità e umiltà e austerità riguardo al corpo, ma in realtà non servono che per soddisfare la carne.</verse>
      </chapter>
      <chapter osisID='Col.3'>
        <verse osisID='Col.3.1'>Se dunque siete risorti con Cristo, cercate le cose di lassù, dove si trova Cristo assiso alla destra di Dio;</verse>
        <verse osisID='Col.3.2'>pensate alle cose di lassù, non a quelle della terra.</verse>
        <verse osisID='Col.3.3'>Voi infatti siete morti e la vostra vita è ormai nascosta con Cristo in Dio!<note>3, 3. La nuova vita cristiana nasce dalla mistica unione del battezzato con Cristo e, per lui, con Dio.</note></verse>
        <verse osisID='Col.3.4'>Quando si manifesterà Cristo, la vostra vita, allora anche voi sarete manifestati con lui nella gloria.</verse>
        <verse osisID='Col.3.5'>Mortificate dunque quella parte di voi che appartiene alla terra: fornicazione, impurità, passioni, desideri cattivi e quella avarizia insaziabile che è idolatria,<note>3, 5. Il battesimo impone di rinunziare a una vita pagana: cfr. Ef 5, 3-6.</note></verse>
        <verse osisID='Col.3.6'>cose tutte che attirano l`ira di Dio su coloro che disobbediscono.</verse>
        <verse osisID='Col.3.7'>Anche voi un tempo eravate così, quando la vostra vita era immersa in questi vizi.</verse>
        <verse osisID='Col.3.8'>Ora invece deponete anche voi tutte queste cose: ira, passione, malizia, maldicenze e parole oscene dalla vostra bocca.</verse>
        <verse osisID='Col.3.9'>Non mentitevi gli uni gli altri. Vi siete infatti spogliati dell`uomo vecchio con le sue azioni<note>3, 9. cfr. Ef 4, 21-24.</note></verse>
        <verse osisID='Col.3.10'>e avete rivestito il nuovo, che si rinnova, per una piena conoscenza, ad immagine del suo Creatore.</verse>
        <verse osisID='Col.3.11'>Qui non c`è più Greco o Giudeo, circoncisione o incirconcisione, barbaro o Scita, schiavo o libero, ma Cristo è tutto in tutti.</verse>
        <verse osisID='Col.3.12'>Rivestitevi dunque, come amati di Dio, santi e eletti, di sentimenti di misericordia, di bontà, di umiltà, di mansuetudine, di pazienza;<note>3, 12. cfr. Ef 4, 1-2.32.v</note></verse>
        <verse osisID='Col.3.13'>sopportandovi a vicenda e perdonandovi scambievolmente, se qualcuno abbia di che lamentarsi nei riguardi degli altri. Come il Signore vi ha perdonato, così fate anche voi.<note>3, 13. cfr. Lc 6, 36.</note></verse>
        <verse osisID='Col.3.14'>Al di sopra di tutto poi vi sia la carità, che è il vincolo della perfezione.</verse>
        <verse osisID='Col.3.15'>E la pace di Cristo regni nei vostri cuori, perché ad essa siete stati chiamati in un solo corpo. E siate riconoscenti!</verse>
        <verse osisID='Col.3.16'>La parola di Cristo dimori tra voi abbondantemente; ammaestratevi e ammonitevi con ogni sapienza, cantando a Dio di cuore e con gratitudine salmi, inni e cantici spirituali.<note>3, 16. cfr. Ef 5, 19-20.</note></verse>
        <verse osisID='Col.3.17'>E tutto quello che fate in parole ed opere, tutto si compia nel nome del Signore Gesù, rendendo per mezzo di lui grazie a Dio Padre.</verse>
        <verse osisID='Col.3.18'>Voi, mogli, state sottomesse ai mariti, come si conviene nel Signore.<note>3, 18. cfr. Ef 5, 22 - 6, 9.</note></verse>
        <verse osisID='Col.3.19'>Voi, mariti, amate le vostre mogli e non inaspritevi con esse.</verse>
        <verse osisID='Col.3.20'>Voi, figli, obbedite ai genitori in tutto; ciò è gradito al Signore.</verse>
        <verse osisID='Col.3.21'>Voi, padri, non esasperate i vostri figli, perché non si scoraggino.</verse>
        <verse osisID='Col.3.22'>Voi, servi, siate docili in tutto con i vostri padroni terreni; non servendo solo quando vi vedono, come si fa per piacere agli uomini, ma con cuore semplice e nel timore del Signore.</verse>
        <verse osisID='Col.3.23'>Qualunque cosa facciate, fatela di cuore come per il Signore e non per gli uomini,</verse>
        <verse osisID='Col.3.24'>sapendo che quale ricompensa riceverete dal Signore l`eredità. Servite a Cristo Signore.</verse>
        <verse osisID='Col.3.25'>Chi commette ingiustizia infatti subirà le conseguenze del torto commesso, e non v`è parzialità per nessuno.</verse>
      </chapter>
      <chapter osisID='Col.4'>
        <verse osisID='Col.4.1'>Voi, padroni, date ai vostri servi ciò che è giusto ed equo, sapendo che anche voi avete un padrone in cielo.</verse>
        <verse osisID='Col.4.2'>Perseverate nella preghiera e vegliate in essa, rendendo grazie.</verse>
        <verse osisID='Col.4.3'>Pregate anche per noi, perché Dio ci apra la porta della predicazione e possiamo annunziare il mistero di Cristo, per il quale mi trovo in catene:</verse>
        <verse osisID='Col.4.4'>che possa davvero manifestarlo, parlandone come devo.</verse>
        <verse osisID='Col.4.5'>Comportatevi saggiamente con quelli di fuori; approfittate di ogni occasione.</verse>
        <verse osisID='Col.4.6'>Il vostro parlare sia sempre con grazia, condito di sapienza, per sapere come rispondere a ciascuno.</verse>
        <verse osisID='Col.4.7'>Tutto quanto mi riguarda ve lo riferirà Tìchico, il caro fratello e ministro fedele, mio compagno nel servizio del Signore,<note>4, 7. Tichico è il latore della lettera: cfr. Ef 6, 21.</note></verse>
        <verse osisID='Col.4.8'>che io mando a voi, perché conosciate le nostre condizioni e perché rechi conforto ai vostri cuori.</verse>
        <verse osisID='Col.4.9'>Con lui verrà anche Onèsimo, il fedele e caro fratello, che è dei vostri. Essi vi informeranno su tutte le cose di qui.<note>4, 9. Per Onesimo, schiavo fuggitivo, cfr. Fm 1.</note></verse>
        <verse osisID='Col.4.10'>Vi salutano Aristarco, mio compagno di carcere, e Marco, il cugino di Barnaba, riguardo al quale avete ricevuto istruzioni - se verrà da voi, fategli buona accoglienza -<note>4, 10. Per Aristarco cfr. At 27, 2. Marco è l’evangelista: cfr. At 12, 12.</note></verse>
        <verse osisID='Col.4.11'>e Gesù, chiamato Giusto. Di quelli venuti dalla circoncisione questi soli hanno collaborato con me per il regno di Dio e mi sono stati di consolazione.</verse>
        <verse osisID='Col.4.12'>Vi saluta Epafra, servo di Cristo Gesù, che è dei vostri, il quale non cessa di lottare per voi nelle sue preghiere, perché siate saldi, perfetti e aderenti a tutti i voleri di Dio.</verse>
        <verse osisID='Col.4.13'>Gli rendo testimonianza che si impegna a fondo per voi, come per quelli di Laodicèa e di Geràpoli.</verse>
        <verse osisID='Col.4.14'>Vi salutano Luca, il caro medico, e Dema.<note>4, 14. Luca è l’evangelista.</note></verse>
        <verse osisID='Col.4.15'>Salutate i fratelli di Laodicèa e Ninfa con la comunità che si raduna nella sua casa.</verse>
        <verse osisID='Col.4.16'>E quando questa lettera sarà stata letta da voi, fate che venga letta anche nella Chiesa dei Laodicesi e anche voi leggete quella inviata ai Laodicesi.<note>4, 16. La lettera ai Laodicesi è andata perduta (ma v. introd. a Ef).</note></verse>
        <verse osisID='Col.4.17'>Dite ad Archippo: "Considera il ministero che hai ricevuto nel Signore e vedi di compierlo bene".<note>4, 17. Per Archippo cfr. Fm 1, 2.</note></verse>
        <verse osisID='Col.4.18'>Il saluto è di mia propria mano, di me, Paolo. Ricordatevi delle mie catene. La grazia sia con voi.<note>4, 18. cfr 2 Ts 3, 17.</note></verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Song'>
      <chapter osisID='Song.1'>
        <verse osisID='Song.1.1'>Cantico dei cantici, che è di Salomone.</verse>
        <verse osisID='Song.1.2'>Mi baci con i baci della sua bocca! Sì, le tue tenerezze sono più dolci del vino.</verse>
        <verse osisID='Song.1.3'>Per la fragranza sono inebrianti i tuoi profumi, profumo olezzante è il tuo nome, per questo le giovinette ti amano.</verse>
        <verse osisID='Song.1.4'>Attirami dietro a te, corriamo! M'introduca il re nelle sue stanze: gioiremo e ci rallegreremo per te, ricorderemo le tue tenerezze più del vino. A ragione ti amano!</verse>
        <verse osisID='Song.1.5'>Bruna sono ma bella, o figlie di Gerusalemme, come le tende di Kedar, come i padiglioni di Salma.</verse>
        <verse osisID='Song.1.6'>Non state a guardare che sono bruna, poiché mi ha abbronzato il sole. I figli di mia madre si sono sdegnati con me: mi hanno messo a guardia delle vigne; la mia vigna, la mia, non l'ho custodita.</verse>
        <verse osisID='Song.1.7'>Dimmi, o amore dell'anima mia, dove vai a pascolare il gregge, dove lo fai riposare al meriggio, perché io non sia come vagabonda dietro i greggi dei tuoi compagni.</verse>
        <verse osisID='Song.1.8'>Se non lo sai, o bellissima tra le donne, segui le orme del gregge e mena a pascolare le tue caprette presso le dimore dei pastori.</verse>
        <verse osisID='Song.1.9'>Alla cavalla del cocchio del faraone io ti assomiglio, amica mia.</verse>
        <verse osisID='Song.1.10'>Belle sono le tue guance fra i pendenti, il tuo collo fra i vezzi di perle.</verse>
        <verse osisID='Song.1.11'>Faremo per te pendenti d'oro, con grani d'argento.</verse>
        <verse osisID='Song.1.12'>Mentre il re è nel suo recinto, il mio nardo spande il suo profumo.</verse>
        <verse osisID='Song.1.13'>Il mio diletto è per me un sacchetto di mirra, riposa sul mio petto.</verse>
        <verse osisID='Song.1.14'>Il mio diletto è per me un grappolo di cipro nelle vigne di Engàddi.</verse>
        <verse osisID='Song.1.15'>Come sei bella, amica mia, come sei bella! I tuoi occhi sono colombe.</verse>
        <verse osisID='Song.1.16'>Come sei bello, mio diletto, quanto grazioso! Anche il nostro letto è verdeggiante.</verse>
        <verse osisID='Song.1.17'>Le travi della nostra casa sono i cedri, nostro soffitto sono i cipressi.</verse>
      </chapter>
      <chapter osisID='Song.2'>
        <verse osisID='Song.2.1'>Io sono un narciso di Saron, un giglio delle valli.</verse>
        <verse osisID='Song.2.2'>Come un giglio fra i cardi, così la mia amata tra le fanciulle.</verse>
        <verse osisID='Song.2.3'>Come un melo tra gli alberi del bosco, il mio diletto fra i giovani. Alla sua ombra, cui anelavo, mi siedo e dolce è il suo frutto al mio palato.</verse>
        <verse osisID='Song.2.4'>Mi ha introdotto nella cella del vino e il suo vessillo su di me è amore.</verse>
        <verse osisID='Song.2.5'>Sostenetemi con focacce d'uva passa, rinfrancatemi con pomi, perché io sono malata d'amore.</verse>
        <verse osisID='Song.2.6'>La sua sinistra è sotto il mio capo e la sua destra mi abbraccia.</verse>
        <verse osisID='Song.2.7'>Io vi scongiuro, figlie di Gerusalemme, per le gazzelle o per le cerve dei campi: non destate, non scuotete dal sonno l'amata, finché essa non lo voglia.</verse>
        <verse osisID='Song.2.8'>Una voce! Il mio diletto! Eccolo, viene saltando per i monti, balzando per le colline.</verse>
        <verse osisID='Song.2.9'>Somiglia il mio diletto a un capriolo o ad un cerbiatto. Eccolo, egli sta dietro il nostro muro; guarda dalla finestra, spia attraverso le inferriate.</verse>
        <verse osisID='Song.2.10'>Ora parla il mio diletto e mi dice: Alzati, amica mia, mia bella, e vieni!</verse>
        <verse osisID='Song.2.11'>Perché, ecco, l'inverno è passato, è cessata la pioggia, se n'è andata;</verse>
        <verse osisID='Song.2.12'>i fiori sono apparsi nei campi, il tempo del canto è tornato e la voce della tortora ancora si fa sentire nella nostra campagna.</verse>
        <verse osisID='Song.2.13'>Il fico ha messo fuori i primi frutti e le viti fiorite spandono fragranza. Alzati, amica mia, mia bella, e vieni!</verse>
        <verse osisID='Song.2.14'>O mia colomba, che stai nelle fenditure della roccia, nei nascondigli dei dirupi, mostrami il tuo viso, fammi sentire la tua voce, perché la tua voce è soave, il tuo viso è leggiadro.</verse>
        <verse osisID='Song.2.15'>Prendeteci le volpi, le volpi piccoline che guastano le vigne, perché le nostre vigne sono in fiore.</verse>
        <verse osisID='Song.2.16'>Il mio diletto è per me e io per lui. Egli pascola il gregge fra i figli.</verse>
        <verse osisID='Song.2.17'>Prima che spiri la brezza del giorno e si allunghino le ombre, ritorna, o mio diletto, somigliante alla gazzella o al cerbiatto, sopra i monti degli aromi.</verse>
      </chapter>
      <chapter osisID='Song.3'>
        <verse osisID='Song.3.1'>Sul mio letto, lungo la notte, ho cercato l'amato del mio cuore; l'ho cercato, ma non l'ho trovato.</verse>
        <verse osisID='Song.3.2'>Mi alzerò e farò il giro della città; per le strade e per le piazze; voglio cercare l'amato del mio cuore. L'ho cercato, ma non l'ho trovato.</verse>
        <verse osisID='Song.3.3'>Mi hanno incontrato le guardie che fanno la ronda: Avete visto l'amato del mio cuore?.</verse>
        <verse osisID='Song.3.4'>Da poco le avevo oltrepassate, quando trovai l'amato del mio cuore. Lo strinsi fortemente e non lo lascerò finché non l'abbia condotto in casa di mia madre, nella stanza della mia genitrice.</verse>
        <verse osisID='Song.3.5'>Io vi scongiuro, figlie di Gerusalemme, per le gazzelle e per le cerve dei campi: non destate, non scuotete dal sonno l'amata finché essa non lo voglia.</verse>
        <verse osisID='Song.3.6'>Che cos'è che sale dal deserto come una colonna di fumo, esalando profumo di mirra e d'incenso e d'ogni polvere aromatica?</verse>
        <verse osisID='Song.3.7'>Ecco, la lettiga di Salomone: sessanta prodi le stanno intorno, tra i più valorosi d'Israele.</verse>
        <verse osisID='Song.3.8'>Tutti sanno maneggiare la spada, sono esperti nella guerra; ognuno porta la spada al fianco contro i pericoli della notte.</verse>
        <verse osisID='Song.3.9'>Un baldacchino s'è fatto il re Salomone, con legno del Libano.</verse>
        <verse osisID='Song.3.10'>Le sue colonne le ha fatte d'argento, d'oro la sua spalliera; il suo seggio di porpora, il centro è un ricamo d'amore delle fanciulle di Gerusalemme.</verse>
        <verse osisID='Song.3.11'>Uscite figlie di Sion, guardate il re Salomone con la corona che gli pose sua madre, nel giorno delle sue nozze, nel giorno della gioia del suo cuore.</verse>
      </chapter>
      <chapter osisID='Song.4'>
        <verse osisID='Song.4.1'>Come sei bella, amica mia, come sei bella! Gli occhi tuoi sono colombe, dietro il tuo velo. Le tue chiome sono un gregge di capre, che scendono dalle pendici del Gàlaad.</verse>
        <verse osisID='Song.4.2'>I tuoi denti come un gregge di pecore tosate, che risalgono dal bagno; tutte procedono appaiate, e nessuna è senza compagna.</verse>
        <verse osisID='Song.4.3'>Come un nastro di porpora le tue labbra e la tua bocca è soffusa di grazia; come spicchio di melagrana la tua gota attraverso il tuo velo.</verse>
        <verse osisID='Song.4.4'>Come la torre di Davide il tuo collo, costruita a guisa di fortezza. Mille scudi vi sono appesi, tutte armature di prodi.</verse>
        <verse osisID='Song.4.5'>I tuoi seni sono come due cerbiatti, gemelli di una gazzella, che pascolano fra i gigli.</verse>
        <verse osisID='Song.4.6'>Prima che spiri la brezza del giorno e si allunghino le ombre, me ne andrò al monte della mirra e alla collina dell'incenso.</verse>
        <verse osisID='Song.4.7'>Tutta bella tu sei, amica mia, in te nessuna macchia.</verse>
        <verse osisID='Song.4.8'>Vieni con me dal Libano, o sposa, con me dal Libano, vieni! Osserva dalla cima dell'Amana, dalla cima del Senìr e dell'Ermon, dalle tane dei leoni, dai monti dei leopardi.</verse>
        <verse osisID='Song.4.9'>Tu mi hai rapito il cuore, sorella mia, sposa, tu mi hai rapito il cuore con un solo tuo sguardo, con una perla sola della tua collana!</verse>
        <verse osisID='Song.4.10'>Quanto sono soavi le tue carezze, sorella mia, sposa, quanto più deliziose del vino le tue carezze. L'odore dei tuoi profumi sorpassa tutti gli aromi.</verse>
        <verse osisID='Song.4.11'>Le tue labbra stillano miele vergine, o sposa, c'è miele e latte sotto la tua lingua e il profumo delle tue vesti è come il profumo del Libano.</verse>
        <verse osisID='Song.4.12'>Giardino chiuso tu sei, sorella mia, sposa, giardino chiuso, fontana sigillata.</verse>
        <verse osisID='Song.4.13'>I tuoi germogli sono un giardino di melagrane, con i frutti più squisiti, alberi di cipro con nardo,</verse>
        <verse osisID='Song.4.14'>nardo e zafferano, cannella e cinnamòmo con ogni specie d'alberi da incenso; mirra e aloe con tutti i migliori aromi.</verse>
        <verse osisID='Song.4.15'>Fontana che irrora i giardini, pozzo d'acque vive e ruscelli sgorganti dal Libano.</verse>
        <verse osisID='Song.4.16'>Lèvati, aquilone, e tu, austro, vieni, soffia nel mio giardino si effondano i suoi aromi. Venga il mio diletto nel suo giardino e ne mangi i frutti squisiti.</verse>
      </chapter>
      <chapter osisID='Song.5'>
        <verse osisID='Song.5.1'>Son venuto nel mio giardino, sorella mia, sposa, e raccolgo la mia mirra e il mio balsamo; mangio il mio favo e il mio miele, bevo il mio vino e il mio latte. Mangiate, amici, bevete; inebriatevi, o cari.</verse>
        <verse osisID='Song.5.2'>Io dormo, ma il mio cuore veglia. Un rumore! E' il mio diletto che bussa: Aprimi, sorella mia, mia amica, mia colomba, perfetta mia; perché il mio capo è bagnato di rugiada, i miei riccioli di gocce notturne.</verse>
        <verse osisID='Song.5.3'>Mi sono tolta la veste; come indossarla ancora? Mi sono lavata i piedi; come ancora sporcarli?.</verse>
        <verse osisID='Song.5.4'>Il mio diletto ha messo la mano nello spiraglio e un fremito mi ha sconvolta.</verse>
        <verse osisID='Song.5.5'>Mi sono alzata per aprire al mio diletto e le mie mani stillavano mirra, fluiva mirra dalle mie dita sulla maniglia del chiavistello.</verse>
        <verse osisID='Song.5.6'>Ho aperto allora al mio diletto, ma il mio diletto gia se n'era andato, era scomparso. Io venni meno, per la sua scomparsa. L'ho cercato, ma non l'ho trovato, l'ho chiamato, ma non m'ha risposto.</verse>
        <verse osisID='Song.5.7'>Mi han trovato le guardie che perlustrano la città; mi han percosso, mi hanno ferito, mi han tolto il mantello le guardie delle mura.</verse>
        <verse osisID='Song.5.8'>Io vi scongiuro, figlie di Gerusalemme, se trovate il mio diletto, che cosa gli racconterete? Che sono malata d'amore!</verse>
        <verse osisID='Song.5.9'>Che ha il tuo diletto di diverso da un altro, o tu, la più bella fra le donne? Che ha il tuo diletto di diverso da un altro, perché così ci scongiuri?</verse>
        <verse osisID='Song.5.10'>Il mio diletto è bianco e vermiglio, riconoscibile fra mille e mille.</verse>
        <verse osisID='Song.5.11'>Il suo capo è oro, oro puro, i suoi riccioli grappoli di palma, neri come il corvo.</verse>
        <verse osisID='Song.5.12'>I suoi occhi, come colombe su ruscelli di acqua; i suoi denti bagnati nel latte, posti in un castone.</verse>
        <verse osisID='Song.5.13'>Le sue guance, come aiuole di balsamo, aiuole di erbe profumate; le sue labbra sono gigli, che stillano fluida mirra.</verse>
        <verse osisID='Song.5.14'>Le sue mani sono anelli d'oro, incastonati di gemme di Tarsis. Il suo petto è tutto d'avorio, tempestato di zaffiri.</verse>
        <verse osisID='Song.5.15'>Le sue gambe, colonne di alabastro, posate su basi d'oro puro. Il suo aspetto è quello del Libano, magnifico come i cedri.</verse>
        <verse osisID='Song.5.16'>Dolcezza è il suo palato; egli è tutto delizie! Questo è il mio diletto, questo è il mio amico, o figlie di Gerusalemme.</verse>
      </chapter>
      <chapter osisID='Song.6'>
        <verse osisID='Song.6.1'>Dov'è andato il tuo diletto, o bella fra le donne? Dove si è recato il tuo diletto, perché noi lo possiamo cercare con te?</verse>
        <verse osisID='Song.6.2'>Il mio diletto era sceso nel suo giardino fra le aiuole del balsamo a pascolare il gregge nei giardini e a cogliere gigli.</verse>
        <verse osisID='Song.6.3'>Io sono per il mio diletto e il mio diletto è per me; egli pascola il gregge tra i gigli.</verse>
        <verse osisID='Song.6.4'>Tu sei bella, amica mia, come Tirza, leggiadra come Gerusalemme, terribile come schiere a vessilli spiegati.</verse>
        <verse osisID='Song.6.5'>Distogli da me i tuoi occhi: il loro sguardo mi turba. Le tue chiome sono come un gregge di capre che scendono dal Gàlaad.</verse>
        <verse osisID='Song.6.6'>I tuoi denti come un gregge di pecore che risalgono dal bagno. Tutte procedono appaiate e nessuna è senza compagna.</verse>
        <verse osisID='Song.6.7'>Come spicchio di melagrana la tua gota, attraverso il tuo velo.</verse>
        <verse osisID='Song.6.8'>Sessanta sono le regine, ottanta le altre spose, le fanciulle senza numero.</verse>
        <verse osisID='Song.6.9'>Ma unica è la mia colomba la mia perfetta, ella è l'unica di sua madre, la preferita della sua genitrice. L'hanno vista le giovani e l'hanno detta beata, le regine e le altre spose ne hanno intessuto le lodi.</verse>
        <verse osisID='Song.6.10'>Chi è costei che sorge come l'aurora, bella come la luna, fulgida come il sole, terribile come schiere a vessilli spiegati?.</verse>
        <verse osisID='Song.6.11'>Nel giardino dei noci io sono sceso, per vedere il verdeggiare della valle, per vedere se la vite metteva germogli, se fiorivano i melograni.</verse>
        <verse osisID='Song.6.12'>Non lo so, ma il mio desiderio mi ha posto sui carri di Ammi-nadìb.</verse>
      </chapter>
      <chapter osisID='Song.7'>
        <verse osisID='Song.7.1'>Volgiti, volgiti, Sulammita, volgiti, volgiti: vogliamo ammirarti. Che ammirate nella Sulammita durante la danza a due schiere?.</verse>
        <verse osisID='Song.7.2'>Come son belli i tuoi piedi nei sandali, figlia di principe! Le curve dei tuoi fianchi sono come monili, opera di mani d'artista.</verse>
        <verse osisID='Song.7.3'>Il tuo ombelico è una coppa rotonda che non manca mai di vino drogato. Il tuo ventre è un mucchio di grano, circondato da gigli.</verse>
        <verse osisID='Song.7.4'>I tuoi seni come due cerbiatti, gemelli di gazzella.</verse>
        <verse osisID='Song.7.5'>Il tuo collo come una torre d'avorio; i tuoi occhi sono come i laghetti di Chesbòn, presso la porta di Bat-Rabbìm; il tuo naso come la torre del Libano che fa la guardia verso Damasco.</verse>
        <verse osisID='Song.7.6'>Il tuo capo si erge su di te come il Carmelo e la chioma del tuo capo è come la porpora; un re è stato preso dalle tue trecce.</verse>
        <verse osisID='Song.7.7'>Quanto sei bella e quanto sei graziosa, o amore, figlia di delizie!</verse>
        <verse osisID='Song.7.8'>La tua statura rassomiglia a una palma e i tuoi seni ai grappoli.</verse>
        <verse osisID='Song.7.9'>Ho detto: Salirò sulla palma, coglierò i grappoli di datteri; mi siano i tuoi seni come grappoli d'uva e il profumo del tuo respiro come di pomi.</verse>
        <verse osisID='Song.7.10'>Il tuo palato è come vino squisito, che scorre dritto verso il mio diletto e fluisce sulle labbra e sui denti!</verse>
        <verse osisID='Song.7.11'>Io sono per il mio diletto e la sua brama è verso di me.</verse>
        <verse osisID='Song.7.12'>Vieni, mio diletto, andiamo nei campi, passiamo la notte nei villaggi.</verse>
        <verse osisID='Song.7.13'>Di buon mattino andremo alle vigne; vedremo se mette gemme la vite, se sbocciano i fiori, se fioriscono i melograni: là ti darò le mie carezze!</verse>
        <verse osisID='Song.7.14'>Le mandragore mandano profumo; alle nostre porte c'è ogni specie di frutti squisiti, freschi e secchi; mio diletto, li ho serbati per te.</verse>
      </chapter>
      <chapter osisID='Song.8'>
        <verse osisID='Song.8.1'>Oh se tu fossi un mio fratello, allattato al seno di mia madre! Trovandoti fuori ti potrei baciare e nessuno potrebbe disprezzarmi.</verse>
        <verse osisID='Song.8.2'>Ti condurrei, ti introdurrei nella casa di mia madre; m'insegneresti l'arte dell'amore. Ti farei bere vino aromatico, del succo del mio melograno.</verse>
        <verse osisID='Song.8.3'>La sua sinistra è sotto il mio capo e la sua destra mi abbraccia.</verse>
        <verse osisID='Song.8.4'>Io vi scongiuro, figlie di Gerusalemme, non destate, non scuotete dal sonno l'amata, finché non lo voglia.</verse>
        <verse osisID='Song.8.5'>Chi è colei che sale dal deserto, appoggiata al suo diletto? Sotto il melo ti ho svegliata; là, dove ti concepì tua madre, là, dove la tua genitrice ti partorì.</verse>
        <verse osisID='Song.8.6'>Mettimi come sigillo sul tuo cuore, come sigillo sul tuo braccio; perché forte come la morte è l'amore, tenace come gli inferi è la passione: le sue vampe son vampe di fuoco, una fiamma del Signore!</verse>
        <verse osisID='Song.8.7'>Le grandi acque non possono spegnere l'amore né i fiumi travolgerlo. Se uno desse tutte le ricchezze della sua casa in cambio dell'amore, non ne avrebbe che dispregio.</verse>
        <verse osisID='Song.8.8'>Una sorella piccola abbiamo, e ancora non ha seni. Che faremo per la nostra sorella, nel giorno in cui se ne parlerà?</verse>
        <verse osisID='Song.8.9'>Se fosse un muro, le costruiremmo sopra un recinto d'argento; se fosse una porta, la rafforzeremmo con tavole di cedro.</verse>
        <verse osisID='Song.8.10'>Io sono un muro e i miei seni sono come torri! Così sono ai suoi occhi come colei che ha trovato pace!</verse>
        <verse osisID='Song.8.11'>Una vigna aveva Salomone in Baal-Hamòn; egli affidò la vigna ai custodi; ciascuno gli doveva portare come suo frutto mille sicli d'argento.</verse>
        <verse osisID='Song.8.12'>La vigna mia, proprio mia, mi sta davanti: a te, Salomone, i mille sicli e duecento per i custodi del suo frutto!</verse>
        <verse osisID='Song.8.13'>Tu che abiti nei giardini - i compagni stanno in ascolto - fammi sentire la tua voce.</verse>
        <verse osisID='Song.8.14'>Fuggi, mio diletto, simile a gazzella o ad un cerbiatto, sopra i monti degli aromi!.</verse>
      </chapter>
    </div></osisText>
</osis>
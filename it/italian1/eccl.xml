<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eccl'>
      <chapter osisID='Eccl.1'>
        <verse osisID='Eccl.1.1'>Parole di Qoèlet, figlio di Davide, re di Gerusalemme.</verse>
        <verse osisID='Eccl.1.2'>Vanità delle vanità, dice Qoèlet, vanità delle vanità, tutto è vanità.</verse>
        <verse osisID='Eccl.1.3'>Quale utilità ricava l'uomo da tutto l'affanno per cui fatica sotto il sole?</verse>
        <verse osisID='Eccl.1.4'>Una generazione va, una generazione viene ma la terra resta sempre la stessa.</verse>
        <verse osisID='Eccl.1.5'>Il sole sorge e il sole tramonta, si affretta verso il luogo da dove risorgerà.</verse>
        <verse osisID='Eccl.1.6'>Il vento soffia a mezzogiorno, poi gira a tramontana; gira e rigira e sopra i suoi giri il vento ritorna.</verse>
        <verse osisID='Eccl.1.7'>Tutti i fiumi vanno al mare, eppure il mare non è mai pieno: raggiunta la loro mèta, i fiumi riprendono la loro marcia.</verse>
        <verse osisID='Eccl.1.8'>Tutte le cose sono in travaglio e nessuno potrebbe spiegarne il motivo. Non si sazia l'occhio di guardare né mai l'orecchio è sazio di udire.</verse>
        <verse osisID='Eccl.1.9'>Ciò che è stato sarà e ciò che si è fatto si rifarà; non c'è niente di nuovo sotto il sole.</verse>
        <verse osisID='Eccl.1.10'>C'è forse qualcosa di cui si possa dire: Guarda, questa è una novità? Proprio questa è gia stata nei secoli che ci hanno preceduto.</verse>
        <verse osisID='Eccl.1.11'>Non resta più ricordo degli antichi, ma neppure di coloro che saranno si conserverà memoria presso coloro che verranno in seguito.</verse>
        <verse osisID='Eccl.1.12'>Io, Qoèlet, sono stato re d'Israele in Gerusalemme.</verse>
        <verse osisID='Eccl.1.13'>Mi sono proposto di ricercare e investigare con saggezza tutto ciò che si fa sotto il cielo. E' questa una occupazione penosa che Dio ha imposto agli uomini, perché in essa fatichino.</verse>
        <verse osisID='Eccl.1.14'>Ho visto tutte le cose che si fanno sotto il sole ed ecco tutto è vanità e un inseguire il vento.</verse>
        <verse osisID='Eccl.1.15'>Ciò che è storto non si può raddrizzare e quel che manca non si può contare.</verse>
        <verse osisID='Eccl.1.16'>Pensavo e dicevo fra me: Ecco, io ho avuto una sapienza superiore e più vasta di quella che ebbero quanti regnarono prima di me in Gerusalemme. La mia mente ha curato molto la sapienza e la scienza.</verse>
        <verse osisID='Eccl.1.17'>Ho deciso allora di conoscere la sapienza e la scienza, come anche la stoltezza e la follia, e ho compreso che anche questo è un inseguire il vento,</verse>
        <verse osisID='Eccl.1.18'>perché chi accresce il sapere, aumenta il dolore.</verse>
      </chapter>
      <chapter osisID='Eccl.2'>
        <verse osisID='Eccl.2.1'>Io ho detto in cuor mio: Vieni, dunque, ti voglio mettere alla prova con la gioia: Gusta il piacere!. Ma ecco anche questo è vanità.</verse>
        <verse osisID='Eccl.2.2'>Del riso ho detto: Follia! e della gioia: A che giova?.</verse>
        <verse osisID='Eccl.2.3'>Ho voluto soddisfare il mio corpo con il vino, con la pretesa di dedicarmi con la mente alla sapienza e di darmi alla follia, finché non scoprissi che cosa convenga agli uomini compiere sotto il cielo, nei giorni contati della loro vita.</verse>
        <verse osisID='Eccl.2.4'>Ho intrapreso grandi opere, mi sono fabbricato case, mi sono piantato vigneti.</verse>
        <verse osisID='Eccl.2.5'>Mi sono fatto parchi e giardini e vi ho piantato alberi da frutto d'ogni specie;</verse>
        <verse osisID='Eccl.2.6'>mi sono fatto vasche, per irrigare con l'acqua le piantagioni.</verse>
        <verse osisID='Eccl.2.7'>Ho acquistato schiavi e schiave e altri ne ho avuti nati in casa e ho posseduto anche armenti e greggi in gran numero più di tutti i miei predecessori in Gerusalemme.</verse>
        <verse osisID='Eccl.2.8'>Ho accumulato anche argento e oro, ricchezze di re e di province; mi sono procurato cantori e cantatrici, insieme con le delizie dei figli dell'uomo.</verse>
        <verse osisID='Eccl.2.9'>Sono divenuto grande, più potente di tutti i miei predecessori in Gerusalemme, pur conservando la mia sapienza.</verse>
        <verse osisID='Eccl.2.10'>Non ho negato ai miei occhi nulla di ciò che bramavano, né ho rifiutato alcuna soddisfazione al mio cuore, che godeva d'ogni mia fatica; questa è stata la ricompensa di tutte le mie fatiche.</verse>
        <verse osisID='Eccl.2.11'>Ho considerato tutte le opere fatte dalle mie mani e tutta la fatica che avevo durato a farle: ecco, tutto mi è apparso vanità e un inseguire il vento: non c'è alcun vantaggio sotto il sole.</verse>
        <verse osisID='Eccl.2.12'>Ho considerato poi la sapienza, la follia e la stoltezza. Che farà il successore del re? Ciò che è gia stato fatto.</verse>
        <verse osisID='Eccl.2.13'>Mi sono accorto che il vantaggio della sapienza sulla stoltezza è il vantaggio della luce sulle tenebre:</verse>
        <verse osisID='Eccl.2.14'>Il saggio ha gli occhi in fronte, ma lo stolto cammina nel buio. Ma so anche che un'unica sorte è riservata a tutt'e due.</verse>
        <verse osisID='Eccl.2.15'>Allora ho pensato: Anche a me toccherà la sorte dello stolto! Allora perché ho cercato d'esser saggio? Dov'è il vantaggio?. E ho concluso: Anche questo è vanità.</verse>
        <verse osisID='Eccl.2.16'>Infatti, né del saggio né dello stolto resterà un ricordo duraturo e nei giorni futuri tutto sarà dimenticato. Allo stesso modo muoiono il saggio e lo stolto.</verse>
        <verse osisID='Eccl.2.17'>Ho preso in odio la vita, perché mi è sgradito quanto si fa sotto il sole. Ogni cosa infatti è vanità e un inseguire il vento.</verse>
        <verse osisID='Eccl.2.18'>Ho preso in odio ogni lavoro da me fatto sotto il sole, perché dovrò lasciarlo al mio successore.</verse>
        <verse osisID='Eccl.2.19'>E chi sa se questi sarà saggio o stolto? Eppure potrà disporre di tutto il mio lavoro, in cui ho speso fatiche e intelligenza sotto il sole. Anche questo è vanità!</verse>
        <verse osisID='Eccl.2.20'>Sono giunto al punto di disperare in cuor mio per tutta la fatica che avevo durato sotto il sole,</verse>
        <verse osisID='Eccl.2.21'>perché chi ha lavorato con sapienza, con scienza e con successo dovrà poi lasciare i suoi beni a un altro che non vi ha per nulla faticato. Anche questo è vanità e grande sventura.</verse>
        <verse osisID='Eccl.2.22'>Allora quale profitto c'è per l'uomo in tutta la sua fatica e in tutto l'affanno del suo cuore con cui si affatica sotto il sole?</verse>
        <verse osisID='Eccl.2.23'>Tutti i suoi giorni non sono che dolori e preoccupazioni penose; il suo cuore non riposa neppure di notte. Anche questo è vanità!</verse>
        <verse osisID='Eccl.2.24'>Non c'è di meglio per l'uomo che mangiare e bere e godersela nelle sue fatiche; ma mi sono accorto che anche questo viene dalle mani di Dio.</verse>
        <verse osisID='Eccl.2.25'>Difatti, chi può mangiare e godere senza di lui?</verse>
        <verse osisID='Eccl.2.26'>Egli concede a chi gli è gradito sapienza, scienza e gioia, mentre al peccatore dà la pena di raccogliere e d'ammassare per colui che è gradito a Dio. Ma anche questo è vanità e un inseguire il vento!</verse>
      </chapter>
      <chapter osisID='Eccl.3'>
        <verse osisID='Eccl.3.1'>Per ogni cosa c'è il suo momento, il suo tempo per ogni faccenda sotto il cielo.</verse>
        <verse osisID='Eccl.3.2'>C'è un tempo per nascere e un tempo per morire, un tempo per piantare e un tempo per sradicare le piante.</verse>
        <verse osisID='Eccl.3.3'>Un tempo per uccidere e un tempo per guarire, un tempo per demolire e un tempo per costruire.</verse>
        <verse osisID='Eccl.3.4'>Un tempo per piangere e un tempo per ridere, un tempo per gemere e un tempo per ballare.</verse>
        <verse osisID='Eccl.3.5'>Un tempo per gettare sassi e un tempo per raccoglierli, un tempo per abbracciare e un tempo per astenersi dagli abbracci.</verse>
        <verse osisID='Eccl.3.6'>Un tempo per cercare e un tempo per perdere, un tempo per serbare e un tempo per buttar via.</verse>
        <verse osisID='Eccl.3.7'>Un tempo per stracciare e un tempo per cucire, un tempo per tacere e un tempo per parlare.</verse>
        <verse osisID='Eccl.3.8'>Un tempo per amare e un tempo per odiare, un tempo per la guerra e un tempo per la pace.</verse>
        <verse osisID='Eccl.3.9'>Che vantaggio ha chi si dà da fare con fatica?</verse>
        <verse osisID='Eccl.3.10'>Ho considerato l'occupazione che Dio ha dato agli uomini, perché si occupino in essa.</verse>
        <verse osisID='Eccl.3.11'>Egli ha fatto bella ogni cosa a suo tempo, ma egli ha messo la nozione dell'eternità nel loro cuore, senza però che gli uomini possano capire l'opera compiuta da Dio dal principio alla fine.</verse>
        <verse osisID='Eccl.3.12'>Ho concluso che non c'è nulla di meglio per essi, che godere e agire bene nella loro vita;</verse>
        <verse osisID='Eccl.3.13'>ma che un uomo mangi, beva e goda del suo lavoro è un dono di Dio.</verse>
        <verse osisID='Eccl.3.14'>Riconosco che qualunque cosa Dio fa è immutabile; non c'è nulla da aggiungere, nulla da togliere. Dio agisce così perché si abbia timore di lui.</verse>
        <verse osisID='Eccl.3.15'>Ciò che è, gia è stato; ciò che sarà, gia è; Dio ricerca ciò che è gia passato.</verse>
        <verse osisID='Eccl.3.16'>Ma ho anche notato che sotto il sole al posto del diritto c'è l'iniquità e al posto della giustizia c'è l'empietà.</verse>
        <verse osisID='Eccl.3.17'>Ho pensato: Dio giudicherà il giusto e l'empio, perché c'è un tempo per ogni cosa e per ogni azione.</verse>
        <verse osisID='Eccl.3.18'>Poi riguardo ai figli dell'uomo mi son detto: Dio vuol provarli e mostrare che essi di per sé sono come bestie.</verse>
        <verse osisID='Eccl.3.19'>Infatti la sorte degli uomini e quella delle bestie è la stessa; come muoiono queste muoiono quelli; c'è un solo soffio vitale per tutti. Non esiste superiorità dell'uomo rispetto alle bestie, perché tutto è vanità.</verse>
        <verse osisID='Eccl.3.20'>Tutti sono diretti verso la medesima dimora: e tutto ritorna nella polvere.</verse>
        <verse osisID='Eccl.3.21'>Chi sa se il soffio vitale dell'uomo salga in alto e se quello della bestia scenda in basso nella terra?</verse>
        <verse osisID='Eccl.3.22'>Mi sono accorto che nulla c'è di meglio per l'uomo che godere delle sue opere, perché questa è la sua sorte. Chi potrà infatti condurlo a vedere ciò che avverrà dopo di lui?</verse>
      </chapter>
      <chapter osisID='Eccl.4'>
        <verse osisID='Eccl.4.1'>Ho poi considerato tutte le oppressioni che si commettono sotto il sole. Ecco il pianto degli oppressi che non hanno chi li consoli; da parte dei loro oppressori sta la violenza, mentre per essi non c'è chi li consoli.</verse>
        <verse osisID='Eccl.4.2'>Allora ho proclamato più felici i morti, ormai trapassati, dei viventi che sono ancora in vita;</verse>
        <verse osisID='Eccl.4.3'>ma ancor più felice degli uni e degli altri chi ancora non è e non ha visto le azioni malvagie che si commettono sotto il sole.</verse>
        <verse osisID='Eccl.4.4'>Ho osservato anche che ogni fatica e tutta l'abilità messe in un lavoro non sono che invidia dell'uno con l'altro. Anche questo è vanità e un inseguire il vento.</verse>
        <verse osisID='Eccl.4.5'>Lo stolto incrocia le braccia e divora la sua carne.</verse>
        <verse osisID='Eccl.4.6'>Meglio una manciata con riposo che due manciate con fatica.</verse>
        <verse osisID='Eccl.4.7'>Inoltre ho considerato un'altra vanità sotto il sole:</verse>
        <verse osisID='Eccl.4.8'>uno è solo, senza eredi, non ha un figlio, non un fratello. Eppure non smette mai di faticare, né il suo occhio è sazio di ricchezza: Per chi mi affatico e mi privo dei beni?. Anche questo è vanità e un cattivo affannarsi.</verse>
        <verse osisID='Eccl.4.9'>Meglio essere in due che uno solo, perché due hanno un miglior compenso nella fatica.</verse>
        <verse osisID='Eccl.4.10'>Infatti, se vengono a cadere, l'uno rialza l'altro. Guai invece a chi è solo: se cade, non ha nessuno che lo rialzi.</verse>
        <verse osisID='Eccl.4.11'>Inoltre, se due dormono insieme, si possono riscaldare; ma uno solo come fa a riscaldarsi?</verse>
        <verse osisID='Eccl.4.12'>Se uno aggredisce, in due gli possono resistere e una corda a tre capi non si rompe tanto presto.</verse>
        <verse osisID='Eccl.4.13'>Meglio un ragazzo povero ma accorto, che un re vecchio e stolto che non sa ascoltare i consigli.</verse>
        <verse osisID='Eccl.4.14'>Il ragazzo infatti può uscir di prigione ed esser proclamato re, anche se, mentre quegli regnava, è nato povero.</verse>
        <verse osisID='Eccl.4.15'>Ho visto tutti i viventi che si muovono sotto il sole, stare con quel ragazzo, il secondo, cioè l'usurpatore.</verse>
        <verse osisID='Eccl.4.16'>Era una folla immensa quella di cui egli era alla testa. Ma coloro che verranno dopo non avranno da rallegrarsi di lui. Anche questo è vanità e un inseguire il vento.</verse>
        <verse osisID='Eccl.4.17'>Bada ai tuoi passi, quando ti rechi alla casa di Dio. Avvicinarsi per ascoltare vale più del sacrificio offerto dagli stolti che non comprendono neppure di far male.</verse>
      </chapter>
      <chapter osisID='Eccl.5'>
        <verse osisID='Eccl.5.1'>Non essere precipitoso con la bocca e il tuo cuore non si affretti a proferir parola davanti a Dio, perché Dio è in cielo e tu sei sulla terra; perciò le tue parole siano parche, poiché</verse>
        <verse osisID='Eccl.5.2'>Dalle molte preoccupazioni vengono i sogni e dalle molte chiacchiere il discorso dello stolto.</verse>
        <verse osisID='Eccl.5.3'>Quando hai fatto un voto a Dio, non indugiare a soddisfarlo, perché egli non ama gli stolti: adempi quello che hai promesso.</verse>
        <verse osisID='Eccl.5.4'>E' meglio non far voti, che farli e poi non mantenerli.</verse>
        <verse osisID='Eccl.5.5'>Non permettere alla tua bocca di renderti colpevole e non dire davanti al messaggero che è stata una inavvertenza, perché Dio non abbia ad adirarsi per le tue parole e distrugga il lavoro delle tue mani.</verse>
        <verse osisID='Eccl.5.6'>Poiché dai molti sogni provengono molte delusioni e molte parole. Abbi dunque il timor di Dio.</verse>
        <verse osisID='Eccl.5.7'>Se vedi nella provincia il povero oppresso e il diritto e la giustizia calpestati, non ti meravigliare di questo, poiché sopra un'autorità veglia un'altra superiore e sopra di loro un'altra ancora più alta:</verse>
        <verse osisID='Eccl.5.8'>l'interesse del paese in ogni cosa è un re che si occupa dei campi.</verse>
        <verse osisID='Eccl.5.9'>Chi ama il denaro, mai si sazia di denaro e chi ama la ricchezza, non ne trae profitto. Anche questo è vanità.</verse>
        <verse osisID='Eccl.5.10'>Con il crescere dei beni i parassiti aumentano e qual vantaggio ne riceve il padrone, se non di vederli con gli occhi?</verse>
        <verse osisID='Eccl.5.11'>Dolce è il sonno del lavoratore, poco o molto che mangi; ma la sazietà del ricco non lo lascia dormire.</verse>
        <verse osisID='Eccl.5.12'>Un altro brutto malanno ho visto sotto il sole: ricchezze custodite dal padrone a proprio danno.</verse>
        <verse osisID='Eccl.5.13'>Se ne vanno in fumo queste ricchezze per un cattivo affare e il figlio che gli è nato non ha nulla nelle mani.</verse>
        <verse osisID='Eccl.5.14'>Come è uscito nudo dal grembo di sua madre, così se ne andrà di nuovo come era venuto, e dalle sue fatiche non ricaverà nulla da portar con sé.</verse>
        <verse osisID='Eccl.5.15'>Anche questo è un brutto malanno: che se ne vada proprio come è venuto. Qual vantaggio ricava dall'aver gettato le sue fatiche al vento?</verse>
        <verse osisID='Eccl.5.16'>Inoltre avrà passato tutti i suoi giorni nell'oscurità e nel pianto fra molti guai, malanni e crucci.</verse>
        <verse osisID='Eccl.5.17'>Ecco quello che ho concluso: è meglio mangiare e bere e godere dei beni in ogni fatica durata sotto il sole, nei pochi giorni di vita che Dio gli dà: è questa la sua sorte.</verse>
        <verse osisID='Eccl.5.18'>Ogni uomo, a cui Dio concede ricchezze e beni, ha anche facoltà di goderli e prendersene la sua parte e di godere delle sue fatiche: anche questo è dono di Dio.</verse>
        <verse osisID='Eccl.5.19'>Egli non penserà infatti molto ai giorni della sua vita, poiché Dio lo tiene occupato con la gioia del suo cuore.</verse>
      </chapter>
      <chapter osisID='Eccl.6'>
        <verse osisID='Eccl.6.1'>Un altro male ho visto sotto il sole, che pesa molto sopra gli uomini.</verse>
        <verse osisID='Eccl.6.2'>A uno Dio ha concesso beni, ricchezze, onori e non gli manca niente di quanto desidera; ma Dio non gli concede di poterne godere, perché è un estraneo che ne gode. Ciò è vanità e malanno grave!</verse>
        <verse osisID='Eccl.6.3'>Se uno avesse cento figli e vivesse molti anni e molti fossero i suoi giorni, se egli non gode dei suoi beni e non ha neppure una tomba, allora io dico: meglio di lui l'aborto,</verse>
        <verse osisID='Eccl.6.4'>perché questi viene invano e se ne va nella tenebra e il suo nome è coperto dalla tenebra.</verse>
        <verse osisID='Eccl.6.5'>Non vide neppure il sole: non conobbe niente; eppure il suo riposo è maggiore di quello dell'altro.</verse>
        <verse osisID='Eccl.6.6'>Se quello vivesse anche due volte mille anni, senza godere dei suoi beni, forse non dovranno andare tutt'e due nel medesimo luogo?</verse>
        <verse osisID='Eccl.6.7'>Tutta la fatica dell'uomo è per la bocca e la sua brama non è mai sazia.</verse>
        <verse osisID='Eccl.6.8'>Quale vantaggio ha il saggio sullo stolto? Quale il vantaggio del povero che sa comportarsi bene di fronte ai viventi?</verse>
        <verse osisID='Eccl.6.9'>Meglio vedere con gli occhi, che vagare con il desiderio. Anche questo è vanità e un inseguire il vento.</verse>
        <verse osisID='Eccl.6.10'>Ciò che è, gia da tempo ha avuto un nome; e si sa che cos'è un uomo: egli non può competere con chi è più forte di lui.</verse>
        <verse osisID='Eccl.6.11'>Le molte parole aumentano la delusione e quale vantaggio v'è per l'uomo?</verse>
        <verse osisID='Eccl.6.12'>Chi sa quel che all'uomo convenga durante la vita, nei brevi giorni della sua vana esistenza che egli trascorre come un'ombra? Chi può indicare all'uomo cosa avverrà dopo di lui sotto il sole?</verse>
      </chapter>
      <chapter osisID='Eccl.7'>
        <verse osisID='Eccl.7.1'>Un buon nome è preferibile all'unguento profumato e il giorno della morte al giorno della nascita.</verse>
        <verse osisID='Eccl.7.2'>E' meglio andare in una casa in pianto che andare in una casa in festa; perché quella è la fine d'ogni uomo e chi vive ci rifletterà.</verse>
        <verse osisID='Eccl.7.3'>E' preferibile la mestizia al riso, perché sotto un triste aspetto il cuore è felice.</verse>
        <verse osisID='Eccl.7.4'>Il cuore dei saggi è in una casa in lutto e il cuore degli stolti in una casa in festa.</verse>
        <verse osisID='Eccl.7.5'>Meglio ascoltare il rimprovero del saggio che ascoltare il canto degli stolti:</verse>
        <verse osisID='Eccl.7.6'>perché com'è il crepitio dei pruni sotto la pentola, tale è il riso degli stolti. Ma anche questo è vanità.</verse>
        <verse osisID='Eccl.7.7'>Il mal tolto rende sciocco il saggio e i regali corrompono il cuore.</verse>
        <verse osisID='Eccl.7.8'>Meglio la fine di una cosa che il suo principio;</verse>
        <verse osisID='Eccl.7.9'>Non esser facile a irritarti nel tuo spirito, perché l'ira alberga in seno agli stolti.</verse>
        <verse osisID='Eccl.7.10'>Non domandare: Come mai i tempi antichi erano migliori del presente?, poiché una tale domanda non è ispirata da saggezza.</verse>
        <verse osisID='Eccl.7.11'>E' buona la saggezza insieme con un patrimonio ed è utile per coloro che vedono il sole;</verse>
        <verse osisID='Eccl.7.12'>perché si sta all'ombra della saggezza come si sta all'ombra del denaro e il profitto della saggezza fa vivere chi la possiede.</verse>
        <verse osisID='Eccl.7.13'>Osserva l'opera di Dio: chi può raddrizzare ciò che egli ha fatto curvo?</verse>
        <verse osisID='Eccl.7.14'>Nel giorno lieto stà allegro e nel giorno triste rifletti: Dio ha fatto tanto l'uno quanto l'altro, perché l'uomo non trovi nulla da incolparlo.</verse>
        <verse osisID='Eccl.7.15'>Tutto ho visto nei giorni della mia vanità: perire il giusto nonostante la sua giustizia, vivere a lungo l'empio nonostante la sua iniquità.</verse>
        <verse osisID='Eccl.7.16'>Non esser troppo scrupoloso né saggio oltre misura. Perché vuoi rovinarti?</verse>
        <verse osisID='Eccl.7.17'>Non esser troppo malvagio e non essere stolto. Perché vuoi morire innanzi tempo?</verse>
        <verse osisID='Eccl.7.18'>E' bene che tu ti attenga a questo e che non stacchi la mano da quello, perché chi teme Dio riesce in tutte queste cose.</verse>
        <verse osisID='Eccl.7.19'>La sapienza rende il saggio più forte di dieci potenti che governano la città.</verse>
        <verse osisID='Eccl.7.20'>Non c'è infatti sulla terra un uomo così giusto che faccia solo il bene e non pecchi.</verse>
        <verse osisID='Eccl.7.21'>Ancora: non fare attenzione a tutte le dicerie che si fanno, per non sentir che il tuo servo ha detto male di te,</verse>
        <verse osisID='Eccl.7.22'>perché il tuo cuore sa che anche tu hai detto tante volte male degli altri.</verse>
        <verse osisID='Eccl.7.23'>Tutto questo io ho esaminato con sapienza e ho detto: Voglio essere saggio!, ma la sapienza è lontana da me!</verse>
        <verse osisID='Eccl.7.24'>Ciò che è stato è lontano e profondo, profondo: chi lo può raggiungere?</verse>
        <verse osisID='Eccl.7.25'>Mi son applicato di nuovo a conoscere e indagare e cercare la sapienza e il perché delle cose e a conoscere che la malvagità è follia e la stoltezza pazzia.</verse>
        <verse osisID='Eccl.7.26'>Trovo che amara più della morte è la donna, la quale è tutta lacci: una rete il suo cuore, catene le sue braccia. Chi è gradito a Dio la sfugge ma il peccatore ne resta preso.</verse>
        <verse osisID='Eccl.7.27'>Vedi, io ho scoperto questo, dice Qoèlet, confrontando una ad una le cose, per trovarne la ragione.</verse>
        <verse osisID='Eccl.7.28'>Quello che io cerco ancora e non ho trovato è questo: ma una donna fra tutte non l'ho trovata.</verse>
        <verse osisID='Eccl.7.29'>Vedi, solo questo ho trovato: ma essi cercano tanti fallaci ragionamenti.</verse>
      </chapter>
      <chapter osisID='Eccl.8'>
        <verse osisID='Eccl.8.1'>Chi è come il saggio? Chi conosce la spiegazione delle cose? La sapienza dell'uomo ne rischiara il volto, ne cambia la durezza del viso.</verse>
        <verse osisID='Eccl.8.2'>Osserva gli ordini del re e, a causa del giuramento fatto a Dio,</verse>
        <verse osisID='Eccl.8.3'>non allontanarti in fretta da lui e non persistere nel male; perché egli può fare ciò che vuole.</verse>
        <verse osisID='Eccl.8.4'>Infatti, la parola del re è sovrana; chi può dirgli: Che fai?.</verse>
        <verse osisID='Eccl.8.5'>Chi osserva il comando non prova alcun male; la mente del saggio conosce il tempo e il giudizio.</verse>
        <verse osisID='Eccl.8.6'>Infatti, per ogni cosa vi è tempo e giudizio e il male dell'uomo ricade gravemente su chi lo fa.</verse>
        <verse osisID='Eccl.8.7'>Questi ignora che cosa accadrà; chi mai può indicargli come avverrà?</verse>
        <verse osisID='Eccl.8.8'>Nessun uomo è padrone del suo soffio vitale tanto da trattenerlo, né alcuno ha potere sul giorno della sua morte, né c'è scampo dalla lotta; l'iniquità non salva colui che la compie.</verse>
        <verse osisID='Eccl.8.9'>Tutto questo ho visto riflettendo su ogni azione che si compie sotto il sole, quando l'uomo domina sull'altro uomo, a proprio danno.</verse>
        <verse osisID='Eccl.8.10'>Frattanto ho visto empi venir condotti alla sepoltura; invece, partirsene dal luogo santo ed essere dimenticati nella città coloro che avevano operato rettamente. Anche questo è vanità.</verse>
        <verse osisID='Eccl.8.11'>Poiché non si dà una sentenza immediata contro una cattiva azione, per questo il cuore dei figli dell'uomo è pieno di voglia di fare il male;</verse>
        <verse osisID='Eccl.8.12'>poiché il peccatore, anche se commette il male cento volte, ha lunga vita. Tuttavia so che saranno felici coloro che temono Dio, appunto perché provano timore davanti a lui,</verse>
        <verse osisID='Eccl.8.13'>e non sarà felice l'empio e non allungherà come un'ombra i suoi giorni, perché egli non teme Dio.</verse>
        <verse osisID='Eccl.8.14'>Sulla terra si ha questa delusione: vi sono giusti ai quali tocca la sorte meritata dagli empi con le loro opere, e vi sono empi ai quali tocca la sorte meritata dai giusti con le loro opere. Io dico che anche questo è vanità.</verse>
        <verse osisID='Eccl.8.15'>Perciò approvo l'allegria, perché l'uomo non ha altra felicità, sotto il sole, che mangiare e bere e stare allegro. Sia questa la sua compagnia nelle sue fatiche, durante i giorni di vita che Dio gli concede sotto il sole.</verse>
        <verse osisID='Eccl.8.16'>Quando mi sono applicato a conoscere la sapienza e a considerare l'affannarsi che si fa sulla terra - poiché l'uomo non conosce riposo né giorno né notte -</verse>
        <verse osisID='Eccl.8.17'>allora ho osservato tutta l'opera di Dio, e che l'uomo non può scoprire la ragione di quanto si compie sotto il sole; per quanto si affatichi a cercare, non può scoprirla. Anche se un saggio dicesse di conoscerla, nessuno potrebbe trovarla.</verse>
      </chapter>
      <chapter osisID='Eccl.9'>
        <verse osisID='Eccl.9.1'>Infatti ho riflettuto su tutto questo e ho compreso che i giusti e i saggi e le loro azioni sono nelle mani di Dio.</verse>
        <verse osisID='Eccl.9.2'>Vi è una sorte unica per tutti, per il giusto e l'empio, per il puro e l'impuro, per chi offre sacrifici e per chi non li offre, per il buono e per il malvagio, per chi giura e per chi teme di giurare.</verse>
        <verse osisID='Eccl.9.3'>Questo è il male in tutto ciò che avviene sotto il sole: una medesima sorte tocca a tutti e anche il cuore degli uomini è pieno di male e la stoltezza alberga nel loro cuore mentre sono in vita, poi se ne vanno fra i morti.</verse>
        <verse osisID='Eccl.9.4'>Certo, finché si resta uniti alla società dei viventi c'è speranza: meglio un cane vivo che un leone morto.</verse>
        <verse osisID='Eccl.9.5'>I vivi sanno che moriranno, ma i morti non sanno nulla; non c'è più salario per loro, perché il loro ricordo svanisce.</verse>
        <verse osisID='Eccl.9.6'>Il loro amore, il loro odio e la loro invidia, tutto è ormai finito, non avranno più alcuna parte in tutto ciò che accade sotto il sole.</verse>
        <verse osisID='Eccl.9.7'>Và, mangia con gioia il tuo pane, bevi il tuo vino con cuore lieto, perché Dio ha gia gradito le tue opere.</verse>
        <verse osisID='Eccl.9.8'>In ogni tempo le tue vesti siano bianche e il profumo non manchi sul tuo capo.</verse>
        <verse osisID='Eccl.9.9'>Godi la vita con la sposa che ami per tutti i giorni della tua vita fugace, che Dio ti concede sotto il sole, perché questa è la tua sorte nella vita e nelle pene che soffri sotto il sole.</verse>
        <verse osisID='Eccl.9.10'>Tutto ciò che trovi da fare, fallo finché ne sei in grado, perché non ci sarà né attività, né ragione, né scienza, né sapienza giù negli inferi, dove stai per andare.</verse>
        <verse osisID='Eccl.9.11'>Ho visto anche sotto il sole che non è degli agili la corsa, né dei forti la guerra e neppure dei sapienti il pane e degli accorti la ricchezza e nemmeno degli intelligenti il favore, perché il tempo e il caso raggiungono tutti.</verse>
        <verse osisID='Eccl.9.12'>Infatti l'uomo non conosce neppure la sua ora: simile ai pesci che sono presi dalla rete fatale e agli uccelli presi al laccio, l'uomo è sorpreso dalla sventura che improvvisa si abbatte su di lui.</verse>
        <verse osisID='Eccl.9.13'>Anche questo fatto ho visto sotto il sole e mi parve assai grave:</verse>
        <verse osisID='Eccl.9.14'>c'era una piccola città con pochi abitanti. Un gran re si mosse contro di essa, l'assediò e vi costruì contro grandi bastioni.</verse>
        <verse osisID='Eccl.9.15'>Si trovava però in essa un uomo povero ma saggio, il quale con la sua sapienza salvò la città; eppure nessuno si ricordò di quest'uomo povero.</verse>
        <verse osisID='Eccl.9.16'>E io dico: ma la sapienza del povero è disprezzata e le sue parole non sono ascoltate.</verse>
        <verse osisID='Eccl.9.17'>Le parole calme dei saggi si ascoltano più delle grida di chi domina fra i pazzi.</verse>
        <verse osisID='Eccl.9.18'>Meglio la sapienza che le armi da guerra, ma uno sbaglio solo annienta un gran bene.</verse>
      </chapter>
      <chapter osisID='Eccl.10'>
        <verse osisID='Eccl.10.1'>Una mosca morta guasta l'unguento del profumiere: un po' di follia può contare più della sapienza e dell'onore.</verse>
        <verse osisID='Eccl.10.2'>La mente del sapiente si dirige a destra e quella dello stolto a sinistra.</verse>
        <verse osisID='Eccl.10.3'>Per qualunque via lo stolto cammini è privo di senno e di ognuno dice: E' un pazzo.</verse>
        <verse osisID='Eccl.10.4'>Se l'ira d'un potente si accende contro di te, non lasciare il tuo posto, perché la calma placa le offese anche gravi.</verse>
        <verse osisID='Eccl.10.5'>C'è un male che io ho osservato sotto il sole: l'errore commesso da parte di un sovrano:</verse>
        <verse osisID='Eccl.10.6'>la follia vien collocata in posti elevati e gli abili siedono in basso.</verse>
        <verse osisID='Eccl.10.7'>Ho visto schiavi a cavallo e prìncipi camminare a piedi come schiavi.</verse>
        <verse osisID='Eccl.10.8'>Chi scava una fossa ci casca dentro e chi disfà un muro è morso da una serpe.</verse>
        <verse osisID='Eccl.10.9'>Chi spacca le pietre si fa male e chi taglia legna corre pericolo.</verse>
        <verse osisID='Eccl.10.10'>Se il ferro è ottuso e non se ne affila il taglio, bisogna raddoppiare gli sforzi; la riuscita sta nell'uso della saggezza.</verse>
        <verse osisID='Eccl.10.11'>Se il serpente morde prima d'essere incantato, non c'è niente da fare per l'incantatore.</verse>
        <verse osisID='Eccl.10.12'>Le parole della bocca del saggio procurano benevolenza, ma le labbra dello stolto lo mandano in rovina:</verse>
        <verse osisID='Eccl.10.13'>il principio del suo parlare è sciocchezza, la fine del suo discorso pazzia funesta.</verse>
        <verse osisID='Eccl.10.14'>L'insensato moltiplica le parole: Non sa l'uomo quel che avverrà: chi gli manifesterà ciò che sarà dopo di lui?.</verse>
        <verse osisID='Eccl.10.15'>La fatica dello stolto lo stanca; poiché non sa neppure andare in città.</verse>
        <verse osisID='Eccl.10.16'>Guai a te, o paese, che per re hai un ragazzo e i cui prìncipi banchettano fin dal mattino!</verse>
        <verse osisID='Eccl.10.17'>Felice te, o paese, che per re hai un uomo libero e i cui prìncipi mangiano al tempo dovuto per rinfrancarsi e non per gozzovigliare.</verse>
        <verse osisID='Eccl.10.18'>Per negligenza il soffitto crolla e per l'inerzia delle mani piove in casa.</verse>
        <verse osisID='Eccl.10.19'>Per stare lieti si fanno banchetti e il vino allieta la vita; il denaro risponde a ogni esigenza.</verse>
        <verse osisID='Eccl.10.20'>Non dir male del re neppure con il pensiero e nella tua stanza da letto non dir male del potente, perché un uccello del cielo trasporta la voce e un alato riferisce la parola.</verse>
      </chapter>
      <chapter osisID='Eccl.11'>
        <verse osisID='Eccl.11.1'>Getta il tuo pane sulle acque, perché con il tempo lo ritroverai.</verse>
        <verse osisID='Eccl.11.2'>Fanne sette od otto parti, perché non sai quale sciagura potrà succedere sulla terra.</verse>
        <verse osisID='Eccl.11.3'>Se le nubi sono piene di acqua, la rovesciano sopra la terra; se un albero cade a sud o a nord, là dove cade rimane.</verse>
        <verse osisID='Eccl.11.4'>Chi bada al vento non semina mai e chi osserva le nuvole non miete.</verse>
        <verse osisID='Eccl.11.5'>Come ignori per qual via lo spirito entra nelle ossa dentro il seno d'una donna incinta, così ignori l'opera di Dio che fa tutto.</verse>
        <verse osisID='Eccl.11.6'>La mattina semina il tuo seme e la sera non dar riposo alle tue mani, perché non sai qual lavoro riuscirà, se questo o quello o se saranno buoni tutt'e due.</verse>
        <verse osisID='Eccl.11.7'>Dolce è la luce e agli occhi piace vedere il sole.</verse>
        <verse osisID='Eccl.11.8'>Anche se vive l'uomo per molti anni se li goda tutti, e pensi ai giorni tenebrosi, che saranno molti: tutto ciò che accade è vanità.</verse>
        <verse osisID='Eccl.11.9'>Stà lieto, o giovane, nella tua giovinezza, e si rallegri il tuo cuore nei giorni della tua gioventù. Segui pure le vie del tuo cuore e i desideri dei tuoi occhi. Sappi però che su tutto questo Dio ti convocherà in giudizio.</verse>
        <verse osisID='Eccl.11.10'>Caccia la malinconia dal tuo cuore, allontana dal tuo corpo il dolore, perché la giovinezza e i capelli neri sono un soffio.</verse>
      </chapter>
      <chapter osisID='Eccl.12'>
        <verse osisID='Eccl.12.1'>Ricòrdati del tuo creatore nei giorni della tua giovinezza, prima che vengano i giorni tristi e giungano gli anni di cui dovrai dire: Non ci provo alcun gusto,</verse>
        <verse osisID='Eccl.12.2'>prima che si oscuri il sole, la luce, la luna e le stelle e ritornino le nubi dopo la pioggia;</verse>
        <verse osisID='Eccl.12.3'>quando tremeranno i custodi della casa e si curveranno i gagliardi e cesseranno di lavorare le donne che macinano, perché rimaste in poche, e si offuscheranno quelle che guardano dalle finestre</verse>
        <verse osisID='Eccl.12.4'>e si chiuderanno le porte sulla strada; quando si abbasserà il rumore della mola e si attenuerà il cinguettio degli uccelli e si affievoliranno tutti i toni del canto;</verse>
        <verse osisID='Eccl.12.5'>quando si avrà paura delle alture e degli spauracchi della strada; quando fiorirà il mandorlo e la locusta si trascinerà a stento e il cappero non avrà più effetto, poiché l'uomo se ne va nella dimora eterna e le piangenti si aggirano per la strada;</verse>
        <verse osisID='Eccl.12.6'>prima che si rompa il cordone d'argento e la lucerna d'oro s'infranga e si spezzi l'anfora alla fonte e la carrucola cada nel pozzo</verse>
        <verse osisID='Eccl.12.7'>e ritorni la polvere alla terra, com'era prima, e lo spirito torni a Dio che lo ha dato.</verse>
        <verse osisID='Eccl.12.8'>Vanità delle vanità, dice Qoèlet, tutto è vanità.</verse>
        <verse osisID='Eccl.12.9'>Oltre a essere saggio, Qoèlet insegnò anche la scienza al popolo; ascoltò, indagò e compose un gran numero di massime.</verse>
        <verse osisID='Eccl.12.10'>Qoèlet cercò di trovare pregevoli detti e scrisse con esattezza parole di verità.</verse>
        <verse osisID='Eccl.12.11'>Le parole dei saggi sono come pungoli; come chiodi piantati, le raccolte di autori: esse sono date da un solo pastore.</verse>
        <verse osisID='Eccl.12.12'>Quanto a ciò che è in più di questo, figlio mio, bada bene: i libri si moltiplicano senza fine ma il molto studio affatica il corpo.</verse>
        <verse osisID='Eccl.12.13'>Conclusione del discorso, dopo che si è ascoltato ogni cosa: Temi Dio e osserva i suoi comandamenti, perché questo per l'uomo è tutto.</verse>
        <verse osisID='Eccl.12.14'>Infatti, Dio citerà in giudizio ogni azione, tutto ciò che è occulto, bene o male.</verse>
      </chapter>
    </div></osisText>
</osis>
<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Eph'>
      <chapter osisID='Eph.1'>
        <verse osisID='Eph.1.1'>Paolo, apostolo di Gesù Cristo per volontà di Dio, ai santi che sono in Efeso, credenti in Cristo Gesù:</verse>
        <verse osisID='Eph.1.2'>grazia a voi e pace da Dio, Padre nostro, e dal Signore Gesù Cristo.</verse>
        <verse osisID='Eph.1.3'>Benedetto sia Dio, Padre del Signore nostro Gesù Cristo, che ci ha benedetti con ogni benedizione spirituale nei cieli, in Cristo.</verse>
        <verse osisID='Eph.1.4'>In lui ci ha scelti prima della creazione del mondo, per essere santi e immacolati al suo cospetto nella carità,</verse>
        <verse osisID='Eph.1.5'>predestinandoci a essere suoi figli adottivi per opera di Gesù Cristo,</verse>
        <verse osisID='Eph.1.6'>secondo il beneplacito della sua volontà. E questo a lode e gloria della sua grazia, che ci ha dato nel suo Figlio diletto;</verse>
        <verse osisID='Eph.1.7'>nel quale abbiamo la redenzione mediante il suo sangue, la remissione dei peccati secondo la ricchezza della sua grazia.</verse>
        <verse osisID='Eph.1.8'>Egli l'ha abbondantemente riversata su di noi con ogni sapienza e intelligenza,</verse>
        <verse osisID='Eph.1.9'>poiché egli ci ha fatto conoscere il mistero della sua volontà, secondo quanto nella sua benevolenza aveva in lui prestabilito</verse>
        <verse osisID='Eph.1.10'>per realizzarlo nella pienezza dei tempi: il disegno cioè di ricapitolare in Cristo tutte le cose, quelle del cielo come quelle della terra.</verse>
        <verse osisID='Eph.1.11'>In lui siamo stati fatti anche eredi, essendo stati predestinati secondo il piano di colui che tutto opera efficacemente conforme alla sua volontà,</verse>
        <verse osisID='Eph.1.12'>perché noi fossimo a lode della sua gloria, noi, che per primi abbiamo sperato in Cristo.</verse>
        <verse osisID='Eph.1.13'>In lui anche voi, dopo aver ascoltato la parola della verità, il vangelo della vostra salvezza e avere in esso creduto, avete ricevuto il suggello dello Spirito Santo che era stato promesso,</verse>
        <verse osisID='Eph.1.14'>il quale è caparra della nostra eredità, in attesa della completa redenzione di coloro che Dio si è acquistato, a lode della sua gloria.</verse>
        <verse osisID='Eph.1.15'>Perciò anch'io, avendo avuto notizia della vostra fede nel Signore Gesù e dell'amore che avete verso tutti i santi,</verse>
        <verse osisID='Eph.1.16'>non cesso di render grazie per voi, ricordandovi nelle mie preghiere,</verse>
        <verse osisID='Eph.1.17'>perché il Dio del Signore nostro Gesù Cristo, il Padre della gloria, vi dia uno spirito di sapienza e di rivelazione per una più profonda conoscenza di lui.</verse>
        <verse osisID='Eph.1.18'>Possa egli davvero illuminare gli occhi della vostra mente per farvi comprendere a quale speranza vi ha chiamati, quale tesoro di gloria racchiude la sua eredità fra i santi</verse>
        <verse osisID='Eph.1.19'>e qual è la straordinaria grandezza della sua potenza verso di noi credenti secondo l'efficacia della sua forza</verse>
        <verse osisID='Eph.1.20'>che egli manifestò in Cristo, quando lo risuscitò dai morti e lo fece sedere alla sua destra nei cieli,</verse>
        <verse osisID='Eph.1.21'>al di sopra di ogni principato e autorità, di ogni potenza e dominazione e di ogni altro nome che si possa nominare non solo nel secolo presente ma anche in quello futuro.</verse>
        <verse osisID='Eph.1.22'>Tutto infatti ha sottomesso ai suoi piedi e lo ha costituito su tutte le cose a capo della Chiesa,</verse>
        <verse osisID='Eph.1.23'>la quale è il suo corpo, la pienezza di colui che si realizza interamente in tutte le cose.</verse>
      </chapter>
      <chapter osisID='Eph.2'>
        <verse osisID='Eph.2.1'>Anche voi eravate morti per le vostre colpe e i vostri peccati,</verse>
        <verse osisID='Eph.2.2'>nei quali un tempo viveste alla maniera di questo mondo, seguendo il principe delle potenze dell'aria, quello spirito che ora opera negli uomini ribelli.</verse>
        <verse osisID='Eph.2.3'>Nel numero di quei ribelli, del resto, siamo vissuti anche tutti noi, un tempo, con i desideri della nostra carne, seguendo le voglie della carne e i desideri cattivi; ed eravamo per natura meritevoli d'ira, come gli altri.</verse>
        <verse osisID='Eph.2.4'>Ma Dio, ricco di misericordia, per il grande amore con il quale ci ha amati,</verse>
        <verse osisID='Eph.2.5'>da morti che eravamo per i peccati, ci ha fatti rivivere con Cristo: per grazia infatti siete stati salvati.</verse>
        <verse osisID='Eph.2.6'>Con lui ci ha anche risuscitati e ci ha fatti sedere nei cieli, in Cristo Gesù,</verse>
        <verse osisID='Eph.2.7'>per mostrare nei secoli futuri la straordinaria ricchezza della sua grazia mediante la sua bontà verso di noi in Cristo Gesù.</verse>
        <verse osisID='Eph.2.8'>Per questa grazia infatti siete salvi mediante la fede; e ciò non viene da voi, ma è dono di Dio;</verse>
        <verse osisID='Eph.2.9'>né viene dalle opere, perché nessuno possa vantarsene.</verse>
        <verse osisID='Eph.2.10'>Siamo infatti opera sua, creati in Cristo Gesù per le opere buone che Dio ha predisposto perché noi le praticassimo.</verse>
        <verse osisID='Eph.2.11'>Perciò ricordatevi che un tempo voi, pagani per nascita, chiamati incirconcisi da quelli che si dicono circoncisi perché tali sono nella carne per mano di uomo,</verse>
        <verse osisID='Eph.2.12'>ricordatevi che in quel tempo eravate senza Cristo, esclusi dalla cittadinanza d'Israele, estranei ai patti della promessa, senza speranza e senza Dio in questo mondo.</verse>
        <verse osisID='Eph.2.13'>Ora invece, in Cristo Gesù, voi che un tempo eravate i lontani siete diventati i vicini grazie al sangue di Cristo.</verse>
        <verse osisID='Eph.2.14'>Egli infatti è la nostra pace, colui che ha fatto dei due un popolo solo, abbattendo il muro di separazione che era frammezzo, cioè l'inimicizia,</verse>
        <verse osisID='Eph.2.15'>annullando, per mezzo della sua carne, la legge fatta di prescrizioni e di decreti, per creare in se stesso, dei due, un solo uomo nuovo, facendo la pace,</verse>
        <verse osisID='Eph.2.16'>e per riconciliare tutti e due con Dio in un solo corpo, per mezzo della croce, distruggendo in se stesso l'inimicizia.</verse>
        <verse osisID='Eph.2.17'>Egli è venuto perciò ad annunziare pace a voi che eravate lontani e pace a coloro che erano vicini.</verse>
        <verse osisID='Eph.2.18'>Per mezzo di lui possiamo presentarci, gli uni e gli altri, al Padre in un solo Spirito.</verse>
        <verse osisID='Eph.2.19'>Così dunque voi non siete più stranieri né ospiti, ma siete concittadini dei santi e familiari di Dio,</verse>
        <verse osisID='Eph.2.20'>edificati sopra il fondamento degli apostoli e dei profeti, e avendo come pietra angolare lo stesso Cristo Gesù.</verse>
        <verse osisID='Eph.2.21'>In lui ogni costruzione cresce ben ordinata per essere tempio santo nel Signore;</verse>
        <verse osisID='Eph.2.22'>in lui anche voi insieme con gli altri venite edificati per diventare dimora di Dio per mezzo dello Spirito.</verse>
      </chapter>
      <chapter osisID='Eph.3'>
        <verse osisID='Eph.3.1'>Per questo, io Paolo, il prigioniero di Cristo per voi Gentili...</verse>
        <verse osisID='Eph.3.2'>penso che abbiate sentito parlare del ministero della grazia di Dio, a me affidato a vostro beneficio:</verse>
        <verse osisID='Eph.3.3'>come per rivelazione mi è stato fatto conoscere il mistero di cui sopra vi ho scritto brevemente.</verse>
        <verse osisID='Eph.3.4'>Dalla lettura di ciò che ho scritto potete ben capire la mia comprensione del mistero di Cristo.</verse>
        <verse osisID='Eph.3.5'>Questo mistero non è stato manifestato agli uomini delle precedenti generazioni come al presente è stato rivelato ai suoi santi apostoli e profeti per mezzo dello Spirito:</verse>
        <verse osisID='Eph.3.6'>che i Gentili cioè sono chiamati, in Cristo Gesù, a partecipare alla stessa eredità, a formare lo stesso corpo, e ad essere partecipi della promessa per mezzo del vangelo,</verse>
        <verse osisID='Eph.3.7'>del quale sono divenuto ministro per il dono della grazia di Dio a me concessa in virtù dell'efficacia della sua potenza.</verse>
        <verse osisID='Eph.3.8'>A me, che sono l'infimo fra tutti i santi, è stata concessa questa grazia di annunziare ai Gentili le imperscrutabili ricchezze di Cristo,</verse>
        <verse osisID='Eph.3.9'>e di far risplendere agli occhi di tutti qual è l'adempimento del mistero nascosto da secoli nella mente di Dio, creatore dell'universo,</verse>
        <verse osisID='Eph.3.10'>perché sia manifestata ora nel cielo, per mezzo della Chiesa, ai Principati e alle Potestà la multiforme sapienza di Dio,</verse>
        <verse osisID='Eph.3.11'>secondo il disegno eterno che ha attuato in Cristo Gesù nostro Signore,</verse>
        <verse osisID='Eph.3.12'>il quale ci dà il coraggio di avvicinarci in piena fiducia a Dio per la fede in lui.</verse>
        <verse osisID='Eph.3.13'>Vi prego quindi di non perdervi d'animo per le mie tribolazioni per voi; sono gloria vostra.</verse>
        <verse osisID='Eph.3.14'>Per questo, dico, io piego le ginocchia davanti al Padre,</verse>
        <verse osisID='Eph.3.15'>dal quale ogni paternità nei cieli e sulla terra prende nome,</verse>
        <verse osisID='Eph.3.16'>perché vi conceda, secondo la ricchezza della sua gloria, di essere potentemente rafforzati dal suo Spirito nell'uomo interiore.</verse>
        <verse osisID='Eph.3.17'>Che il Cristo abiti per la fede nei vostri cuori e così, radicati e fondati nella carità,</verse>
        <verse osisID='Eph.3.18'>siate in grado di comprendere con tutti i santi quale sia l'ampiezza, la lunghezza, l'altezza e la profondità,</verse>
        <verse osisID='Eph.3.19'>e conoscere l'amore di Cristo che sorpassa ogni conoscenza, perché siate ricolmi di tutta la pienezza di Dio.</verse>
        <verse osisID='Eph.3.20'>A colui che in tutto ha potere di fare molto più di quanto possiamo domandare o pensare, secondo la potenza che gia opera in noi,</verse>
        <verse osisID='Eph.3.21'>a lui la gloria nella Chiesa e in Cristo Gesù per tutte le generazioni, nei secoli dei secoli! Amen.</verse>
      </chapter>
      <chapter osisID='Eph.4'>
        <verse osisID='Eph.4.1'>Vi esorto dunque io, il prigioniero nel Signore, a comportarvi in maniera degna della vocazione che avete ricevuto,</verse>
        <verse osisID='Eph.4.2'>con ogni umiltà, mansuetudine e pazienza, sopportandovi a vicenda con amore,</verse>
        <verse osisID='Eph.4.3'>cercando di conservare l'unità dello spirito per mezzo del vincolo della pace.</verse>
        <verse osisID='Eph.4.4'>Un solo corpo, un solo spirito, come una sola è la speranza alla quale siete stati chiamati, quella della vostra vocazione;</verse>
        <verse osisID='Eph.4.5'>un solo Signore, una sola fede, un solo battesimo.</verse>
        <verse osisID='Eph.4.6'>Un solo Dio Padre di tutti, che è al di sopra di tutti, agisce per mezzo di tutti ed è presente in tutti.</verse>
        <verse osisID='Eph.4.7'>A ciascuno di noi, tuttavia, è stata data la grazia secondo la misura del dono di Cristo.</verse>
        <verse osisID='Eph.4.8'>Per questo sta scritto: ha distribuito doni agli uomini.</verse>
        <verse osisID='Eph.4.9'>Ma che significa la parola ascese, se non che prima era disceso quaggiù sulla terra?</verse>
        <verse osisID='Eph.4.10'>Colui che discese è lo stesso che anche ascese al di sopra di tutti i cieli, per riempire tutte le cose.</verse>
        <verse osisID='Eph.4.11'>E' lui che ha stabilito alcuni come apostoli, altri come profeti, altri come evangelisti, altri come pastori e maestri,</verse>
        <verse osisID='Eph.4.12'>per rendere idonei i fratelli a compiere il ministero, al fine di edificare il corpo di Cristo,</verse>
        <verse osisID='Eph.4.13'>finché arriviamo tutti all'unità della fede e della conoscenza del Figlio di Dio, allo stato di uomo perfetto, nella misura che conviene alla piena maturità di Cristo.</verse>
        <verse osisID='Eph.4.14'>Questo affinché non siamo più come fanciulli sballottati dalle onde e portati qua e là da qualsiasi vento di dottrina, secondo l'inganno degli uomini, con quella loro astuzia che tende a trarre nell'errore.</verse>
        <verse osisID='Eph.4.15'>Al contrario, vivendo secondo la verità nella carità, cerchiamo di crescere in ogni cosa verso di lui, che è il capo, Cristo,</verse>
        <verse osisID='Eph.4.16'>dal quale tutto il corpo, ben compaginato e connesso, mediante la collaborazione di ogni giuntura, secondo l'energia propria di ogni membro, riceve forza per crescere in modo da edificare se stesso nella carità.</verse>
        <verse osisID='Eph.4.17'>Vi dico dunque e vi scongiuro nel Signore: non comportatevi più come i pagani nella vanità della loro mente,</verse>
        <verse osisID='Eph.4.18'>accecati nei loro pensieri, estranei alla vita di Dio a causa dell'ignoranza che è in loro, e per la durezza del loro cuore.</verse>
        <verse osisID='Eph.4.19'>Diventati così insensibili, si sono abbandonati alla dissolutezza, commettendo ogni sorta di impurità con avidità insaziabile.</verse>
        <verse osisID='Eph.4.20'>Ma voi non così avete imparato a conoscere Cristo,</verse>
        <verse osisID='Eph.4.21'>se proprio gli avete dato ascolto e in lui siete stati istruiti, secondo la verità che è in Gesù,</verse>
        <verse osisID='Eph.4.22'>per la quale dovete deporre l'uomo vecchio con la condotta di prima, l'uomo che si corrompe dietro le passioni ingannatrici</verse>
        <verse osisID='Eph.4.23'>e dovete rinnovarvi nello spirito della vostra mente</verse>
        <verse osisID='Eph.4.24'>e rivestire l'uomo nuovo, creato secondo Dio nella giustizia e nella santità vera.</verse>
        <verse osisID='Eph.4.25'>Perciò, bando alla menzogna: dite ciascuno la verità al proprio prossimo; perché siamo membra gli uni degli altri.</verse>
        <verse osisID='Eph.4.26'>Nell'ira, non peccate; non tramonti il sole sopra la vostra ira,</verse>
        <verse osisID='Eph.4.27'>e non date occasione al diavolo.</verse>
        <verse osisID='Eph.4.28'>Chi è avvezzo a rubare non rubi più, anzi si dia da fare lavorando onestamente con le proprie mani, per farne parte a chi si trova in necessità.</verse>
        <verse osisID='Eph.4.29'>Nessuna parola cattiva esca più dalla vostra bocca; ma piuttosto, parole buone che possano servire per la necessaria edificazione, giovando a quelli che ascoltano.</verse>
        <verse osisID='Eph.4.30'>E non vogliate rattristare lo Spirito Santo di Dio, col quale foste segnati per il giorno della redenzione.</verse>
        <verse osisID='Eph.4.31'>Scompaia da voi ogni asprezza, sdegno, ira, clamore e maldicenza con ogni sorta di malignità.</verse>
        <verse osisID='Eph.4.32'>Siate invece benevoli gli uni verso gli altri, misericordiosi, perdonandovi a vicenda come Dio ha perdonato a voi in Cristo.</verse>
      </chapter>
      <chapter osisID='Eph.5'>
        <verse osisID='Eph.5.1'>Fatevi dunque imitatori di Dio, quali figli carissimi,</verse>
        <verse osisID='Eph.5.2'>e camminate nella carità, nel modo che anche Cristo vi ha amato e ha dato se stesso per noi, offrendosi a Dio in sacrificio di soave odore.</verse>
        <verse osisID='Eph.5.3'>Quanto alla fornicazione e a ogni specie di impurità o cupidigia, neppure se ne parli tra voi, come si addice a santi;</verse>
        <verse osisID='Eph.5.4'>lo stesso si dica per le volgarità, insulsaggini, trivialità: cose tutte sconvenienti. Si rendano invece azioni di grazie!</verse>
        <verse osisID='Eph.5.5'>Perché, sappiatelo bene, nessun fornicatore, o impuro, o avaro - che è roba da idolàtri - avrà parte al regno di Cristo e di Dio.</verse>
        <verse osisID='Eph.5.6'>Nessuno vi inganni con vani ragionamenti: per queste cose infatti piomba l'ira di Dio sopra coloro che gli resistono.</verse>
        <verse osisID='Eph.5.7'>Non abbiate quindi niente in comune con loro.</verse>
        <verse osisID='Eph.5.8'>Se un tempo eravate tenebra, ora siete luce nel Signore. Comportatevi perciò come i figli della luce;</verse>
        <verse osisID='Eph.5.9'>il frutto della luce consiste in ogni bontà, giustizia e verità.</verse>
        <verse osisID='Eph.5.10'>Cercate ciò che è gradito al Signore,</verse>
        <verse osisID='Eph.5.11'>e non partecipate alle opere infruttuose delle tenebre, ma piuttosto condannatele apertamente,</verse>
        <verse osisID='Eph.5.12'>poiché di quanto viene fatto da costoro in segreto è vergognoso perfino parlare.</verse>
        <verse osisID='Eph.5.13'>Tutte queste cose che vengono apertamente condannate sono rivelate dalla luce, perché tutto quello che si manifesta è luce.</verse>
        <verse osisID='Eph.5.14'>Per questo sta scritto: dèstati dai morti e Cristo ti illuminerà.</verse>
        <verse osisID='Eph.5.15'>Vigilate dunque attentamente sulla vostra condotta, comportandovi non da stolti, ma da uomini saggi;</verse>
        <verse osisID='Eph.5.16'>profittando del tempo presente, perché i giorni sono cattivi.</verse>
        <verse osisID='Eph.5.17'>Non siate perciò inconsiderati, ma sappiate comprendere la volontà di Dio.</verse>
        <verse osisID='Eph.5.18'>E non ubriacatevi di vino, il quale porta alla sfrenatezza, ma siate ricolmi dello Spirito,</verse>
        <verse osisID='Eph.5.19'>intrattenendovi a vicenda con salmi, inni, cantici spirituali, cantando e inneggiando al Signore con tutto il vostro cuore,</verse>
        <verse osisID='Eph.5.20'>rendendo continuamente grazie per ogni cosa a Dio Padre, nel nome del Signore nostro Gesù Cristo.</verse>
        <verse osisID='Eph.5.21'>Siate sottomessi gli uni agli altri nel timore di Cristo.</verse>
        <verse osisID='Eph.5.22'>Le mogli siano sottomesse ai mariti come al Signore;</verse>
        <verse osisID='Eph.5.23'>il marito infatti è capo della moglie, come anche Cristo è capo della Chiesa, lui che è il salvatore del suo corpo.</verse>
        <verse osisID='Eph.5.24'>E come la Chiesa sta sottomessa a Cristo, così anche le mogli siano soggette ai loro mariti in tutto.</verse>
        <verse osisID='Eph.5.25'>E voi, mariti, amate le vostre mogli, come Cristo ha amato la Chiesa e ha dato se stesso per lei,</verse>
        <verse osisID='Eph.5.26'>per renderla santa, purificandola per mezzo del lavacro dell'acqua accompagnato dalla parola,</verse>
        <verse osisID='Eph.5.27'>al fine di farsi comparire davanti la sua Chiesa tutta gloriosa, senza macchia né ruga o alcunché di simile, ma santa e immacolata.</verse>
        <verse osisID='Eph.5.28'>Così anche i mariti hanno il dovere di amare le mogli come il proprio corpo, perché chi ama la propria moglie ama se stesso.</verse>
        <verse osisID='Eph.5.29'>Nessuno mai infatti ha preso in odio la propria carne; al contrario la nutre e la cura, come fa Cristo con la Chiesa,</verse>
        <verse osisID='Eph.5.30'>poiché siamo membra del suo corpo.</verse>
        <verse osisID='Eph.5.31'>Per questo l'uomo lascerà suo padre e sua madre e si unirà alla sua donna e i due formeranno una carne sola.</verse>
        <verse osisID='Eph.5.32'>Questo mistero è grande; lo dico in riferimento a Cristo e alla Chiesa!</verse>
        <verse osisID='Eph.5.33'>Quindi anche voi, ciascuno da parte sua, ami la propria moglie come se stesso, e la donna sia rispettosa verso il marito.</verse>
      </chapter>
      <chapter osisID='Eph.6'>
        <verse osisID='Eph.6.1'>Figli, obbedite ai vostri genitori nel Signore, perché questo è giusto.</verse>
        <verse osisID='Eph.6.2'>Onora tuo padre e tua madre: è questo il primo comandamento associato a una promessa:</verse>
        <verse osisID='Eph.6.3'>perché tu sia felice e goda di una vita lunga sopra la terra.</verse>
        <verse osisID='Eph.6.4'>E voi, padri, non inasprite i vostri figli, ma allevateli nell'educazione e nella disciplina del Signore.</verse>
        <verse osisID='Eph.6.5'>Schiavi, obbedite ai vostri padroni secondo la carne con timore e tremore, con semplicità di spirito, come a Cristo,</verse>
        <verse osisID='Eph.6.6'>e non servendo per essere visti, come per piacere agli uomini, ma come servi di Cristo, compiendo la volontà di Dio di cuore,</verse>
        <verse osisID='Eph.6.7'>prestando servizio di buona voglia come al Signore e non come a uomini.</verse>
        <verse osisID='Eph.6.8'>Voi sapete infatti che ciascuno, sia schiavo sia libero, riceverà dal Signore secondo quello che avrà fatto di bene.</verse>
        <verse osisID='Eph.6.9'>Anche voi, padroni, comportatevi allo stesso modo verso di loro, mettendo da parte le minacce, sapendo che per loro come per voi c'è un solo Signore nel cielo, e che non v'è preferenza di persone presso di lui.</verse>
        <verse osisID='Eph.6.10'>Per il resto, attingete forza nel Signore e nel vigore della sua potenza.</verse>
        <verse osisID='Eph.6.11'>Rivestitevi dell'armatura di Dio, per poter resistere alle insidie del diavolo.</verse>
        <verse osisID='Eph.6.12'>La nostra battaglia infatti non è contro creature fatte di sangue e di carne, ma contro i Principati e le Potestà, contro i dominatori di questo mondo di tenebra, contro gli spiriti del male che abitano nelle regioni celesti.</verse>
        <verse osisID='Eph.6.13'>Prendete perciò l'armatura di Dio, perché possiate resistere nel giorno malvagio e restare in piedi dopo aver superato tutte le prove.</verse>
        <verse osisID='Eph.6.14'>State dunque ben fermi, cinti i fianchi con la verità, rivestiti con la corazza della giustizia,</verse>
        <verse osisID='Eph.6.15'>e avendo come calzatura ai piedi lo zelo per propagare il vangelo della pace.</verse>
        <verse osisID='Eph.6.16'>Tenete sempre in mano lo scudo della fede, con il quale potrete spegnere tutti i dardi infuocati del maligno;</verse>
        <verse osisID='Eph.6.17'>prendete anche l'elmo della salvezza e la spada dello Spirito, cioè la parola di Dio.</verse>
        <verse osisID='Eph.6.18'>Pregate inoltre incessantemente con ogni sorta di preghiere e di suppliche nello Spirito, vigilando a questo scopo con ogni perseveranza e pregando per tutti i santi,</verse>
        <verse osisID='Eph.6.19'>e anche per me, perché quando apro la bocca mi sia data una parola franca, per far conoscere il mistero del vangelo,</verse>
        <verse osisID='Eph.6.20'>del quale sono ambasciatore in catene, e io possa annunziarlo con franchezza come è mio dovere.</verse>
        <verse osisID='Eph.6.21'>Desidero che anche voi sappiate come sto e ciò che faccio; di tutto vi informerà Tìchico, fratello carissimo e fedele ministro nel Signore.</verse>
        <verse osisID='Eph.6.22'>Ve lo mando proprio allo scopo di farvi conoscere mie notizie e per confortare i vostri cuori.</verse>
        <verse osisID='Eph.6.23'>Pace ai fratelli, e carità e fede da parte di Dio Padre e del Signore Gesù Cristo.</verse>
        <verse osisID='Eph.6.24'>La grazia sia con tutti quelli che amano il Signore nostro Gesù Cristo, con amore incorruttibile.</verse>
      </chapter>
    </div></osisText>
</osis>
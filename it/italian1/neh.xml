<?xml version='1.0' encoding='UTF-8'?>
<osis xmlns='http://www.bibletechnologies.net/2003/OSIS/namespace' xmlns:xsi='http://www.w3.org/2001/XMLSchema-instance' xsi:schemaLocation='http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd'>
  <osisText osisRefWork='Bible' osisIDWork='italian1' xml:lang='it'>
    <header>
      <revisionDesc>
        <date>2010-02-26</date>
        <p>initial OSIS 2.1.1 version</p>
      </revisionDesc>
      <work osisWork='italian1'>
        <title>Italian Version</title>
        <contributor>
		 The Unbound Bible
		 Biola University: Administrative Computing
		 13800 Biola Ave.
		 La Mirada, CA 90639
		 United States of America
		 562-903-4722 
	       </contributor>
        <creator/>
        <creator role='encoder'>ZefToOsis 1.0.0</creator>
        <subject>The Holy Bible</subject>
        <date>2009-01-20</date>
        <description>your entry goes here</description>
        <publisher>Free Bible Software Group</publisher>
        <type type='OSIS'>Bible</type>
        <identifier type='OSIS'>italian1</identifier>
        <source>ftp://unboundftp.biola.edu/pub/italian_utf8.zip</source>
        <language type='IETF'>it</language>
        <relation/>
        <coverage>provide the bible to the world</coverage>
        <rights>I think public domain</rights>
        <scope/>
        <refSystem>Bible</refSystem>
      </work>
    </header>
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  <div type='book' osisID='Neh'>
      <chapter osisID='Neh.1'>
        <verse osisID='Neh.1.1'>Parole di Neemia figlio di Akalià. Nel mese di Casleu dell'anno ventesimo, mentre ero nella cittadella di Susa,</verse>
        <verse osisID='Neh.1.2'>Canàni, uno dei miei fratelli, e alcuni altri uomini arrivarono dalla Giudea. Li interrogai riguardo ai Giudei che erano rimpatriati, superstiti della deportazione, e riguardo a Gerusalemme.</verse>
        <verse osisID='Neh.1.3'>Essi mi dissero: I superstiti della deportazione sono là, nella provincia, in grande miseria e abbattimento; le mura di Gerusalemme restano piene di brecce e le sue porte consumate dal fuoco.</verse>
        <verse osisID='Neh.1.4'>Udite queste parole, mi sedetti e piansi; feci lutto per parecchi giorni, digiunando e pregando davanti al Dio del cielo.</verse>
        <verse osisID='Neh.1.5'>E dissi: Signore, Dio del cielo, Dio grande e tremendo, che mantieni l'alleanza e la misericordia con quelli che ti amano e osservano i tuoi comandi,</verse>
        <verse osisID='Neh.1.6'>siano i tuoi orecchi attenti, i tuoi occhi aperti per ascoltare la preghiera del tuo servo; io prego ora davanti a te giorno e notte per gli Israeliti, tuoi servi, confessando i peccati, che noi Israeliti abbiamo commesso contro di te; anch'io e la casa di mio padre abbiamo peccato.</verse>
        <verse osisID='Neh.1.7'>Ci siamo comportati male con te e non abbiamo osservato i comandi, le leggi e le decisioni che tu hai dato a Mosè tuo servo.</verse>
        <verse osisID='Neh.1.8'>Ricordati della parola che hai affidato a Mosè tuo servo: Se sarete infedeli, io vi disperderò fra i popoli;</verse>
        <verse osisID='Neh.1.9'>ma se tornerete a me e osserverete i miei comandi e li eseguirete, anche se i vostri esiliati si trovassero all'estremità dell'orizzonte, io di là li raccoglierò e li ricondurrò al luogo che ho scelto per farvi dimorare il mio nome.</verse>
        <verse osisID='Neh.1.10'>Ora questi sono tuoi servi e tuo popolo; tu li hai redenti con grande potenza e con mano forte.</verse>
        <verse osisID='Neh.1.11'>Signore, siano i tuoi orecchi attenti alla preghiera del tuo servo e alla preghiera dei tuoi servi, che desiderano temere il tuo nome; concedi oggi buon successo al tuo servo e fagli trovare benevolenza davanti a questo uomo.</verse>
      </chapter>
      <chapter osisID='Neh.2'>
        <verse osisID='Neh.2.1'>Nel mese di Nisan dell'anno ventesimo del re Artaserse, appena il vino fu pronto davanti al re, io presi il vino e glielo versai. Ora io non ero mai stato triste in sua presenza.</verse>
        <verse osisID='Neh.2.2'>Perciò il re mi disse: Perché hai l'aspetto triste? Eppure non sei malato; non può esser altro che un'afflizione del cuore. Allora io ebbi grande timore</verse>
        <verse osisID='Neh.2.3'>e dissi al re: Viva il re per sempre! Come potrebbe il mio aspetto non esser triste quando la città dove sono i sepolcri dei miei padri è in rovina e le sue porte sono consumate dal fuoco?.</verse>
        <verse osisID='Neh.2.4'>Il re mi disse: Che cosa domandi?. Allora io pregai il Dio del cielo,</verse>
        <verse osisID='Neh.2.5'>e poi risposi al re: Se piace al re e se il tuo servo ha trovato grazia ai suoi occhi, mandami in Giudea, nella città dove sono i sepolcri dei miei padri, perché io possa ricostruirla.</verse>
        <verse osisID='Neh.2.6'>Il re, che aveva la regina seduta al suo fianco, mi disse: Quanto durerà il tuo viaggio? Quando ritornerai?. Io gli indicai un termine di tempo. La cosa piacque al re; mi lasciò andare.</verse>
        <verse osisID='Neh.2.7'>Poi dissi al re: Se piace al re, mi si diano le lettere per i governatori dell'Oltrefiume, perché mi lascino passare ed entrare in Giudea,</verse>
        <verse osisID='Neh.2.8'>e una lettera per Asaf, guardiano del parco del re, perché mi dia il legname per costruire le porte della cittadella presso il tempio, per le mura della città e per la casa che io abiterò. Il re mi diede le lettere perché la mano benefica del mio Dio era su di me.</verse>
        <verse osisID='Neh.2.9'>Giunsi presso i governatori dell'Oltrefiume e diedi loro le lettere del re. Il re aveva mandato con me una scorta di capi dell'esercito e di cavalieri.</verse>
        <verse osisID='Neh.2.10'>Ma quando Sanballàt il Coronita e Tobia lo schiavo ammonita furono informati del mio arrivo, ebbero gran dispiacere che fosse venuto un uomo a procurare il bene degli Israeliti.</verse>
        <verse osisID='Neh.2.11'>Giunto a Gerusalemme, vi rimasi tre giorni.</verse>
        <verse osisID='Neh.2.12'>Poi mi alzai di notte e presi con me pochi uomini senza dir nulla ad alcuno di quello che Dio mi aveva messo in cuore di fare per Gerusalemme e senza aver altro giumento oltre quello che io cavalcavo.</verse>
        <verse osisID='Neh.2.13'>Uscii di notte per la porta della Valle e andai verso la fonte del Drago e alla porta del Letame, osservando le mura di Gerusalemme, come erano piene di brecce e come le sue porte erano consumate dal fuoco.</verse>
        <verse osisID='Neh.2.14'>Mi spinsi verso la porta della Fonte e la piscina del re, ma non vi era posto per cui potesse passare il giumento che cavalcavo.</verse>
        <verse osisID='Neh.2.15'>Allora risalii di notte la valle, sempre osservando le mura; poi, rientrato per la porta della Valle, tornai a casa.</verse>
        <verse osisID='Neh.2.16'>I magistrati non sapevano né dove io fossi andato né che cosa facessi. Fino a quel momento non avevo detto nulla né ai Giudei né ai sacerdoti, né ai notabili, né ai magistrati né ad alcuno di quelli che si occupavano dei lavori.</verse>
        <verse osisID='Neh.2.17'>Allora io dissi loro: Voi vedete la miseria nella quale ci troviamo; Gerusalemme è in rovina e le sue porte sono consumate dal fuoco. Venite, ricostruiamo le mura di Gerusalemme e non saremo più insultati!.</verse>
        <verse osisID='Neh.2.18'>Narrai loro come la mano benefica del mio Dio era stata su di me e anche le parole che il re mi aveva dette. Quelli dissero: Alziamoci e costruiamo!. E misero mano vigorosamente alla buona impresa.</verse>
        <verse osisID='Neh.2.19'>Ma quando Sanballàt il Coronita e Tobia lo schiavo ammonita, e Ghesem l'Arabo seppero la cosa, ci schernirono e ci derisero dicendo: Che state facendo? Volete forse ribellarvi al re?.</verse>
        <verse osisID='Neh.2.20'>Allora io risposi loro: Il Dio del cielo ci darà successo. Noi, suoi servi, ci metteremo a costruire; ma voi non avete né parte né diritto né ricordo in Gerusalemme.</verse>
      </chapter>
      <chapter osisID='Neh.3'>
        <verse osisID='Neh.3.1'>Eliasìb, sommo sacerdote, con i suoi fratelli sacerdoti si misero a costruire la porta delle Pecore; la consacrarono e vi misero i battenti; continuarono a costruire fino alla torre di Mea, che poi consacrarono, e fino alla torre di Cananeèl.</verse>
        <verse osisID='Neh.3.2'>Accanto a Eliasìb lavoravano gli uomini di Gerico e accanto a loro lavorava Zaccùr figlio di Imri.</verse>
        <verse osisID='Neh.3.3'>I figli di Senaà costruirono la porta dei Pesci, ne fecero l'intelaiatura e vi posero i battenti, le serrature e le sbarre.</verse>
        <verse osisID='Neh.3.4'>Accanto a loro lavorava alle riparazioni Meremòt figlio di Uria, figlio di Akkoz; accanto a loro lavorava alle riparazioni Mesullàm, figlio di Berechia figlio di Mesezabèel; accanto a loro lavorava alle riparazioni Zadòk figlio di Baana;</verse>
        <verse osisID='Neh.3.5'>accanto a loro lavoravano alle riparazioni quelli di Tekòa; ma i loro notabili non piegarono il collo a lavorare all'opera del loro Signore.</verse>
        <verse osisID='Neh.3.6'>Ioiadà figlio di Pasèach e Mesullàm figlio di Besodia, restaurarono la porta Vecchia; ne fecero l'intelaiatura e vi posero i battenti, le serrature e le sbarre.</verse>
        <verse osisID='Neh.3.7'>Accanto a loro lavoravano alle riparazioni Melatia il Gabaonita, Iadon il Meronotita, e gli uomini di Gàbaon e di Mizpà, alle dipendenze della sede del governatore dell'Oltrefiume;</verse>
        <verse osisID='Neh.3.8'>accanto a loro lavorava alle riparazioni Uzzièl figlio di Caraia tra gli orefici e accanto a lui lavorava Anania tra i profumieri. Essi hanno rinforzato Gerusalemme fino al Muro Largo;</verse>
        <verse osisID='Neh.3.9'>accanto a loro lavorava alle riparazioni Refaia figlio di Cur, capo della metà del distretto di Gerusalemme.</verse>
        <verse osisID='Neh.3.10'>Accanto a loro lavorava alle riparazioni, di fronte alla sua casa, Iedaia figlio di Carumaf e accanto a lui lavorava Cattus figlio di Casabnià.</verse>
        <verse osisID='Neh.3.11'>Malchia figlio di Carim e Cassùb figlio di Pacat-Moab restaurarono la parte successiva di mura e la torre dei Forni.</verse>
        <verse osisID='Neh.3.12'>Accanto a loro lavorava alle riparazioni insieme con le figlie, Sallùm figlio di Allòches, capo della metà del distretto di Gerusalemme.</verse>
        <verse osisID='Neh.3.13'>Canun e gli abitanti di Zanòach restaurarono la porta della Valle; la ricostruirono, vi posero i battenti, le serrature e le sbarre. Fecero inoltre mille cubiti di muro fino alla porta del Letame.</verse>
        <verse osisID='Neh.3.14'>Malchia figlio di Recàb, capo del distretto di Bet-Kerem, restaurò la porta del Letame; la ricostruì, vi pose i battenti, le serrature e le sbarre.</verse>
        <verse osisID='Neh.3.15'>Sallùm figlio di Col-Coze, capo del distretto di Mizpà, restaurò la porta della Fonte; la ricostruì, la coprì, vi pose i battenti, le serrature e le sbarre. Fece inoltre il muro della piscina di Siloe, presso il giardino del re, fino alla scalinata per cui si scende dalla città di Davide.</verse>
        <verse osisID='Neh.3.16'>Dopo di lui Neemia figlio di Azbuk, capo della metà del distretto di Bet-Zur, lavorò alle riparazioni fin davanti alle tombe di Davide, fino alla piscina artificiale e fino alla casa dei Prodi.</verse>
        <verse osisID='Neh.3.17'>Dopo di lui lavoravano alle riparazioni i leviti, sotto Recum figlio di Bani; accanto a lui lavorava per il suo distretto Casabià, capo della metà del distretto di Keilà.</verse>
        <verse osisID='Neh.3.18'>Dopo di lui lavoravano alle riparazioni i loro fratelli, sotto Binnui figlio di Chenadàd, capo dell'altra metà del distretto di Keilà;</verse>
        <verse osisID='Neh.3.19'>accanto a lui Ezer figlio di Giosuè, capo di Mizpà, restaurava un'altra parte delle mura, di fronte alla salita dell'arsenale, all'angolo.</verse>
        <verse osisID='Neh.3.20'>Dopo di lui Baruch figlio di Zaccai ne restaurava con ardore un'altra parte dall'angolo fino alla porta della casa di Eliasìb sommo sacerdote.</verse>
        <verse osisID='Neh.3.21'>Dopo di lui Meremòt figlio di Uria, figlio di Akkoz, ne restaurava un'altra parte, dalla porta della casa di Eliasìb fino all'estremità della casa di Eliasìb.</verse>
        <verse osisID='Neh.3.22'>Dopo di lui lavoravano i sacerdoti che abitavano la periferia.</verse>
        <verse osisID='Neh.3.23'>Dopo di loro Beniamino e Cassùb lavoravano di fronte alla lo</verse>
        <verse osisID='Neh.3.33'>Quando Sanballàt seppe che noi edificavamo le mura, si adirò, si indignò molto, si fece beffe dei Giudei</verse>
        <verse osisID='Neh.3.34'>e disse in presenza dei suoi fratelli e dei soldati di Samaria: Che vogliono fare questi miserabili Giudei? Rifarsi le mura e farvi subito sacrifici? Vogliono finire in un giorno? Vogliono far rivivere pietre sepolte sotto mucchi di polvere e consumate dal fuoco?.</verse>
        <verse osisID='Neh.3.35'>Tobia l'Ammonita, che gli stava accanto, disse: Edifichino pure! Se una volpe vi salta su, farà crollare il loro muro di pietra!.</verse>
        <verse osisID='Neh.3.36'>Ascolta, Dio nostro, come siamo disprezzati! Fà ricadere sul loro capo il loro dileggio e abbandonali al saccheggio in un paese di schiavitù!</verse>
        <verse osisID='Neh.3.37'>Non coprire la loro iniquità e non sia cancellato dalla tua vista il loro peccato, perché hanno offeso i costruttori.</verse>
        <verse osisID='Neh.3.38'>Noi dunque andavamo ricostruendo le mura che furono dappertutto portate fino a metà altezza; il popolo aveva preso a cuore il lavoro.</verse>
      </chapter>
      <chapter osisID='Neh.4'>
        <verse osisID='Neh.4.1'>Ma quando Sanballàt, Tobia, gli Arabi, gli Ammoniti e gli Asdoditi seppero che la riparazione delle mura di Gerusalemme progrediva e che le brecce cominciavano a chiudersi, si adirarono molto</verse>
        <verse osisID='Neh.4.2'>e tutti assieme congiurarono di venire ad attaccare Gerusalemme e crearvi confusione.</verse>
        <verse osisID='Neh.4.3'>Allora noi pregammo il nostro Dio e contro di loro mettemmo sentinelle di giorno e di notte per difenderci dai loro attacchi.</verse>
        <verse osisID='Neh.4.4'>Quelli di Giuda dicevano: Le forze dei portatori vengono meno e le macerie sono molte; noi non potremo costruire le mura!.</verse>
        <verse osisID='Neh.4.5'>I nostri avversari dicevano: Senza che s'accorgano di nulla, noi piomberemo in mezzo a loro, li uccideremo e faremo cessare i lavori.</verse>
        <verse osisID='Neh.4.6'>Poiché i Giudei che dimoravano vicino a loro vennero a riferirci dieci volte: Da tutti i luoghi ai quali vi volgete, essi saranno contro di noi,</verse>
        <verse osisID='Neh.4.7'>io, nelle parti sottostanti a ciascun posto oltre le mura, in luoghi scoperti, disposi il popolo per famiglie, con le loro spade, le loro lance, i loro archi.</verse>
        <verse osisID='Neh.4.8'>Dopo aver considerato la cosa, mi alzai e dissi ai notabili, ai magistrati e al resto del popolo: Non li temete! Ricordatevi del Signore grande e tremendo; combattete per i vostri fratelli, per i vostri figli e le vostre figlie, per le vostre mogli e per le vostre case!.</verse>
        <verse osisID='Neh.4.9'>Quando i nostri nemici vennero a sapere che eravamo informati della cosa, Dio fece fallire il loro disegno e noi tutti tornammo alle mura, ognuno al suo lavoro.</verse>
        <verse osisID='Neh.4.10'>Da quel giorno la metà dei miei giovani lavorava e l'altra metà stava armata di lance, di scudi, di archi, di corazze; i capi erano dietro tutta la casa di Giuda.</verse>
        <verse osisID='Neh.4.11'>Quelli che costruivano le mura e quelli che portavano o caricavano i pesi, con una mano lavoravano e con l'altra tenevano la loro arma;</verse>
        <verse osisID='Neh.4.12'>tutti i costruttori, lavorando, portavano ciascuno la spada cinta ai fianchi. Il trombettiere stava accanto a me.</verse>
        <verse osisID='Neh.4.13'>Dissi allora ai notabili, ai magistrati e al resto del popolo: L'opera è grande ed estesa e noi siamo sparsi sulle mura e distanti l'uno dall'altro.</verse>
        <verse osisID='Neh.4.14'>Dovunque udirete il suono della tromba, raccoglietevi presso di noi; il nostro Dio combatterà per noi.</verse>
        <verse osisID='Neh.4.15'>Così continuavamo i lavori, mentre la metà della mia gente teneva impugnata la lancia, dall'apparire dell'alba allo spuntar delle stelle.</verse>
        <verse osisID='Neh.4.16'>Anche in quell'occasione dissi al popolo: Ognuno con il suo aiutante passi la notte dentro Gerusalemme, per far con noi la guardia durante la notte e riprendere il lavoro di giorno.</verse>
        <verse osisID='Neh.4.17'>Io poi, i miei fratelli, i miei servi e gli uomini di guardia che mi seguivano, non ci togliemmo mai le vesti; ognuno teneva l'arma a portata di mano.</verse>
      </chapter>
      <chapter osisID='Neh.5'>
        <verse osisID='Neh.5.1'>Si alzò un gran lamento da parte della gente del popolo e delle loro mogli contro i loro fratelli Giudei.</verse>
        <verse osisID='Neh.5.2'>Alcuni dicevano: Noi, i nostri figli e le nostre figlie siamo numerosi; ci si dia il grano perché possiamo mangiare e vivere!.</verse>
        <verse osisID='Neh.5.3'>Altri dicevano: Dobbiamo impegnare i nostri campi, le nostre vigne e le nostre case per assicurarci il grano durante la carestia!.</verse>
        <verse osisID='Neh.5.4'>Altri ancora dicevano: Abbiamo preso denaro a prestito sui nostri campi e sulle nostre vigne per pagare il tributo del re.</verse>
        <verse osisID='Neh.5.5'>La nostra carne è come la carne dei nostri fratelli, i nostri figli sono come i loro figli; ecco dobbiamo sottoporre i nostri figli e le nostre figlie alla schiavitù e alcune delle nostre figlie sono gia state ridotte schiave; noi non abbiamo via d'uscita, perché i nostri campi e le nostre vigne sono in mano d'altri.</verse>
        <verse osisID='Neh.5.6'>Quando udii i loro lamenti e queste parole, ne fui molto indignato.</verse>
        <verse osisID='Neh.5.7'>Dopo aver riflettuto dentro di me, ripresi duramente i notabili e i magistrati e dissi loro: Dunque voi esigete un interesse da usuraio dai nostri fratelli?. Convocai contro di loro una grande assemblea</verse>
        <verse osisID='Neh.5.8'>e dissi loro: Noi, secondo la nostra possibilità, abbiamo riscattato i nostri fratelli Giudei che si erano venduti agli stranieri e voi stessi vendereste i vostri fratelli ed essi si venderebbero a noi?. Allora quelli tacquero e non seppero che rispondere.</verse>
        <verse osisID='Neh.5.9'>Io dissi: Quello che voi fate non è ben fatto. Non dovreste voi camminare nel timore del nostro Dio per non essere scherniti dagli stranieri nostri nemici?</verse>
        <verse osisID='Neh.5.10'>Anch'io, i miei fratelli e i miei servi abbiamo dato loro in prestito denaro e grano. Ebbene, condoniamo loro questo debito!</verse>
        <verse osisID='Neh.5.11'>Rendete loro oggi stesso i loro campi, le loro vigne, i loro oliveti e le loro case e l'interesse del denaro del grano, del vino e dell'olio di cui siete creditori nei loro riguardi.</verse>
        <verse osisID='Neh.5.12'>Quelli risposero: Restituiremo e non esigeremo più nulla da loro; faremo come tu dici. Allora chiamai i sacerdoti e in loro presenza li feci giurare che avrebbero mantenuto la promessa.</verse>
        <verse osisID='Neh.5.13'>Poi scossi la piega anteriore del mio mantello e dissi: Così Dio scuota dalla sua casa e dai suoi beni chiunque non avrà mantenuto questa promessa e così sia egli scosso e vuotato di tutto!. Tutta l'assemblea disse: Amen e lodarono il Signore. Il popolo mantenne la promessa.</verse>
        <verse osisID='Neh.5.14'>Di più, da quando il re mi aveva stabilito loro governatore nel paese di Giuda, dal ventesimo anno fino al trentaduesimo anno del re Artaserse, durante dodici anni, né io né i miei fratelli mangiammo la provvista assegnata al governatore.</verse>
        <verse osisID='Neh.5.15'>I governatori che mi avevano preceduto, avevano gravato il popolo, ricevendone pane e vino, oltre a quaranta sicli d'argento; perfino i loro servi angariavano il popolo, ma io non ho fatto così, poiché ho avuto timore di Dio.</verse>
        <verse osisID='Neh.5.16'>Anzi ho messo mano ai lavori di queste mura e non abbiamo comperato alcun podere. Tutti i miei giovani erano raccolti là a lavorare.</verse>
        <verse osisID='Neh.5.17'>Avevo alla mia tavola centocinquanta uomini, Giudei e magistrati, oltre a quelli che venivano a noi dalle nazioni vicine.</verse>
        <verse osisID='Neh.5.18'>Quel che si preparava a mie spese ogni giorno era un bue, sei capi scelti di bestiame minuto e cacciagione; ogni dieci giorni vino per tutti in abbondanza. Tuttavia non ho mai chiesto la provvista assegnata al governatore, perché il popolo era gia gravato abbastanza a causa dei lavori.</verse>
        <verse osisID='Neh.5.19'>Mio Dio, ricordati in mio favore per quanto ho fatto a questo popolo.</verse>
      </chapter>
      <chapter osisID='Neh.6'>
        <verse osisID='Neh.6.1'>Quando Sanballàt e Tobia e Ghesem l'Arabo e gli altri nostri nemici seppero che io avevo riedificato le mura e che non vi era più rimasta alcuna breccia, sebbene ancora io non avessi messo i battenti alle porte,</verse>
        <verse osisID='Neh.6.2'>Sanballàt e Ghesem mi mandarono a dire: Vieni e troviamoci insieme a Chefirim, nella valle di Oni. Essi pensavano di farmi del male.</verse>
        <verse osisID='Neh.6.3'>Ma io inviai loro messaggeri a dire: Sto facendo un gran lavoro e non posso scendere: perché dovrebbe interrompersi il lavoro, mentre io lo lascio per scendere da voi?.</verse>
        <verse osisID='Neh.6.4'>Essi mandarono quattro volte a dirmi la stessa cosa e io risposi nello stesso modo.</verse>
        <verse osisID='Neh.6.5'>Allora Sanballàt mi mandò a dire la stessa cosa la quinta volta per mezzo del suo servo che aveva in mano una lettera aperta,</verse>
        <verse osisID='Neh.6.6'>nella quale stava scritto: Si sente dire fra queste nazioni, e Gasmù lo afferma, che tu e i Giudei meditate di ribellarvi e perciò tu ricostruisci le mura e, secondo queste voci, tu diventeresti loro re</verse>
        <verse osisID='Neh.6.7'>e avresti inoltre stabilito profeti per far questa proclamazione a Gerusalemme: Vi è un re in Giuda! Or questi discorsi saranno riferiti al re. Vieni dunque e consultiamoci assieme.</verse>
        <verse osisID='Neh.6.8'>Ma io gli feci rispondere: Le cose non stanno come tu dici, ma tu inventi!.</verse>
        <verse osisID='Neh.6.9'>Tutta quella gente infatti ci voleva impaurire e diceva: Le loro mani desisteranno e il lavoro non si farà. Ora invece si sono irrobustite le mie mani!</verse>
        <verse osisID='Neh.6.10'>Io andai a casa di Semaia figlio di Delaia, figlio di Meetabèel, che si era rinchiuso là dentro; egli mi disse: Troviamoci insieme nel tempio, dentro il santuario, e chiudiamo le porte del santuario, perché verranno ad ucciderti, di notte verranno ad ucciderti.</verse>
        <verse osisID='Neh.6.11'>Ma io risposi: Un uomo come me può darsi alla fuga? Un uomo della mia condizione potrebbe entrare nel santuario per salvare la vita? No, io non entrerò.</verse>
        <verse osisID='Neh.6.12'>Compresi che non era mandato da Dio, ma aveva pronunziato quella profezia a mio danno, perché Tobia e Sanballàt l'avevano prezzolato.</verse>
        <verse osisID='Neh.6.13'>Era stato pagato per impaurirmi e indurmi ad agire in quel modo e a peccare, per farmi una cattiva fama ed espormi al disonore.</verse>
        <verse osisID='Neh.6.14'>Mio Dio, ricordati di Tobia e di Sanballàt, per queste loro opere; anche della profetessa Noadia e degli altri profeti che cercavano di spaventarmi!</verse>
        <verse osisID='Neh.6.15'>Le mura furono condotte a termine il venticinquesimo giorno di Elul, in cinquantadue giorni.</verse>
        <verse osisID='Neh.6.16'>Quando tutti i nostri nemici lo seppero, tutte le nazioni che stavano intorno a noi furono prese da timore e restarono molto sorprese alla vista e dovettero riconoscere che quest'opera si era compiuta per l'intervento del nostro Dio.</verse>
        <verse osisID='Neh.6.17'>In quei giorni i notabili di Giuda mandavano frequenti lettere a Tobia e da Tobia ne ricevevano;</verse>
        <verse osisID='Neh.6.18'>infatti molti in Giuda erano suoi alleati, perché egli era genero di Secania figlio di Arach e suo figlio Giovanni aveva sposato la figlia di Mesullàm figlio di Berechia.</verse>
        <verse osisID='Neh.6.19'>Anche in mia presenza parlavano bene di lui e gli riferivano le mie parole. Anche Tobia mandava lettere per intimorirmi.</verse>
      </chapter>
      <chapter osisID='Neh.7'>
        <verse osisID='Neh.7.1'>Quando le mura furono riedificate e io ebbi messo a posto le porte e i portinai, i cantori e i leviti furono stabiliti nei loro uffici,</verse>
        <verse osisID='Neh.7.2'>diedi il governo di Gerusalemme a Canàni mio fratello e ad Anania comandante della cittadella, perché era un uomo fedele e temeva Dio più di tanti altri.</verse>
        <verse osisID='Neh.7.3'>Ordinai loro: Le porte di Gerusalemme non si aprano finché il sole non comincia a scaldare e si chiudano e si sbarrino le porte mentre i cittadini sono ancora in piedi; si stabiliscano delle guardie prese fra gli abitanti di Gerusalemme, ognuno al suo turno e ognuno davanti alla propria casa.</verse>
        <verse osisID='Neh.7.4'>La città era spaziosa e grande; ma dentro vi era poca gente e non si costruivano case.</verse>
        <verse osisID='Neh.7.5'>Il mio Dio mi ispirò di radunare i notabili, i magistrati e il popolo, per farne il censimento. prima volta e vi trovai scritto quanto segue:</verse>
        <verse osisID='Neh.7.6'>Questi sono gli abitanti della provincia che sono tornati dall'esilio: quelli che Nabucodònosor re di Babilonia aveva deportati e che erano tornati in Gerusalemme e in Giudea, ognuno nella sua città.</verse>
        <verse osisID='Neh.7.7'>Essi erano tornati con Zorobabele, Giosuè, Neemia, Azaria, Raamia, Nahamani, Mardocheo, Bilsan, Mispèret, Bigvai, Necum e Baana.</verse>
        <verse osisID='Neh.7.8'>Figli di Pareos: duemila centosettantadue.</verse>
        <verse osisID='Neh.7.9'>Figli di Sefatia: trecentosettantadue.</verse>
        <verse osisID='Neh.7.10'>Figli di Arach: seicentocinquantadue.</verse>
        <verse osisID='Neh.7.11'>Figli di Paat-Moab, cioè i figli di Giosuè e di Ioab: duemila ottocentodiciotto.</verse>
        <verse osisID='Neh.7.12'>Figli di Elam: milleduecento cinquantaquattro.</verse>
        <verse osisID='Neh.7.13'>Figli di Zattu: ottocentoquarantacinque.</verse>
        <verse osisID='Neh.7.14'>Figli di Zaccai: settecentosessanta.</verse>
        <verse osisID='Neh.7.15'>Figli di Binnui: seicentoquarantotto.</verse>
        <verse osisID='Neh.7.16'>Figli di Bebai: seicentoventotto.</verse>
        <verse osisID='Neh.7.17'>Figli di Azgad: duemilatrecento ventidue.</verse>
        <verse osisID='Neh.7.18'>Figli di Adonikam: seicentosessantasette.</verse>
        <verse osisID='Neh.7.19'>Figli di Bigvai: duemilasessantasette.</verse>
        <verse osisID='Neh.7.20'>Figli di Adin: seicentocinquantacinque.</verse>
        <verse osisID='Neh.7.21'>Figli di Ater, cioè di Ezechia: novantotto.</verse>
        <verse osisID='Neh.7.22'>Figli di Casum: trecentoventotto.</verse>
        <verse osisID='Neh.7.23'>Figli di Bezai: trecentoventiquattro.</verse>
        <verse osisID='Neh.7.24'>Figli di Carif: centododici.</verse>
        <verse osisID='Neh.7.25'>Figli di Gàbaon: novantacinque.</verse>
        <verse osisID='Neh.7.26'>Uomini di Betlemme e di Netofa: centottantotto.</verse>
        <verse osisID='Neh.7.27'>Uomini di Anatòt: centoventotto.</verse>
        <verse osisID='Neh.7.28'>Uomini di Bet-Azmàvet: quarantadue.</verse>
        <verse osisID='Neh.7.29'>Uomini di Kiriat-Iearìm, di Chefira e di Beeròt: settecentoquarantatrè.</verse>
        <verse osisID='Neh.7.30'>Uomini di Rama e di Gheba: seicentoventuno.</verse>
        <verse osisID='Neh.7.31'>Uomini di Micmas: centoventidue.</verse>
        <verse osisID='Neh.7.32'>Uomini di Betel e di Ai: centoventitrè.</verse>
        <verse osisID='Neh.7.33'>Uomini di un altro Nebo: cinquantadue.</verse>
        <verse osisID='Neh.7.34'>Figli di un altro Elam: milleduecento cinquantaquattro.</verse>
        <verse osisID='Neh.7.35'>Figli di Carim: trecentoventi.</verse>
        <verse osisID='Neh.7.36'>Figli di Gerico: trecentoquarantacinque.</verse>
        <verse osisID='Neh.7.37'>Figli di Lod, di Cadid e di Ono: settecentoventuno.</verse>
        <verse osisID='Neh.7.38'>Figli di Senaà: tremilanovecentotrenta.</verse>
        <verse osisID='Neh.7.39'>I sacerdoti: figli di Iedaia della casa di Giosuè: novecentosessantatrè.</verse>
        <verse osisID='Neh.7.40'>Figli di Immer: millecinquantadue.</verse>
        <verse osisID='Neh.7.41'>Figli di Pascur: milleduecentoquarantasette.</verse>
        <verse osisID='Neh.7.42'>Figli di Carim: millediciassette.</verse>
        <verse osisID='Neh.7.43'>I leviti: figli di Giosuè, cioè di Kadmiel, di Binnui e di Odevà: settantaquattro.</verse>
        <verse osisID='Neh.7.44'>I cantori: figli di Asaf: centoquarantotto.</verse>
        <verse osisID='Neh.7.45'>I portieri: figli di Ater, figli di Talmon, figli di Akkub, figli di Catità, figli di Sobai: centotrentotto.</verse>
        <verse osisID='Neh.7.46'>Gli oblati: figli di Zica, figli di Casufa, figli di Tabbaot,</verse>
        <verse osisID='Neh.7.47'>figli di Keros, figli di Sia, figli di Padon,</verse>
        <verse osisID='Neh.7.48'>figli di Lebana, figli di Agabà, figli di Salmai,</verse>
        <verse osisID='Neh.7.49'>figli di Canan, figli di Ghiddel, figli di Gacar,</verse>
        <verse osisID='Neh.7.50'>figli di Reaia, figli di Rezin, figli di Nekoda,</verse>
        <verse osisID='Neh.7.51'>figli di Gazzam, figli di Uzza, figli di Pasèach,</verse>
        <verse osisID='Neh.7.52'>figli di Besai, figli dei Meunim, figli dei Nefisesim,</verse>
        <verse osisID='Neh.7.53'>figli di Bakbuk, figli di Cakufa. figli di Carcur,</verse>
        <verse osisID='Neh.7.54'>figli di Baslit, figli di Mechida, figli di Carsa,</verse>
        <verse osisID='Neh.7.55'>figli di Barkos, figli di Sisara, figli di Temach,</verse>
        <verse osisID='Neh.7.56'>figli di Neziach, figli di Catifa.</verse>
        <verse osisID='Neh.7.57'>Discendenti dei servi di Salomone: figli di Sotai, figli di Sofèret, figli di Perida,</verse>
        <verse osisID='Neh.7.58'>figli di Iaala, figli di Darkon, figli di Ghiddel,</verse>
        <verse osisID='Neh.7.59'>figli di Sefatia, figli di Cattil, figli di Pochèret-Azzebàim, figli di Amòn.</verse>
        <verse osisID='Neh.7.60'>Totale degli oblati e dei discendenti dei servi di Salomone: trecentonovantadue.</verse>
        <verse osisID='Neh.7.61'>Ecco quelli che tornarono da Tel-Melach, da Tel-Carsa, da Cherub-Addòn e da Immer e che non avevano potuto stabilire il loro casato per dimostrare che erano della stirpe di Israele:</verse>
        <verse osisID='Neh.7.62'>figli di Delaia, figli di Tobia, figli di Nekoda: seicentoquarantadue.</verse>
        <verse osisID='Neh.7.63'>Tra i sacerdoti: figli di Cobaia, figli di Akkos, figli di Barzillài, il quale aveva sposato una delle figlie di Barzillài il Galaadita e fu chiamato con il loro nome.</verse>
        <verse osisID='Neh.7.64'>Questi cercarono il loro registro genealogico, ma non lo trovarono e furono quindi esclusi dal sacerdozio;</verse>
        <verse osisID='Neh.7.65'>il governatore ordinò loro di non mangiare cose santissime finché non si presentasse un sacerdote con Urim e Tummim.</verse>
        <verse osisID='Neh.7.66'>La comunità nel suo totale era di quarantaduemila trecentosessanta persone,</verse>
        <verse osisID='Neh.7.67'>oltre ai loro schiavi e alle loro schiave in numero di settemila trecentotrentasette. Avevano anche duecentoquarantacinque cantori e cantanti.</verse>
        <verse osisID='Neh.7.68'>Avevano settecentotrentasei cavalli, duecentoquarantacinque muli,</verse>
        <verse osisID='Neh.7.69'>quattrocentotrentacinque cammelli, seimila settecentoventi asini.</verse>
        <verse osisID='Neh.7.70'>Alcuni dei capifamiglia offrirono doni per la fabbrica. Il governatore diede al tesoro mille dracme d'oro, cinquanta coppe, cinquecentotrenta vesti sacerdotali.</verse>
        <verse osisID='Neh.7.71'>Alcuni capifamiglia diedero al tesoro della fabbrica ventimila dracme d'oro e duemiladuecento mine d'argento.</verse>
        <verse osisID='Neh.7.72'>Il resto del popolo diede ventimila dracme d'oro, duemila mine d'argento e sessantanove vesti sacerdotali. [73a]I sacerdoti, i leviti, i portieri, i cantori, alcuni del popolo, gli oblati e tutti gli Israeliti si stabilirono nelle loro città.</verse>
      </chapter>
      <chapter osisID='Neh.8'>
        <verse osisID='Neh.8.1'>Allora tutto il popolo si radunò come un solo uomo sulla piazza davanti alla porta delle Acque e disse ad Esdra lo scriba di portare il libro della legge di Mosè che il Signore aveva dato a Israele.</verse>
        <verse osisID='Neh.8.2'>Il primo giorno del settimo mese, il sacerdote Esdra portò la legge davanti all'assemblea degli uomini, delle donne e di quanti erano capaci di intendere.</verse>
        <verse osisID='Neh.8.3'>Lesse il libro sulla piazza davanti alla porta delle Acque, dallo spuntar della luce fino a mezzogiorno, in presenza degli uomini, delle donne e di quelli che erano capaci di intendere; tutto il popolo porgeva l'orecchio a sentire il libro della legge.</verse>
        <verse osisID='Neh.8.4'>Esdra lo scriba stava sopra una tribuna di legno, che avevano costruito per l'occorrenza e accanto a lui stavano, a destra Mattitia, Sema, Anaia, Uria, Chelkia e Maaseia; a sinistra Pedaia, Misael, Malchia, Casum, Casbaddàna, Zaccaria e Mesullàm.</verse>
        <verse osisID='Neh.8.5'>Esdra aprì il libro in presenza di tutto il popolo, poiché stava più in alto di tutto il popolo; come ebbe aperto il libro, tutto il popolo si alzò in piedi.</verse>
        <verse osisID='Neh.8.6'>Esdra benedisse il Signore Dio grande e tutto il popolo rispose: Amen, amen, alzando le mani; si inginocchiarono e si prostrarono con la faccia a terra dinanzi al Signore.</verse>
        <verse osisID='Neh.8.7'>Giosuè, Bani, Serebia, Iamin, Akkub, Sabbetài, Odia, Maaseia, Kelita, Azaria, Iozabàd, Canàn, Pelaia, leviti, spiegavano la legge al popolo e il popolo stava in piedi al suo posto.</verse>
        <verse osisID='Neh.8.8'>Essi leggevano nel libro della legge di Dio a brani distinti e con spiegazioni del senso e così facevano comprendere la lettura.</verse>
        <verse osisID='Neh.8.9'>Neemia, che era il governatore, Esdra sacerdote e scriba e i leviti che ammaestravano il popolo dissero a tutto il popolo: Questo giorno è consacrato al Signore vostro Dio; non fate lutto e non piangete!. Perché tutto il popolo piangeva, mentre ascoltava le parole della legge.</verse>
        <verse osisID='Neh.8.10'>Poi Neemia disse loro: Andate, mangiate carni grasse e bevete vini dolci e mandate porzioni a quelli che nulla hanno di preparato, perché questo giorno è consacrato al Signore nostro; non vi rattristate, perché la gioia del Signore è la vostra forza.</verse>
        <verse osisID='Neh.8.11'>I leviti calmavano tutto il popolo dicendo: Tacete, perché questo giorno è santo; non vi rattristate!.</verse>
        <verse osisID='Neh.8.12'>Tutto il popolo andò a mangiare, a bere, a mandare porzioni ai poveri e a far festa, perché avevano compreso le parole che erano state loro proclamate.</verse>
        <verse osisID='Neh.8.13'>Il secondo giorno i capifamiglia di tutto il popolo, i sacerdoti e i leviti si radunarono presso Esdra lo scriba per esaminare le parole della legge.</verse>
        <verse osisID='Neh.8.14'>Trovarono scritto nella legge data dal Signore per mezzo di Mosè, che gli Israeliti dovevano dimorare in capanne durante la festa del settimo mese.</verse>
        <verse osisID='Neh.8.15'>Allora fecero sapere la cosa e pubblicarono questo bando in tutte le loro città e in Gerusalemme: Andate al monte e portatene rami di ulivo, rami di olivastro, rami di mirto, rami di palma e rami di alberi ombrosi, per fare capanne, come sta scritto.</verse>
        <verse osisID='Neh.8.16'>Allora il popolo andò fuori, portò i rami e si fece ciascuno la sua capanna sul tetto della propria casa, nei loro cortili, nei cortili della casa di Dio, sulla piazza della porta delle Acque e sulla piazza della porta di Efraim.</verse>
        <verse osisID='Neh.8.17'>Così tutta la comunità di coloro che erano tornati dalla deportazione si fece capanne e dimorò nelle capanne. Dal tempo di Giosuè figlio di Nun fino a quel giorno, gli Israeliti non avevano più fatto nulla di simile. Vi fu gioia molto grande.</verse>
        <verse osisID='Neh.8.18'>Esdra fece la lettura del libro della legge di Dio ogni giorno, dal primo all'ultimo; la festa si celebrò durante sette giorni e l'ottavo vi fu una solenne assemblea secondo il rito.</verse>
      </chapter>
      <chapter osisID='Neh.9'>
        <verse osisID='Neh.9.1'>Il ventiquattro dello stesso mese, gli Israeliti si radunarono per un digiuno, vestiti di sacco e coperti di polvere.</verse>
        <verse osisID='Neh.9.2'>Quelli che appartenevano alla stirpe d'Israele si separarono da tutti gli stranieri, si presentarono dinanzi a Dio e confessarono i loro peccati e le iniquità dei loro padri.</verse>
        <verse osisID='Neh.9.3'>Poi si alzarono in piedi nel posto dove si trovavano e fu fatta la lettura del libro della legge del Signore loro Dio, per un quarto della giornata; per un altro quarto essi fecero la confessione dei peccati e si prostrarono davanti al Signore loro Dio.</verse>
        <verse osisID='Neh.9.4'>Giosuè, Bani, Kadmiel, Sebania, Bunni, Serebia, Bani e Kenani si alzarono sulla pedana dei leviti e invocarono a gran voce il Signore loro Dio.</verse>
        <verse osisID='Neh.9.5'>I leviti Giosuè, Kadmiel, Bani, Casabnia, Serebia, Odia, Sebania e Petachia dissero: Alzatevi e benedite il Signore vostro Dio ora e sempre! Si benedica il tuo nome glorioso che è esaltato al di sopra di ogni benedizione e di ogni lode!</verse>
        <verse osisID='Neh.9.6'>Tu, tu solo sei il Signore, tu hai fatto i cieli, i cieli dei cieli e tutte le loro schiere, la terra e quanto sta su di essa, i mari e quanto è in essi; tu fai vivere tutte queste cose e l'esercito dei cieli ti adora.</verse>
        <verse osisID='Neh.9.7'>Tu sei il Signore, il Dio che hai scelto Abram, lo hai fatto uscire da Ur dei Caldei e lo hai chiamato Abramo.</verse>
        <verse osisID='Neh.9.8'>Tu hai trovato il suo cuore fedele davanti a te e hai stabilito con lui un'alleanza, promettendogli di dare alla sua discendenza il paese dei Cananei, degli Hittiti, degli Amorrei, dei Perizziti, dei Gebusei e dei Gergesei; tu hai mantenuto la tua parola, perché sei giusto.</verse>
        <verse osisID='Neh.9.9'>Tu hai visto l'afflizione dei nostri padri in Egitto e hai ascoltato il loro grido presso il Mare Rosso;</verse>
        <verse osisID='Neh.9.10'>hai operato segni e prodigi contro il faraone, contro tutti i suoi servi, contro tutto il popolo del suo paese, perché sapevi che essi avevano trattato i nostri padri con durezza; ti sei fatto un nome fino ad oggi.</verse>
        <verse osisID='Neh.9.11'>Hai aperto il mare davanti a loro, ed essi sono passati in mezzo al mare sull'asciutto; quelli che li inseguivano tu li hai precipitati nell'abisso, come una pietra in fondo alle acque impetuose.</verse>
        <verse osisID='Neh.9.12'>Li hai guidati di giorno con una colonna di nube e di notte con una colonna di fuoco, per rischiarare loro la strada su cui camminare.</verse>
        <verse osisID='Neh.9.13'>Sei sceso sul monte Sinai e hai parlato con loro dal cielo e hai dato loro decreti giusti e leggi di verità, buoni statuti e buoni comandi;</verse>
        <verse osisID='Neh.9.14'>hai fatto loro conoscere il tuo santo sabato e hai dato loro comandi, decreti e una legge per mezzo di Mosè tuo servo.</verse>
        <verse osisID='Neh.9.15'>Hai dato loro pane del cielo quando erano affamati e hai fatto scaturire acqua dalla rupe quando erano assetati e hai comandato loro che andassero a prendere in possesso il paese che avevi giurato di dare loro.</verse>
        <verse osisID='Neh.9.16'>Ma essi, i nostri padri, si sono comportati con superbia, hanno indurito la loro cervice e non hanno obbedito ai tuoi comandi;</verse>
        <verse osisID='Neh.9.17'>si sono rifiutati di obbedire e non si sono ricordati dei miracoli che tu avevi operato in loro favore; hanno indurito la loro cervice e nella loro ribellione si sono dati un capo per tornare alla loro schiavitù. Ma tu sei un Dio pronto a perdonare, pietoso e misericordioso, lento all'ira e di grande benevolenza e non li hai abbandonati.</verse>
        <verse osisID='Neh.9.18'>Anche quando si sono fatti un vitello di metallo fuso e hanno detto: Ecco il tuo Dio che ti ha fatto uscire dall'Egitto! e ti hanno insultato gravemente,</verse>
        <verse osisID='Neh.9.19'>tu nella tua misericordia non li hai abbandonati nel deserto: la colonna di nube che stava su di loro non ha cessato di guidarli durante il giorno per il loro cammino e la colonna di fuoco non ha cessato di rischiarar loro la strada su cui camminavano di notte.</verse>
        <verse osisID='Neh.9.20'>Hai concesso loro il tuo spirito buono per istruirli e non hai rifiutato la tua manna alle loro bocche e hai dato loro l'acqua quando erano assetati.</verse>
        <verse osisID='Neh.9.21'>Per quarant'anni li hai nutriti nel deserto e non è mancato loro nulla; le loro vesti non si sono logorate e i loro piedi non si sono gonfiati.</verse>
        <verse osisID='Neh.9.22'>Poi hai dato loro regni e popoli e li hai spartiti fra di loro come un sovrappiù; essi hanno posseduto il paese di Sicon, cioè il paese del re di Chesbòn e il paese di Og re di Basan.</verse>
        <verse osisID='Neh.9.23'>Hai moltiplicato i loro figli come le stelle del cielo e li hai introdotti nel paese in cui avevi promesso ai loro padri di farli entrare per possederlo.</verse>
        <verse osisID='Neh.9.24'>I loro figli vi sono entrati e hanno preso in possesso il paese; tu hai umiliato dinanzi a loro i Cananei che abitavano il paese e li hai messi nelle loro mani con i loro re e con i popoli del paese, perché ne disponessero a loro piacere.</verse>
        <verse osisID='Neh.9.25'>Essi si sono impadroniti di fortezze, di una terra grassa, e hanno posseduto case piene d'ogni bene, cisterne scavate, vigne, oliveti, alberi da frutto in abbondanza; hanno mangiato e si sono saziati e si sono ingrassati e hanno vissuto in delizie per la tua grande bontà.</verse>
        <verse osisID='Neh.9.26'>Ma poi sono stati disobbedienti, si sono ribellati contro di te, si sono gettati la tua legge dietro le spalle, hanno ucciso i tuoi profeti che li scongiuravano di tornare a te, e ti hanno offeso gravemente.</verse>
        <verse osisID='Neh.9.27'>Perciò tu li hai messi nelle mani dei loro nemici, che li hanno oppressi. Ma al tempo della loro angoscia essi hanno gridato a te e tu li hai ascoltati dal cielo e, nella tua grande misericordia, tu hai dato loro liberatori, che li hanno strappati dalle mani dei loro nemici.</verse>
        <verse osisID='Neh.9.28'>Ma quando avevano pace, ritornavano a fare il male dinanzi a te, perciò tu li abbandonavi nelle mani dei loro nemici, che li opprimevano; poi quando ricominciavano a gridare a te, tu li esaudivi dal cielo; così nella tua misericordia più volte li hai salvati.</verse>
        <verse osisID='Neh.9.29'>Tu li ammonivi per farli tornare alla tua legge; ma essi si mostravano superbi e non obbedivano ai tuoi comandi; peccavano contro i tuoi decreti, che fanno vivere chi li mette in pratica; la loro spalla rifiutava il giogo, indurivano la loro cervice e non obbedivano.</verse>
        <verse osisID='Neh.9.30'>Hai pazientato con loro molti anni e li hai scongiurati per mezzo del tuo spirito e per bocca dei tuoi profeti; ma essi non hanno voluto prestare orecchio. Allora li hai messi nelle mani dei popoli dei paesi stranieri.</verse>
        <verse osisID='Neh.9.31'>Però nella tua molteplice compassione, tu non li hai sterminati del tutto e non li hai abbandonati perché sei un Dio clemente e misericordioso.</verse>
        <verse osisID='Neh.9.32'>Ora, Dio nostro, Dio grande, potente e tremendo, che mantieni l'alleanza e la misericordia, non sembri poca cosa ai tuoi occhi tutta la sventura che è piombata su di noi, sui nostri re, sui nostri capi, sui nostri sacerdoti, sui nostri profeti, sui nostri padri, su tutto il tuo popolo, dal tempo dei re d'Assiria fino ad oggi.</verse>
        <verse osisID='Neh.9.33'>Tu sei stato giusto in tutto quello che ci è avvenuto, poiché tu hai agito fedelmente, mentre noi ci siamo comportati con empietà.</verse>
        <verse osisID='Neh.9.34'>I nostri re, i nostri capi, i nostri sacerdoti, i nostri padri non hanno messo in pratica la tua legge e non hanno obbedito né ai comandi né agli ammonimenti con i quali tu li scongiuravi.</verse>
        <verse osisID='Neh.9.35'>Essi mentre godevano del loro regno, del grande benessere che tu largivi loro e del paese vasto e fertile che tu avevi messo a loro disposizione, non ti hanno servito e non hanno abbandonato le loro azioni malvagie.</verse>
        <verse osisID='Neh.9.36'>Oggi eccoci schiavi nel paese che tu hai concesso ai nostri padri perché ne mangiassero i frutti e ne godessero i beni. I suoi prodotti abbondanti sono dei re ai quali tu ci hai sottoposti a causa dei nostri peccati e che sono padroni dei nostri corpi e del nostro bestiame a loro piacere, e noi siamo in grande angoscia.</verse>
      </chapter>
      <chapter osisID='Neh.10'>
        <verse osisID='Neh.10.1'>A causa di tutto questo noi vogliamo sancire un impegno stabile e lo mettiamo in iscritto. Sul documento sigillato vi siano le firme dei nostri capi, dei nostri leviti e dei nostri sacerdoti.</verse>
        <verse osisID='Neh.10.2'>Sul documento sigillato firmarono Neemia il governatore, figlio di Akalià, e Sedecìa,</verse>
        <verse osisID='Neh.10.3'>Seraia, Azaria, Geremia,</verse>
        <verse osisID='Neh.10.4'>Pascur, Amaria, Malchia,</verse>
        <verse osisID='Neh.10.5'>Cattus, Sebania, Malluch,</verse>
        <verse osisID='Neh.10.6'>Carim, Meremòt, Abdia,</verse>
        <verse osisID='Neh.10.7'>Daniele, Ghinneton, Baruch,</verse>
        <verse osisID='Neh.10.8'>Mesullàm, Abia, Miamin,</verse>
        <verse osisID='Neh.10.9'>Maazia, Bilgai, Semaia; questi sono i sacerdoti.</verse>
        <verse osisID='Neh.10.10'>Leviti: Giosuè, figlio di Azania, Binnui dei figli di Chenadàd, Kadmiel,</verse>
        <verse osisID='Neh.10.11'>e i loro fratelli Sebania, Odia, Kelita, Pelaia, Canàn,</verse>
        <verse osisID='Neh.10.12'>Mica, Recob, Casaoià,</verse>
        <verse osisID='Neh.10.13'>Zaccur, Serebia, Sebania,</verse>
        <verse osisID='Neh.10.14'>Odia, Bani, Beninu.</verse>
        <verse osisID='Neh.10.15'>Capi del popolo: Pareos, Pacat-Moab, Elam, Zattu, Bani,</verse>
        <verse osisID='Neh.10.16'>Bunni, Azgad, Bebai,</verse>
        <verse osisID='Neh.10.17'>Adonia, Bigvai, Adin,</verse>
        <verse osisID='Neh.10.18'>Ater, Ezechia, Azzur,</verse>
        <verse osisID='Neh.10.19'>Odia, Casum, Bezai,</verse>
        <verse osisID='Neh.10.20'>Carif, Anatòt, Nebai,</verse>
        <verse osisID='Neh.10.21'>Magpias, Mesullàm, Chezìr,</verse>
        <verse osisID='Neh.10.22'>Mesezabeèl, Zadòk, Iaddua,</verse>
        <verse osisID='Neh.10.23'>Pelatia, Canan, Anaia,</verse>
        <verse osisID='Neh.10.24'>Osea, Anania, Cassùb,</verse>
        <verse osisID='Neh.10.25'>Alloches, Pilca, Sobek,</verse>
        <verse osisID='Neh.10.26'>Recum, Casabna, Maaseia,</verse>
        <verse osisID='Neh.10.27'>Achia, Canàn, Anan,</verse>
        <verse osisID='Neh.10.28'>Malluch, Carim, Baana.</verse>
        <verse osisID='Neh.10.29'>Il resto del popolo, i sacerdoti, i leviti, i portieri, i cantori, gli oblati e quanti si erano preparati dai popoli dei paesi stranieri per aderire alla legge di Dio, le loro mogli, i loro figli e le loro figlie, quanti avevano conoscenza e intelligenza,</verse>
        <verse osisID='Neh.10.30'>si unirono ai loro fratelli più ragguardevoli e si impegnarono con giuramento a camminare nella legge di Dio, data per mezzo di Mosè, servo di Dio, ad osservare e mettere in pratica tutti i comandi del Signore, Dio nostro, le sue decisioni e le sue leggi.</verse>
        <verse osisID='Neh.10.31'>E in particolare: a non dare le nostre figlie agli abitanti del paese e a non prendere le loro figlie per i nostri figli;</verse>
        <verse osisID='Neh.10.32'>a non comprar nulla in giorno di sabato o in altro giorno sacro dai popoli che portassero a vendere in giorno di sabato qualunque genere di merci o di derrate; a lasciare in riposo la terra ogni settimo anno e a rinunziare a ogni credito.</verse>
        <verse osisID='Neh.10.33'>Ci siamo anche imposto per legge di dare ogni anno il terzo di un siclo per il servizio della casa del nostro Dio:</verse>
        <verse osisID='Neh.10.34'>per i pani dell'offerta, per il sacrificio continuo, per l'olocausto perenne, per i sacrifici dei sabati, dei noviluni, delle feste, per le offerte sacre, per i sacrifici espiatori in favore di Israele e per ogni lavoro della casa del nostro Dio.</verse>
        <verse osisID='Neh.10.35'>Tirando a sorte, noi sacerdoti, leviti e popolo abbiamo deciso circa l'offerta della legna da portare alla casa del nostro Dio, secondo i nostri casati paterni, a tempi fissi, anno per anno, perché sia bruciata sull'altare del Signore nostro Dio, come sta scritto nella legge.</verse>
        <verse osisID='Neh.10.36'>Ci siamo impegnati a portare ogni anno nel tempio le primizie del nostro suolo e le primizie di ogni frutto di qualunque pianta,</verse>
        <verse osisID='Neh.10.37'>come anche i primogeniti dei nostri figli e del nostro bestiame, secondo quanto sta scritto nella legge, e i primi parti del nostro bestiame grosso e minuto, per presentarli nella casa del nostro Dio ai sacerdoti che prestano servizio nella casa del nostro Dio.</verse>
        <verse osisID='Neh.10.38'>Ci siamo anche impegnati a portare ai sacerdoti nelle stanze della casa del nostro Dio le primizie della nostra pasta, le nostre offerte prelevate, cioè le primizie dei frutti di qualunque albero, del vino e dell'olio, e a dare la decima delle rendite del nostro suolo ai leviti. I leviti stessi preleveranno queste decime in tutti i luoghi da noi coltivati.</verse>
        <verse osisID='Neh.10.39'>Un sacerdote, figlio di Aronne, sarà con i leviti quando preleveranno le decime; i leviti porteranno un decimo della decima alla casa del nostro Dio nelle stanze del tesoro;</verse>
        <verse osisID='Neh.10.40'>perché in quelle stanze i figli d'Israele e i figli di Levi devono portare l'offerta prelevata sul frumento, sul vino e sull'olio; in quel luogo stanno gli arredi del santuario, i sacerdoti che prestano il servizio, i portieri e i cantori. Ci siamo impegnati così a non trascurare la casa del nostro Dio.</verse>
      </chapter>
      <chapter osisID='Neh.11'>
        <verse osisID='Neh.11.1'>I capi del popolo si sono stabiliti a Gerusalemme; il resto del popolo ha tirato a sorte per far venire uno su dieci a popolare Gerusalemme, la città santa; gli altri nove potevano rimanere nelle altre città.</verse>
        <verse osisID='Neh.11.2'>Il popolo benedisse quanti si erano offerti spontaneamente per abitare in Gerusalemme.</verse>
        <verse osisID='Neh.11.3'>Ecco i capi della provincia che si sono stabiliti a Gerusalemme, mentre nelle città di Giuda ognuno si è stabilito nella sua proprietà, nella sua città: Israeliti, sacerdoti, leviti, oblati e i discendenti dei servi di Salomone.</verse>
        <verse osisID='Neh.11.4'>A Gerusalemme si sono stabiliti i figli di Giuda e i figli di Beniamino. Amaria, figlio di Sefatia, figlio di Macalalèel, dei figli di Perez:</verse>
        <verse osisID='Neh.11.5'>Maaseia figlio di Baruch, figlio di Col-Coze, figlio di Cazaia, figlio di Adaia, figlio di Ioiarib, figlio di Zaccaria, figlio della famiglia Selanita.</verse>
        <verse osisID='Neh.11.6'>Totale dei figli di Perez che si sono stabiliti a Gerusalemme: quattrocentosessantotto uomini valorosi.</verse>
        <verse osisID='Neh.11.7'>Questi sono i figli di Beniamino: Sallu figlio di Mesullàm, figlio di Ioed, figlio di Pedaia, figlio di Kolaia, figlio di Maaseia, figlio di Itiel, figlio di Isaia;</verse>
        <verse osisID='Neh.11.8'>dopo di lui, Gabbai, Sallai: in tutto, novecentoventotto.</verse>
        <verse osisID='Neh.11.9'>Gioele figlio di Zicrì; era loro capo e Giuda figlio di Assenùa era il secondo capo della città.</verse>
        <verse osisID='Neh.11.10'>Dei sacerdoti: Iedaia, Ioiarìb, Iachin,</verse>
        <verse osisID='Neh.11.11'>Seraia figlio di Chelkia, figlio di Mesullàm, figlio di Zadòk, figlio di Meraiòt, figlio di Achitùb, capo del tempio,</verse>
        <verse osisID='Neh.11.12'>e i loro fratelli addetti al lavoro del tempio, in numero di ottocentoventidue; Adaia figlio di Ierocam, figlio di Pelalia, figlio di Amsi, figlio di Zaccaria, figlio di Pascur, figlio di Malchia,</verse>
        <verse osisID='Neh.11.13'>e i suoi fratelli, capi delle casate, in numero di duecentoquarantadue; Amasai figlio di Azareèl, figlio di Aczai, figlio di Mesillemòt, figlio di Immer,</verse>
        <verse osisID='Neh.11.14'>e i loro fratelli uomini valorosi, in numero di centoventotto; Zabdiel figlio di Ghedolìm era loro capo.</verse>
        <verse osisID='Neh.11.15'>Dei leviti: Semaia figlio di Cassùb, figlio di Azrikam, figlio di Casabià, figlio di Bunni;</verse>
        <verse osisID='Neh.11.16'>Sabbetài e Iozabàd, preposti al servizio esterno del tempio, fra i capi dei leviti;</verse>
        <verse osisID='Neh.11.17'>Mattania figlio di Mica, figlio di Zabdi, figlio di Asaf, il capo della salmodia, che intonava le lodi durante la preghiera; Bakbukia che gli veniva secondo tra i suoi fratelli; Abda figlio di Sammua, figlio di Galal, figlio di Ieditun.</verse>
        <verse osisID='Neh.11.18'>Totale dei leviti nella città santa: duecentottantaquattro.</verse>
        <verse osisID='Neh.11.19'>I portieri: Akkub, Talmon e i loro fratelli, custodi delle porte: centosettantadue.</verse>
        <verse osisID='Neh.11.20'>Il resto d'Israele, dei sacerdoti e dei leviti si è stabilito in tutte le città di Giuda, ognuno nella sua proprietà.</verse>
        <verse osisID='Neh.11.21'>Gli oblati si sono stabiliti sull'Ofel e Zica e Ghispa erano a capo degli oblati.</verse>
        <verse osisID='Neh.11.22'>Il capo dei leviti a Gerusalemme era Uzzi figlio di Bani, figlio di Casabià, figlio di Mattania, figlio di Mica, dei figli di Asaf, che erano i cantori addetti al servizio del tempio;</verse>
        <verse osisID='Neh.11.23'>poiché vi era un ordine del re che riguardava i cantori e vi era una provvista assicurata loro ogni giorno.</verse>
        <verse osisID='Neh.11.24'>Petachia figlio di Mesezabeel, dei figli di Zerach, figlio di Giuda, suppliva il re per tutti gli affari del popolo.</verse>
        <verse osisID='Neh.11.25'>Quanto ai villaggi con le loro campagne, alcuni figli di Giuda si sono stabiliti in Kiriat-Arba e nei villaggi dipendenti, in Dibon e nei suoi villaggi, in Iekabseèl e nei suoi villaggi,</verse>
        <verse osisID='Neh.11.26'>in Iesuà, in Molada, in Bet-Pelet,</verse>
        <verse osisID='Neh.11.27'>in Cazar-Sual, in Bersabea e nei suoi villaggi,</verse>
        <verse osisID='Neh.11.28'>in Ziklàg, in Mecona e nei suoi villaggi,</verse>
        <verse osisID='Neh.11.29'>in En-Rimmòn, in Zorea, in Iarmut,</verse>
        <verse osisID='Neh.11.30'>in Zanoach, in Adullam e nei suoi villaggi, in Lachis e nei suoi villaggi, in Azeka e nei suoi villaggi. Si sono stabiliti da Bersabea fino alla valle di Hinnòm.</verse>
        <verse osisID='Neh.11.31'>I figli di Beniamino si sono stabiliti a Gheba, Micmas, Ai, Betel e nei luoghi che ne dipendevano;</verse>
        <verse osisID='Neh.11.32'>ad Anatòt, Nob, Anania,</verse>
        <verse osisID='Neh.11.33'>a Cazòr, Rama, Ghittàim,</verse>
        <verse osisID='Neh.11.34'>Cadid, Zeboim, Neballat,</verse>
        <verse osisID='Neh.11.35'>e Lod e Ono, nella valle degli Artigiani.</verse>
        <verse osisID='Neh.11.36'>Dei leviti parte si è stabilita con Giuda, parte con Beniamino.</verse>
      </chapter>
      <chapter osisID='Neh.12'>
        <verse osisID='Neh.12.1'>Questi sono i sacerdoti e i leviti che sono tornati con Zorobabèle figlio di Sealtiel, e con Giosuè: Seraia, Geremia, Esdra,</verse>
        <verse osisID='Neh.12.2'>Amaria, Malluch, Cattus,</verse>
        <verse osisID='Neh.12.3'>Secania, Recum, Meremòt,</verse>
        <verse osisID='Neh.12.4'>Iddo, Ghinneton, Abia,</verse>
        <verse osisID='Neh.12.5'>Miamin, Maadia, Bilga,</verse>
        <verse osisID='Neh.12.6'>Semaia, Ioiarìb, Iedaia,</verse>
        <verse osisID='Neh.12.7'>Sallu, Amok, Chelkia, Iedaia. Questi erano i capi dei sacerdoti e dei loro fratelli al tempo di Giosuè.</verse>
        <verse osisID='Neh.12.8'>Leviti: Giosuè, Binnui, Kadmiel, Serebia, Giuda, Mattania, che con i suoi fratelli era preposto al canto degli inni di lode.</verse>
        <verse osisID='Neh.12.9'>Bakbukia e Unni, loro fratelli, stavano di fronte a loro secondo i loro turni di servizio.</verse>
        <verse osisID='Neh.12.10'>Giosuè generò Ioiachìm; Ioiachìm generò Eliasìb; Eliasìb generò Ioiadà;</verse>
        <verse osisID='Neh.12.11'>Ioiadà generò Giònata; Giònata generò Iaddua.</verse>
        <verse osisID='Neh.12.12'>Al tempo di Ioiachìm i sacerdoti che erano i capi delle casate sacerdotali erano i seguenti: del casato di Seraia, Meraia; di quello di Geremia, Anania;</verse>
        <verse osisID='Neh.12.13'>di quello di Esdra, Mesullàm; di quello di Amaria, Giovanni;</verse>
        <verse osisID='Neh.12.14'>di quello di Malluk, Giònata; di quello di Sebania, Giuseppe;</verse>
        <verse osisID='Neh.12.15'>di quello di Carim, Adna; di quello di Meraiòt, Chelkài;</verse>
        <verse osisID='Neh.12.16'>di quello di Iddo, Zaccaria; di quello di Ghinneton, Mesullàm;</verse>
        <verse osisID='Neh.12.17'>di quello di Abia, Zicrì; di quello di Miniamìn...; di quello di Moadia, Piltai;</verse>
        <verse osisID='Neh.12.18'>di quello di Bilga, Sammua; di quello di Semaia, Giònata;</verse>
        <verse osisID='Neh.12.19'>di quello di Ioiarìb, Mattenai; di quello di Iedaia, Uzzi;</verse>
        <verse osisID='Neh.12.20'>di quello di Sallu, Kallài; di quello di Amok, Eber;</verse>
        <verse osisID='Neh.12.21'>di quello di Chelkia, Casabià; di quello di Iedaia, Netaneèl.</verse>
        <verse osisID='Neh.12.22'>I leviti furono registrati, quanto ai capi casato, al tempo di Eliasìb, di Ioiadà, di Giovanni e di Iaddua; e i sacerdoti sotto il regno di Dario, il Persiano.</verse>
        <verse osisID='Neh.12.23'>I capi dei casati levitici sono registrati nel libro delle Cronache fino al tempo di Giovanni, figlio di Eliasìb.</verse>
        <verse osisID='Neh.12.24'>I capi dei leviti Casabià, Serebia, Giosuè, figlio di Kadmiel, insieme con i loro fratelli, che stavano di fronte a loro, dovevano cantare inni e lodi a turni alternati, secondo l'ordine di Davide, uomo di Dio.</verse>
        <verse osisID='Neh.12.25'>Mattania, Bakbukia, Abdia, Mesullàm, Talmon, Akkub erano portieri e facevano la guardia ai magazzini delle porte.</verse>
        <verse osisID='Neh.12.26'>Questi vivevano al tempo di Ioiachìm figlio di Giosuè, figlio di Iozadàk e al tempo di Neemia il governatore e di Esdra sacerdote e scriba.</verse>
        <verse osisID='Neh.12.27'>Per la dedicazione delle mura di Gerusalemme si mandarono a cercare i leviti da tutti i luoghi dove si trovavano, per farli venire a Gerusalemme, perché la dedicazione si celebrasse con gioia, con inni e cantici e suono di cembali, saltèri e cetre.</verse>
        <verse osisID='Neh.12.28'>Gli appartenenti al corpo dei cantori si radunarono dal distretto intorno a Gerusalemme, dai villaggi dei Netofatiti,</verse>
        <verse osisID='Neh.12.29'>da Bet-Gàlgala e dal territorio di Gheba e d'Azmàvet; poiché i cantori si erano edificati villaggi nei dintorni di Gerusalemme.</verse>
        <verse osisID='Neh.12.30'>I sacerdoti e i leviti si purificarono e purificarono il popolo, le porte e le mura.</verse>
        <verse osisID='Neh.12.31'>Allora io feci salire sulle mura i capi di Giuda e formai due grandi cori. Il primo s'incamminò dal lato destro, sulle mura, verso la porta del Letame;</verse>
        <verse osisID='Neh.12.32'>dietro questo coro camminavano Osea, metà dei capi di Giuda,</verse>
        <verse osisID='Neh.12.33'>Azaria, Esdra, Mesullàm,</verse>
        <verse osisID='Neh.12.34'>Giuda, Beniamino, Semaia, Geremia,</verse>
        <verse osisID='Neh.12.35'>appartenenti al coro dei sacerdoti con le trombe; Zaccaria figlio di Giònata, figlio di Semaia, figlio di Mattania, figlio di Michea, figlio di Zaccur, figlio di Asaf,</verse>
        <verse osisID='Neh.12.36'>e i suoi fratelli Semaia, Azareèl, Milalài, Ghilalài, Maài, Netaneèl, Giuda, Canàni, con gli strumenti musicali di Davide, uomo di Dio; Esdra lo scriba camminava alla loro testa.</verse>
        <verse osisID='Neh.12.37'>Giunti alla porta della Fonte, salirono davanti a loro per la scalinata della città di Davide sulle mura in salita, oltre la casa di Davide, fino alla porta delle Acque, a oriente.</verse>
        <verse osisID='Neh.12.38'>Il secondo coro si incamminò a sinistra e io lo seguivo, con l'altra metà del popolo, sopra le mura. Passando oltre la torre dei Forni, esso andò fino al muro Largo,</verse>
        <verse osisID='Neh.12.39'>poi oltre la porta di Efraim, la porta Vecchia, la porta dei Pesci, la torre di Cananeèl, la torre di Mea, giunse fino alla porta delle Pecore; il coro si fermò alla porta della Prigione.</verse>
        <verse osisID='Neh.12.40'>I due cori si fermarono nella casa di Dio; così feci io, con la metà dei magistrati che si trovavano con me,</verse>
        <verse osisID='Neh.12.41'>e i sacerdoti Eliakìm, Maaseia, Miniamin, Michea, Elioenai, Zaccaria, Anania con le trombe</verse>
        <verse osisID='Neh.12.42'>e Maaseia, Semaia, Eleàzaro, Uzzi, Giovanni, Malchia, Elam, Ezer. I cantori facevano sentire la voce e Izrachia ne era il direttore.</verse>
        <verse osisID='Neh.12.43'>In quel giorno il popolo offrì numerosi sacrifici e si allietò, perché Dio gli aveva concesso una grande gioia. Anche le donne e i fanciulli si rallegrarono e la gioia di Gerusalemme si sentiva di lontano.</verse>
        <verse osisID='Neh.12.44'>In quel tempo, alcuni uomini furono preposti alle stanze che servivano da magazzini delle offerte, delle primizie, delle decime, perché vi raccogliessero dalle campagne dipendenti dalla città le parti assegnate dalla legge ai sacerdoti e ai leviti; perché i Giudei gioivano vedendo i sacerdoti e i leviti ai loro posti.</verse>
        <verse osisID='Neh.12.45'>Questi osservavano ciò che si riferiva al servizio del loro Dio e alle purificazioni; come facevano, dal canto loro, i cantori e i portieri, secondo l'ordine di Davide e di Salomone suo figlio.</verse>
        <verse osisID='Neh.12.46'>Poiché gia anticamente, al tempo di Davide e di Asaf, vi erano capi cantori e venivano innalzati canti di lode e di ringraziamento a Dio.</verse>
        <verse osisID='Neh.12.47'>Tutto Israele, al tempo di Zorobabele e di Neemia, dava ogni giorno le porzioni assegnate ai cantori e ai portieri; dava ai leviti le cose consacrate e i leviti davano ai figli di Aronne le cose consacrate che loro spettavano.</verse>
      </chapter>
      <chapter osisID='Neh.13'>
        <verse osisID='Neh.13.1'>In quel tempo si lesse in presenza del popolo il libro di Mosè e vi si trovò scritto che l'Ammonita e il Moabita non dovevano mai entrare nella comunità di Dio,</verse>
        <verse osisID='Neh.13.2'>perché non erano venuti incontro agli Israeliti con il pane e l'acqua e perché avevano prezzolato contro di loro Balaam per maledirli, sebbene il nostro Dio avesse mutato la maledizione in benedizione.</verse>
        <verse osisID='Neh.13.3'>Quando ebbero udito la legge, separarono da Israele tutto l'elemento straniero che vi si trovava mescolato.</verse>
        <verse osisID='Neh.13.4'>Prima di questo il sacerdote Eliasìb, che era preposto alle stanze della casa del nostro Dio ed era parente di Tobia,</verse>
        <verse osisID='Neh.13.5'>aveva messo a disposizione di quest'ultimo una camera grande dove, prima di allora, si riponevano le offerte, l'incenso, gli arredi, la decima del grano, del vino e dell'olio, quanto spettava per legge ai leviti, ai cantori, ai portieri, e la parte che se ne prelevava per i sacerdoti.</verse>
        <verse osisID='Neh.13.6'>Quando si faceva tutto questo, io non ero a Gerusalemme, perché nell'anno trentaduesimo di Artaserse re di Babilonia ero tornato presso il re; ma dopo qualche tempo, ottenuta una licenza dal re,</verse>
        <verse osisID='Neh.13.7'>tornai a Gerusalemme e mi accorsi del male che Eliasìb aveva fatto in favore di Tobia, mettendo a sua disposizione una stanza nei cortili del tempio.</verse>
        <verse osisID='Neh.13.8'>La cosa mi dispiacque molto e feci gettare fuori dalla stanza tutte le masserizie appartenenti a Tobia;</verse>
        <verse osisID='Neh.13.9'>poi ordinai che si purificassero quelle camere e vi feci ricollocare gli arredi del tempio, le offerte e l'incenso.</verse>
        <verse osisID='Neh.13.10'>Seppi anche che le porzioni dovute ai leviti non erano state date e che i leviti e i cantori, incaricati del servizio, erano fuggiti ognuno al suo paese.</verse>
        <verse osisID='Neh.13.11'>Allora rimproverai i magistrati e dissi loro: Perché la casa di Dio è stata abbandonata?. Poi radunai i leviti e i cantori e li ristabilii nei loro uffici.</verse>
        <verse osisID='Neh.13.12'>Allora tutto Giuda portò ai magazzini le decime del frumento, del vino e dell'olio;</verse>
        <verse osisID='Neh.13.13'>affidai la sorveglianza dei magazzini al sacerdote Selemia, allo scriba Zadòk, e a Pedaia, uno dei leviti; ai quali aggiunsi Canan figlio di Zaccur, figlio di Mattania, perché erano reputati uomini fedeli. Il loro ufficio era di fare le ripartizioni tra i loro fratelli.</verse>
        <verse osisID='Neh.13.14'>Ricordati per questo di me, Dio mio, e non cancellare le opere di pietà che ho fatte per la casa del mio Dio e per il suo servizio!</verse>
        <verse osisID='Neh.13.15'>In quei giorni osservai in Giuda alcuni che pigiavano nei tini in giorno di sabato, altri che trasportavano i covoni e li caricavano sugli asini, e anche vino, uva, fichi e ogni sorta di carichi, che introducevano a Gerusalemme in giorno di sabato; io protestai a causa del giorno in cui vendevano le derrate.</verse>
        <verse osisID='Neh.13.16'>C'erano anche alcuni di Tiro stabiliti a Gerusalemme che importavano pesce e ogni sorta di merci e le vendevano ai figli di Giuda in giorno di sabato e in Gerusalemme.</verse>
        <verse osisID='Neh.13.17'>Allora io rimproverai i notabili di Giuda e dissi loro: Che cosa è mai questo male che fate, profanando il giorno di sabato?</verse>
        <verse osisID='Neh.13.18'>I nostri padri non hanno fatto così? Il nostro Dio per questo ha fatto cadere su noi e su questa città tutti questi mali. Voi accrescete l'ira accesa contro Israele, profanando il sabato!.</verse>
        <verse osisID='Neh.13.19'>Non appena le porte di Gerusalemme cominciarono a essere nell'ombra della sera, prima del sabato, io ordinai che le porte fossero chiuse e che non si riaprissero fino dopo il sabato; collocai alcuni miei servi alle porte, perché nessun carico entrasse in città durante il sabato.</verse>
        <verse osisID='Neh.13.20'>Così i mercanti e i venditori di ogni merce una o due volte passarono la notte fuori di Gerusalemme.</verse>
        <verse osisID='Neh.13.21'>Allora io protestai contro di loro e dissi: Perché passate la notte davanti alle mura? Se lo farete un'altra volta, vi farò arrestare. Da quel momento non vennero più in giorno di sabato.</verse>
        <verse osisID='Neh.13.22'>Ordinai ai leviti che si purificassero e venissero a custodire le porte per santificare il giorno del sabato.</verse>
        <verse osisID='Neh.13.23'>In quei giorni vidi anche che alcuni Giudei si erano ammogliati con donne di Asdòd, di Ammòn e di Moab;</verse>
        <verse osisID='Neh.13.24'>la metà dei loro figli parlava l'asdodeo, conosceva soltanto la lingua di questo o quest'altro popolo, non sapeva parlare giudaico.</verse>
        <verse osisID='Neh.13.25'>Io li rimproverai, li maledissi, ne picchiai alcuni, strappai loro i capelli e li feci giurare nel nome di Dio che non avrebbero dato le loro figlie ai figli di costoro e non avrebbero preso come mogli le figlie di quelli per i loro figli né per se stessi.</verse>
        <verse osisID='Neh.13.26'>Dissi: Salomone, re d'Israele, non ha forse peccato appunto in questo? Certo fra le molte nazioni non ci fu un re simile a lui; era amato dal suo Dio e Dio l'aveva fatto re di tutto Israele; eppure le donne straniere fecero peccare anche lui.</verse>
        <verse osisID='Neh.13.27'>Si dovrà dunque dire di voi che commettete questo grande male, che siete infedeli al nostro Dio, prendendo mogli straniere?.</verse>
        <verse osisID='Neh.13.28'>Uno dei figli di Ioiadà figlio di Eliasìb, il sommo sacerdote, era genero di Sanballàt il Coronita; io lo cacciai via da me.</verse>
        <verse osisID='Neh.13.29'>Ricordati di loro, mio Dio, poiché hanno profanato il sacerdozio e l'alleanza dei sacerdoti e dei leviti.</verse>
        <verse osisID='Neh.13.30'>Così li purificai da ogni consuetudine straniera e ristabilii i servizi dei sacerdoti e dei leviti, assegnando a ciascuno il suo lavoro.</verse>
        <verse osisID='Neh.13.31'>Diedi anche disposizioni circa l'offerta della legna ai tempi stabiliti, e circa le primizie.</verse>
        <verse osisID='Neh.13.32'>Ricordati di me, mio Dio, per il mio bene!</verse>
      </chapter>
    </div></osisText>
</osis>